Erdoğan, Darbe Komisyonunu yazılı yanıtlayacak
Başbakan Tayyip Erdoğan, gündemin yoğunluğu ve yurt dışı programları nedeniyle Meclis Darbeleri Araştırma Komisyonunun sorularını yazılı yanıtlayacağını bildirdi.
TBMM Darbe ve Muhtıraları Araştırma Komisyonunun dün yaptığı değerlendirme toplantısında, CHP ve MHPli üyeler, 27 Nisan e-muhtırasının muhatabı olan Erdoğanın da dinlemesinde ısrarcı oldu. Toplantıda, Erdoğanın ya ziyaret edilerek dinlenmesi, programının uygun olmaması halinde ise soruların yazılı olarak kendisine ulaştırılması kararlaştırıldı. Komisyon Sözcüsü İdris Şahin dün akşam saatlerinde, Erdoğanı dinleme kararı alan komisyonun bu konudaki yetkiyi Komisyon Başkanı Nimet Başa verdiğini anımsatarak, Başbakanlıkça yapılan görüşmeler sonrasında Sayın Başbakanın gündeminin yoğunluğu ve yurtdışı programlarının varlığı komisyonun çalışma süresinin kısıtlı olması nedeniyle, komisyonun suallerine yazılı cevap verebilme imkanının bulunduğu bildirilmiştir dedi. 
Şahin, komisyon üyelerine, Cuma gününe kadar Başbakana yöneltmek istedikleri soruları hazırlamaları konusunda bilgi aktarılacağını da bildirdi.  
Öte yandan yazımına başlanan komisyon raporunda, siyasi suikastler, 1 Mayıs olayları, Kahramanmaraş Katliamı, Sivas olayları çok sayıda yeni komisyon kurulması yer alacak. Komisyonun son dinlediği isimler arasında bulunan Gümrük ve Ticaret Bakanı Hayati Yazıcı, komisyona aralarında telefonlarının dinlendiğini belirten belgelerin de aralarında yer aldığı 2 klasör belge verdiğini anlattı.