Doğan Yayın İlkeleri Kurulu açıklandı
Doğan Holding, Gruba bağlı medya şirketlerinde uyulması gereken Yayın İlkelerinin nihai denetimini sağlayacak Doğan Yayın İlkeleri Kurulu oluşturdu.
Holding tarafından yapılan açıklamada, bu Kurulun yayın ilkelerinin uygulanmasını izlemek, medya kuruluşlarının kendi içinde gideremediği sorunları değerlendirip karar almak ve yorum farklılıklarını gidererek evrensel normlarda yayıncılık hedefini gözetmek amacıyla oluşturulduğu belirtildi.

Açıklamada, Kurulun, farklı disiplinlerden gelen, konularında uzmanlıkları ile tanınan, geniş bir toplumsal temsili yansıtan üyelerden oluşmasına özen gösterildiği vurgulandı.

Yapılan açıklamaya göre, Kurul üyeleri sürekli olarak en fazla altı yıl görev yapabilecek. İlk iki yıl sonunda Kurul üyelerinin üçte birinin yenilenmesi söz konusu olacak. Ayrıca Kurulun kurumsallaşarak çalışmalarını etkin bir şekilde yürütebilmesi, gerekli bilgi, belge ve dosyaların hazırlanması, toplantı tarihlerinin belirlenmesi ve gündemlerinin oluşturulması amacıyla bir Kurul Sekretaryası kurulacak.

DOĞAN YAYIN İLKELERİ KURULU  
 Prof. Dr. Feride Acar - ODTÜ öğretim üyesi, Birleşmiş Milletler Kadına Karşı Ayrımcılığın Önlenmesi Komitesi Üyesi Bekir Ağırdır - KONDA Araştrma Şirketi Genel Müdürü, araştırmacı-yazar Prof. Dr. Bülent Çaplı - Bilkent Üniversitesi öğretim üyesi, görsel medya alanında uzman Mustafa Denizli - Spor adamı Aydın Doğan - Doğan Şirketler Grubu Holding A.Ş. Onursal Başkanı Doğan Hızlan - Edebiyat ve sanat eleştirmeni, yazar, yayın danışmanı Prof. Dr. Yasemin İnceoğlu - Galatasaray Üniversitesi öğretim üyesi, İletişim alanında uzman Altan Öymen - Gazeteci-yazar Prof. Dr. Turgut Tarhanlı - Bilgi Üniversitesi Hukuk Fakültesi Dekanı, Anayasa ve İnsan Hakları konularında uzman Prof. Dr. Salih Tuğ - Marmara Üniversitesi İlahiyat Fakültesi eski Dekanı, Türkiye Milli Kültür Vakfı Mütevelli Heyet Başkanı Prof. Dr. Aydın Uğur - Bilgi Üniversitesi öğretim üyesi, siyaset bilimi ve iletişim alanlarında uzman Volkan Vural - Emekli Büyükelçi, Avrupa Birliği eski Genel Sekreteri, Doğan Holding Başkan Danışmanı Prof. Dr. Nevzat Yalçıntaş - Ekonomist, eski Bakan, Milletvekili ve TRT eski Genel Müdürü 

 













 
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  

  
  
  
  
  
  
 

(İsimler soyadlara göre alfabetik sıra ile yazılmıştır) 
  MEDYADA YENİ DÖNEM  
 