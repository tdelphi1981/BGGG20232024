'İnfaz, Fidan'ı soruşturanların işi olabilir'
Abdullah Öcalan'ın İmralı'da kardeşi Mehmet Öcalan'la önceki gün yaptığı görüşmenin, kamuoyuyla paylaşılan bölümü dışında kalan ayrıntılara AKŞAM ulaştı. Edinilen bilgilere göre Öcalan ana hatlarıyla şu görüşleri dile getirdi:
 Helin ALP / ANKARA
 - FRANSA'daki infazlar, Türkiye'nin çözüm kararlılığını ve benimle başlatılan süreci etkilemek için. Bana göre, Fransa'nın da komploda parmağı var. Sakine Cansız sevilen biriydi. Onun üzerinden tüm PKK hedeflenmiştir. 
 - ULUSLARARASI derin güçlerin, 'Avrupa Kontrgerillasını' kullanarak infazları gerçekleştirdiği kanaatindeyim. Uluslararası bu komplonun bir ayağı da Türkiye'de olabilir. Oslo'yla ilgili olarak başlatılan Hakan Fidan soruşturmasının perde arkasında kim varsa, infazların perde arkasında da aynı güçler olabilir. Sürecin sekteye uğramasına izin verilmemeli.
 MİT, DEVLETİN AKLI
 - ÇÖZÜM sürecine herkesin katkı vermesi gerekiyor. Devletin MİT üzerinden benimle başlattığı görüşmelerin samimi olduğuna inandığımı, fırsatın değerlendirilmesi gerektiğini söylemiştim. Yine aynı görüşteyim. Devleti temsil ettiği için görüşmeler MİT üzerinden yürütülüyor. Çünkü MİT devletin kendisidir, devletin aklıdır. 
 ÖTE yandan Öcalan'ın avukatlarının İmralı'ya gitme talepleri reddedildi.
  