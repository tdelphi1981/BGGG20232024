Dokunana sıkarım!
Hindistan'da geçen ay 23 yaşındaki bir kızın toplu tecavüze uğraması bardağı taşırdı. 'İş başa düştü' diyen kadınların kimi silahlanıyor, kimi karate öğreniyor
 DIŞ HABERLER
 Hindistan'da kadın olmak... Kadına şiddetin 'rutinleştiği' ülkede, son yaşanan olay radikal önlemleri de beraberinde getirdi. 16 Aralık'ta bir üniversite öğrencisinin toplu tecavüze uğradıktan sonra öldürülmesi üzerine, devletten hayır gelmeyeceğini düşünen Hintli kadınlar kendilerini korumaya karar verdi. Polisin güçsüz ve duyarsız olduğunu düşünen birçok kişi, savunma dersleri alıyor. 
 GAZSIZ ÇIKMIYORLAR
 ÇANTALARINA biber gazını koymadan dışarı adım atmayan 'potansiyel kurbanlar'dan bazıları da silahın daha caydırıcı olduğunu düşünüyor. Uzakdoğu dövüş teknikleri öğreten bir spor salonunda çalışan Ankur Sharma adlı eğitmen ise tabloyu şöyle özetliyor: Son olaylardan sonra derslere başvurular yüzde 
 40 arttı... 
 Toplu tecavüz vakasından sonra kadınların yüzde 80'i işten daha erken saatte çıkıyor.
 Hindistan'da biber gazı spreylerinin satışında 5 kat yükselme olduğu elirlendi.
 Geçen ay kadın şoförlerin kullandığı taksilere rağbet yüzde 35 artmış..
 2 bin 500 kişiyle yapılan ankete göre kadınların en büyük korkusu, güneş battıktan sonra toplu taşıma araçlarına binmek.
 'Tecavüz başkenti' Yeni Delhi'de geçen yıl kayda geçen vaka sayısı yüzde 23 artarak 706'ya ulaştı.