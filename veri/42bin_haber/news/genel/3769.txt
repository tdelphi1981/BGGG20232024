Malkoçoğlu saraya dönüyor
Burak Özçivit, 9 ay sonra eski dizisine aynı rolle geri dönmüş olacak
 Halit Ergenç, Meryem Uzerli, Okan Yalabık, Mehmet Günsür, Selma Ergeç, Nur Fettahoğlu, Tuncel Kurtiz, Ozan Güven, Pelin Karahan gibi güçlü oyuncu kadrosuyla dikkat çeken Muhteşem Yüzyıl dizisine Malkoçoğlu Bali Bey karakteriyle büyük beğeni kazanan Burak Özçivit geri dönüyor.
 Son bölümlerde Boğdan Beyi’nin haracını ödememesiyle ilgili meselelerin çözümü için gündeme gelen Bali Bey, yine kilit bir unsur olarak saraya geri dönüyor. Malkoçoğlu, devleti için oldukça önemli bir bilgiye ulaşıyor ve bu bilgi onu yeniden payitahta getiriyor. Ordunun yeni seferleri de gündemdeyken artık daha da tecrübeli olan Bali Bey’in alacağı görevler geleceği için belirleyici olacak.
 Son bölümlerde sıklıkla geri döneceğinin sinyalleri verilen Malkoçoğlu karakteri için tekrar kamera karşısına geçen Burak Özçivit, “Malkoçoğlu çok sevilen, oynamaktan keyif aldığımbir karakterdi. Sıklıkla ‘Geri dönecekmi’ sorusunu duyuyorduk. Biz de hoş bir sürpriz yapmak istedik” dedi.
 Sinema ve dizisi rafa kalkmıştı
 MUHTEŞEM Yüzyıl’da 9 ay önce rolünün bitmesinden sonra Burak Özçivit, aynı yapım şirketinin çekmeyi planladığı Malkoçoğlu filmi için beklemeye başlamış bunun için bıyıklarını kesmemişti. Sinema filminin rafa kalkması üzerine Tims Prdouction’s’ın 41 adlı dizi projesinde Nebahat Çehre ile oynayacağı açıklanmıştı. Özçivit 9 ay sonra eski dizisine aynı rolle geri dönmüş oldu. (HT)