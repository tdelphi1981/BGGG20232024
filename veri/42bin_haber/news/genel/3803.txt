15 günün ardından uğurlanıyor
Boğaz Köprüsü'nden atladıktan 14 gün sonra cesedi Beylikdüzü'nde kıyıya vuran 'Ağır Roman'ın yazarı Metin Kaçan bugün toprağa verilecek
 Boğaz Köprüsü'nden atlayarak intihar eden yazar Metin Kaçan, aradan geçen 15 günün ardından bugün son yolculuğuna uğurlanacak. 
 SAHİLDE BULUNDU
 6 OCAK'ta yaşamına son veren 'Ağır Roman'ın yazarı Metin Kaçan'ın cesedi 14 gün sonra, önceki gece Beylikdüzü sahiline vurdu. İncelemenin ardından ceset, Büyükçekmece Devlet Hastanesi morguna kaldırıldı.
 POLİSİN haber verdiği Kaçan'ın ağabeyi Hasan Kaçan, cesedin kardeşine ait olduğunu teşhis etti. Kaçan hastane çıkışı gazetecilere konuşmazken bugün Twitter'dan açıklama yaptı. Hasan Kaçan, kardeşinin cenazesinin, bugün toprağa verileceğini şu mesajla duyurdu: 'Metin Kaçan'ın cenazesi pazar günü, Fatih Camii'nden, ikindi namazını müteakiben Edirnekapı kabristanına defnedilecektir.'
 Onun ölümüne ben sebep oldum
 Hasan Kaçan, kardeşinin intiharıyla ilgili ilk kez konuştu. Bir televizyon kanalının yayınına çıkan Kaçan, şunları söyledi: Metin Kaçan'ın aşk acısıyla intihar ettiğine inanmıyorum. O 1995'te öldürüldü. Buna sebep olduğum için üzgünüm. Yaşadığım gönül değişimi tepki çekti. 28 Şubat'tan payını sadece gazeteciler ve siyasiler değil sanatçılar da aldı.'