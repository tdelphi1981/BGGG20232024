Aydar: Hepimiz hedefteyiz
PKK'nın Avrupa'daki isimlerinden KCK Yürütme Konseyi üyesi Zübeyir Aydar, Paris suikastını değerlendirdi. Suikastın 2.5 yıl önce de kendisinin de hedefleri arasında olduğu üç suikast planına dair bir ihbar aldıklarını iddia eden Aydar, Belçika ve Alman polisinin önlemleriyle kurtulduklarını savundu.
 FIRAT Haber Ajansı'na konuşan Zübeyir Aydar 'Son suikastta üç kadının hedef seçilmesi tesadüf değil. Bunun bir anlamı var. Hareketin yönetimi hedef alınmış. Yani, son altı yıldır aynı şeyler deneniyor. Bu son olay da bununla bağlantılıdır. Şimdi hareketin bütün yöneticileri hedeftedir' dedi. Türkiye'de derin devletin henüz tasfiye edilmediğini savunan Aydar şöyle devam etti: 'Gladyo ya da Ergenekon dedikleri halen tasfiye edilmedi. Ulusalcı olarak adlandırılan bir kesim tasfiye edildi sadece. Sonra Yeşil bir Gladyo oluşturuldu. Belki bu olayda, görüşmeleri yürüten hükümetin bir çıkarı yoktur. Ama bu devletin içinde barışı istemeyen güçler var. Belki yapılan planlamalar çerçevesinde timler Avrupa'ya çıkarıldı. Saldırının tam İmralı'da görüşmelerin yapıldığının açıklandığı dönemde yapılması manidardır.'
 AYDAR, Sakine Cansız'ın Oslo görüşmelerine katıldığı iddialarını da yalanladı.
 
  