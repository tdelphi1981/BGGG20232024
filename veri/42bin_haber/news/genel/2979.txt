Mehmet dede ev ve eş istedi
Başbakan Yardımcısı Bekir Bozdağ, dün Kocaeli'nin Gebze İlçesi'nde Kanuni Sultan Süleyman döneminde yaptırılan Çoban Mustafapaşa Camii ve külliyesinde incelemelerde bulundu.
 Bu sırada Bozdağ'ın yanına gelen 80 yaşındaki Mehmet Yıldırım, 'Bakanım eşimi yıllar önce kaybettim. Bir eş ve başımı koyacak ev istiyorum' dedi. Bozdağ, Vali Ercan Topaca'dan ev konusunda vatandaşa yardımcı olunmasını isterken diğer talebi gazetecilerin duymadığını düşünerek 'Esas haberi çektiniz mi? Zannedersem kaçırdınız?' ifadesini kullandı. DHA
 
  