Anadolu Efes 74-72 Real Madrid
Turkish Airlines Euroleague Top 16daki yedinci maçında namağlup Real Madridi konuk eden Anadolu Efes, rakibini 74-72lik skorla devirerek E Grubunun yeni lideri oldu.
Top 16ya mağlubiyetle başlamasının ardından kalan maçlarının hepsini kazanan Anadolu Efes ile son 16da namağlup tek takım olan Real Madridin karşılaştığı maçta temsilcimiz, ilk yarıda kontrolü elinde tuttu. Soyunma odasından etkili dönen Madrid ekibi, üçüncü çeyrek farkı kapatmaya başlarken son periyot ise büyük bir çekişmeye sahne oldu. Karşılaşmayı 16 sayı ile tamamlayan Jamon Gordonun önderliğinde kontrolü elinde tutan temsilcimiz, 10.000in üzerindeki seyircisiyle galibiyete yürüdü.

MUHTEŞEM MAÇTAN KARELER - Süleyman ARAT'ın objektifinden

MAHMUTİ: KAZANMAK ÇOK ÖNEMLİYDİ

SALON: Abdi İpekçi
HAKEMLER: Christos Christodoulou, Nicola Maestre, Marcin Kowalski 
ANADOLU EFES (74): Jordan Farmar 10 (4 ribaund-1 asist), Sasha Vujacic 9 (5 ribaund- 1 asist), Semih Erden 6 (1 ribaund-2 asist), Kerem Tunçeri 3 (2 ribaund-1 asist), Joshua Shipp 8 (6 ribaund), Kerem Gönlüm 2 (3 ribaund- 2 asist), Dusko Savanovic 13 (8 ribaund), Jamon Gordon 16 (4 ribaund-5 asist), Stanko Barac 7 (3 ribaund)
REAL MADRİD (72): Dontaye Draper (3 ribaund), Rudy Fernandez 14 (7 ribaund- 6 asist), Martynas Carlos Suarez 2 (3 ribaund), Felipe Reyes 11 (3 ribaund), Nikola Mirotic 5 (7 ribaund- 3 asist), Sergio Rodriguez 10 (1 ribaund- 1 asist), Rafael Hettsheimeir 2 (2 ribuand) Mirza Begic 10 (2 ribaund), Jaycee Carroll 11 (3 ribaund), Sergio Llull 6 (1 ribaund- 5 asist), Marcus Slaughter 1 (3 ribaund) 
1.PERİYOT: 23-19
2.PERİYOT: 23-17
3.PERİYOT: 13-18
4.PERİYOT: 15-18

 
Bu sonuçla Real Madrid Top 16da ilk mağlubiyetini alırken 7/7 yapıp Turkish Airlines Euroleaguein Top 16da rekor kırma şansını kaçırdı. Anadolu Efes ise galibiyet serisini 6 maça çıkarmış oldu. 
Mücadeleye seyircinin de desteğiyle hızlı başlayan Anadolu Efes, maçın ilk bölümünde Joshua Shipp ve Dusko Savanovicin üçlükleriyle skor üstünlüğünü eline aldı. Rudy Fernandez dışında skor üretmekte zorlanan rakibine karşı topu iyi paylaşarak kontrolü elinde tutan temsilcimiz, ilk çeyreği 23-19 önde tamamladı. İkinci çeyreğin ilk 5 dakikalık bölümünde rakibe potayı göstermeyen lacivert-beyazlılar, Sasha Vujacicin önderliğinde 9-0lık bir seriyle 15. dakikada skoru 32-19a taşıdı. Boyalı alandan skor üretmekte zorlanan Madrid temsilcisi, dış atışlarla oyuna tutunmak isterken ilk yarıyı 5/10 üçlük isabetiyle tamamlayan Anadolu Efes, soyunma odasına girilirken farkı çift hanelerde tutmayı başardı: 46-36. İkinci yarıda Mirza Begic ve Jaycee Carroll ikilisiyle maça yeniden ortak olmak isteyen Real Madrid, bir ara farkı üç sayıya kadar indirse de Jordan Farmar ile sonuca giden temsilcimiz, final periyoduna 59-54lük avantajla girdi. Son çeyrekte Jamon Gordonun yaktığı kıvılcımı seyircisiyle birlikte çok iyi kullanan lacivert-beyazlılar, son 5 dakikaya girilirken skoru 69-64e taşıdı. Bitime 14 saniye Miroticin üçlüğüyle farkı bir sayıya (73-72) indiren rakibi karşısında serbest atış çizgisinden hata yapmayan Anadolu Efes maçtan 74-72lik skorla galip ayrıldı.