Fenerbahçe'ye benzemeyelim
Aybaba, Sivas deplasmanı öncesi ezeli rakiplerini örnek göstererek takımını uyardı.
Siyah beyazlı teknik adam, Rakibimiz çok hızlı atağa çıkıyor. Özellikle üçüncü bölgede çok tehlikeli oluyorlar. Önlem alamadığımız taktirde, bu takıma kendi sahasında 2-1 mağlup olan F.Bahçe gibi oluruz dedi.   
BEŞİKTAŞ Teknik Direktörü Samet Aybaba, Sivasspor karşısında Süper Ligin en zorlu deplasman maçına çıkacaklarını belirtti. Karşılaşma öncesi futbolcularla yaptığı toplantıda uyarılarda bulunan deneyimli teknik adam, Henüz kısa süre önce Fenerbahçeyi evinde mağlup eden Sivassporu hafife almamamız gerek. Özellikle üçüncü bölgedeki tehlikeli isimlere çok dikkat etmeliyiz. Yoksa biz de bu takıma 3-1 yenilen F.Bahçe gibi oluruz dedi. 
KONTRATAK FIRSATI VERMEYİN 
KONUŞMASINDA en çok Eneramo, Grosicki ve Erman Kılıçın üzerinde duran Aybaba sözlerine, Bu üç futbolcu da her an maçın kaderini değiştirecek pozisyonlar oluşturuyorlar. Özellikle Eneramo sağ ve sol kanatlarda yakaladığı toplarla rakip kalede gol pozisyonuna rahat giriyor. Sivasspor karşılaşmasından alacağımız 3 puan çok önemli. Bu nedenle rakibimize kontratak fırsatı verecek risklere girmeden oynamanızı istiyorum ifadelerini kullandı. 
TORAMANA ÖZEL SORUMLULUK 
BUNUNLA birlikte savunmayı kaptan İbrahim Toramanın çok iyi organize etmesini de isteyen Beşiktaş Teknik Direktörü, Sivassporun orta saha ve forveti skor yakalamak için ani çıkışlar yapıyor. Bunu önlemek için defans ve orta alandaki oyuncularımızın yardımlaşması gerekir. Rakibimiz, ligin en çok koşan ve teknik olarak rakibi yoran kadrosuna sahip. Bu nedenle Sivas-spor deplasmanında garanti futbol önceliğimiz olsun diye konuştu. 
 