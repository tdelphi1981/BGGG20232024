Motivasyon yemeği kabusa döndü
Allan McGregor golü Nusr-et'de yedi
 Beşiktaşlı futbolcular yarın oynanacak olan Trabzon maçı öncesi Etiler Nusr-et'de motivasyon yemeğinde bir araya geldi. Yemeği Beşiktaş'ın Portekizli yıldızı Manuel Fernandes, teknik direktör Samet Aybaba ve tüm futbolcu arkadaşlarına düzenledi. Fernandes, işletmenin ortaklarından Nusret Gökçe'ye bir de imzalı forma hediye etti. Yaklaşık 45 dakika süren yemeğe Samet Aybaba'nın kızı Gülşen Aybaba da katıldı. Tüm futbolcularla kaptan İbrahim Toraman tek tek ilgilendi. Neşeli geçen yemekte Beşiktaşlı futbolcular birbirleriyle sürekli şakalaştı. Beşiktaşlı futbolcular için ise kabus yemekten sonra başladı. Beşiktaşlı oyuncular yemekten sonra yaklaşık bir buçuk saat kapıda arabalarının gelmesini bekledi. Mekandan ilk önce ayrılan Samet Aybaba, kapıda 10 dakika bekleyince, "Sizin bu anons çalışmıyor. Arayın araba gelsin. Kaç dakikadır" bekliyoruz diye sitem etti. Aybaba'nın bu sözleri üzerine hemen arabası getirildi.
 
 Çileli bekleyiş
 Beşiktaşlı diğer futbolcular ise kapıda adeta mesken tuttu. Uğur Boral, Roberto Hilbert, Tomas Sivok, İsmail Köybaşı ve Ersan Gülüm çareyi mekanın kapısına oturarak buldu. Arabaları bir türlü gelmeyen yıldız futbolcular çileden çıktı. Bazı futbolcular mekana yeniden girerek çay içmek zorunda kaldı. Arabası bir türlü gelmeyen Uğur Boral, "Nerede kaldı. Yemekten daha çok araba bekliyoruz. Böyle bir şey yok" diyerek valeye sitem etti. Beşiktaşlı Roberto Hilbert ve Tomas Sivok ise valelerle ufak bir tartışmaya girdi. Bütün futbolcular bir saat sonra giderken bu sene Glasgow Rangers'dan transfer edilen İskoçyalı Allan McGregor yaklaşık iki saat kalmak zorunda kaldı.
 FOTO GALERİ İÇİN TIKLAYIN
 Bütün futbolcuların arabası gelmesine rağmen McGregor'ın arabası bir türlü gelmedi. Bütün arkadaşlarının gitmesinden sonra arabası gelmeyen McGregor, valeye, "Niye arabam yok. Bir saattir burdayım. Bu yapılan ayıp" diyerek sitem etti. Bir türlü arabası gelmeyen McGregor, basın mensuplarına, "Vale herhalde Galatasaraylı olduğu için arabamı getirmiyor. Bu mekana asla gelmem. Arkadaşlarımda beğenmedi. 45 dakikada yemek yedik, 2 saattir araba bekliyorum. Ben böyle bir şey görmedim. Evim yakın olsa taksiyle gideceğim ama Anadolu Yakası'nda kalıyorum" dedi.
 
 Valeler Galatasaraylı mı?
 McGregor, bu sırada basın mensuplarının sorularını yanıtladı. İstanbul'u çok beğendiğini söyleyen McGregor, "Daha yeni geldim. Anadolu Yakası'nda bir otelde kalıyorum. Şu sıralar gece gezmesine hiç çıkmıyorum. Ama güzel olduğunu söylüyorlar. Belki ilerleyen günlerde çıkarım" dedi. Kaledeki rakibi Cenk Gönen'in performansı sorulmasına McGregor, "Cenk iyi kaleci olacak. Başarılı" diye konuştu.
 Beşiktaş'ın kadro dışı bırakılan futbolcusu Ricardo Quaresma durumu hatırlatılmasına McGregor, "O olayları bende bilmiyorum. Geçen konuştular ama ne olduğunu bilmiyoruz" şeklinde konuştu. Bu sırada McGregor'un yanına sokak dilencisi gelerek para istedi. Bir vatandaşın, dilenciye McGregor'un isminin İskoçya'da ki en büyük rakipleri Celtics olduğunu söyledi. Dilenci'de düşman olduğu takımın ismini Celtics'i söyleyince McGregor, çıldırdı. para vermeyen McGregor, "Eğer Celtics demeseydin para verirdim. Ama şimdi o şansını kaybettin. Para yok" diyerek geçiştirdi. McGregor'ın beklediği sırada Roberto Hilbert mekana yeniden geldi. Hilbert, İskoç kaleci McGregor'ı arabasıyla götürmek için ikna etmeye çalıştı. Ama McGregor, "Kendi arabamla gideceğim" diyerek isteği geri çevirdi.
 Basın mensuplarının "Kaptan İbrahim Toraman, yan cafeye geçti. Araban gelene kadar yanına git" tavsiyisine McGregor, "Arabam gelmiyor. Niye gideyim. Böyle bir şey görmedim" dedi. McGregor, daha sonra vale ile tartışmaya başladı. Valede, arabasının otoparkta kaybolduğunu söyleyince McGregor çileden çıktı. Arabasına sahip çıkamadıklarını söyleyen McGregor, "Otopark'a gelmiyorum. O araba buraya gelecek" diyerek geri çevirdi. Valeler daha sonra uzun uğraşlar sonucunda McGregor'ı otopark'a götürdüler. McGregor, otoparka gider gitmez Audi A4 markalı arabasını bulup Anadolu Yakası'na geçti.
  
 HAKAN UÇ