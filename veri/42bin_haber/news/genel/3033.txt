İşçiler fabrikanın çatısına çıktı
Fabrikayı terk etmeme eylemi yapan işçilere müdahale edileceği iddia ediliyor.
 İstanbul Topkapı'da fabrikayı terk etmeme eylemi yapan Şişecam işçilerine polisin müdahale hazırlığı yaptığı öğrenildi.
 
 HABERİN FOTOĞRAFLARI İÇİN TIKLAYIN!
 İstanbul Topkapı'daki Şişecam Fabrikası işçileri fabrikanın Eskişehir’e taşınması nedeniyle işsiz kalma tehlikesiyle karşı karşıya kalınca fabrikayı terk etmeme eylemine başlamışlardı.
 Direniş bugün 9. gününe girerken, sabah saatlerinde 8 otobüs çevik kuvvet otobüsü ve TOMA'lar fabrikanın giriş kapısına yığılmış durumda.
 Polis içerideki işçilerle ailelerin ve dışarıdaki işçilerin bağlantısını kesmeye uğraşırken, içerideki işçiler fabrikanın çatısına çıktılar.
 - Eylem yapan işçiler çatıdan inip aileleriyle buluştu
 Şişecam'ın Topkapı fabrikasının kapatılması üzerine eylem yapan işçiler, ellerinde Türk bayrakları ve Atatürk posteri ile fabrikanın çatısına çıktı. Milletvekillerinin araya girmesiyle birlikte polisin fabrika alanından ayrılırken işçiler çatıdan indi.
 Şişecam Topkapı fabrikasının kapatılması yönünde alınan karar üzerine işçiler fabrika önünde eyleme başlamıştı. CHP milletvekilleri Süleyman Çelebi ve Mahmut Tanal ile Bağımsız Milletvekili Levent Tüzel de fabrikaya gelerek işçilere destek verdi. Şişecam'ın Bursa-Yenişehir ve Gebze-Çayırova'daki fabrikalarında çalışan işçiler de arkadaşlarına destek için gelerek slogan attı. Çatıdaki işçiler ise, 'Yaşasın onurlu mücadelemiz', 'Şişecam işçisi yalnız değildir', "Şalter inecek bu iş bitecek" "Haklar anılır direniş biter", "Ölmek var dönmek yok" şeklinde slogan attı.
 Sendika ile şirket yetkililerinin fabrikada yaptığı görüşmelere milletvekilleri de katıldı. Fabrikada güvenlik önlemi alan çevik kuvvet polisinin alandan ayrılması üzerine işçiler çatıdan indi. Polis otobüslerinin fabrikadan ayrılması sırasında işçiler ve aileleri alkışla destek verdi. Fabrika içinde eylem yapan işçiler daha sonra aileleri ile bir araya geldi.
 CİHAN
  