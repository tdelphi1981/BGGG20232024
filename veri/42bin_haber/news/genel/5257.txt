11 yıllık aşkı 'yüzük' bitirdi
Ve büyük aşk son buldu... Daha önce iki kez ayrılıp barışan Azra Akın ile Kıvanç Tatlıtuğ, ortak açıklama yapıp, 'Bitti' dedi. Sevgilileri ayrılığa sürükleyen sebebin ise evlilik olduğu iddia edildi
 MAGAZİN
 Sevgililer Günü'ne günler kala magazin dünyasından şok haber geldi. Kariyerlerinin ilk gününden bu yana hayat yolculuğuna birlikte devam eden Kıvanç Tatlıtuğ ile Azra Akın yollarını ayırdı. Aynı ajansa bağlı olan ikili, ayrılık haberini ortak bir açıklamayla duyurdu. 11 yıldır birlikte olan Tatlıtuğ ile Akın, ilişkileri süresince iki kez ayrılıp barışmışlardı.
 HASTANEDE TEK BAŞINA
 GEÇEN hafta grip nedeniyle rahatsızlanan Azra Akın'ın hastaneye tek başına gitmesi çiftin ayrılık iddialarını gündeme getirmişti. Sevgililerin son dönemde sık sık kavga ettiği ve ayrılığın eşiğinde olduğu da söyleniyordu. 
 Ancak iddiaları yalanlayarak beraber olduklarını açıklayan ikili iki gün önce tamamen yollarını ayırmaya karar verdi. Çiftin ayrılık kararı almasında ise, ünlü mankenin evlenmek istemesinin etkili olduğu olduğu öne sürüldü. Tatlıtuğ, daha önce evlenecekleri yönünde çıkan haberleri, 'Evlenmeyi istemiyorum' şeklinde yalanlamıştı.