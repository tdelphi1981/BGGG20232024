Filistin sokakta sabahladı
New York'ta yapılan oylamada ezici bir üstünlükle devlet statüsüne kavuşan Filistin, zaferini sokaklarda kutladı.
 Batı Şeria sokakları oylama sonucunun açıklanmasının ardından bayram yerine döndü. Ramallah'da Yaser Arafat meydanında dev ekranlardan oylamayı izleyen Filistinliler, kararın açıklanmasıyla Filistin bayrakları açarak kutlama yaptı. Kısa süre öncesine kadar İsrail'in bomba yağdırdığı Gazze'de de sokaklara inen binlerce Filistinli, havai fişekler atarak ve meydanlarda dans ederek oylamayı kutladı. Kutlamalarda, BM üyeliği umudunu yansıtan '194. devlet' yazılı pankartlar dikkat çekti.
  