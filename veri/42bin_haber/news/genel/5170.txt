150 Balyoz sanığı için tahliye talebi
Balyoz davasının avukatları, Yargıtay Cumhuriyet Başsavcılığına başvurup, adli kontrol uygulanarak, 150 sanığın tahliyesini istediler.
Balyoz avukatları Ali Fahir Kayacan, Şule Nazlıoğlu Erol ve Selda Akyazan, dün dilekçelerini Yargıtay Cumhuriyet Başsavcılığına verdi. Dava dosyasının henüz Yargıtaya gelmediğini vurgulayan Kayacan, mahkemenin tutukluluk kararında belirttiği gibi hükmedilen cezanın miktarının hiçbir zaman adli kontrol uygulamasına engel olmadığını anımsattı. Kayacan, Mecliste kabul edilen 3. Yargı paketine göre, tutuklamadan beklenen gaye adli kontrol sistemlerinden birisi ile yerine getiriliyorsa mahkemenin tutuklama kararı vermesi yanlıştır. Mahkeme bu kararla Meclisi yok saymıştır. Bu yargı paketinde Başbakan Erdoğanın da imzası var. Başbakan imzası ve sözleriyle Burada Meclis iradesini yargı dikkate alsın diyor. Bu karar için temyiz davasının sonucunu beklemeye gerek olmadığını düşünüyoruz. Tahliye talep ediyoruz dedi.        