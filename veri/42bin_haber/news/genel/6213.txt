Kayseri sefa Mersin cefa yaşıyor
Sezonun ilk yarısında istikrarsız bir performans sergileyen Kayserispor, sezonun ikinci yarısında adeta uçuşa geçti. Üst üste galibiyetler alan sarı kırmızılı ekip 24. hafta mücadelesinde bu kez mersin İY'nu Bobo ve Salih'in golleriyle 2-1 mağlup etti. Karşılaşmanın son dakikaları çok gergin geçti. Kayserispor tribünleri ile gerilim yaşayan Culio kırmızı kartla oyun dışında kalırken Kayserispor kale arkasındaki taraftarların tribün önündeki file korumayı yıktıkları görüldü. Karşılaşmada hakem Hüseyin Sabancı 12 sarı bir de kırmızı kart gösterdi.
Kayserispor'da son haftaların formda oyuncusu Sefa bu karşılaşmada da harika bir performans gösterirken Bobo'nun attığı golde asiste imza attı. Sarı kırmızılılar bu sonuçla 35 puana ve 5. sıraya yükseldiler. 
Mersin İY ise Orduspor ve Elazığspor'un 3 puan aldığı haftada mağlup olarak kümede kalma şansını çok zorlaştırdı. Üstelik Akdeniz temsilcisi önümüzdeki haftalarda kendisi için çok önemli olacak Culio gibi önemli bir oyuncusunu da kırmızı kartla kaybetti. Mersi İY 24 hafta sonunda 20 puanla ligin dibinde yer alıyor. 
KARŞILAŞMANIN CANLI ANLATIMI 
Stat: Büyükşehir Belediyesi Kadir Has
Hakemler: Hüseyin Sabancı, Serkan Akarca, Arkın Akgöl
Kayserispor: Ertuğrul, Zurab, Sefa (Dk. 78 Ömer), Abdullah, Bobo, Nunez, Cleyton, Salih (Dk. 90 Eren), Engin (Dk. 67 Biseswar), Simic, Ceyhun
Mersin İdmanyurdu: Bicik, Boum, Ivan De Souza (Dk. 46 Tanju), Culio, Nobre, Yahia, Burhan, Mustafa, Mitrovic, Hakan (Dk. 46 Ozokwo), Ozan (Dk. 73 Mehmet)
Goller: Dk. 24 Salih, Dk. 56 Bobo (Kayserispor), Dk 51. Burhan (Mersin İdmanyurdu)
Sarı kartlar: Dk. 18 Abdullah, Dk. 44 Zurab, Dk. 45 Ertuğrul, Dk. 45 Salih, Dk. 72 Simic, Dk. 85 Ömer (Kayserispor), Dk. 45 Nobre, Dk. 45 Culio, Dk. 61 Boum, Dk. 89 Mustafa, Dk. 90 Burhan, Dk. 90 Yahia (Mersin İdmanyurdu)
Kırmızı kart: Dk. 90 Culio (Mersin İdmanyurdu) 
Karşılaşmadan önemli dakikalar; 
8. dakikada orta alanda aldığı topla ceza alanına giren Engin'in sol  çaprazdan vuruşunda, meşin yuvarlak kalecide kaldı.
11. dakikada gelişen Kayserispor atağında, Sefa'nın sağ kanattan  ortasında topla buluşan Bobo'nun vuruşunda, top az farkla yandan dışarı çıktı.
23. dakikada Cleyton'la yaptığı duvar pasıyla ceza alanına giren Bobo'nun  vuruşunda, kaleci Bicik topu ayakları ile kornere çeldi.
24. dakikada Cleyton'un köşe vuruşunda arka direkte yükselen Salih,  kafasıyla dokunarak topu ağlarla buluşturdu: 1-0
37. dakikada Bobo'nun ceza alanına ortasında defansın uzaklaştırdığı topa  Safa'nın şutunda, kaleci Bicik gole izin vermedi.
46. dakikada sağ kanattan ceza alanına giren Burhan'ın vuruşunda, top  kaleci Ertuğrul'da kaldı.
51. dakikada Nobre'nin pasıyla sol kanattan ceza alanına giren Burhan,  topu düzgün bir vuruşla ağlarla buluşturdu: 1-1
56. dakikada Sefa'nın pası ile ceza alanına giren Bobo, meşin yuvarlağı  ağalara gönderdi: 2-1
67. dakikada Sefa'nın ceza alanına gönderdiği pasta, sol çaprazda topla  buluşan Bobo'nun vuruşunda, meşin yuvarlak az farkla yandan dışarı çıktı.