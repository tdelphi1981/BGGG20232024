Erkek ajan Saniye operasyonu
Libyada 6 İranlı ajan, fotoğrafları değiştirilmiş Türk pasaportlarıyla yakalandı. Ajanların yakalanmasına, iki erkek ajanın Saniye ve Sakine kadın isimleriyle pasaport taşıması yol açtı. Ajanların Libyada eylem düzenleyip Türkiyeyi fail olarak göstermeyi planladıkları iddia edildi.
LİBYAda İran vatandaşı 6 ajan, üzerlerinde Türk pasaportlarıyla yakalandı. Ajanların yakalanmasını sağlayan ilginç süreç, iki İranlı erkek ajanın kadın ismiyle pasaport taşıdığının belirlenmesiyle başladı. Şüphelilerin sorguya alınmasının ardından İran Büyükelçiliği devreye girdi. Büyükelçilik, söz konusu kişilerin İranlı olduğunu Libya makamlarına doğruladı. Türk Büyükelçiliği, Dışişleri Bakanlığı aracılığıyla istihbarat birimlerine acil kodlu uyarı gönderdi. 
 
Suriye krizi bölgeye sıcak günler yaşatırken Türkiye-Libya-İran üçgeninde kritik bir skandal patlak verdi. Libya güvenlik güçleri ülkeye yaklaşık bir ay önce giriş yapan ve temaslarından şüphelendikleri 6 kişiyi takibe aldı. Şüphelilerden ikisinin erkek olmasına rağmen Saniye ve Sakine ismiyle Türk pasaportu taşıdıklarının belirlenmesi üzerine Türkiyenin Trablus Büyükelçiliğine bilgi aktarıldı. Milli İstihbarat Teşkilatı (MİT) görevlileriyle ortak çalışma yürüten Libya güvenlik güçleri, 6 kişinin istihbarat faaliyeti yürüttüklerini tespit etti.  
PASAPORTLAR ESKİ FOTOĞRAFLAR YENİ 
Trablusta önceki gün düzenlenen operasyonda 6 kişi gözaltına alındı. Gözaltı işlemi sırasında Türk pasaportu taşımalarına rağmen bu kişilerin İranlı olduklarından şüphelenildi. Özellikle pasaportların eski tarihli olmasına rağmen üzerlerindeki fotoğrafların yeni olduğu dikkat çekti. Sorgunun başlama aşamasında İran Büyükelçiliğinin devreye girmesi üzerine durum netleşti. İranlı Büyükelçilik yetkilileri bu kişilerin İranlı olduğunu kabul etti. Pasaportların Sakine Göğremiş, Abdullah Işık, Mahmut Çiftçi, Saniye Gündüz, Ali Çobanlı ve Halit Özdemir adına düzenlendiği tespit edildi.  
TÜRKLERE SEMPATİ DUYDUĞUMUZ İÇİN 
Konu hakkında Türkiye Büyükelçiliğine bilgi verilmesi üzerine durum acil koduyla Dışişleri Bakanlığına aktarıldı. Türkiye, Libyada yetkili makamlarla araştırma başlattı. İran ajanı olduğu iddia edilen şüphelilerin, Libyadaki bazı illegal örgütlenmelere katılarak sansasyonel eylem düzenleyecekleri ve Türkiyeyi bu eylemlerin faili olarak göstermeyi planladıkları ileri sürülüyor. Gözaltındaki İranlılar ilk savunmalarında, Türklerin Libyada serbestçe dolaşabilmesi ve Libyada Türklere duyulan sempati nedeniyle fotoğrafları değiştirilmiş Türk pasaportu taşıdıklarını söyledi.  
ABDnin Libya Büyükelçisi öldürülmüştü 
LİBYAnın Bingazi kentindeki ABD elçilik binasına geçtiğimiz 12 Eylülde düzenlenen roket saldırısında ABDnin Libya Büyükelçisi Christopher Stevens ve 3 elçilik çalışanı hayatını kaybetmişti.