Beşikten ölüme
Boğazına ip dolanan 1 yaşındaki minik Betül, beşikte hayatını kaybetti. Gece bebeğini kontrol eden baba, sinir krizi geçirdi
 Bolu'da trajedi... Korkmaz ailesinin küçük kızı, beşikte hayatını kaybetti. Abant İzzet Baysal Üniversitesi'nde araştırma görevlisi olan Dr. Ufuk Korkmaz, önceki gece yatak odasındaki beşiğinde uyuyan kızı Betül'e bakmaya gitti. Korkmaz, 1 yaşındaki Betül'ün boğazına beşikteki iplerin dolandığını fark etti.
 SORUŞTURMA BAŞLATILDI
 BEBEĞİN nefes almaması üzerine 112 Acil Servis'ten yardım isteyen Korkmaz, kızına ilk müdahalede bulundu. İlkyardım ekipleri, bebeğin boğularak öldüğünü belirledi. Korkmaz ailesi acı haberle yıkıldı. Sinir krizi geçiren aile fertleri güçlükle sakinleştirilebildi. Toprağa verilen minik Betül'ün ölümüyle ilgili soruşturma başlatıldı.
  DHA