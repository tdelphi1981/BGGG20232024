Ayrım yapsam Arap kızıyla evlenmezdim
Başbakan Tayyip Erdoğan, Siirtte Enişte sloganlarıyla çıktığı kürsüde ayrımcılık yapmadığını söyleyerek, Eğer bu ayrımı yapsaydım Siirtten bir Arap kızıyla niye evleneyim, evlenmezdim. Bu, bu işin ispatıdır dedi. 45 tesisin toplu açılışı için geldiği Siirtte halka seslenen Başbakan Erdoğan, şunları söyledi:
SİLAHLARI AYAKLAR ALTINA ALACAKSINIZ 
Bir süredir bir sürecin içerisindeyiz. Bu sürecin adı çözüm süreci. Bu çözüm sürecine ben inanıyorum ki benim Siirtli kardeşlerim tüm benlikleriyle katılıyorlar.  Çok kan verdik, can verdik bu katlanılacak bir durum değil. Bizim dinimizde can almak haramdır. Bir insanı öldürmek, tüm insanlığı öldürmek gibidir. Ama bu teröristlerin dinle, Diyanetle bir alakası var mı? Bunları söyleyince rahatsız oluyorlar. Niye rahatsız oluyorsunuz. Yapılacak tek iş var; silahlarınızı ayaklar altına alacaksınız, siyasetinizi parlamentoda yapacaksınız. Fikriniz varsa fikrinizi, düşünceniz varsa düşüncenizi dile getireceksiniz, bunu yaptıkça muhatap bulursunuz. Bizler bu çözüm sürecine bedeli ne olursa olsun, gerekirse baldıran zehri de içe içe bu çabayı göstereceğiz. 
DİNSEL MİLLİYETÇİLİĞİ DE AYAKLAR ALTINA ALDIK 
Birimizin mutluluğu tüm ülkenin mutluluğudur. Biz 780 bin kilometrekarede 76 milyonun mutluluğu için koşturuyoruz. 12 yıl önce yola çıkarken biz bir şey söyledik, etnik milliyetçiliğe hayır dedik. Çünkü biz inkar, ret, asimilasyon politikalarını tanımıyoruz dedik.  Üstünlük hakka yakınlık ile ölçülür. Biz bunun gayreti içerisindeyiz. Biz etnik milliyetçiliğe de bölgesel milliyetçiliğe de karşıyız. Bizde ayrıca dinsel milliyetçiliğe de yer yok. Onu da ayaklarımız altına aldık. Hangi dinden, mezhepten olursa olsun hepsine aynı mesafedeyiz. Hepsi güvencemiz altındadır.

HEPSİNE AYNI MESAFEDEYİM

Dört tane başlık attık. Tek millet dedik. Çünkü bizi bölmek isteyenlere karşı tek millet. Neden çünkü Kürdü, Acemi, Lazı, Zazası, Arnavutu, Boşnakı, Arabı hepimizi Allah yarattı mı? Bizim bir inancımız var ve o inanç da  bizi bir yere taşıyor. Bir millet oluyoruz. İşte biz tek millet olduk onunla. Birbirimizi yaradandan ötürü sevdik. Arap kardeşimi de seviyorum, Türk kardeşimi de seviyorum, hiçbirisinin arasında ayrım yapmıyorum, hepsine aynı mesafedeyim. Eğer bu ayrımı yapsaydım Siirtten bir Arap kızıyla niye evleneyim, evlenmezdim. Bu, bu işin ispatıdır. 

BAYRAĞIMIZA EŞ BAYRAK TANIMAM

İkincisi tek bayrak. Bizim bayrağımız bağımsızlığımızın, şehidimizin ve şehit kanlarının ifadesidir. Bu bayrağımıza eş bir bayrak tanımıyoruz . Kimse bu yanlışın içerisine girmesin. Biz bu bayrağımızın altında toplandık. 

BU TOPRAKLAR HEPİMİZE YETER

Bir adım daha ileri gittik. tek vatan dedik. 780 bin kilometrekarede şurasını şöyle, burasını böyle yapacağız... Yok öyle şey. Bu topraklar Türkiye Cumhuriyetinin topraklarıdır. Bu topraklar fazlasıyla hepimize yeter evvel Allah. Yeter ki ard niyet olmasın, fitneye fesata yer olmasın.
Dördüncüsü tek devlet. İşte tek devleti de beraber evvel Allah çalışıyoruz, hizmetleri de her yere taşıyoruz. Halkım çözüm sürecini benimsemiş. Şimdi el ele vereceğiz, omuz omuza vereceğiz, bölmek isteyenlere prim vermeyeceğiz, teröre prim vermeyeceğiz.  
Melelere: Gençleri uyarın 
BAŞBAKAN Tayyip Erdoğan Siirt gezisinin ikinci gününde Siirtli işadamı Ethem Sancakın Aydınlar (Tillo) ilçesindeki evinde öğle yemeğinde din âlimi melelerle bir araya geldi. Süreçle ilgili önce bir bilgilendirme yapan Erdoğan, gençlere yönelik mesaj verilmesinde din alimlerinden destek istedi. Erdoğan, Biz akan kanın durmasını istiyoruz. Bu süreçte sizin katkılarınız bizim için hayati önem taşıyor. Katkılarınız gerekli. Özellikle gençlerin kandırılmasının önüne geçmemiz gerekiyor. Gençlere sizin sahip çıkmanız gerekiyor. Gençleri dini bilgilerinizle uyarın. İslam dininde can almak haramdır. Gençlerin kandırılmasının önüne hep birlikte geçmemiz lazım. Sizden hem dini hem de insani olarak katkı bekliyoruz dedi. Din âlimleri de sürece ve Erdoğana destek verdi. Din alimleri Erdoğana, Bu süreci biz de umutla takip ediyoruz. Barış için elimizden geleni yapacağız dediler. Erdoğan, Tillodaki İsmail Fakirullah Medresesi ve İbrahim Hakkı türbesini de ziyaret etti. Erdoğan, kanaat önderi İsmail Hakkı Toprak tarafından karşılandığı medresede bir süre kalarak sohbet etti. Medrese ziyaretinde çevrede toplanan gençler Erdoğana tezahüratta bulundu.  
Çözüm yakın 
BAŞBAKAN Tayyip Erdoğanın eşi Emine Erdoğan, dün Siirtte Aile Destek Merkezinin açılışını yaptı, Aile ve Sosyal Politikalar Bakanı Fatma Şahin ile Siirt Üniversitesinde düzenlenen Güneydoğu Anadoluda Kadının Toplumsal Gelişimdeki Rolü konulu panele katıldı. Erdoğan, dünyadaki bütün değişim hareketlerinin kadınların omuzlarında yükseldiğini ifade ederek, Türkiyede ve Güneydoğu Anadoluda değişimin, kadınların omuzlarında ve yüreğinde gerçekleşeceğini belirtti. Erdoğan, bölge kadınlarının, aldıkları eğitim ve sosyal hizmetlerin etkisiyle yaşanan acıları artık sevince çevirmek için mücadele verdiklerini vurgulayarak şöyle konuştu: Gerek kocasının gerek toplumun gerekse terör örgütünün şiddetine maruz kalan kadınlarımız, artık seslerini daha da yükseltiyor ve insanlık dışı vahşete dur diyorlar. Bugün yüreklerde büyüyen şiddete yönelik itiraz inanıyorum ve umuyorum ki daha görünür, daha somut bir hal alacak ve şiddetin önüne geçecektir inşallah. Açıkçası bundan başka bir seçenek, bir umut da yoktur. Çözüm en çok da annelerin ve kadınların sürece dahil olması ile mümkün olacaktır. Her türlü şiddetin mağduru olan anneler ve kadınlar şiddete itirazlarını yükselttikçe çözüm daha da yakınlaşacak, değişim çok daha hızlı gerçekleştirilecektir. Evlatlarının ellerinden alınmasına, yüreklerinin bir parçası olan evlatlarının ölmesine ve öldürülmesine karşı çıkan hanım kardeşlerimiz, Türkiyede huzurun ve güvenin bayraktarlığını yapacaklardır inşallah. Ben çözümün artık çok yakında olduğuna yürekten 
inanıyorum. 
 