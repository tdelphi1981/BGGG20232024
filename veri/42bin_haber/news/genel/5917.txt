İstanbul BB altın buldu
Spor Toto Süper Lig'de İstanbul Büyükşehir Belediyespor, konuk ettiği Eskişehirspor'la son dakika penaltısı ile 2-2 berabere kaldı...
Normal süresi 2-1 Eskişehirspor'un üstünlüğü ile biten karşılaşmada, 90+3'te penaltı kazanan İstanbul Büyükşehir Belediyespor Holmen'in golüyle skoru eşitledi ve böylece Olimpiyat'ta puanlar paylaşılmış oldu. 
İstanbul Büyükşehir Belediyespor'un gollerini 18. dakika ve 90+3'te penaltıdan Holmen kaydederken, konuk ekibin golleri 52. dakika Akaminko, 81 dakikada Erkan Zenginden geldi

Eskişehirspor'da Tello 66. dakikada kırmızı kart görerek takımını on kişi bıraktı.  
Bu skor'un ardından İstanbul Büyükşehir Belediyespor 27 puana çıkarken, Eskişehirspor da puanını 33'e çıkardı.

Stat: Atatürk Olimpiyat
Hakemler: Kuddusi Müftüoğlu, Muhittin Gürses, Samet Çavuş
İstanbul Büyükşehir Belediyespor: Eduardo, Rızvan Şahin, Can Arat, Zayatte, Ekrem Ekşioğlu, Visca, Zeki Korkmaz (Dk. 61 Cihan Haspolatlı), Mahmut Tekdemir (Dk. 72 Ömer Can Sokullu), Doka (Dk. 63 Tom Silva), Holmen, Zenke
Eskişehirspor: Boffin, Osman Tarık Çamdal (Dk. 46 Erkan Zengin), Akaminko, Diego, Dede, Hürriyet Güçer, Alper Potuk (Dk. 90 1 Özgür Çek), Veysel Sarı, Necati Ateş (Dk. 78 Causic), Tello, Nuhiu
Goller: Dk. 18 ve 90 3 (Penaltıdan) Holmen (İstanbul Büyükşehir Belediyespor), Dk. 52 Akaminko, Dk. 81 Erkan Zengin (Eskişehirspor)
Kırmızı kart: Dk. 66 Tello (Eskişehirspor)
Sarı kartlar: Dk. 89 Boffin, Dk. 90 3 Dede (Eskişehirspor)


MAÇ SONU AÇIKLAMALAR 
KARŞILAŞMADAN DAKİKALAR (İLK YARI)

18. dakikada İstanbul Büyükşehir Belediyespor, karşılaşmanın ilk ciddi atağında Holmen ile öne geçti. Orta sahada aldığı topla rakip yarı alana hareketlenen Zenke, iki rakibinden şık bir şekilde sıyrılarak, iki Eskişehirsporlu futbolcunun arasından uygun durumdaki Holmen'e pasını aktardı. Ceza alanı içinde kaleci Boffin ile karşı kaşıya kalan İsveçli futbolcu, Boffin'i yatırdıktan sonra sağına çektiği topu yerden plase bir vuruşla köşeden ağlara gönderdi: 1-0
37. dakikada İstanbul Büyükşehir Belediyespor ceza alanının 3 metre gerisinden kazanılan serbest vuruşu Dede kullandı. Bu oyuncunun doğrudan kaleye gönderdiği topu kaleci Eduardo kontrol etti.
40. dakikada Zenke'nin ara pasıyla ceza alanı içinde topla buluşan Visca, penaltı noktası üzerinde kaleciyle karşı karşıya kaldı. Boşnak futbolcunun şutunda kaleci Boffin meşin yuvarlağı çeldi.
Kalan dakikalarda iki takım adına da önemli gol pozisyonu olmadı ve mücadelenin ilk yarısı 1-0 ev sahibi takımın üstünlüğüyle sona erdi.

İKİNCİ YARI

52. dakikada Eskişehirspor beraberlik golünü Akaminko ile buldu. Tello'nun sağ taraftan kullandığı köşe vuruşunda kale sahası uzak köşesinde kafa vuruşunu yapan Akaminko, meşin yuvarlağı herkesin bakışları arasında köşeden filelere gönderdi: 1-1
57. dakikada İstanbul Büyükşehir Belediyespor savunmasında Mahmut Tekdemir, Hürriyet'in uzaklaştırdığı topu sektirdi. Yan hakem Samet Çavuş ofsayt bayrağını kaldırmasına rağmen Kuddusi Müftüoğlu'nun devam ettirdiği pozisyonda top Tello'ya geldi. Şilili futbolcu sol çaprazdan ceza alanına girer girmez yaptığı vuruşta kaleci Eduardo meşin yuvarlağı iki hamlede kontrol etti.
71. dakikada Alper'in ceza alanı dışı sol çaprazdan sert şutunda top az farkla auta gitti.
72. dakikada Rızvan'ın sağ kanattan ceza alanına ortaladığı topa kale sahası çizgisi üzerinde iyi yükselen Ömer Can kafa vuruşunu yaptı. Genç oyuncunun vuruşunda meşin yuvarlak az farkla üstten dışarı çıktı.
76. dakikada Necati'nin yaptığı hatalı pası alan Zenke'nin yaklaşık 25 metreden yaptığı vuruşta top kale direğinin dibinden auta gitti.
78. dakikada İstanbul Büyükşehir Belediyespor mutlak bir golden oldu. Bu dakikada Tom Silva, sağ kanattan taşıdığı topla ceza alanına girerek uygun durumdaki Ömer Can'a pasını aktardı. Bu oyuncunun oldukça uygun durumda kale sahası gerisinden gelişine yaptığı vuruşta meşin yuvarlak üstten dışarı çıktı.
81. dakikada oyuna ikinci yarıda dahil olan Erkan Zengin, çok şık bir vuruşla Eskişehirspor'u öne geçiren golü kaydetti. İstanbul Büyükşehir Belediyespor savunmasının kafa ile uzaklaştırmak istediği top, sol kanattaki Erkan'ın önünde kaldı. Bu oyuncunun içeri kat ederek yaklaşık 25 metreden yaptığı şık vuruşta meşin yuvarlak uzak köşeden ağlara gitti: 1-2
90 3. dakikada İstanbul Büyükşehir Belediyespor beraberliği yakaladı. Zenke'nin Eskişehirspor ceza alanı içinde kafa ile indirdiği topa Dede'nin elle müdahale ettiği gerekçesiyle hakem Kuddusi Müftüoğlu penaltı kararı verdi. Aynı dakika içinde atışı kullanan Holmen, kaleciyi ters tarafa yatırarak, yerden plase bir vuruşla takımının beraberlik golünü kaydetti: 2-2
Mücadele 2-2 eşitlikle sonuçlandı.