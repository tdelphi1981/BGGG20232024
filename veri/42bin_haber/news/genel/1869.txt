Türk jetleri Kandil'i, yolları bile vuruyor
TÜRK savaş uçaklarının, Kuzey Irakta PKKnın merkezinin bulunduğu Kandil Dağının bombaladığı öne sürüldü.Irak Cumhurbaşkanı Celal Talabaninin lideri olduğu Kürdistan Yurtseverler Birliğinin internet sitesi Pukmedia, PKKnın Kuzey Irak Kürt Bölgesindeki üslenme merkezi olan ve örgütün başta Murat Karayılan olmak üzere üst düzey yöneticilerinin bulunduğu İran sınırına yakın Kandil Dağı ve çevresinin dün gece Türk savaş uçakları tarafından yoğun biçimde bombalandığını yazdı. Bombardıman sonucu ölen ve yaralanan olup olmadığıyla ilgili bilgi alınamadığı belirtildi.

KANDİL YOLU DA BOMBALANDI  

Türk savaş uçaklarının Kandil Dağının yanı sıra Diyana ile Ranya karayolunun geçtiği ve PKKlıların kontrol noktalarının bulunduğu Kortektepe Bölgesinin de aralıklarla bir saat süreyle bombaladığı ifade edildi. 

Türk savaş uçakları tarafından geçen Perşembe günü Kuzey Iraktaki PKK kamplarına yönelik düzenlenen hava operasyonunda 10 savaş uçağı iki saat içerisinde aralıklarla örgütün uçaksavar bataryaları ile kış üslenmesi için hazırlanan sığınaklar ve bazı tesislerinin bulunduğu Türkiye sınırındaki Zap, Avaşin, Haftanin ve Metina kamplarını bombalamıştı.