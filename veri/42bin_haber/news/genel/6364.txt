Asker kadastro sınırlarına çekiliyor
ANTALYAda, 12 Eylül 1980 askeri darbesinin hüküm sürdüğü yıllarda, adını verdiği Kışla Mahallesinde Ordu Evi ve Askerlik Şubesinin ek binaları için 12 metre genişliğindeki yolun 8 metresini alıp tesis, yemekhane ve depo yapan askeriye, kendi kadastro sınırlarına çekiliyor.Antalya Belediyesinin 1964 yılında yaptığı imar planlarında, şimdi Ordu Evi olarak kullanılan askeri alandan adını alan Kışla Mahallesinde 12 metre olarak ayrılan 53üncü Sokak, 12 Eylül 1980 askeri darbesinin hüküm sürdüğü yıllarda 3.80 metre genişliğe düşürüldü. Sokağın 8.20 metresine Askerlik Şubesi Bina ve Tesisleri, Er/Erbaş Yemekhanesi, depo yapıldı. 

Yol üzerindeki iş merkezinden bir tek ofisini kiraya veremeyen Serhatlı İnşaat adlı firma, 2006 yılında hem Muratpaşa Belediyesine hem de Milli Savunma Bakanlığına (MSB) başvurdu. Firma ve Milli Savunma Bakanlığı arasında yazışmalar sürerken Muratpaşa Belediyesi, 24 Nisan 2006da konuyla ilgili Milli Savunma Bakanlığı ile yazışmaları başlattı. Belediye, Bakanlıktan, "Şubenizin arka kısmındaki avlu duvarının 6 metre, kapalı yemekhane olarak kullanılan kısmın da 8 metresinin yolda kaldığı yapılan ölçümlerden anlaşılmıştır. Yol üzerindeki yapıların ivedi olarak kaldırılması" diyerek ricada bulundu.

BAKANLIK YENİDEN YAPIN DEDİ

Bakanlık, 29 Haziran 2006da ilgili yazıya cevap verdi. Söz konusu Bakanlık yazısında askeri alanın mülkiyet sınır, imar hattı ve bu hatta göre terk edilmesi gereken alanının ölçek krokisi Belediyeden istendi. Muratpaşa Belediyesi, istenen tüm bilgileri 4 Ağustos 2006da gönderdi. Milli Savunma Bakanlığı, Muratpaşa Belediyesine gönderdiği yazıda, "Aynı özellikte binaları yeniden yaparsanız yolun açılması mümkün olur" mesajını iletti. 

Söz konusu yazı üzerine 24 Mayıs 2007de Muratpaşa Belediyesi Milli Savunma Bakanlığına resmi yazıyla kanunları hatırlattı ve "Kamunun kullanımına sunulacak yol üzerinde mevcut binaların terk edilmesi yasa gereğidir" ifadesine yer verildi. Resmi yazışmalarda ifadeler gittikçe sertleşirken iki kurum arasındaki takip edilebilen son yazışma da bu oldu.

FİRMA AÇTIĞI DAVAYI KAYBETTİ

Bakanlığın direnmesi üzerine firma, 3 Temmuz 2007de 10 bin lira maddi ve manevi tazminat talebiyle Bakanlık ve Belediye hakkında dava açtı. Davayı kaybeden firma dosyayı temyize götürürken, sokaktaki Temel Apartmanı sakinleri 20 Aralık 2012 tarihinde 16 imzalı bir dilekçeyle Muratpaşa Belediyesine başvurdu. Bunun üzerine Belediye, 28 Şubat 2013 tarihinde kaçak yapıların yıkılması için Antalyadaki en üst askeri makam olan 3üncü Piyade Eğitim Tugay Komutanlığına yazı yazdı.

PLANA UYGUN HALE GELECEK

Bu yazı ilgilisine ulaşmadan ordu kendi kadastro sınırlarına çekilmeye başladı. Sokağı daraltan binalarını yıkan, güvenlik duvarını 8 metre içeri çekerek yeniden duvarını ören askeriye, inşaat çalışmalarını tamamladıktan sonra yolu Muratpaşa Belediyesine bırakacak. Askeri alanda çalışmanın son yazılarından önce başladığını bilgisini aldıklarını belirten Belediyeye yetkilileri terkin kısa sürede yapılmasını beklediklerini ve ardından imar planlarında nasılsa yolu o hale getireceklerini kaydetti.