Boğaza nazır Konser Adası
Sirkeci Çevre Düzenleme Projesi ile, Unkapanı Köprüsünden Sarayburnuna kadar olan sahil yayalaştırılarak Sarayburnunda Boğaz manzaralı Konser Adası ve Padişahlar Meydanı oluşturulacak.
BAŞBAKAN Tayyip Erdoğanın İstanbula yönelik projeleri kapsamında Tarihi Yarımadanın çehresi, Marmaraydan sonra tamamen değişiyor. Fatih Belediyesi tarafından, İstanbul Büyükşehir Belediyesi ile Çevre ve Şehircilik Bakanlığına sunulan Sirkeci Çevre Düzenleme Projesi ile Unkapanı Köprüsünden Sarayburnuna kadar olan sahil yayalaştırılıp, trafik yeraltına alınacak. Bölgenin negatif araç-yaya yoğunluğunu, ihtiyaç fazlası atıl alanları, araç otopark yetersizliğini ve tarihi yapıların işlev sorunlarını çözmeyi amaçlayan ve yaklaşık 124 bin metrekarelik alanı kapsayan projeyle Sarayburnunda Boğaz manzaralı Konser Adası ve Padişah Meydanları yapılacak. 
SİLUET BOZULMAYACAK 
Projeyle yapılaşmayı minimum seviyede tutmayı ve olabildiğince kamuya açık alanlar oluşturmayı amaçlayan Fatih Belediye Başkanı Mustafa Demir, 4 bin 500 metrekareye yayılacak ticari alanların tamamen Boğaz manzaralı ve tek katlı olacağı için siluetin bozulmayacağını söyledi. Başkan Demirin verdiği bilgiye göre, söz konusu projeye göre yol hattı tamamen yeraltı tüneline alınıp, trafik bölgeden uzaklaştırılacak, bölgenin sıkıştırılmış hissi çözülecek. Sirkeci-Harem İskelesi kaldırılacak. Halkalı-Sirkeci tren hattında iki adet ray bırakılacak. Bölgedeki atıl alanlar, kendi içlerinde ayrı temalara sahip meydancıklara dönüştürülerek, bu meydanlar tamamen kamu yararına dönük alanlar olacak. Söz edilen meydanlar, 8 metre genişliğinde farklı kotlardaki rampa ve yollar ile birleştirilerek, meydanlar arası geçişler, yaşam alanlarına dönüştürülecek. Projenin en güçlü yanlarından biri de, İstanbula 5 bin 300 metrekare alana sahip bir Konser Adası kazandırması. Köprülerle ulaşılabilen, Boğaz manzaralı Konser Adasına, demiryolundaki kot farkından yararlanılarak, 500 araçlık yeraltı otoparkı hizmet sunacak. Marmaray devreye girdikten sonra iki hat dışında ihtiyaç fazlası raylı sistemin kaldırılacağını ve sadece nostaljik Orient Ekspres için iki 
hattın korunacağını belirten Başkan Demir, tarihi Sirkeci Garının şehir müzesine, İşletme Müdürlüğü ve Tedarik Bölge Müdürlüğü gibi ofis binalarının da otele dönüştürüleceğini söyledi. 
PADiŞAHLAR MEYDANI  
Projede Üniversite Etkinlik Alanı ve Konser Adası, Ülkeler Tanıtım Alanı ve ilgili vakıf alanları ile Eski Türk Zanaatı Ticarethaneleri ile Padişahlar Meydanı da olacak. Denizin üzerinde oluşturulacak ve Yavuz Burnu, Çelebi Burnu, Kanuni Burnu, Beyazıt Burnu ve Fatih Burnu gibi padişahların adıyla oluşturulacak burunlar, İstanbul Boğazına yeni seyir terası kazandıracak.Boğaza nazır Konser Adası
Sirkeci Çevre Düzenleme Projesi ile, Unkapanı Köprüsünden Sarayburnuna kadar olan sahil yayalaştırılarak Sarayburnunda Boğaz manzaralı Konser Adası ve Padişahlar Meydanı oluşturulacak.