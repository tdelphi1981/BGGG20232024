Batı müzeleri zararlı çıkacak
Kültür ve Turizm Bakanı Ertuğrul Günay, Türkiyenin yurtdışındaki eserlerin iadesi ile ilgili yaptığı çalışmalara, yabancı basından gelen şantaj yapıyorlar eleştirisine tepki gösterdi.
Bakan Günay, eleştirilere şu yanıtı verdi: 
SAVAŞ İLAN ETTİLER 
Şantaj yapıyorlar, diye eleştiriyorlar. Çünkü Avrupanın bazı büyük müzelerinin kolleksiyonlarının büyük çoğunluğu, çeşitli biçimlerde Ön Asya ülkelerinden toplanmış eserlerle dolu. Bu ülkeler ortak bir dayanışma başlattıkları takdirde müzelerin önümüzdeki yüzyıl sonrasında envanterlerinde doğru dürüst bir şey kalmaz. Bunu bildikleri için müthiş bir direnç göstermeye çalışıyorlar. Bir takım uyduruk belgelerle Kazalım da yarısı sizin yarısı bizim olsun denmiş mesela. Böyle denmiş de En görkemli parçaları sen götür, yoldaki taşları da bana bırak denmemiş ya. Bunların hepsi o sözleşmelerin kuralları ihlal edilerek, o günkü yerel birimlerdeki insanlar çeşitli yöntemlerle ikna edilerek götürülmüş eserler. 
Bu tartışma başlarsa bundan Batı müzeleri çok zararlı çıkacak. O yüzden bu işi başlatanlara karşı müthiş bir savaş ilan ediyorlar. Türkiyenin bu mücadelesi dünyada ses getirmeye başladı. Gittiğim yurtdışı ülkelerinde Kültür bakanları ile masaya oturunca, Sizin bu gayretinizi biliyoruz, biz de bu konuda sizle işbirliği yapmak istiyoruz diyerek özellikle Doğu Avrupa ve Ön Asya ülkelerinde bir sıcak diyalog yakaladık. UNESCO, Türkiyenin bu konudaki mücadelesini dikkatle gözlüyor ve bize hak veriyor. Müzelerimizi restore ederek ve yeni müze yaparak da bunları en iyi şekilde korumanın ve sergilemenin alt yapısını hazırlıyoruz. Eskiden bizi nerede sergileyeceksiniz diye sorguluyorlardı.