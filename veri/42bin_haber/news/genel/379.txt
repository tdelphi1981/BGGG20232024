Mehmet Çelik serbest
İşadamı Mehmet Çelik serbest bırakıldı. Narkotik polisi, iki yıl önce Tilki Selim lakaplı Selim Işık'ın (55) çetesine düzenlediği operasyonda 71 kilo eroin ele geçirip Hummer H3 cipine el koymuştu.
 Cipin, değerinin çok altında gösterilmesi ve kaçak yollarla yurda sokulması üzerine başlatılan soruşturmada ABD Narkotik Bürosu DEA ile koordineli çalışma başlatıldı. ABD'li bir şirketin araçları Türkiye'de 50 şirkete sattığı belirlendi. 400 bin liralık araçların 70 bin lira  gösterildiği tespit edildi. Çiftkurtlar Otomotiv'in sahibi Mehmet Çelik ve 5 çalışanı da önceki akşam gözaltına alındı. Sibel Turnagöl'le Temmuz'da Atina'da evlenen Çelik ve 5 kişi sorgularının ardından gece yarısı savcılık talimatıyla serbest bırakıldı. Devrim TOSUNOĞLU