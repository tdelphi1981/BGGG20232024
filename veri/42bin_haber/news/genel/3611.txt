Cezayirde doğalgaz tesisine saldırı
Cezayirde El Kaide bağlantılı bir grup, İngiliz BP ve Norveçli Statoil şirketlerince işletilen bir doğalgaz tesisini işgal ederek 3 kişiyi öldürdü, 41 yabancıyı da rehin aldı.
Rehin tutulanlar arasında ABDli ve İngilizlerin de bulunduğu bildirildi. Başkent Cezayirin bin 300 kilometre güneyindeki Ayn Emnas bölgesinde bulunan tesis Cezayir askerlerince kuşatıldı. Saldırıyı, Cezayirli Muhtar Bilmuhtarın lideri olduğu Maskeli Tugay grubu üstlendi. Bu gruba bağlı Kanıyla İmza Atanlar ekibi tarafından yapılan açıklamada ise Herhangi bir kurtarma operasyonu olması halinde bölgeye döşedikleri bombaları rehinelerle birlikte patlatacakları tehdidinde bulunuldu. Akşam saatlerinde Cezayir ordusunun düzenlediği kurtarma operasyonunun militanlar tarafından püskürtüldüğü iddia edildi. ABD rehineler arasında vatandaşlarının olduğunu kabul etti. Alıkonulan kişiler arasında İngiliz vatandaşlarının da olması üzerine İngiltere Hükümeti, Başbakan David Cameron başkanlığında acil toplanarak saldırıyı ele aldı. İrlanda da bir vatandaşının olayda alıkonulduğunu, bu kişinin salıverilmesi için tüm kaynakların kullanıma hazır olunduğunu bildirdi. 
Maliden çıkın 
Moritanyadaki bir siteye konuşan militanlar, saldırıyı Fransanın Maliye düzenlediği operasyona misilleme olarak gerçekleştirdiklerini söylediler. Açıklamada Malideki saldırganlığa son verilmesi istendi. Militanların, Cezayirli yetkililerden 20 araç talep ettiği ve sınırı güvenle geçerek Maliye girmelerine izin verilmemesi durumunda rehineleri öldürecekleri tehdidinde bulundukları da bildirildi.