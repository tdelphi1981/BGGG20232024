Karadenizde komando yunus alarmı
Ukrayna Savunma Bakanlığı Deniz Kuvvetlerinde sudaki düşman hedeflerine sabotaj düzenlemek üzere eğitilen üç komando yunusun, Sivastopol deniz üssü havuzlarından tatbikat sırasında açık denize firar ettiği açıklandı.
Üstelik kaçak yunusların üzerinde IOY-75-03 olarak bilinen gerçek silah donamı da var.  
Ukraynadaki TSN ajansının haberinde Orduya komando yunus yetiştiren devlet okyanaryumu görevlileri yunusların 24 Şubat tarihinde kaçtıklarını sadece Savunma Bakanlığına yazıyla bildirmiş. Kamunun bu gelişmeden yeni haberi oluyor denildi. 
Yunusların kaçmasından sonra ele geçirilen iç yazışma mektubunu da yayınlayan ajansın haberinde şu bilgilere yer verildi: 24 Şubat tarihinde beş yunus devlet okyanaryumunda ateş etme kabiliyetine sahip IOY-75-03 donamıyla eğitim çalışmaları yapıyordu. Ancak tatbikat sırasında belirlenemeyen nedenle bakıcılarına itaat etmeyen beş yunustan üçü havuzu açık denize bağlayan tel örgüden atlayarak kaçtı. 
Hayvanların çiftleşmek için kaçmış olabileceği tahmin ediliyor.  
 