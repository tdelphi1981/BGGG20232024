Vahşilere çevre için 50 milyon lira ceza
Başbakan Erdoğanın vahşiler diye tanımladığı atık suyunu göl, akarsu ve denize atan fabrikalara geçen yıl 50 milyon lira ceza kesildi. Bundan sonra aynı suçu işleyenler Kirleten öder prensibiyle tüm temizleme masrafını da ödemek zorunda kalacak.
Bu kapsamda en çok ceza kesilen yer sanayi tesislerinin yoğun olduğu Marmara Bölgesi oldu. Ergene havzasının bulunduğu Tekirdağda tek başına kesilen ceza miktarı ise 11 milyon lirayı aştı.  
Ergenede akan atıksu miktarının derenin debisinden fazla olduğunu dile getiren Çevresel Etki Değerlendirmesi (ÇED) İzin ve Denetim Genel Müdürü Mustafa Satılmış, Geçen yıl 25 binin üzerinde kirlilik denetimi yapıldı. Yıllık denetim planlarıyla sürekli atıksu miktarını kontrol ediyoruz. Uyguladığımız para cezalarının yanında kasten kirletenleri de savcılıklara gönderiyoruz. Kirlilikte Aliağa, Dilovası ve İskenderun kırmızı noktamızı oluşturuyor. Bir işletmenin vahşileşmemesi için kirlilik kriterlerini baştan aşağı kontrol ediyoruz dedi.   
TEMİZLEME MASRAFI KİRLETENDEN 
Çevre ve Şehircilik Bakanlığı da daha etkili tedbirleri hayata geçiriyor. Bunun için bir su kütlesinde, denetim ve izleme neticesinde veya herhangi bir kaza sonucunda, kirlenme ve bozulmaya sebep olduğu tespit edilen gerçek ve tüzel kişiler, Kirleten öder prensibi çerçevesinde, oluşan kirliliğin giderilmesi için yapılacak bütün masrafları karşılamak zorunda olacak. Kirleten ve kullanan öder prensibiyle uyumlu olacak şekilde çevresel maliyetleri ile kaynak maliyetlerini içeren su hizmetlerinin toplam maliyetinin karşılanması, su kalitesini ve miktarını olumsuz yönde etkileyecek etkenlerin, kaynağında asgari düzeye indirilmesi ve kontrol edilmesi sağlanacak.  Çevre Kanununa aykırı davranan kişilere verilecek cezalar da 2013te arttırıldı.  
  
  

 