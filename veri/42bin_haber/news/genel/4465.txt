Hatay sınırına ÖSO korumalı Kürt çadırkenti
Suriyenin Lazkiye kenti kuzeyindeki 60 köyden kaçarak Türkiye sınırı yakınlarına sığınan Kürt mülteciler için bir çadırkent inşa ediliyor.
AFPnin haberine göre Hatay sınırına yakın Suriye topraklarındaki bu alan, Özgür Suriye Ordusunun (ÖSO) denetiminde. Hataya bağlı Güveççi Köyünün karşısındaki Suriye köyü Hırbet El Cüz yakınlarında yaşayan Abdülnasır Ahmed Fizu adlı çiftçi, kendisine ait arazinin bir bölümünü 10 bin mülteci kapasiteli kampa dönüştürdüğünü ajansa söyledi. Fizu, Türk yetkililerin bu iş için kendisini görevlendirdiğini belirterek, Sınıra yakın, ÖSO denetiminde bir mülteci kampı kurmak istiyoruz. Her çadırda 5-6 kişi olacak. Şişe su Türkiyeden gelecek. Yıkama suyu için kuyu açılacak. Dere yakınlarına tuvaletler koyacağım dedi. Fizu, finansmanın   ismini vermediği Türk bağışçılar ile yabancı bir örgüt tarafından sağlandığını söyledi. Bölgede buldozerler çalışmaya başladı. 2 bin 400 adet çadırı bir Katar firmasının sağladığı belirtiliyor.