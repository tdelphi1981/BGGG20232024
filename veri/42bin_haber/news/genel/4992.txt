Taşyapı batmadı, tam tersi yeni sürprizlere hazırlanıyor
Piyasadaki battı söylentilerinin kasıtlı olarak çıkarıldığından yakınan Taşyapı Yönetim Kurulu Başkanı Emrullah Turanlı; 'Bunların hepsi yalan, elimizde 7-8 milyar dolarlık iş var. 3. Havalimanı ihalesinde sürpriz yapabiliriz' diye konuştu
 Taşyapı Yönetim Kurulu Başkanı Emrullah Turanlı, 3 Mayıs'ta düzenlenmesi planlanan 3.Havalimanı ihalesinde bir sürpriz yapabileceklerini açıkladı. Kuzey Kıbrıs Türk Cumhuriyeti (KKTC) Ercan Havalimanı ihalesini 350 milyon euro bedelle alan Turanlı, ihale için çalıştıklarını vurguladı.
 SÖYLENTİLER KASITLI ÇIKIYOR
 Taşyapı'nın iflas ettiği haberlerinin maksatlı olarak çıkarıldığından yakınan Turanlı; 'Faaliyetlerime başladığımdan beri geçen 35 sene içinde bir gün bile karşılıksız çekimiz olmadı. Birgün eksi bakiyeye gelmedik. Bunların hepsi yalan. Yalanlara zaman ayırmakla uğraşamam. İşimiz çok fazla. Elimizde 7-8 milyar dolarlık iş var. Basının önüne çıkıp projenizi anlatacaksınız. Yaptığınız işi anlatacaksınız. Yoksa benim bir magazin hayatım yok. Ya işimi anlatacağım ya da işime bakacağım' diye konuştu.
 YENİ PROJELER GELİYOR
 Çağlayan Adliyesi'ne yakın bölgede Bulgar Vakfı arazisini kat karşılığı aldıklarını aktaran Turanlı, burada yeni bir projeyi hayata geçireceklerini bildirdi. İnşaata başlamak için hazır olduklarını ancak vakfın devletten alacağı onayı beklediklerini duyuran Turanlı, 'Araziyi şu anda kullanlardan kaynaklanan sorunlar temizlenecek'  dedi.
 Yeni proje geliyor
 Çağlayan Adliyesi'ne yakın bölgede Bulgar Vakfı arazisini kat karşılığı aldıklarını aktaran Turanlı, burada yeni bir projeyi hayata geçireceklerini bildirdi. İnşaata başlamak için hazır olduklarını ancak vakfın devletten alacağı onayı beklediklerini duyuran Turanlı, 'Arazide Şişli Belediyesi, Milli Eğitim Bakanlığı ve bir üniversitenin işgali var. Öncelikle bunlar temizlenecek'  dedi.