'Bu kızdan model olmaz' dediler ama...
Fotoğrafçı Mario Testino, mesleğe başladığı ilk yıllarda, Gisele Bündchen için“Bu kızdan model olmaz” dendiğini açıkladı.
 Dünyaca ünlü fotoğrafçı Mario Testino, Brezilyalı top model Gisele Bündchen’in kariyerinde zirve yapmasında büyük payı olduğunu açıkladı.
  
 Gisele Bündchen’in modellik yapmaya başladığı dönemde herkesten çirkin ördek yavrusu muamelesi gördüğünü belirten Testino, “Kimse Gisele’le çalışmak istemiyordu” dedi ve ekledi: “Gisele’in podyum dünyasında boy göstermeye başladığı yıllarda herkes onun için ‘Burnu çok büyük’, ‘Göğsü yok’, ‘Bu kızdan model olmaz’ gibi yorumlar yapıyordu. Bunlara kulaklarımı tıkadım ve özel fotoğraf çekimlerimde onu kullandım. Bugün Gisele dünyaca ünlü bir top modelse, bunda payım çok büyük.”