Milan'dan ilk kare
Kolombiyalı şarkıcı Shakira, geçtiğimiz günlerde dünyaya gelen bebeği Milanın ilk fotoğrafını UNICEF'in internet sitesi üzerinden dünyayla paylaştı. Babası ünlü futbolcu Gerard Piquenin kollarında görüntülenen bebek Milanın fotoğrafını görmek isteyenlerin yapacakları bağışlar yoksul çocuklar için harcanacak.
Shakira Twitter'daki takipçilerini bebeğin fotoğrafını görmeleri için UNICEFin internet sitesine yönlendirdi.  
Siteye girenleri, "Shakira ve Gerard Pique'nin bebek partisine katılın ve çocukların hayatlarının kurtarılmasına yardım edin" mesajı karşılıyor. Çeşitli sosyal medya siteleri üzerinden isteyenler çeşitli miktarlarda bağışlar yaparak bebeğin fotoğrafını görmeye hak kazanıyor. 
Fotoğrafta Pique minik Milanın yanağına bir öpücük kondururken görülüyor. 
Daha önce de babası 22 Ocakta doğan Milanın ayağında kendisi için özel olarak üretilmiş spor ayakkabılarla olan fotoğrafını paylaşmıştı. Ama bu fotoğrafla dünya Milanın yüzünü ilk kez görmüş oldu. 
Çift bebek doğmadan önce de yine UNICEF yararına kamera karşısına geçmişti. 
  İŞTE BEBEĞİMİN AYAKLARI