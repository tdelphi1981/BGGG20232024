Şartnameyi 16 firma aldı
İstanbula yapılacak 150 milyon yolcu kapasiteli dünyanın en büyük havalimanının 3 Mayısta yapılacak ihalesi için şu ana kadar 16 firma 100 bin TL ödeyip şartname aldı. Böylece dünyanın en büyük havalimanın ihalesi devlete şimdiden 1 milyon 600 bin lira kazandırmış oldu.
İhale için şartname alan kuruluşların listesinin önümüzdeki günlerde açıklanacağı öğrenilirken, taliplerin duyurulmadan önce Başbakan Tayyip Erdoğana da iletileceği belirtiliyor. İstanbulun 3. havalimanına talip olan dev şirketler şartnameye uygun ortak arayışındayken, ihaleye yönelik çalışmalar da sürüyor. Sabancı, TAV, Alarko Holding, Varyap, Limak gibi daha önce ihaleyle ilgilendiğini duyuran kuruluşların yanı sıra süreç içinde yeni talipler de çıkıyor. Son olarak Doğuş Holding de 3. havalimanı ile ilgilendiğini açıkladı. 
ŞARTLAR NE DİYOR 
3. havalimanının şartnamesine göre, ihaleye katılacak firmaların son üç yıldır kesintisiz faaliyette bulunması gerekiyor. Ortak girişim grubu (OGG) olarak katılımlarda ise en fazla üç ortak şartı bulunuyor. OGGde en az yüzde 51 payı olan bir pilot ortak bulunacak ve bakanın onayı olmadan pay devri yapılamayacak. Katılımcıların belli şartlarda inşaat gerçekleştirmesi ya da havalimanı işletmesi yapmış olması da gerekecek. Öte yandan havayolu şirketleri ile bu şirketlerle yüzde 10un üzerinde ortaklık ilişkisi bulunanlar da ihaleye katılamayacak. Bu şartları İçtaş, TAV ve Limak karşılarken, THYnin ihaleye girmesinin önü kapandı. İtalyan ortağı One Works ile konsorsiyum kuracağını açıklayan Atlasjeti bünyesinde bulunduran AIC Holdingin ihaleye katılımı da zora girdi.  
YERLİ-YABANCI İLGİ VAR 
Devlet Hava Meydanları İşletmesi (DHMİ) Genel Müdürü Orhan Birdal, 3. havalimanının ihale başvurularıyla ilgili, 28 Ocaktan itibaren şartname satışına başlayacaklarını duyururken, Şartnameyi alanları, işin stratejisi gereği ihale gününe kadar kamuoyuyla paylaşmayı düşünmediklerini belirtmişti. Birdal, Yerli yabancı pek çok şirket ilgi gösterdi, inşallah bu ilginin ihaleye de yansımasını bekliyoruz demişti. 
Doğuşta inceliyor 
İhaleye şartnamenin gereklerini karşılayan TAV, Limak ve IC İçtaşın yanı sıra Sabancı Holding, Alarko Holding, Varyap gibi kuruluşların katılması bekleniyor. Şartnamedeki inşaat veya havalimanı işletmesi şartlarını karşılamayan kuruluşlar ise ortak arayışlarına devam ediyor. Öte yandan ihaleyle ilgilenen yeni kuruluşlar da ortaya çıkıyor. Üçüncü havalimanıyla ilgilendiklerini belirten Doğuş Holding CEOsu Hüsnü Akhan, Çalışması zor bir şartname açıklandı. İnceliyoruz, ona göre karar vereceğiz diye konuştu.