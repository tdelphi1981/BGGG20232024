'Uyuyan ekipler uyandı' iddiası
PKK'nın Avrupa'daki önde gelen isimlerinden KCK Yürütme Kurulu üyesi Zübeyir Aydar, Fransız Liberation Gazetesi'ne konuştu.
 Suikastın arkasında Türk hükümetinin olduğu tezine inanmadığını belirten Aydar, şöyle dedi: 'Böyle bir suçun Türk hükümetine hizmet edeceğini sanmıyorum. Ancak Türkiye'de barış sürecini baltalamak isteyen ve uluslararası kolları olan karanlık güçler var. Oslo görüşmelerinin kopmasının ardından hareketimizin yönetici kadrolarını ortadan kaldırmak için Batı'ya katil ekipleri gönderildiğini biliyoruz. Bu uyuyan ekipler eski emirlere göre hareket etmiş olabilir. Müzakere sürecinin devam etmesi gerekmektedir. Sürecin odağında Abdullah Öcalan bulunuyor. Kendisine süreç için 'daha serbest hareket etme olanağı tanınması' ve 'Kandil'in de sürece dahil edilmesi' gerekiyor.'
  