Mısır'da kanlı yıldönümü
Mısırda 25 Ocak Devriminin ikinci yıldönümü, Cumhurbaşkanı Muhammed Mursi karşıtlarının şiddetli protesto gösterilerine vesile oldu. Kahire, İskenderiye, Port Said ve Süveyşte göstericiler güvenlik güçleriyle çatıştı. Olaylarda dokuz kişi öldü, 456 kişi ise yaralandı. Ordu Süveyş'e asker gönderdi.
Gösterilerin merkezi iki yıl önce olduğu gibi Kahirenin Tahrir Meydanı olurken, en kanlı olaylar Süveyş'te yaşandı.  
Süveyş'te biri polisi sekiz kişi vurularak ölürken, bir kişi de İsmailiye'de hayatını kaybetti.  
Tahrir'de sabah saatlerinde meydana akan göstericilerin sayısı akşam saatlerinde 100 bini buldu. Mursi istifa , İhvana hayır, Selefilere hayır ve Mısır satılık değildir gibi sloganları atan göstericiler Cumhurbaşkanı Sarayı önündeki bariyerleri kaldırarak saraya yürümek isteyince polis engeli ile karşılaştı ve çatışma çıktı. Göstericiler Müslüman Kardeşler Teşkilatının resmi elektronik sitesi İhvan Onlineın merkez binasını ateşe verdi. 
 
MISIR DEVRİMİN İKİNCİ YILINDA YİNE KARIŞTI / FOTO GALERİ  
TREN RAYLARINI SÖKTÜLER 
Kahireyi çevre kentlere bağlayan tren yolu da göstericilerin öfkesine maruz kaldı. Göstericiler rayları söktü. Kahire tren seferleri iptal edildi. Göstericiler Kahire çevresindeki çok sayıda köprü, kavşak ve yolu da trafiğe kapadı. Tahrir Meydanı yakınındaki Enver Sedat metro istasyonuna giren onlarca gösterici metro yoluna inerek ana hatlardaki hareketi engelledi.  
ASKER  TAKVİYESİ 
Süveyşte valilik binasını basan göstericilerle polis arasında çıkar çatışmada polis silahından çıkan kurşunlar yedi göstericinin ölümüne yol açtı. Ülkenin ikinci büyük kenti İskenderiyede Valilik Binasına yürümek isteyen protestocular, yürüyüşü engellemek isteyen polisle çatıştı, 62 kişi yaralandı. İsmailiyede ise göstericiler emniyet müdürlüğünün deposunu bastı, içerideki eşyaları yağmalayarak sokağa döktü.  
Ordu, Süveyş Emniyet Müdürü'nün talebi üzerine bu kente asker gönderdi.  
 