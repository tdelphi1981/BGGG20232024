Suriye'den Türkiye için şok öneri!
Suriye Dışişleri Bakanı Yardımcısı Faysal Mikdad, Ankara’nın El Kaide’yi desteklediğini savunurken “Ankara yönetiminin teröristlere destek verdiği için terörü destekleyen ülkelerin listesine alınması gerektiğini” öne sürdü.
 Suriye Dışişleri Bakanı Yardımcısı Faysal Mikdad, Ankara’nın El Kaide’yi desteklediğini savunurken “Ankara yönetiminin teröristlere destek verdiği için terörü destekleyen ülkelerin listesine alınması gerektiğini” öne sürdü.
 Suriye yönetimi, muhaliflere destek veren Ankara’ya yönelik sert eleştirilerini sürdürüyor. Suriye  Dışişleri Bakanı Yardımcısı Faysal Mikdad, Ankara’nın, El Kaide’ye destek verdiğini iddia ederek, “Ankara yönetiminin teröristlere destek verdiği için terörü destekleyen ülkelerin listesine alınması gerektiğini” söyledi.
 Faysal Mikdad, Suriye'de bulunan  İranlı Fars Haber Ajansı Genel Müdürü Seyyid Nizameddin Musevi ile görüşmesinde İran ve Suriye'nin, ortak ve stratejik amaçları ve direnişle ilgili tutumuna değinirken Irak'ın İran'a dayattığı savaşın bir kez daha Suriye'de tekrarlandığını, bu kez aynı ülkelerin Suriye karşısına çıktığını, çünkü Suriye’nin “korsan” İsrail'in önünde durduğunu savundu.
 FHA’ya göre, Suriye'yi canları pahasına sonuna kadar savunacaklarını vurgulayan Mikdad, “Türk medyası Ankara yönetimini teröristlere destek verdiği için terörü destekleyen ülkelerin listesine alması gerektiğini” iddia etti.
 ANKA