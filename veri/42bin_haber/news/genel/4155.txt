Ve Sneijder ilk antrenmanına çıktı
Floryada takım arkadaşları ile tek tek tanışan Hollandalı yıldız, sarı kırmızılı takımın çalışmasının tamamında yer alarak formasına ısınmaya başladı.
GALATASARAYın dev transferi Wesley Sneijder, dün Floryada takımla ilk antrenmanına çıktı. Metin Oktay Tesislerinde basına kapalı yapılan idman öncesi tek tek takım arkadaşları ile tanışan Hollandalı yıldızın, çalışmanın tamamında yer aldığı açıklandı.  
Sarı kırmızılılarda teknik direktör Fatih Terim ise, yeni transferini daha çabuk hazırlamak adına Amerikalı performans uzmanı Scott Piri ile beraber özel bir program hazırladı. Inter forması ile son olarak 26 Eylül 2012 tarihinde oynanan Chievo maçında forma giyen ve 115 gündür resmi maça çıkmayan Sneijder, bir an önce form tutması adına Piri ile ekstra çalışmalar yapacak.  
Beşiktaşa riske edilmeyecek 
Maç eksiğini, yıldız futbolcuyu oynatarak gidereceğine inanan Terim, Scott Pirinin fizik olarak hazır onayı vermesi halinde Bursa deplasmanından itibaren kendisini sürekli oynatmayı ve böylece futbolcusunu Schalke ile yapılacak kritik şampiyonlar ligi karşılaşmalarına yetiştirmeyi hedefliyor.
Bu arada Sneijder, Beşiktaş maçında oynayabileceğini dile getirse de kendisini riske etmek istemeyen G.Saray teknik ekibi, Hollandalı yıldıza derbinin ilk 11inde yer vermeyi düşünmüyor.   
Terim yakından ilgilendi 
SARI kırmızılıların teknik patronu Fatih Terim, yeni transferi Sneijder ile ilk idmanında bizzat ilgilendi. Hollandalı yıldız ile sık sık konuşan deneyimli çalıştırıcı, onun takıma yabancılık çekmemesi için çaba gösterdi.   
Her dövmesinin bir anlamı var 
G.Sarayın yıldızının vücudu da çok renkli.   
G.SARAYın dünya yıldızı Wesley Sneijder, vücudunu kaplayan birbirinden ilginç dövmelerle dikkat çekiyor. Midesinin üstüne eşinin portresini çizdiren Hollandalı, Yolanthenin adını, evlendikleri tarihi ve eşinin dudaklarını da sağ koluna işletti. Jesseyin doğumunun ardından sol koluna oğlunun adını yazdıran Sneijder, sağ omzunda bir kadın, haç ve Hz.İsanın portrelerini bulundururken, göğsüne de İncildeki Ölüm gölgesi vadisinde gezsem bile, kötülükten korkmam sözlerini yazdırdı. Yıldız oyuncu ayrıca, Yolanthenin portresinin hemen yanına 2010 yılında Inter ile kazandığı Şampiyonlar Ligi Kupasını da yaptırmayı ihmal etmedi.  
Türkler karşılığını hemen ister 
F.BAHÇEnin Hollandalı futbolcusu Dirk Kuyt, vatandaşı Sneijderin G.Saraya transferi hakkında ülkesinin basınına konuştu. Kuyt, Türkler bir şey istediği zaman, anında olsun isterler. Sistemlerinde sabır yok. Wesleyi Tanrı gibi karşıladılar ve hemen karşılığını isterler dedi. 
Portakallar çağırmadı 
WESLEY Sneijder değişilmez adamı olduğu Hollanda Milli Takımının, 6 Şubat tarihinde İtalya ile oynayacağı hazırlık maçının aday kadrosuna davet edilmedi. Buna karşılık Portakalların kadrosunda Fenerbahçede forma giyen Dirk Kuyt ise yer aldı.