Maliyeden satılık 4 bin 500 lojman
Başbakan Tayyip Erdoğanın satacağız dediği lojmanlarla ilgili ilk somut adım TOKİden geldi.
TOKİ, Milli Emlak Genel Müdürlüğü ile imzaladığı protokol çerçevesinde şehir merkezinde bulunan kamuya ait lojmanları satışa çıkaracak. İlk adım, Maliye Bakanlığının başkentin gözde yerleşim yerlerinden Orandaki lojmanlarını gelir paylaşımı modeliyle satılmasıyla atılacak. Buradaki lojmanlar yıkılarak yerine AVM ve konut alanı yapılacak. Maliye, elinde bulunan 4 bin 500e yakın lojmanları TOKİye devretti. Protokol kapsamında Oranda Atakent Devlet Mahallesinde bulunan 182 bürokratın kaldığı lojmanlar TOKİye verildi. Söz konusu lojmanlar, eski milletvekili lojmanlarının bulunduğu alan üzerine inşa edilen Park Oran Konutlarının hemen yanında yer alıyor.  
GELİR PAYLAŞIM MODELİ 
Protokolle burada oturan bürokratlar da TOKİnin orta gelir düzeyindeki vatandaşlar için inşa ettiği Yapracıktan alınan konutlarda kira karşılığı oturabilecek. Maliyeden lojmanları devralan TOKİ, Orandaki lojman arazisi için arsa karşılığı gelir paylaşımı modeliyle ihaleye çıkacak. İhalenin ilk oturumu 11 Şubatta yapılacak. Emsale esas toplam inşaat alanının 61 bin 460 metrekare emsal 2.00 olan arsanın arsa satış karşılığı gelir paylaşım modeli kapsamında ihalesinin yapılmasıyla kamuya önemli gelir sağlanacak. Açık ihale usulüyle yapılacak ihale yabancı firmalara da açık olacak.