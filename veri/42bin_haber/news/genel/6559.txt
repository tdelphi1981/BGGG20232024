Nevra Serezli'den eşine son bakış
Bir süredir akciğer kanseri tedavisi gören ve önceki sabah yaşamını yitiren Metin Serezli, son yolculuğuna uğurlandı.
METİN SEREZLİ SON YOLCULUĞUNA BÖYLE UĞURLANDI  
Evinde pazar günü yaşamını yitiren Serezli için Teşvikiye Camisi'nde öğle  vakti cenaze töreni düzenlendi. Eşi Nevra Serezli ile oğulları Murat ve Selim  Serezli cenaze töreni öncesinde, taziyeleri kabul etti.  
Teşvikiye Camisi'ndeki törene, Mehmet Sevigen, Haldun Dormen, Tuncel  Kurtiz, Ülkü Erakalın, Erdal Özyağcılar, İzzet Günay, Gülriz Sururi, Hamdi Alkan,  Yılmaz Özdil, Bülent Kayabaş, Necla Uygur, Hıncal Uluç, Erol Evgin, Füsun Önal,  Ayşe Kökçü, Ata Demirer, Dolunay Soysert, Billur Kalkavan, Nuri Alço'nun  aralarında bulunduğu çok sayıda isim geldi. 
Nevra Serezli, gazetecilere yaptığı açıklamada, Metin Serezli'nin çok  seveni olduğunu, pazar gününden bu yana evlerinin dolup taştığını belirterek,  Hiç tahmin etmeyeceğim insanlar, sadece sanatçı değil herkes, kendi isteğiyle  evimize geldi, anıları paylaştık dedi.
Metin Serezli'nin herhangi bir salonda tören istememesini Kendisini,  sahnede tabutta görmek istemedi şeklinde açıklayan Nevra Serezli, Her dakika  törenin alası oluyor. Kendini orada görmek istemedi. O kadar çok insan ilgi  gösterdi ki... Devlet büyüklerimiz... Herkes arayıp anısını paylaştı şeklinde  konuştu. 
NEREDEYSE DÜĞÜNE DE GEÇ GELECEKTİ    
Taziye sırasında, tabutun geciktiğinin söylenmesi üzerine Nevra Serezli,  Neredeyse düğününe de geç kalacaktı dedi.

 
  EN ACI TESADÜF  
  METİN SEREZLİ SON YOLCULUĞUNA UĞURLANDI 

        
Hayatı severdi, sonuna kadar yaşadı    

Sanatçı Tuncel Kurtiz de Metin Serezli'nin genç bir tiyatrocu olarak  üniversiteyi bırakıp, İstanbul Üniversitesi Talebe Birliği Gençlik Tiyatrosu'nda  çalıştığını dile getirdi. Serezli'nin Avni Dilligil'in de aralarında bulunduğu çok değerli  hocalarla çalıştığını belirten Kurtiz, şunları söyledi:

Boş Beşik'le Türk tiyatrosuna adımını attı. İki sene sonra benim  rejisörlüğümü yaptı. Dormen Tiyatrosu'na gelişime neden oldu. Ondan sonra  birlikte Dormen Tiyatrosu'nda bir çok oyunda oynadık. Onu çok değerli yazarların  ve rejisörlerin elinde oynarken gördüm. Çok önemli bir oyuncuydu. Ayrıca benim  çok iyi bir arkadaşımdı. Bir de birlikte futbol oynardık, Fenerbahçeli'ydi.  Futbolu da severdi. Hayatı severdi, sonuna kadar yaşadı. Işıklar içinde yatsın.  Bir gün mutlaka buluşacağız ve gene tiyatro yapacağız. 
Oyuncu ve komedyen Ata Demirer ise Metin Serezli'yle beraber çalıştığını  ifade ederek, Büyük bir ustaydı. Yıllar sonra oğlu Murat Serezli ile çalışmak  nasip oldu. Güzel hatıralarım var. Büyük bir ustaydı. Hepimizin başı sağ olsun  dedi.

Oyuncu Nuri Alço da Serezli'nin sanatçı ruhuna sahip bir insan olduğunu  ifade ederek, Başımız sağ olsun. Hastalığını hep sakladı. Bu tarz törenleri  istemeyen, sadeliği seven, güzel bir insandı. Allah rahmet eylesin. Gerçekten çok  üzücü oldu diye konuştu.

Metin Serezli, öğle vakti kılınan cenaze namazının ardından Teşvikiye  Camisi'nden alkışlarla uğurlandı. Serezli'nin cenazesi Zincirlikuyu Mezarlığı'nda  toprağa verildi. 
 FOTOĞRAFLARLA METİN SEREZLİ        
 
   Usta oyuncu Metin Serezli'nin ardından duygularınızı paylaşın... 
MESAJINIZI YAZIN YAYINLAYALIM   
YEŞİLÇAM'IN EFSANE İSMİYDİ / WEB TV   
  45 YILLIK BİR AŞK HİKAYESİ            