Mutluluğun formülü var
Davranış bilimi uzmanı ve yazar Aşkım Kapışmak, iddialı bir kitaba imza attı. 'Aşkın Beden Dili'nde aşkı ve kendinizi sorgularken hem çok şey öğrenecek hem de eğleneceksiniz. Kitapta ve bu röportajda, arayıp bulunamayan 'mutluluğun formülü' de var. Daha ne olsun?
  ELİF AKTUĞ
  elif.aktug@aksam.com.tr
 Aşkım Kapışmak, 'Aşkın Beden Dili' adını verdiği son kitabıyla, aşka ve ilişkilere yeni bir boyut getiriyor. Kitabı okuyunca hayat arkadaşınızı yeniden çok sevecek veya ilişkinizi gözden geçireceksiniz. Sevgiliniz veya eşiniz yoksa bu kitap başucunuzdan eksik olmayacak. Ancak son derece dürüst tespitlerde bulunan davranış bilimi uzmanı ve yazar Aşkım Kapışmak, okuyucusuna 'fena halde' tüyolar vermekte ve bu durum daha yolun başında 'aday adaylarınızı' elemenize yol açabilir. Son bir cümle, beden dilinizi öğrenmeden kendinizi tanıyamazsınız, karşınızdaki asla...
 
 AŞK NEDEN ÖNEMLİ?
 İnsanın kendi eliyle yapmadığı, parasıyla, alamadığı, torpille öncelik sağlayamadığı bir şey. Kontrolümüzde değildir, yaşamsal olarak da bedene ve ruha iyi gelir. İnsan aşık olunca beyninde kullanmadığı bölgeler hareketlenir ve bu başka hiçbir şeyle olmaz. Çoğumuz iş, güç, para, arkadaşlıkta maksimum mutluluk arıyoruz ama olmayacak! Çünkü hepsini aşkla kıyaslayıp eksik bulacağız ve neye sahip olursak olalım aşk arayacağız. Çünkü aşk duygusu bedava, muhteşem ve şansa bağlıdır. 
 
 åŞIK OLAN DEĞİL, AŞK MUHTEŞEMDİR
 Aşk hazırlıksız bir anda gelir. 'Aşk muhteşemdir, aşkı yaşayan' değil. Kişiliklerimiz aşka yüklediğimiz anlamlardır. Elimizle yok etmemizin sebebi de budur.
 
 ERKEĞİ EKSİLTİR KADINI ÇOĞALTIR
 Aşk dengenizi bozar. Erkek aşık olunca alt üst olur, kadın yaşam kaynağına ulaşır. Bu yüzden erkek meraklanır ve keşfe çıkar kadında, kadınsa yaşam bulduğu erkekte şarj eder kendini. Erkek hayattan eksilirken kadın daha çok yaşama katılır. Erkek ve kadın tek olmak için başka alanlardan azalmak ister, zamanla aşk azalır, sevgiye kalırsa; erkek erkekliğinin, kadın kadınlığının peşine düşer. 
 
 SEVGİ+İLGİ=İLİŞKİ, SEVGİ-İLGİ=ÇELİŞKİ
 Aşkı evlilik değil, evlenen insanlar öldürür. Bizim aşk yaşama sorunumuz yok bizim sevgiyi yaşama problemimiz var. Çünkü aşkta bilinçsizce ilgiliyizdir sevdiğimizle ama sevgide daha bilinçli olmak gerekir. Sevgi ilgiyle birleşince ilişki, sevgi ilgisiz olunca çelişki oluyor. 
 
 ANNE BAĞIMLISI ERKEKLE EVLENİLMEZ
 Erkeğin sorunlarını nasıl çözdüğüne bakın, sorunlar karşısında ne yapıyor? Ailesiyle ilişkisi nasıl? Annesiyle ilişkisi nasıl? Anne bağımlısı erkekler evi ihmal etmez ama sizi ihmal ederler. İletişim tarzına bakın, dinleme becerisi var mı? Mücadele ruhu gelişmiş mi, yoksa hemen pes mi ediyor? Boş zamanlarında sadece sizinle olup dışında sadece işe gidiyorsa evlenmeyin, yoksa ilerde siz evde bekleyen kadın olursunuz. 
 
 'BİZ DİLİ' MUTLULUK GETİRİR
 Evliliklerde mutluluk, 'biz dili'yle yaşayınca gelir. İnsanlar haz ve mutluluğu karıştırıyor. Haz, bir eyleme ve somut bir şeye bağlıdır. Çiçek alırsın, sinemaya gidersin, hediye alırsın, güzel yemekler yaparsın; eşin ve sen haz alırsın. Mutluluk; sadece bir arada olduğumuz için ve biri diğerine 'Sen hayatımdasın ve senin farkındayım' mesajını verdiğinde gelir. 'Rağmen'li sevmektir mutluluk ama 'çünkü'lü sevmek haz verir. 
 
 ERKEK ALDATSA DA AŞKI BİTMEZ
 Bir erkek karısını başka bir kadınla aldattığında karısından vazgeçmez. Çünkü bilir ki karısı güvenilir biridir ama diğer kadına güvenilmez sadece eğlenilir. Erkekler güvendikleri kadınla çoğalabilecek, sosyal kabul görecek ve ailesine kabul ettirecektir. Bu birçok kadına anlamsız gelir ama gerçek budur. 
 
 SADIK KALMAK DELİKANLILIKTIR
 Her erkek aldatmayı düşünür ve çoğunluğu aldatır. Çok az bir yüzdesi aldatmaz tabii. Sadık kalabilmek delikanlılıktır. Tüm başarılı erkekler başarılarını evlenince kalıcı hale getirirler. Bilir ki erkek bir yuvaya bağlı olunca sapıtıp dağıtmaz yani uzun süre; uzun süre dağıtan varsa ruh sağlığında bozukluk aranmalıdır.
 
 KADIN DUYGUYLA ALDATIR
 Çünkü çoğu kadın aldatmak için yeterli duyguya ihtiyaç duyar. Erkek gibi öncelik döl bırakmak değil, duygu vermek ve duygu almaktır. 
 
 ERKEK 'SINIRLI' KİBAR OLSUN
 Kadınlar kabalığı sevmez, çoğu kadın kibar ve kendisini mutlu eden bir eş onu aldatsa da sorun çıkarmaz. Kibarlığın da sınırları olmalı çok hassaslık da aşırı nezaket de rahatsız eder. 
 
 ADAM BAĞIRIYORSA KESİN ALDATTI!
 Kadın erkekten şüpheleniyor ve bazı sorular soruyor. Erkek de bağırarak ve hakaret ederek cevap veriyor. Kesin aldatmış belli, aldattığı için sinirli ve bu adamla olmaz! 
 
 MESAJLARINI GİZLİ GİZLİ SİLİYORSA
 Erkekler teknoloji yokken daha rahat aldatıyorlardı. Bodoslama aldatan erkek iz de bırakmıyordu, şimdi teknoloji aldatan erkeklerin kabusu oldu. Tabii, kıskanç kadın da zordur ve hayatı kabus eder. 
 
 İKİDEN FAZLA BOŞANANA DİKKAT!
 İkiden fazla evlilik yapmış kadın ve erkeğin boşanma nedenleri iyice bilinmeli. Oyuncu kadınlardan uzak durun, size ideal eş tavrı çizer, her şeyinde abartı ve gözyaşı vardır, sürekli ilgi üstünde olsun ister ve boğar. Ailesinin problemlerini çok sık gündeme getirir, sizin bir kurtarıcı olduğunuzu hep söyler. Yanlışlarınızı doğru gibi gösterir her şeyinize okey der, kendi gerçekleri yoktur siz ne derseniz odur. 
 
 HANGİ ERKEKTEN UZAK DURULMALI?
 Abartılı şekilde ilgilidir, size kendinizi prenses gibi hissettirir. Sonra uzun süre yok olur; 'Nerdeydin?' dediğinizde muhakkak bir yalanla gelir. Siz hep inanır ve üzülürsünüz. Uzak durun.
 
 KAÇ YAŞINDA EVLENMELİ?
 Kadınlar ergenlikten çıkıp kendi hayatlarında gelişimlerine başladıklarında, eğitimlerinde yol aldıklarında; erkekler ise üretip kazanmaya başladıklarında; yani kadın 24 erkek ise 29 gibi ideal yaşlarda evlenebilir ama bu durum kişilerin özel yaşamlarına göre değişebilir.
 
 YATAĞA GİRENE KADAR DEĞİL!
 Erkek için aşk yatağa kadar değil kadının cazibesini yitirene kadardır, erkeği çeken güzellik değil cazibedir.
 
 ERKEK GİBİ HİSSETSİN!
 Kadının erkeğin yanında kadın gibi, erkeğin de kadının yanında erkek gibi olması şart. 'Her şeyi ben yaparım' diyen kadın, erkeğe uğraş bırakmazsa, erkek bedel ödeyip kendini erkek gibi hissettiren ortamlar arar.
 
 EVLENMEK İÇİN İYİ OLMALISINIZ
 Mutlu evlilik için iyi insan olmak, iyi niyetli insan olmak ve bir başkanını mutlu edecek gönül zenginliğinde olmak şart. Aynı zevklere sahip olmasak da onun durumuna saygı duymayı bilmek gerek.
 ARDA VE SİNEM MUTLU, TUĞBA VE EŞİ DEĞİL!
 × Beden dillerine bakarak çok mutlu gördüğünüz çiftlerden örnek verir misiniz?
 Arda Turan-Sinem Kobal, Orhan Gencebay-Sevim Emre, Başbakan Erdoğan ve eşi, Cem Yılmaz-Ahu Yağtu.
  
 × Yine beden dillerine bakarak, aşklarına inanmadıklarınız var mı?
 Wilma Elles ve Kerem Göğüş, Nagehan Alçı ve Rasim Ozan, Tuğba Özay ve İtalyan eşi.