Kartal Başkent'te yara aldı
Spor Toto Süper Lig'de 16. hafta mücadelesine 3 maçla devam edildi.Günün önemli maçında Beşiktaş, deplasmanda başkent temsilcisi Gençlerbirliği ile 1-1 berabere kaldı. 

19 Mayıs Stadı'nda yapılan karşılaşmanın ilk yarısı da 1-1 eşitlikle sona erdi. Gençlerbirliği'nin golünü 20. dakikada Kulusic attı, Beşiktaş'ın golü ise 36. dakikada Olcay'dan geldi. Puan kaybına uğrayan Beşiktaş, maç fazlası ve averajla ikinci sıraya yükseldi.

Mersin İdmanyurdu ise sahasında Akhisar Belediyespor'u 2-1 yendi. Tevfik Sırrı Gür Stadı'nda yapılan karşılaşmanın ilk yarısı da 2-1 bitti. Ev sahibi takımın golleri, 11. dakikada Ömer Aysan'dan, 45. dakikada Nobre'den geldi. Akhisar Belediyespor'un tek golünü ise 36. dakikada Kenan kaydetti. Bu arada Nobre, bu golüyle 100'ler kulübüne girdi.

Sanica Boru Elazığspor, sahasında Gaziantepspor ile golsüz berabere kaldı. Atatürk Stadı'nda yapılan karşılaşmada Gaziantepspor, 48. dakikada Yasin'in kırmızı kart görmesiyle maça 10 kişiyle devam etti.

Haftanın açılış maçında dün Eskişehirspor, sahasında Bursaspor ile 2-2 berabere kalmıştı.

Lige, yarın Kardemir Karabükspor-Sivasspor, İstanbul Büyükşehir Belediyespor-Trabzonspor, Orduspor-Medical Park Antalyaspor ve Galatasaray-Fenerbahçe derbisi ile 17 Aralık Pazartesi günü Kayserispor-Kasımpaşa maçıyla devam edilecek.

puan durumu şöyle: