AK Parti MYKda gündem BDP ile işbirliği

Ak Partinin önceki günkü MYK toplantısına Başbakan Tayyip Erdoğanın Anayasanın referanduma götürülmesi konusunda BDP ile işbirliği yapabiliriz sözleri damga vurdu. Bazı MYK üyeleri bunun vatandaşın ve parti tabanının tepkisine neden olabileceğini söyledi. Erdoğan ise İhtimal olarak söyledim, millet samimiyetimizi görürse takdir edebilir dedi. AK Parti MYK toplantısında söz alan bazı üyeler, BDP ile işbirliği yapılırsa parti açısından sorun olur. Tabanda olumlu karşılanmaz ve tepki doğabilir. Vatandaş BDP ile işbirliği yapıldığı için referandumda oy vermeyebilir dedi. Başbakan bu sözler üzerine şunları söyledi: Ben öyle bakmıyorum. BDP ile işbirliği yapacağız diye kesin bir şey yok. Ben orada ihtimalleri saydım. Haburdan sonra da kaybedeceğimiz söylendi ama öyle olmadı. Millet samimiyeti görüyor, doğruyu takdir ediyor. Zamanı gelince bu konulara bakarız. Konu, Meclise geldiğinde BDP destek verirse, gerekirse onlarla görüşürüz. Ama bizim prensiplerimiz ortada, bize uyarsa konuşuruz. Erdoğan, TBMM Anayasa Uzlaşma Komisyonunun çalışmalarını Mart ayı sonuna kadar bitirmesi gerektiğine ilişkin sözlerine de açıklık getirdi. Erdoğan, uzlaşma komisyonunu teşvik etmek ve hızlandırmak için böyle söylediğini belirterek, Ancak benim anayasanın çıkacağına umudum yok. Bu sözleri teşvik için söyledik ama komisyonda hiçbir hareket yok dedi.