Keşke yanında bulunsaydım
ERGENEKON davasından tutuklu yargılanan emekli Org. Hurşit Tolon, dün özel izinle kayınvalidesi Selime Nihal Otmar'ın cenaze törenine katıldı.
 KADIKÖY'deki Şifa Camii'nde düzenlenen törene, eski Genelkurmay Başkanları emekli orgeneraller Hüseyin Kıvrıkoğlu ile Yaşar Büyükanıt da katıldı. Cezaevinde bulunan eski Genelkurmay Başkanı emekli orgeneral İlker Başbuğ da çelenk gönderdi. 
 
 TOLON, yaptığı kısa açıklamada, şöyle dedi: "Muhterem kayınvalideme son görevimi yapmak üzere burada bulunuyorum. İçinde bulunduğumuz şartları biliyorsunuz. Keşke son zamanlarında, o sıkıntılı dönemlerinde yanında bulunabilseydim. Bu imkanım olmadığı için üzgünüm. Bütün bu işleri eşim yürüttü. Tabii bulunduğumuz şartlar içinde, parçalanmış aile düzeni içinde son görevlerimizi yerine getirdik."   
 Zana YAVUZ / İSTANBUL   