Messi gol oldu, Osasuna'ya yağdı
İspanya La Liga'nın 21. hafta mücadelesinde Barcelona, evinde ağırladığı Osasuna'yı 5-1 mağlup etti.
İspanya La Liga 21. hafta mücadelesinde Barcelona,  sahasında Osasuna ile karşı karşıya geldi. Nou Camp'ta oynanan karşılaşmayı Barcelona 5-1 kazanarak liderliğini sürdürdü

Karşılaşmada Barcelona'ya galibiyeti getiren golleri 11, 28, 56, 58'de Messi kaydederek yine bir maçın daha kahramanı oldu. Barça'nın diğer golünü 40. dakikada Pedro atarken, Osasuna'nın tek golü 24. dakikada Raoul Loe'den geldi. 
Öte yandan 28. dakikada Osasuna'dan Arribas penaltıya sebebiyet veren hareketi nedeniyle kırmızı kartla oyun dışında kaldı.  

Arjantinli yıldız Messi, bu maçta kaydettiği 4 golle La Liga'da toplam gol sayısını 33'e yükseltmiş oldu. Bu sonucun ardından Barcelona puanını 58'e yükseltti, Ossasuna ise 18 puanda kaldı.