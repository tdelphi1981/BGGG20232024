'Uzun süreli finansman bulmak kolaylaştı'
Financial Times, Koç Holding’in 5.7 milyar dolarlık teklifi ile otoyol ihalesini kazandığına dikkat çekerken ihalenin Türk projeleri için uzun vadeli finansman bulmanın nasıl kolaylaştığını vurguladığını yazdı.
 Ancak, Türkiye’nin altyapı ihtiyaçlarının hala çok büyük olduğunu belirtirken bu ihtiyaçların önümüzdeki 5 yılda 50 milyar doları aşabileceği görüşlerini yansıtan gazete, hızlı tren, nükleer santral, depreme dayanıklı konutlar gibi diğer birçok proje ile özelleştirmeler için 10 yılda 400 milyar dolar gerekebileceğini öne sürdü.
 Koç Holding’ın 5.7 milyar dolarlık bir teklifle kazandığı, Türkiye’nin ikinci büyük özelleştirmesi olan otoyol ihalesi, yurt dışında da yankı buldu. Financial Times gazetesi, ihaleyi, Türk projeleri için uzun vadeli finansman bulmanın nasıl kolaylaştığının göstergesi olarak değerlendirdi.
 Ekonomi gazetesi Financial Times, otoyol ihalesine dikkat çektiği haberinde ihalenin, geçmişte uzun vadeli Türk projeleri için zor bulunan altyapı finansmanın nasıl kolaylaştığına vurgu yaptığını kaydetti. 
 
 İhalenin Türkiye’nin, ekonomideki yavaşlamaya rağmen Avrupa ülkelerinin çoğundan daha yüksek büyümeden yararlanmayı sürdürdüğü bir dönemde gerçekleştiğine işaret eden gazete, bir süre önce de Fitch’in Türkiye’nin kredi notunu “yatırım yapılabilir ülke” düzeyine yükselttiğini anımsattı.
 -“TÜRKİYE’NİN İHTİYAÇLARI HALA ÇOK BÜYÜK”-
 İngiliz gazetesi, geçen hafta da Boğaziçi elektrik dağıtım şirketi için yapılan ihalede 1.96 milyar dolarlık bir teklif yapıldığının altını da çizdi.
 Buna karşın “Türkiye’nin ihtiyaçları çok büyük olmaya devam ediyor” denilen haberde Türkiye’nin önümüzdeki 5 yıldaki altyapı finansman ihtiyaçlarının 50 milyar doları aşabileceği yönündeki görüşlerini de yansıttı.
 -“10 YILDA 400 MİLYAR DOLARA İHTİYAÇ OLABİLİR”-
 Türkiye’nin aynı zamanda hızlı trenler, nükleer santralar, depreme dayanıklı konular gibi birçok projeyi planladığını, bunlara ek olarak elektrik ve gaz özelleştirmelerinin de gündemde olduğuna dikkat çeken gazete, önümüzdeki 10 yıllık dönemde 400 milyar dolara ihtiyaç duyulabileceğini öne sürdü.
 FT, haberinin son bölümünde “Ancak, geleneksel olarak Türk iç piyasasında uzun vadeli sermaye sağlamak zordur ve ülkenin en büyük kuruluşlarının geleneksel olarak da uzun vadeli finansman ihtiyaçlarını karşılamak için Avrupalı borç verenlere yöneliyor” diye yazdı.
 ANKA
  