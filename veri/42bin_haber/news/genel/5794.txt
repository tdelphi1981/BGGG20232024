Sıkıysa Rizede söyle
CHP Genel Başkanı Kemal Kılıçdaroğlu, Başbakan Tayyip Erdoğanın, Mardinde söylediği, Biz her türlü milliyetçiliği ayaklarının altına almış bir iktidarız sözlerine, Yüreğin yetiyorsa, sıkıysa, cesaretin varsa, adam gibi adamsan git bu konuşmayı Rizede yap bakalım sözleriyle karşılık verdi.
Kemal Kılıçdaroğlu dünkü grup konuşmasında şunları söyledi:  
NASIL BÖYLE LAF EDERSİN 
Bir Başbakanın ağzından çıkanı kulağı duyması lazım. Bunun için Bu adamı kullanın, deliğe süpürmeyin... demişlerdi. Kullanılan adamdan yurtsever olur mu? Milliyetçilik etnik kimlik ayrımı yapmaksızın, 75 milyon yurttaşa aynı gözle bakmaktır. Siz nasıl böyle laf edersiniz? Samimi söylüyorum, Milliyetçilik, Halk nedir bilmez. Ama şansımıza bu ülkede Başbakanlık yapıyor. 
ATATÜRK MİLLİYETÇİLİĞİ 
Açıkça söylüyorum, kafatası milliyetçiliğinin kesinlikle karşısındayız. Irkçılık, ırkçılık üzerinden siyaset insanlığa ihanettir. Din, inanç üzerinden siyaset doğru değil. Kimin dindar olup olmadığını, kimse bilemez. Kimsenin yetkisi de terazisi de yoktur. Milliyetçilik, yurtseverliktir, kendi ülkesinin çıkarlarını korumaktır. Çağdaş milliyetçilikten bunu anlıyoruz. Onun için bunun adına biz Atatürk Milliyetçiliği diyoruz. 
BARİKATLARI YIKACAĞIZ 
Gizlilik kararı alınmadığı sürece yargılamalar alenidir. Oysa Silivrideki duruşmayı izlemek isteyenler engellenmek istendi. Salona girmek isteyenlere tazyikli su ve biber gazıyla müdahale edildi. Bu ülkede adaleti aramak bu kadar zor mu? Ağır bedeller ödettiriliyor arkadaşlarımıza. Ne yaparlarsa yapsınlar, hangi baskıyı kurarlarsa kursunlar, ister polisleri, ister jandarmaları, ister milletvekilleri, istersen doğrudan sen Recep Tayyip Erdoğan gelirsen, bütün barikatları yıkacağız. 
BARİ ALLAHTAN KORK 
Hani yalan olur ama bir de kuyruklu yalan var. Samimi söylüyorum, bu kuyruklu yalanın da ötesinde bir şey. Gazilerimizden rica ediyorum, bu yalana bir isim bulun. Başbakanlık koltuğunda oturan bir kişinin halkına yalan söylemesi kabul edilemez. Ne söyleyeyim? Recep Tayyip Erdoğanın diline biber mi süreceğim? Çocuk değilsin, devleti, ülkeyi yönetiyorsun sen. Gaziler, şehit aileleri ve yakınlarına toplu taşıma araçlarından ücretsiz yararlanma hakkı 1983 yılında verilmiş. Yeni değil yani. Ayrıca Harp ve Vazife Malullerine de 1994 yılında verilmiş. Şimdi Beyefendi yeniden verecek. Zaten verilmiş. Ayrıca şehit ailelerinin trenden, ücretsiz yararlanmalarına da 1932 yılında karar verilmiş. Yani Mustafa Kemal Atatürk hayattayken. Hadi Mustafa Kemal Atatürkten korkmuyorsun, utanmıyorsun diyelim, bari Allahtan kork.  
HAKKINIZI HELAL EDİN 
22 Kasım 2011de Sayın Başbakan grup toplantısında, Bedelli askerlik uygulamasından elde edilecek gelir, şehit yakınlarına, gazilere, dul ve yetimlere, TSKya, vazife malullerine yönelik sosyal hizmete aktarıyoruz diyor. Aldınız mı? Emin olun bu paranın nereye gittiğini kimse bilmiyor. Bedelli askerlik biliyorsunuz bizim projemizdi. Parası olmayanların da bu haktan yararlansın istemiştik. 2B bizim projemizdi, üniversite öğrencilerinin harç ödememesi bizim projemizdi. Şehit ve gazilerin bize borcu yok. Onlardan isteğimiz, Ey gazim, ey şehidim hakkını helal et. Oysa kazan dairesinde görevli bir askerimizin vücudunun yüzde 70i yanıyor, saç protezinin parasını bile devlet vermiyor.                                         
Gazilerle hatıra 
CHPnin dünkü grup toplantısına, gazi ve şehit yakınları da katıldı. CHP Genel Başkanı Kemal Kılıçdaroğlu, grup toplantı salonuna girdiğinde, önce gazilerin yanına giderek kısa bir süre sohbet etti. Kılıçdaroğlu, gazilerle tek tek ilgilenerek, bir istekleri olup olmadığını sordu. Kılıçdaroğlu, kürsüye geçmeden önce de gazilerle hatıra fotoğrafı çektirdi.