İnternet İstanbul'dan yönetilecek
ULAŞTIRMA, Denizcilik ve Haberleşme Bakanı Binali Yıldırım, İzmirde katıldığı Hürriyet Kırmızı Kent Reklam Yarışmasında, internet dünyasıyla ilgili çok önemli bir haberi açıkladı.
Los Angelesda bulunan İnternet Tahsisli Sayılar ve İsimler Kurumunun  (ICANN) üç noktaya dağıtma kararını aldığını ifade eden Bakan Yıldırım, bu dağıtım noktalarından birinin de İstanbul olacağını kaydetti.

Yıldırım, ilk kez buradan haber veriyorum. Malum internet Amerikada bulundu. Ve bugün vazgeçilmez bir noktaya geldi. İnternetin merkezi Los Angelesta. Burada toplanıyor ve dağıtılıyor. Burada ciddi bir kavga var. ICANN bir karar aldı. İnterneti üç noktaya dağıtma kararı aldı. Bunlar Los Angeles, İstanbul ve Singapur. Los Angeles, Kuzey ve Güney Amerikaya bakacak. İstanbul, Avrupa, Ortadoğu ve Afrikaya, Singapur ise Uzak Doğuya bakacak bilgisini verdi. 
Gelişmenin Türkiyenin gücünü gösterdiğini dile getiren Yıldırım, Kavganın en önünde olanları fikrimizi almak için Türkiyeye geldi. Ne düşündüğümüzü sordular. Bu gelişme bizim için çok önemli bir gelişme. Stratejik bir konuda kavşak noktası haline geliyoruz diye konuştu.