"Bu gözlüklerle tıpkı katile benziyor"
İnternet devi Google'ın kurucularından Sergey Brin metroda akıllı gözlüğüyle poz verdi, New York Times yazarı "usta bir katil gibi görünüyor" dedi.
Google'ın 2012 yılına damgasını vuran ve henüz test aşaması devam eden akıllı gözlüğü bu kez metrodaydı. Şirketin kurucusu Sergey Brin, metroda arkadaşı Noah Zerkin'e poz verdi.

Kendisini "giyilebilir teknoloji hayranı" olarak betimleyen Noah Zerkin, Brin'i metroda fotoğrafladı. New York Times yazarı Nick Bilton, Brin için "tıpkı usta bir katil" benzetmesinde bulundu.

AKILLI GÖZLÜK İLE NELER YAPILABİLİYOR

Kullanıcılar bu gözlükler aracılığıyla e-postalarını kontrol edebiliyor, fotoğraf çekebiliyor, bulundukları yeri GPS'ten öğrenebiliyor. Kısacası kullanıcıların temel isteklerini şu an için karşılayabiliyor.