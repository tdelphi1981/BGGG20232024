BDP Öcalan'ın mesajlarını değerlendirdi
ABDULLAH Öcalan ile İmralıda hafta sonu görüşen BDP heyetindeki BDP Eşgenel Başkanları Selahattin Demirtaş ve Gültan Kışanak ile MYK üyelerinin parti genel merkezindeki buluşmasında, Öcalanın mesajları ne anlama geliyor ve AK Partiye güvenilebilir mi? sorularına yanıt arandı.
Edinilen bilgilere göre Pervin Buldan, Sırrı Süreyya Önder ve Altan Tandan oluşan heyet, BDP yönetimine, Görüşmeler 5 ay önce başlamış. Kamuoyunda hükümetin beklentileri üzerinden yürütülen tartışmanın doğru olmadığını da gördük. Çok daha geniş kapsamlı bir hazırlık var. Öcalan, demokratik bir yaşam kurguluyor, bu soruya yanıtlar arıyor. Bir takvim yok bilgisini verdi. 

Ak PartiYE GÜVENİLEBİR Mİ

BDP heyetinin, Öcalan bizlerden süreci cesurca tartışmamızı istiyor. Görüşlerimizi kaygılarımızı açık yüreklilikle paylaşmamızı ve kendisine iletmemizi istiyor demesiyle birlikte de toplantının tartışma bölümüne geçildi. Kimi isimler, Sayın Öcalanın kararlarına uyacağız. Ancak AKPnin, Türkiyeyi demokratikleştirerek çözebilecek genetiğinin olmadığına yönelik tecrübelerimiz ortada. Özellikle yeni anayasa tartışmasını başkanlık sistemi çerçevesinde sürdüren bir Erdoğan var yönünde bir değerlendirme yapıldı. 

ERDOĞANA ÜSTÜ KAPALI UYARI

Bu değerlendirme, BDP Eşgenel Başkanı Selahattin Demirtaşın toplantı sonrasında yaptığı açıklamaya, Umut ediyorum ki bu tarihi saatler, küçük hesaplar uğruna, partizan çıkarlar uğruna heba edilmez. Hükümetin yaklaşımlarını bu saatten sonra artık ciddi bir şekilde güven verici adımlar atarak sürdürmesi konusunda bir beklenti içerisindeyiz sözleriyle yansıdı. 

2-3 HAFTA İÇİNDE NETLEŞSİN

Demirtaş, Abdullah Öcalanın sürecin en yakın zamanda netleştirilmesi yönünde ifadeleri var. Kendisinin taslak hazırlığı içerisinde olduğunu, bu taslak metni yakında bizlere ileteceğini, bu taslak metin üzerinden yapılacak tartışmalar sonrasında da son halini vereceğini, en geç 2-3 hafta içerisinde bütün bu sürecin hızlı bir şekilde netleşmesi gerektiğini de kendisi ifade etmiştir dedi.

NEVRUZ BEKLENTİSİ

Demirtaş, 21 Martta Nevruzda ateşkes ilan edileceği tartışmalarıyla ilgili de, Bir çağrı yapılacaksa, bu kendisinin kararıyla olacak. Ben özellikle bu iki-üç haftalı sürecin çok kritik olduğunu anlatmaya çalışıyorum. Bu iki-üç hafta içerisinde kendisinin çözüme dair önerilerini herkesin sağduyu ile sunması gereken bir dönem geçireceğiz diye konuştu.

PKKNİN KAÇIRDIĞI GÖREVLİLER 

BDP toplantısında PKKnın elindeki kamu görevlilerinin serbest bırakılmasıyla ilgili olası süreç de ele alındı. BDP milletvekillerinin süreçte aktif rol üstlenmesi, kamu görevlilerini teslim alacak heyette insan hakları derneklerinden temsilcilerin de yer alması ve Irak Kürdistanı Bölgesel yönetiminin de sürece dahil edilmesi kararı alındı. Edinilen bilgilere göre kamu görevlilerinin en geç on gün içinde serbest bırakılabileceğinin güçlü bir olasılık olduğu değerlendirmesi yapıldı.