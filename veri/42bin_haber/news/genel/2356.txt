Bakanlıktan üreticiye 196 milyon liralık destek
Gıda Tarım ve Hayvancılık Bakanlığı, yılbaşı öncesi çiftçilere karşılıksız 196 milyon lira destek ödemesi yapıyor. Bakanlık, çiğ süt için 130 milyon lira, besilik erkek sığır için de 66 milyon lira ödeyecek.
 Bakanlık, 2012 yılı tarımsal destekleme ödemeleri kapsamında; besilik erkek sığır desteği adı altında 218 bin erkek sığır için üreticilere 66 milyon lira, çiğ süt desteği için de 343 bin 473 üreticiye 130 milyon lira ödeyecek. Üreticilere iki kalemde toplam 196 milyon lira ödenecek. Ödemeler, yarın üreticilerin bankadaki hesaplarında olacak. Yarın yapılacak ödemelerle birlikte Gıda Tarım ve Hayvancılık Bakanlığı tarafından 2012 yılında hayvancılığa toplam 2 milyar 183 milyon lira karşılıksız destek ödemesi yapılmış olacak.
 CİHAN
  