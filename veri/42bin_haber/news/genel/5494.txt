CHP'den Baro'ya destek
CHP'den, 'yönetimi düştüğü' iddia edilen ve Olağanüstü Genel Kurul kararı alan İstanbul Barosu'na destek geldi...
  Genel Başkan Yardımcısı Bülent Tezcan'ın da aralarında bulunduğu CHP'li 9 milletvekili, Baro Başkanı Ümit Kocasakal ve ekibini ziyaret etti, 'arkanızdayız' mesajı verdi. CHP'li vekiller saat 11.00'da İstanbul Barosu'na geldi.  Toplantıya yarım saat gecikmeli katılan Baro Başkanı Kocasakal ise CHP'lilerle tek tek tokalaşarak özür diledi. Kocasakal, 'geçmiş olsun' diyen milletvekillerine 'Onlara geçmiş olsun' yanıtını vererek güldü.  Ziyaretin ardından açıklama yapan Bülent Tezcan, 'gayrimeşru yöntemlerle görevden alınmak isteniyor' dediği Baro yönetiminin düşmediğini, meşru bir şekilde görevini sürdürdüğünü söyledi. CEM TÜRKEL