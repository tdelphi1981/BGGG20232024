İmralı'da Paris zirvesi!
İmralı'da ziyaretçi hareketliliği... Adanın misafirleri bu kez ailelerdi. Abdullah Öcalan'ın kardeşi Mehmet Öcalan, ağabeyini ziyaret etti. Öcalan'ın kardeşine Paris infazıyla ilgili mesajları merak konusu oldu
 İmralı'da ziyaret günü... İmralı Yüksek Güvenlikli F Tipi Cezaevi'nde bulunan Abdullah Öcalan'ın kardeşi Mehmet Öcalan, dün sabah adayla deniz ulaşımının sağlandığı Bursa'nın Gemlik İlçesi'nde Jandarma Bölük Komutanlığı'na geldi.
 AYNI cezaevindeki PKK'lı Bayram Kaymaz'ın annesi Medine Kaymaz ile Cumali Karsu'nun kızkardeşi Pervin Oduncu da Öcalan'ın yanındaydı.
 YENİ GAZETE, KİTAP, DERGİ 
 BURADA bir süre bekletilen Öcalan, Kaymaz ve Oduncu aramalar ve kimlik kontrolleri yapıldıktan sonra KEM-2 adlı romörkörle adaya hareket etti. Tutuklu yakınlarının yanlarında kıyafet, gazete, kitap ve dergiler getirdikleri görüldü. Fikret KOCAMAN
 Açlık grevlerinde kilit isim olmuştu
 MEHMET Öcalan ve diğer mahkum yakınları geçen eylül ayında İmralı'ya gitmişlerdi. Kasım ayında İstanbul'dan İmralı'ya giden Mehmet Öcalan ağabeyi ile görüştükten sonra yaptığı aracılığıyla cezaevlerindeki açlık grevlerinin sonlandırılmasında etkili olmuştu.
  