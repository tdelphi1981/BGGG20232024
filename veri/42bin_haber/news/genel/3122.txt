Başbakan'ın haram dediği elektrikteki o vahim tablo
Kaçak kullanımı yüzde 4.75 arttı, yüzde 25.09'a ulaştı. Diyarbakır, Şanlıurfa, Mardin, Batman ve Siirt'te hizmet veren Dicle EDAŞ'ta kayıp kaçak oranı % 71.37 oldu
 Volkan YANARDAĞ
 Sayıştay raporu da Başbakan Recep Tayyip Erdoğan'ın Şanlıurfa ziyareti sırasında dikkat çektiği kaçak elektrikteki acı tabloyu gözler önüne serdi. 
 TEDAŞ'a ait 2011 yılı raporuna göre Türkiye'de kaçak elektrik kullanımı bir önceki yıla göre yüzde 4.75 artarak, yüzde 25.09'a ulaştı. Meclis KİT Komisyonu'na önceki gün ulaşan rapora göre, teknik kayıplar ve kaçak kullanılan enerji toplamının satın alınan enerji içindeki payı, Van, Bitlis, Hakkari, Muş'ta faaliyet gösteren Vangölü EDAŞ'ta yüzde 52.10 olarak gerçekleşti. 
 l ERZURUM, l AĞRI, l ARDAHAN l BAYBURT l ERZİNCAN l IĞDIR ve l KARS'TA dağıtımı üstlenen Aras EDAŞ'TA yüzde 26.42 olan kaçak oranı, l DİYARBAKIR l ŞANLIURFA l MARDİN l BATMAN l SİİRT ve l ŞIRNAK'ta hizmet veren Dicle EDAŞ'ta yüzde 71.37 oldu.
 RAPORDA, TEDAŞ genelinde ortalama oranın önceki yılı göre yüzde 4.75 artarak, yüzde 25.09'a yükseldiği belirtildi. Raporda yer alan bilgilere göre, TEDAŞ, 2011 yılında 1 milyon 757 bin 256 abone üzerinden tarama yaptı. Bu abonelerden 101 bin 176'sına tutanak düzenlendi. Savcılığa bildirilen kaçak adedi TEDAŞ genelinde 53 bin 483 oldu. Taranan abonelere 235 milyon 770 bin TL tahakkuk yapıldı ancak bu tahakkukun sadece yüzde 14.5'i oranında tahsilat gerçekleştirildi. 
 
 Başbakan da uyarmıştı
 ELEKTRİK kaçağındaki vahim oranlar en üst düzeyde hükümetin de gündeminde yer buluyor. Başbakan Recep Tayyip Erdoğan, Aralık ayı sonunda Şanlıurfa'ya gitmiş, Viranşehir ilçesinde yaptığı konuşmada, 'Benim yalnız sizden bir ricam var, herhalde elektriği kaçak kullanmayacağız değil mi? Çünkü siz haramı helali çok iyi bilirsiniz. Ben inanıyorum ki, Viranşehirli kardeşimin gırtlağından haram geçmez' demişti.
  