Lefter Real'le anlaşmış
Fenerbahçe efsanesinin büyük bir sırrı yıllar sonra ortaya çıktı...
Ölümünün 1. yılında anılan Lefterin eşi Stavrini, İkinci kızıma hamileydim. Lefter bu nedenle beni yalnız bırakmak istemedi ve R.Madridin teklifini reddetti dedi. 
LEFTER ÖLÜMÜNÜN 1. YILINDA ANILDI 
TÜRK futbolunun Ordinaryusu, Lefter Küçükandonyadis, ölümünün 1. yılında memleketi Büyükadada anıldı. Başkan Aziz Yıldırımın da katıldığı dünkü törende kimsenin bilmediği bir gerçek ortaya çıktı. Lefterin eşi Stavrini, Real Madrid ve Lefter yıllar önce anlaşmıştı ancak transfer hamile olduğum için gerçekleşmedi dedi. 
Ali Koçun da katıldığı Törende Küçükandonyadis Ailesi, Adalılar, Lefterin yakın dostları ve F.Bahçeliler yer aldı. Yıldırım ve Koç açıklama yapmaktan kaçınırken, daha sonraki durak Lefterin kabriydi. Mezarı başında dua okunan efsaneye kimi taraftar yürüyerek kimiyse belediyenin araçlarıyla ulaştı.  
Bunu kimse bilmiyordu 
Efsane Lefterin ölüm yıl dönümünde hayli ilginç bir detay da ortaya çıktı. Lefterin eşi Stavrini Bunu kimse bilmiyor. Lefter Niceden ayrıldıktan sonra aslında Real Madridle anlaştı. O dönemde İspanyada böyle bir büyük kulüpte oynayacak olmak bizi çok sevindirdi. 
Ancak ben ikinci kızıma hamileydim. Lefter bu nedenle beni yalnız bırakmak istemedi ve Realin teklifini kibarca reddetti. Eğer Real Madridde oynasaydı Türk futbolu için de çok önemli bir kilometretaşı olabilirdi dedi. 
Anma etkinliği saat 16.00 civarında sona erdi. Adada Lefteri ananlar buruk bir sevinç yaşıyordu. Böyle bir efsaneye sahip çıkmanın, onu hatırlamanın gururuyla kimi vapurlara doluştu, kimi yürüyerek evinin yolunu tuttu 
İlk tören Büyükada  Kilisesinde yapıldı  
LEFTERin ilk anma töreni Büyükada Kilisesinde yapıldı. Yıldırım ve yöneticilerin de katıldığı törende dualar okundu. Kilisedeki töreni Adalar Metropoliti ve Despot Yakovoz yönetti. Törenin ardından, Lefterin kabrine gidildi.  
Feribotlarla akın ettiler 
SABAHIN erken saatlerinde Kabataş, Kadıköy ve Bostancı iskelesinde toplanan sarı lacivertli taraftarlar, soğuğa aldırış etmeden Büyükadaya akın etti. Tören sonrasında F.Bahçe Başkanı Aziz Yıldırım ve beraberindekiler deniz taksiye ait bir tekneyle Büyükadadan ayrıldılar.