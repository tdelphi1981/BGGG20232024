Sheriff kalecisi 100 bin euro almış
Bahis şikesinin arkasında yıllık kazancı 58 milyon doları geçen ve kendisine ihanet edeni öldüren Singapurlu Dan Tan var.
Bahis skandalında yer alan 380 karşılaşma içinde Beşiktaşın 2007deki Devler Ligi 2.tur karşılaşması da Europolun radarına girdi. Moldovanın Sheriff takımıyla 8 Ağustos 2007 yılında deplasmanda karşılaşan Beşiktaş karşılaşmayı 30 kazanarak İstanbuldaki rövanş için büyük avantaj elde etti. Ancak bu karşılaşmayı gölgeleyen isim ise o dönem Sheriff kalesini koruyan Serghei (Serghey) Pascenco oldu. Almanyadaki bahis örgütlerinden 3 gol yemesi ve mümkünse bunu 2. yarıda yapması istenen kalecinin bunun karşılığında 100 bin Euro aldığı raporun detaylarında yer alıyor. 
Bahis şikesinin Godfatherı  
Bahis ve şike skandalının elebaşı olarak görülen Eng Tan Seet isimli kişi ülkesinde Godfather olarak anılıyor. Organizasyonun beyni olarak görülen bu ismin lakabı ise Dan Tan. Europolun 18 ay önce başlattığı soruşturmada şikenin Asya bahis örgütleri tarafından yönlendirildiğinin ortaya çıkması ve savcıların bahisten yüksek miktarda kârlar elde ettiği bilgisine ulaşması perdenin ardındaki kişinin Dan Tan olduğunu ortaya çıkardı. 
Sistem nasıl işliyor? 
Araştırmacı gazeteci Declan Hillin verdiği bilgilere göre Dan Tan ortakları ile ilginç bir sistem geliştirdi. Bu sistemde;
1 yıldız: Yalnızca hakem. 
2 yıldız: Bir takımdaki 2 veya 3 oyuncu. 
5 yıldız: İki takım oyuncuları ve kulüp sahiplerinin ayarlandığı anlamına geliyor. 
Macar savcı Angeliden sistem hakkında bilgi 
Macar savcı Laszlo Angeli, çete üyelerinin futbolcu ve hakemlerle diyalog kurması için görevlendirildiğini, her üyenin kendi ülkesinde aktif rol aldığını açıkladı. Organizasyon tamamlandıktan sonra çetenin bahis bürolarından o maçlara ilişkin yüksek bahisler oynadığı belirtildi.  
Mafya liderine kırmızı bülten 
Dünya Kupasında bahis şikesiyle suçlanan ve hakkında kırmızı bülten çıkarılan Dan Tana 2011 yılından beri ulaşabilen olmadı. 
Europolün 2011de Finlandiyada ele geçirdiği Ray Wilson Perumal adlı kişinin itirafları doğrultusunda Dan Tanın peşine düşülürken, mafya babasının ışıklandırma sistemindeki arızaya neden olup Fenerbahçe ile Barcelona arasında oynanan şampiyonlar ligi maçını manipüle etme girişiminde bulunmuş olabileceği iddialar arasında. 2001deki maçı Barcelona 30 kazanmıştı. (Saviolanın golünden sonra 69. dakikada ışıklar sönmüştü. Bu o dönem Barcelonanın oyundan soğutulmak istenmesine yorumlanıp, Kanaryanın tarihi farktan kurtulduğu şeklinde basında yer almıştı. Karşılaşma elektrik kesintisi nedeniyle 20 dakika kadar durmuştu.) 
Dan Tan ile ilgili iddialardan bir diğeri ise İtalyada ikinci lig ekiplerinden Albinoleffe yönetimine dahil olup olmadığı.