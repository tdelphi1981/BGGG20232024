Trafik terörü: 4 polis şehit
Elazığ'da yol kontrolü yapan sivil polis aracına hızla seyreden beton mikseri çarptı, 4 polis memuru şehit oldu.
 Sivrice İlçesi'nde akşam saatlerinde meydana gelen olay, Elazığ Emniyet Müdürlüğü Kaçakçılık ve Organize Suçlarla Mücadele Şube Müdürlüğü'ne bağlı sivil bir ekip yol kontrolü yaparken gerçekleşti. 
 DİYARBAKIR Karayolu'ndaki Sivrice İlçesi yol ayrımındaki kontroller sırasında bir beton mikseri önce bir kamyona ardından da sivil ekip otomobiline çarptı. Ekip aracının hurdaya döndüğü kazada, araçtaki 4 polis memuru şehit oldu. Olay yerine gelen Elazığ Valisi Muammer Erol incelemeler yaptı.
  
  