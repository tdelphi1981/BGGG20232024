Filmiyle birlikte bilinmeyen mektupları da ortaya çıktı
Hayatı Yılmaz Erdoğanın yazıp yönettiği Kelebeğin Rüyası filmine konu olan şair Rüştü Onurun hiç yayımlanmamış mektup ve şiirleri ortaya çıktı. Kaynak Yayınları tarafından hazırlanan Rüştü Onur Bilinmeyen Mektupları ve Şiirleri kitabı filmin vizyona girdiği 22 Şubatta yayımlanacak.
Şair Rüştü Onurun yaşamı, 22 Şubatta vizyona girecek Kelebeğin Rüyası filmi ve aynı tarihte raflardaki yerini alacak Rüştü Onur Bilinmeyen Mektupları ve Şiirleri kitabıyla yeniden gündeme geliyor.  
Yılmaz Erdoğan, hakkında uzun süredir araştırma yaptığı şair Rüştü Onurun hayatını Kelebeğin Rüyası filmiyle perdeye getirirken, şair dostu Muzaffer Tayyip Usluyu Kıvanç Tatlıtuğ, Rüştü Onuru Mert Fırat, Suzan Özsoyu Belçim Bilgin canlandıracak.  
Film, II. Dünya Savaşı döneminde Zonguldakta yaşayan ve genç yaşta veremden ölen şairler Rüştü Onur ve Muzaffer Tayyip Uslunun yaşam öyküsünü anlatıyor. O dönemde şairlerin Mehmet Çelikel Lisesinde edebiyat öğretmeni olan Behçet Necatigili de filmde Yılmaz Erdoğan canlandırıyor. 
BALDIZI SAKLADI  
Kaynak Yayınları tarafından yayımlanacak Rüştü Onur Bilinmeyen Mektupları ve Şiirleri kitabındaysa, şairin karısına yazdığı, yıllarca saklı kalan hususi mektuplarının yanı sıra bilinmeyen aile arşivinde kalmış şiirleri ve hiç yayımlanmamış özel fotoğrafları bir araya geliyor.  
Rüştü Onurun mektup, şiir ve fotoğraflarının yer aldığı dosya, şairin ölüm tarihinden, yani 1942 yılından bugüne dek sevgili eşi Mediha Onurun kız kardeşi Sabahat Sessiz tarafından muhafaza edilmiş. Sabahat Sessizin Leyla Şahin ve İbrahim Tığa itimat ederek dosyayı emanet etmesiyle de kitap yayına hazırlanmaya başlamış.  
Hem Kelebeğin Rüyası hem de filmle aynı tarih, yani 22 Şubat Cuma günü piyasaya çıkacak kitapla birlikte şair, 70inci ölüm yıldönümünde anlamlı bir şekilde anılmış olacak. 
FARKLI BİR PORTRE 
Şair Rüştü Onurun İstanbul özlemini, eşi Mediha Hanımla Anafartalar vapurundaki tanışmalarını, Mediha Hanıma olan sevgisi ve onu evliliğe ikna çabası ve bir ay bile sürmeyen ilişkileri... Okur kitapta çok farklı bir Rüştü Onur portresiyle karşılaşacak. Mediha Hanım bir enfeksiyondan ötürü hayatını kaybetmiş. Rüştü Onur ise tüberküloz sebebiyle, ciğerlerinden boşalan kanla boğularak ölüyor. Üstelik eşini vefatından 40 gün sonra. Kitapta evlilik cüzdanları, şairin eşinin tabutunu taşırken ve mezarı başındayken görüntülendiği fotoğrafları da bulunuyor.


 KELEBEĞİN RÜYASI