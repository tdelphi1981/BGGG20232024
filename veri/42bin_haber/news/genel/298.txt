3. nükleer santralın da yeri belli oldu
ENERJİ Bakanı Taner Yıldız, ikinci nükleer santrala ilgili müzakerelere üçüncü santralın yer tespit çalışmalarının da eklendiğini, yeri henüz belli olmayan üçüncü santralın Akkuyu büyüklüğünde olacağını söyledi.
 Enerji Düzenleyicileri Bölgesel Birliği (ERRA) tarafından İzmir'de düzenlenen konferansa katılan Bakan Yıldız, toplantı sonrası gazetecilere yaptığı açıklamada, ikinci nükleer santralla ilgili 4 ülkeyle yürütülen müzakerelerde ipi göğüsleyecek olanların ayrışmaya başladığını, ancak sonuçlanmadığını belirtti. Bakan Yıldız şöyle konuştu: Fukuşima'dan dolayı gösterdiğimiz uluslararası nezaket bize yaklaşık 1 yıla mal oldu. Bunu telafi etmek için 3. santralın yer tespitini de aldık. Santralın yeriyle ilgili her türlü kelimenin spekülatif olduğunu peşinen söyleyeyim. Kapasitesi Akkuyu kadar olacak. Yani 4 bin 800-5000 megavat civarında. Ömrü olanlar görecekler.