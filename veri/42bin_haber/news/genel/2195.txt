2013 'altın yıl' olur mu
2011'de yüzde 35 ile yatırımcılara en çok getiriyi sağlayan enstrüman olan altın, 2012'de bu performansını arattı. 2010 ve 2011'e kıyasla daha yatay seyreden altındaki kazanç aralık ayı ortası itibariyle yüzde 10'u dahi geçemedi. Uzmanlar, merkez bankalarının parasal genişlemeyi sınırlamaması durumunda değerli madenin 2013'te kayıplarını telafi etme öngörüsünü paylaşıyor.
Altının onsu dış piyasalarda yılın ilk sekiz ayında 1530-1775 dolar aralığında, yılın ikinci çeyreğinden itibaren ise aşağı yönlü dalgalı seyir izledi.  
Eylül ayında ABD Merkez Bankası'ndan (FED) üçüncü bir parasal genişleme beklentisi oluşması ve ekim toplantısında bu kararın almasıyla Ağustos sakin seyreden altın, kasım ayı ortalarına kadar 1700 doların üzerinde yukarı yönlü dalgalı bir hareket sergiledi.  
 
Yılın sonuna yaklaşırken, hedge fonlardan gelen pozisyon kapatma amaçlı satışlar, küresel durgunluk endişesiyle petrol fiyatlarında gerileme ve euro bölgesinde tedirginliklerin azalması, euro/dolar paritesindeki istikrarlı seyir gibi gerekçelerle altın geriledi. Fed'in aldığı son parasal genişleme kararı da beklentilerin bitmesiyle değerli madene satış getirdi.  Altın, 1700 dolar seviyesinin hafif altında şimdilik yatay bir banda yerleşti.  
GRAM ALTINDA KRİTİK SEVİYE 100 TL  
İçeride ise 24 Ayar altının gram fiyatı da yurtdışına paralel olarak Ocak ayındaki 102 TL seviyesinden Ağustos ayında 90,30 TL'ye kadar geriledi. Bu seviyeden başlayan yükselişle yılın son çeyreğinde 103 TL'ye yükseldikten sonra aralık ayında yeniden kritik 100 TL seviyesinin altında 97 TL'ye kadar geriledi. 
1.400-1.800 DOLAR ARASI HAREKET BEKLENİYOR 
Uzmanlar, altının gelecek yıl 1.400 ile 1.800 dolar arasında bir hareket sergileyebileceğini ancak burada belirleyici olan unsurun fiziki arz talepten çok büyük fonlarının işlemleri olduğuna dikkat çekti. 
Altın ve para piyasaları uzmanı Mehmet Ali Yıldırımtürk konuyla ilgili değerlendirmesinde, "Altının gram fiyatı içeride muhtemelen yılı 96-98 TL aralığında kapatabilir. Bu yıl olduğu gibi 2013ün ilk aylarında yeni pozisyonlar oluştururken, altının onsu bir miktar yükselerek, 1800 dolar seviyeleri yeniden test edebilir. Ancak 2013ün diğer aylarında parasal genişlemede sınırlama eğilimi ve doların güçlenmesi halinde altın aşağı yönlü seyirde kademeli olarak 1.400 dolar seviyesine doğru gerileyebilir. İç piyasada ise gram fiyatı yükselişlerde 105 TLyi düşüşte de 82 TLyi görebilir" dedi. 
2013 İÇİN BEKLENTİ OLUMLU  
Troy Menkul Değerler Direktör Yardımcısı Nazlı Gökçe Mis ise altının 2012'de güvenli liman özelliğini koruduğunu ve 2013'te daha önce yüksek fiyattan alım yapanların zararlarını telafi edebileceği öngörüsünde bulundu. 
Mis şöyle konuştu: "16 Mayısta 1527 dolarla yılın en düşüğünü gören altın bunun ardından tepki alımlarıyla fiyat bandını, 1550  1625 dolar aralığına yükselterek 3 ay boyunca bu bant içinde işlem gördü. Avrupanın kronikleşen borç problemi, güven endekslerine negatif yansırken, ABDde ve Çinin parasal genişlemeye dair politikalar açıklayacakları beklentileriyle altın,  1650 dolardaki direncini kırarak yükselişe geçti ve 5 Ekimde 2012nin en iyi işlem fiyatı olan 1796 doları. Sonrası gelen kar satışlarıyla 1700 dolara kadar geri çekildi. 
"Altın önceki yıla kıyasla yarattığı hayal kırıklığına rağmen, yüzde 9a varan getirisi ile güvenli liman olma özelliğini korudu.  Aralık ortası itibariyle, 1710 dolar dolayında işlem gören altın 2012 kapanışını da 12 senedir olduğu gibi kazançla kapatacaktır. Diğer kıymetli madenlerden gümüşün performansı, altını gölgede bırakarak yüzde 19 getiriye ulaştı. 2011 Eylül ayında ulaşılan 1921 dolarlık rekorunun kırılması beklentisi  gerçekleşmeyerek, yatırımcıyı hayal kırıklığına uğratırken,  yüksek seviyelerden  alım yapan yatırımcılar kayıplarını 2013de telafi etme şansı bulunuyor. FEDin faiz oranlarını oldukça düşük seviyede tutmaya devam etmesi  ve Avrupanın biraz daha toparlanarak risk iştahını artırmasının, altını riskli varlıklarla tercih edilerek yükselmesi yönünde destekleyeceğini söyleyebiliriz. 
ALTININ YÖNÜNÜ BU GELİŞMELER ÇİZECEK 
1-ABD'deki mali uçurum süreci ve bunun çözülüp çözülmeyeceği  
2-Fed'in parasal politikaları ve büyümeye etkisi  
3-Euro bölgesindeki resesyonun seyri  
4-Gelişmekte olan ülkelerin büyüme hızı  
5-Ortadoğu'daki savaş olasılığı ve İran'la ilgili gelişmeler  
ekaplangil@hurriyet.com.tr  
 