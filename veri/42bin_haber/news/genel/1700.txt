Esma Esad için 'hamile' iddiası
Suriye Devlet Başkanı Beşar Esad'ın eşi Esma Esad'ın hamile olduğu iddia edildi.
 İddiaları dile getiren Arap haber siteleri, Esma Esad'ın beş aylık hamile olduğunu öne sürdü. Sky News haber televizyonunun Arapça yayın yapan kanalı, Esad yanlısı bir Facebook grubu olan Syrian Youth News'ta yazılanlara dayanarak haberi duyurdu. Haberde Esma Esad'ın ekim ayından bu yana kamera önüne çıkmadığına da dikkat çekildi. Ancak Syrian Youth News iddianın kaynağını açıklamazken, Suriye'nin resmi haber kanallarında da iddialarla ilgili bir bilgi yer almadı.
  