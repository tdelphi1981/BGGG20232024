Ozan İpek Mersin'de
Bursaspor'un kadro dışı bıraktığı Ozan İpek Mersin İdmanyurdu'na kiralandı.
Mersin İdmanyurdu Teknik Direktörü Giray Bulak'ın, Ozan İpek'i kadrosunda görmek istediği, Ak Parti Mersin Milletvekili ve Ekonomi Bakanı Zafer Çağlayan'ın da Ozan'ın transferi için devreye girdiği öğrenildi. Bakan Çağlayan'ın, Bursaspor Kulübü Başkanı İbrahim Yazıcı'yı arayarak görüşme yaptığı ve Ozan ile ilgili ricada bulunduğu öğrenildi. Görüşmeler sonunda Ozan'ın sezon sonuna kadar Mersin İdmanyurdu'na kiralandığı belirtildi. İmzaların bugün atılması bekleniyor.