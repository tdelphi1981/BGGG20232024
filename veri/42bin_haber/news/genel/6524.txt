Ve gözler bacada
Dünyanın gözü bugün yapılacak Papa seçiminde. 1.2 milyar Katolik, emekliye ayrılan 16ncı Benediktin yerine kimin seçileceğini merakla bekliyor. Gözler, tüten dumanın rengiyle seçim sonucunu duyuracak Sistine Şapelinin bacasına çevrildi.
KİM: Conclave adı verilen Papa seçiminde 80 yaş altı 115 kardinal oy verecek. 80 yaş üstü 90 kardinal oylamaya katılamayacak. Seçme hakkı olanlar arasında 50-59 yaş arası 5 kardinal, 60-69 yaş arası 38 kardinal, 70-79 yaş arası 72 kardinal var. En yaşlısı kardinal Alman Walter Kasper (79), en genci ise Hintli Mar Cleemis (53). Hasta olan Endonezyalı Julius Riyadi Darmaatmadja ile pedofiliyi gizlediği ortaya çıkınca istifa eden İskoç Patrick OBrien oy veremeyecek.
 
NEREDE: Kardinaller Vatikandaki Sistine Şapelinde TSİ 17.30da kendilerini dış dünyadan soyutlayacaklar. Michelangelonun başyapıtı olan Son Yargılama freski ve İncilden sahnelerin altında TSİ 17.45te ilk oy kullanılacak. Bugün TSİ 21.00de ilk turun bitmesi bekleniyor.
 
NASIL: Yarından itibaren her gün dört oylama sonunda oylar şapeldeki sobada Roma saatiyle 12.00 ve 19.00da yakılıp dumanla sonuç haber verilecek. 3te 2 çoğunluk olan 77 oya ulaşan kardinal Papa seçilecek. Başarısız turlarda şapel bacasından kara duman çıkaran kimyasallar oylara katılacak. Papa seçilmişse bacadan beyaz duman yükselecek. Fransız kardinal Jean-Louis Tauran, Sen Piyer Katedralinin ana balkonuna çıkıp Habemus Papam (Papamız var) diyecek.
 
NE ZAMAN: Vatikan Sözcüsü, dün basın mensuplarının sorularını yanıtlarken İlk oturumdan kara duman çıkacağını (Papa seçilemeyeceğini) tahmin ediyorum dedi. 
Favori adaylar son sözü söyledi 
GÜÇLÜ PAPA GEREK 
Angelo Scola (Milano Başpiskoposu): Hepimiz kutsal görevimizi yapmak için Conclaveye çağrılıyoruz. Kilise içerisinde de günahlar işlenir ama Tanrı bunu affeder. Şimdi değişim için enerjisi, gücü olan bir Papaya ihtiyacımız var. Kimin seçileceğini ancak Tanrı bilir. 
BİLETİM CEBİMDE 
Sean Patrick OMalley (Boston Başpiskoposu): Benim dönüş biletim cebimde. Conclave sonrası tekrar Kilisenin emrinde bir kardinal olarak görev yapmaya ülkeme
döneceğim. Koyunları kaybolan çoban misali yeni Papanın Kilise aşkıyla kutsal görevini yerine getirirken sürüsünü toparlayacağını ümit ediyorum. 
KİLİSE AHENGİ BULMALI 
Odilo Pedro Scherer (Sao Paolo Başpiskoposu): Zor bir dönem geçiriyoruz ama umutluyuz. Kilise yeniden