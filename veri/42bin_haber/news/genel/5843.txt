Bahtsız Nike
Just do it (Sadece yap) sloganı tarihteki en başarılı sloganlardan biri kabul edilen ABDli Nike, marka değerini yükseltmek için ünlü sporcularla milyonlarca dolarlık sponsorluk anlaşmaları yapıyor. Ancak ampute atlet Oscar Pistoriusun da sponsoru olan firmanın, sporculardan yana şansı pek yok. Şirketin sponsor olduğu oyuncuların çoğu skandallarla gündeme geliyor.
DÜNYANIN en değerli spor markası olan ABDli Nike, marka değerini korumak için ünlü sporcularla her yıl milyonlarca dolarlık sponsorluk anlaşmaları yapıyor. Ancak bugüne kadar dünyaca ünlü sporcularla yaptığı reklamlar pek çok kez gündeme gelen Nike, reklamın iyisinden çok kötüsüyle karşı karşıya gibi. En son ampute atlet Oscar Pistoriusa yaptığı sponsorlukla gündeme gelen Nikeın, seçtiği sporculardan yana şansı pek de yaver gitmedi. Güney Afrikada 14 Şubatta kız arkadaşının ölümüyle sonuçlanan silahlı saldırı nedeniyle gözaltına alınan ve cinayetle suçlanan ampute atlet Oscar Pistoriusun sponsor desteği azalıyor. Pistoriusun sponsorluklarının toplamı yıllık 2 milyon doları aşıyordu. Ancak Oakleyin arkasından, Nike da gelecekteki reklam kampanyalarında Pistoriusun kullanılmasına dair herhangi bir planları olmadığını açıkladı. Pistoriusun yer aldığı ve kurşun metaforuyla dikkat çeken I am the bullet in the chamber sloganlı reklam, Nikeın internet sayfasından kaldırıldı.  
REKLAMIN KÖTÜSÜ 
The Guardian gazetesi bugüne kadar Nikeın, iyiden çok kötü tanıtıma neden olmuş pek çok sporcuyla işbirliği yaptığına dikkat çekti. Firmanın, sporcularla yaşadığı talihsiz anlaşmalara yer veren Guardian, Nikeın krizlere tepki vermede geç kaldığını da yazdı.  
Bisiklette doping skandalı  
Lance Armstrong: ABDli bisikletçi, Amerikan Anti-Doping Ajansı tarafından doping yaptığı gerekçesiyle suçlu bulundu. Başlangıçta Armstrongun arkasında duracağını belirten Nike, Anti-Doping Ajansının Kanıtlar, Armstrong ve takımının, spor tarihinin en sofistike, en profesyonel ve en başarılı doping programını uyguladığını gösteriyor açıklamasından sonra sponsorluğunu düşürdü. Nike, başlangıçta ise Lanceın suçsuz olduğunu söyledi. Nike, Lancei ve kanserle mücadele konusunda kurduğu Vakfı destekleme kararı aldı. Firma daha sonra Armstrongun kendilerini yanlış yönlendirdiğini söyledi.   
Golfçünün evlilik dışı ilişkisi   
Tiger Woods: Dünyanın bir numaralı golfçüsü Tiger Woodsun kariyeri, 2009 yılının kasım ayında hızla inişe geçti. Nedeni ise evlilik dışı ilişkisiyle ilgili detayların bir anda yayılması. Woods, bu skandalın sonucunda golfe ara vermiş ve televizyona çıkarak özür dilemek zorunda kalmıştı. Bu dönemde Woodsun sponsorlarından Accenture, AT&T, Gatorade ve General Motors, ünlü sporcuyla bağlantılarını kesmişti. Ancak Nike, ünlü sporcuya olan inancını korudu.   
Köpek dövüştüren Amerikan futbolcusu 
Michael Vick: Nikeın sponsor olduğu Michael Vick, başarılı bir Amerikan futbolcusuydu. Fakat 2007 yılında yasadışı köpek dövüşleri yönetmekten suçlu bulundu ve 21 ay hapis cezasına çarptırıldı. Hapisten çıktıktan sonra Nike, Vick ile tekrar anlaştı.  
Doping testi pozitif çıktı 
Justin Gatlin: Gatlin, 2004 Atina Olimpiyatları 100 metrede altın madalyayı kazandı. Ancak doping testinin pozitif çıkması nedeniyle yarışlardan men cezası aldı. Nike, Gatlin sözleşmesini askıya aldı.  
Uyuşturucu operasyonu sözleşmeyi bitirdi 
Marion Jones: ABDli kısa mesafe koşucusu Marion Jones da Nikeın sponsor olduğu isimlerden. Ünlü atletin adı, sporcuların performansını arttıran ilaçlar üreten BALCO Laboratuarı skandalına karıştı. Önce yalan beyanda bulunan Jones, daha sonra suçunu itiraf etmişti. Nike, ABDli atletin sponsorluğunu, uyuşturucu skandalıyla ilk olarak adı anıldığında düşürmedi. Ancak atletle yaptığı sponsorluk anlaşmasını da yenilemedi.