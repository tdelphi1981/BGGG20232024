Taylan görüşmemiş
Polis 22 Ocaktan beri haber alınamayan Sarai Sierranın en son yazıştığı kişi olan Taylanı buldu.
İSTANBULda kaldığı evden çıktıktan sonra ortadan kaybolan ABDli Sarai Sierranın (33) en son 21 Ocakta internet üzerinden konuşup buluşmak üzere yola çıktığı Taylan adlı kişinin kimliğini belirleyen polis telefonla irtibat kurdu. Polis telefonda, Taylana, 21 Ocakta Sarai Sierrayla mesajlaştıktan sonra Galata Kulesinde görüşüp görüşmediğini sordu. Sierra ile 4 ay önce internette tanıştıklarını söyleyen Taylanın, O gün göreşemedik ama daha önce görüştük dediği öne sürüldü. Polis, basın tarafından görüntülenmek istemediği için Asayiş Şube Müdürlüğüne gelmeyen Taylanla başka bir emniyet binasında buluştu. İfadesi alınan Taylanın gözaltına alınıp alınmayacağına ise savcı karar verecek.  
AMSTERDAMDAKİ ARKADAŞI  
Sierranın 15 Ocakta yurtdışına çıkması üzerine polis yurtdışı bağlantılarını da mercek altına almıştı. Sierranın 16 Ocak gününü geçirdiği Hollandanın Amsterdam kentinde sürekli fotoğraf paylaştığı Instagram sitesinden tanıştığı Ammer Reduromun yanında kaldığını belirlendi. Ammer Redurom bir günlük Amsterdam gezisinden çektiği Sarainin fotoğraflarını kendi Facebook sayfasından paylaştı. Sarai Sierranın, ABDde bir sağlık kuruluşunda 450 dolar ücretle danışma görevlisi olarak haftada 3 gün çalıştığı belirlendi.  
  Gidiş ve geliş görüntüleri kamerada  
Neden İstanbul 
Polis, Sarai Sierranın neden Hollanda ve Almanyaya gittiğini ve Avrupadan ülkesine dönme seçeneği varken 3 gün için tekrar neden Türkiyeye döndüğünün kesinleştirilemediğini, soruşturmanın bu açıdan da sürdürüldüğünü bildirdi.  
Kayıp... Missing... 
Yakınlarını Kaybetmiş Aileler Derneği, (YAKAD) İstanbulda kaybolan ABD vatandaşı Sarai Sierranın fotoğrafının yer aldığı el ilanları dağıttı. Sarai Sierranın ailesinin yaşadığı acıyı çok iyi bildiklerini söyleyen dernek başkanı Zafer Özbilici Ülkemizde son 20 yılda 90ı yabancı yaklaşık 30 bin kayıp insan var. Sarai Sierranın fotoğrafını umut otobüsümüze astık. Belki bulunmasında katkımız olur dedi. - Seyit ERÇİÇEK/İSTANBUL