Askerin eli tetikte
Şanlıurfa Ceylanpınar'a komşu Suriye'nin Rasulayn kentinde dün de gün boyu silah sesleri yankılandı.
 Uçaklar bölgeyi bombaladı, Ceylanpınar'a düşen uçaksavar mermisi halkı tedirgin etti.  Rasulayn'da muhalifler Türk askerinin 20 metre ilerisinde mevzilerde namaz kıldı. Türk askeri de siperden çıkmıyor. Dün Ceylanpınar'ı ziyaret eden Çalışma ve Sosyal Güvenlik Bakanı Faruk Çelik, Esad'ın acımasızca vatandaşlarını katlettiğini söyledi.  'Suriye, anlaşma gereği sınırlarımıza 5 km mesafede yapacağı hava saldırılarını haber vermek zorunda' diyen Çelik, Ceylanpınar'a düşen şarapnel parçalarını inceledi. Çelik şunları söyledi: Birilerinin acımasızca tetiği bastığı bir dönemde, güvenlik güçlerimizin de eli tetiktedir. Sınır ihlalinde olabilecekleri çok iyi biliyorsunuz. 5 kilometrelik mesafede bilgilendirmeden yapılacak müdahaleyi engellemek için dün gece ikinci nota verildi. Uçaklarımız; Ceylanpınar'a yakında olan Viranşehir ilçesi ve yakın köylere kadar geliyor radarlarla izliyoruz' dedi. DHA
  