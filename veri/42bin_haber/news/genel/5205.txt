Emniyet'te intihara kalktı
Zonguldak’ta şoke eden görüntü...
  Ereğli İlçesi'nde Şoförler ve Otomobilciler Odası'nda çekici şoförü olarak çalışan 38 yaşındaki Recep Belgüzar, işlem yaptırmak için gittiği İlçe Emniyet Müdürlüğü binasında çatıya çıkarak intihara kalkıştı. Çatıya çıkan polisler, Belgüzar'ı ikna edemeyince Oda Başkanı Cevdet Civelek'ten yardım istendi. Civelek de çatıya çıkarak polislerle birlikte Belgüzar'ı ikna etmeye çalıştı. Belgüzar, yaklaşık yarım saat süren çalışmayla ikna edilerek çatıdan indirildi. Belgüzar'ın, eşiyle sorunlar yaşadığı belirtildi. DHA   