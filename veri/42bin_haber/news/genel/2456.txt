IMF'den Merkez'e yeniden uyarı geldi
IMF Merkez Bankası'nı uyguladığı para politikası nedeniyle bir kez daha uyardı.
 Özellikle Merkez'in enflasyon hedefine odaklanması gerektiği yönünde uyarı yapan IMF, sinyallerin bulanık olduğu noktasına dikkat çekti. Merkez'in son dönemde ortodoks olmayan yöntemlerine IMF'den gelen eleştiriler arasında bu politikanın henüz başarısının kanıtlanmadığı noktasına vurgu yapılıyor. TCMB Başkanı Erdem Başçı'nın açıklamalarında bankanın fiyat istikrarına odaklanıldığı yer alsa da, IMF enflasyonda hedefin üzerinde kalınmasına tepki veriyor.
 Enflasyon vurgusu
 GEÇEN ekimde de benzer bir çıkış yapan IMF Merkez'in sıra dışı enstrümanlardan vazgeçmesi yönünde uyarısını yinelemiş oldu. IMF, Merkez Bankası'na daha 'konvansiyonel' çerçeveye dönmesi tavsiyesinde bulundu. Merkez'in yüzde 5 enflasyon hedefine karşılık yılsonu tahminleri yüzde 7.4'e çıktı.