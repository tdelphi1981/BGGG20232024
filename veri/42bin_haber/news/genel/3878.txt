Hrant Dink yürüyüşünde polis müdahalesi
Hrant Dink ölümünün altıncı yıldönümünde, Agos Gazetesi önünde düzenlenen törenle anıldı. Binlerce kişi dün saatler, Hrant'ın öldürüldüğü 15.00'ı gösterdiğinde saygı duruşuna geçti. Konuşmaların ardından dağılan kalabalıktan Taksim'e yönelenlere polis, biber gazıyla müdahalede bulundu.
Şiddetli yağmura rağmen, tören için Şişli ve Taksim'den yürüyüşe geçen binlerce kişi, üzerinde Hrant Dink'in siyah beyaz fotoğrafları bulunan ve "Biz bitti demeden bu dava bitmez" ve "Buradayız Ahparig (Kardeşim)" yazılı pankartların asılı olduğu gazetenin önüne geldi.  
300 metre uzunluğundaki kortejde insanlar kalabalıktan ezilme tehlikesi geçirirken, Agos'un önünde Dink'in bir konuşması kendi sesiyle yayınlandı ve insanlar saygı duruşuna geçti. 
DİNK'İ ANMA TÖRENİNDE OLAY ÇIKTI / WEB TV 
BİBER GAZI MÜDAHALESİ 
Daha sonra Taraf yazarı Hidayet Şevkatli Tuksal, ünlü düşünür ve dilbilimci Noam Chomsky ve Hrant Dink'in eşi Rakel Dink birer konuşma yaptı.  
Törenden sonra dağılan gruplardan Taksim'e doğru yürüyenlere polis, biber gazı sıkarak müdahale etti. Gazdan etkilenerek fenalaşanlar için bölgeye ambulans gönderildi. 
HRANT DİNK İÇİN YÜRÜDÜLER / WEB TV 
BİR ÇOCUK KAYIP 
Törenin bitmesiyle birlikte yağmurun dinmesi dikkati çekti.  
Kalabalıkta, Barış isimli Down sendromlu bir çocuk kayboldu. Yetkililer, Barış'ı bulan kişinin onu Agos gazetesine teslim etmesi için anons yaptı. 
"BABAMI HRANT ANILIRKEN TOPRAĞA VERDİĞİMİZ İÇİN GURURLUYUM" 
Bu yılki anmada pek fazla ünlü sima olmaması dikkat çekti. Cumartesi Anneleri'nin bulunduğu katılımcılar arasında Roni Marguiles ve Mehmet Ali Birand'ın cenaze töreninden gelen Şirin Payzın vardı.  
Sloganlarla Sevag Balıkçı da anıldı. Davası 25 Ocak'ta Diyarbakır'da görülecek olan Sevag'ın annesi babası da törende yerini aldı.   
Hrant Dink'in ailesi Birand'ın cenazesine katılırken, duayen gazetecinin oğlu Umur Birand, "Babam öldu üzgünüz ama 19 Ocak günü Hrant'ı anarken toprağa verdiğimiz için gururluyuz" diye konuştu. 
HRANT İÇİN BİR ARAYA GELDİLER (LEVENT KULU'NUN OBJEKTİFİNDEN) 
"KARDEŞİMSİN HRANT"  
Şişli'den Agos Gazetesi'ne, yaklaşık 1.5 kilometrelik parkuru yürüyen kalabalık, "Hepimiz Hrant'ız hepimiz Erm Arkadaşımız Sevin Turan, zaman zaman şiddetlenen yağmura rağmen yürüyüşe katılımın fazla olduğunu aktarıyor.eniyiz", "Faşizme inat, kardeşimsin Hrant", "Katil devlet hesap verecek",  "Faşistler halka hesap verecek", "Katilleri koruyan cinayete ortaktır", "Karanlığa, katillere, kötülüğe karşı buradayız ahparig", "Türk, Kürt, Ermeni yaşasın halkların kardeşliği" sloganları atıyor.  
  
  
  
  
  
  
  
 