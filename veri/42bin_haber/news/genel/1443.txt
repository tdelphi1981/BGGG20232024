Cem Yılmaz düğününde yaşananları anlattı!
Geçtiğimiz mart ayında manken Ahu Yağtu’yla evlenen ve ağustos ayında da baba olan Cem Yılmaz, sahne gösterilerine düğünü, evliliği ve oğlu Kemal’le ilgili espriler de ekledi.
 Önceki akşam TİM Show Center’da sahneye çıkan Cem Yılmaz, düğününü anlatırken seyircileri kahkahaya boğdu. 'Bir düğün ne kadar sofistike hazırlanırsa hazırlansın, gittiği yer belli; sonunda göbek atıp halay çekiyorsun' diyen ünlü komedyen, düğününde Tarkan’ın da göbek attığını söyledi.
 Yılmaz, basında çıkan haberlerde oğlundan ‘Kemal bebek’ diye bahsedilmesini de ti’ye aldı: “Kemal Bebek deyince sanki Fatoş Oyuncak üretmiş gibi oluyor. Kemal Bebek, satışları iyi gidiyor!”
 Şovunda Ali Ağaoğlu’nun reklam filmini de diline dolayan Yılmaz, “Bu değil, bu değil, bu hiç değil” sözleriyle seyircisini güldürdü.
 Evliliği tavsiye ederim  
 Ahu Yağtu ile geçtiğimiz mart ayında nikâh masasına oturan Cem Yılmaz, “Evlilik güzel şey, tavsiye ediyorum, ben çok mutluyum” diye konuştu. 