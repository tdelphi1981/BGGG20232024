'Faşist' çıkışı, sosyal medyada 'duman' etti
Bir süre önce katıldığı söyleşide sigara içtiği için kendisini uyaran öğrenciye 'Faşist' dediği iddia edilen Okan Bayülgen'in 'o konuşması' internete düştü.
 Videoda, Yeditepe Üniversitesi'ndeki bir etkinliğe konuşmacı olarak katılan Bayülgen, salonda sigara içince bir kız öğrenci tarafından uyarılıyor. Bunun üzerine öğrenciye, 'Sen faşistsin' diyen Bayülgen herkesi şoke eden sözlerini şöyle sürdürüyor: Sen sokakta öpüşen insanları gördüğünde de yanlarına gidip, 'Ben 10 senedir öpüşmüyorum, burada öpüşemezsiniz' diye uyarıyor musun?... Sanal alemde büyük tepki gören Bayülgen, twitter'da da protesto edildi.