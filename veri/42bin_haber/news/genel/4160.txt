7den 77ye tişörtler
Anadolu rock müziğinin efsane ismi Barış Manço, ölümünün 14üncü yılında özgün tarzı ve stiliyle Kotona ilham kaynağı oldu.
Koton tasarım ekibi, Barış Mançonun sanatçı, entelektüel ve mizahi kişiliğinin yanı sıra güçlü imajı ve giyiminden, kullandığı aksesuarlara kadar yarattığı moda akımından yola çıkarak bir tişört koleksiyonu hazırladı. Ayrıca Belçika Kraliyet Akademisinde İç Mimari ve Grafik Tasarımı eğitimi alan Barış Mançonun kendi kaleminden çıkmış desen ve çizimler de koleksiyonda kullanıldı. Barış Mançonun eşi Lale Manço, O zamanlar bu tür değimler yoktu ama barış tam bir stil ikonu, trend setterdı. Müzisyenliğinin yanında tasarıma büyük ilgisi vardı. Tasarım eminim yapmak isterdi ama ömrü yetmedi dedi. 
BİR YIL ÖNCE BAŞLADI 
Kadın, erkek ve çocuk kategorilerinde yer alan tişörtler, Barış Mançonun özgün stili, hümanist ve barışçıl karakteri, çocuklara olan sevgisi ve unutulmayan şarkılarından esinleniyor. Koton Barış Manço Tişörtleri, Lale, Doğukan ve Batıkan Mançonun katılımlarıyla dün tanıtılmadan önce satış rekorları kırmaya başladı. Koton Yönetim Kurulu Üyesi Gülden Yılmaz, 81300 Moda İstanbul adresindeki evi, gardırobu, takıları, fotoğrafları ve çizimlerini tek tek incelediklerini belirterek, Ortaya çıkan tasarımlar; eşi benzeri olmayan şarkı sözleri ve dönemi yansıtan çizgilerle birleştirildi. Yaklaşık bir yıllık titiz bir çalışma sonucunda sevgiyle hazırladığımız koleksiyon renkleriyle beraber 50 çeşite sahip diye konuştu.  
Adam Olacak Çocukta rekor 
GÜLDEN Yılmaz  Barış Manço tişörtlerini tıpkı Barış Mançonun unutulmaz programı 7den 77ye gibi, hem erkek, hem kadın, hem de çocuk için tasarladık. Adam Olacak Çocuk tişörtü en çok satan ürün oldu. Hedef 100 bin adet dedi. Lale Manço ise Barışı yüreğinde taşıyanlar artık göğsünde de taşıyabilecek diye konuştu.  
70inci yaşında Barış Çocukları 
LALE Manço, detaylarını 31 Ocakta yapacakları bir basın toplantısında duyuracakları Barış Çocukları projesinden de şöyle söz etti: Yaşasaydı Barış 70 yaşında olacaktı. Onun 70inci yaşını bir konser ve dizi etkinlikle kutlayacağız. Bunlardan birisi de bugün savaş olan 7 ülkeden Türkiyeye getireceğimiz çocukların vereceği barış mesajları olacak. 
 