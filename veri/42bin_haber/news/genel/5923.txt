Senden daha güzelini bekliyoruz
F.Bahçe ve Beşiktaşın hüsran yaşadığı THY Euroleaguede Anadolu Efes fırtınası esiyor.Anadolu Efes, son THY Euroleaguede oynadığı son 7 karşılaşmayı da kazanarak bir ilki başardı. Temsilcimiz aynı zamanda özlemle beklenen final-four yolunda da dev bir adım attı.
YIL: 1996... Aydın Örsün çalıştırdığı eski adıyla Efes Pilsen, Bogdan Tanjevicin yönetimindeki Stefanel Milanoyu geçerek Koraç Kupasını kazandı. Bu başarısıyla Türk basketbolunda yeni bir dönemin kapısını aralayan lacivert beyazlıların o sezonki kadrosu, basketbol efsanelerinin ilk sırasındaki yerini aldı... Kadroda kimler yoktu ki: Petar Naumoski, Murat Evliyaoglu, Tamer Oyguc, Mirsad Türkcan, Ufuk Sarıca, Conrad McRae ve diğerleri...
Yıl: 2013... Koraç Kupası döneminde Aydın Örsün yardımcılığını yapan Oktay Mahmuti, Kerem Tunçerili, Kerem Gönlümlü, Jordan Farmarlı kadrosuyla, Avrupanın önde gelen takımlarını dize getiriyor... Son olarak da kaliteli kadrosuyla herkesi kendisine hayran bırakan CSKA Moskovayı deviren Efes, Final Four yolunda emin adımlarla ilerliyor... 
ABDİ İPEKÇİDE DEV ZAFER 
AVRUYAyı, Anadolu Efes fırtınası sardı Oktay Mahmutinin öğrencileri, E Grubundaki sekizinci maçında Abdi İpekçi Spor Salonunda 10.000den fazla taraftarının önünde Rus devi CSKA Moskovayı 63-60 mağlup ederek süper serisine bir maç daha eklemeyi başardı. Aslında maç istediğimiz gibi başlamadı ama taraftarının desteğiyle oyundan hiç kopmayan Efes, çok değerli bir galibiyet aldı.
Top 16nın ilk haftasında CSKAya deplasmanda 90-71 yenildikten sonra üst üste 7 maçını da kazanan lacivert-beyazlılar, Avrupa Ligi tarihinde Top 16 turunda en uzun galibiyet serisi yakalayan takım oldu. 
CSKANIN BELALISI OKTAY MAHMUTİ 
GEÇTİĞİMİZ sezon, oynadığı 13 maçı da kazanan CSKA Moskovaya ilk yenilgisini tattıran Galatasaray Medical Parkın başında da yine Oktay Mahmuti vardı. Anadolu Efesle de Rus ekibini yenen tecrübeli antrenör, adeta CSKAnın kabusu oldu.
Lacivert beyazlı temsilcimiz, yakaladığı 7 maçlık seri ile grubundaki tüm takımları da yenmiş oldu. (Real Madrid, CSKA Moskova, Panathinaikos, Unicaja Malaga, Zalgiris Kaunas, Alba Berlin Brose Baskets)
Anadolu Efes Genel Menajeri Engin Özerhun, karşılaşma sonrasında galibiyeti şu sözlerle değerlendirdi: 
İki haftadır karşılaştığımız güçlü iki takımı İstanbulda yenmek önemli. Hedeflediğimiz yolda ilerleme şansını sürdürdük. Basketbol adına herkesi tatmin eden bir karşılaşma oldu. 
VUJACIC 2 HAFTA YOK 
CSKA Moskova maçında sakatlanan Sasha Vujacic, 1 veya 2 hafta parkelerden uzak kalacak. Anadolu Efes Genel Menajeri Engin Özerhun, İlk belirlemelere göre 1-2 hafta oynayamayacak. Kesin bir süre veremiyoruz. 
Gelecek haftaki Panathinaikos maçında büyük bir ihtimalle forma giyemeyecek dedi.