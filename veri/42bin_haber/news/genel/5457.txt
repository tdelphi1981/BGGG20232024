Turizmde lale devri
İstanbul'un laleleri turistleri mest etti... Nisan ayında gerçekleştirilen lale festivali için bu yıl 100 bin turistin megakente gelmesi bekleniyor. İlginin artmasıyla İBB dikilecek lale sayısını 20 milyona çıkardı
 İstanbul'da lale açılımı... İstanbul Büyükşehir Belediye (İBB) Başkanı Kadir Topbaş'ın 8 yıl önce Amsterdam gezisinin ardından laleyi anayurdu İstanbul'a yeniden getirme girişimi bu yıl görselliğin ötesine geçiyor. Lalelerin yarattığı görsel şenliğin ünü dünyaya yayıldı. 
 YÜZDE 90 ARTTI 
 Özellİkle Balkanlar ve Japonya'daki birçok tur şirketi, Nisan ayında İstanbul'da yaşanan lale festivalini izlemek için özel turlar düzenlemeye başladı. Turlar, 'İstanbul'da Lalelerin Dansı' adı altında satışa çıkarıldı.
 LALELERİN 100 bini aşkın turisti İstanbul'a çekmesi bekleniyor. İstanbulluların ve yabancı tur şirketlerinin laleye olan ilgisindeki olağanüstü artış İBB Park ve Bahçeler Daire Başkanlığı'nı da harekete geçirdi. İBB, İstanbul'a dikilen lale sayısını yüzde 90 oranında artırma kararı aldı. İstanbul'a her yıl 270 ayrı türden ortalama 12 milyon lale dikimi yapan İBB, bu sayıyı 20 milyon rakamlarına taşıdı. İBB Park ve Bahçeler Daire Başkanı İhsan Şimşek, lalelerin İstanbul sınırlarını kapsaması için seferber olduklarını belirterek, 'Tüm ortamlarda ekimini yaptık. Son hedefimiz Beylikdüzü-Silivri güzergahı' dedi. Şenol DEMİRCİ
  