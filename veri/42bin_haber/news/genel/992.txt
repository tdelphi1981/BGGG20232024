Çin internet şirketlerinin gözü Türkiye'de
Çin’in en büyük internet şirketlerinden Tencecent Holding’in geliştirdiği akıllı telefonlar için ücretsiz mesajlaşma ve konuşma programı WeChat, Türk pazarını da hedef aldı.
 ABD’nin önemli gazetesi New York Times, Tencecent Holding tarafından geliştirilen bir cep telefonu mesaj yazılım uygulaması olan WeChat’in akıllı telefonlar için genişleyen uluslararası pazarda yerleşmek için agrasif bir şekilde sıçramaya çalıştığına dikkat çekti. 
 Gazete, WeChat’ın Rusça, Endonezya dili, Portekizce ve Tayca dahil sekiz dili olduğunu ve uygulamanın diğer dilleri de içermeyi planladığına vurgu yaptı.
 Haberde, WeChat için bu yıl en çok umut vaadeden pazarların Rusya ve Suudi Arabistan başta olmak üzere Türkiye, Vietnam, Tayland, Hindistan ve Endonezya olduğu belirtildi.
 ANKA