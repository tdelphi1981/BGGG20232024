Polis kıllanınca 30 yıl sonra çıktı
Film gibi hikaye... Cinayet suçuyla 28'inde kodese giren adam, 58 yaşında 'yanlışlık oldu' denilip bırakıldı. Hatayı, polisin bulduğu saç kılı ortaya çıkardı
 Teksas eyaletinde Randolph Arledge (58), bir kadını öldürdüğü gerekçesiyle 1983'te 99 yıl hapis cezasına çarptırıldı. Adamın masumiyetini anlatmak için gösterdiği tüm çabalar yetersiz kaldı. Yüksek güvenlikli bir hapishanede seri katiller ve psikopatlarla 30 yıl işlemediği suçun cezasını çeken Arledge, 'yanlışlık olmuş' denilerek bırakıldı.
 KARŞI DAVA AÇABİLİR
 HER şeyi değiştiren delil ise onca yılın ardından ortaya çıktı. Dosyayı kapatmayan polis, kurbanın otomobilinde bulunan saç telini incelemeye aldı. DNA testi sonucu Arledge'nin masum olduğu kanıtlandı. Olayın ardından açıklama yapan yetkililer, gerçek katilin hala kaçak olduğunu belirtti. Yeni deliller ışığında özgürlüğüne kavuşan Arledge ise, davacı olup olmayacağıyla ilgili açıklama yapmadı.
 
  