Halk Katılım Vakıf Katılım
Hükümet Vakıfbank ve Halkbankın marka bilinirliğinden, katılım bankacılığının ise potansiyel taşımasından faydalanacak bir formül buldu. Sıfırdan lisans verilerek Vakıf Katılım ve Halk Katılım adında iki yeni kamu bankası kurulacak. Böylece devlet de katılım bankacılığına adım atacak.
BAŞBAKAN Yardımcısı Ali Babacanın iki kamu bankasının katılım bankacılğı yapabileceği ve bu amaçla çalışma başlatıldığı yönündeki açıklamsaının ardından, gözler sektörde faaliyet gösteren 3 kamu bankası Ziraat, Vakıfbank ve Halkbanka çevrildi. Vakıfbank ve Halkbankın katılım bankacığılığı konusunda adım atmaya hazırlandıkları öğrenildi. Buna göre her iki banka da katılım bankacılığı için sıfırdan yeni lisans alarak iki yeni banka kurulmuş olacak. Böylelikle 49 bankanın ve 4 katılım bankasının faaliyet gösterdiği sektöre 2 yeni banka daha eklenecek.  
AYRI BİR ŞİRKET KURULACAK 
Katılım bankacılığı alanında deneyimli bir bankacının verdiği bilgiye göre, katılım bankaları yeni bankaların gelmesine olumlu bakıyor. Rekabetin pastayı daha da büyüteceğini belirten bankacıya göre süreç şöyle işleyecek: 
Halkbank ve Vakıfbank, katılım bankacılığı için ayrı iki yeni banka kuracak. Nasıl leasing, faktoring ya da aracı kurum faaliyetleri için ayrı bir şirket, kurmuşsa katılım bankacılığı için de ayrı bir şirket yapılanmasına gidilerek, bankadan tamamen farklı bir yapılanma oluşturulacak.  
MARKA AVANTAJIYLA BAŞLAR 
Vakıfbank ve Halkbankın Türkiyede iyi bilinen markalar olarak ilk etapta hemen bir avantaj yakalayacağını da belirten sektör kaynakları, Dolayısıyla Vakıf Katılım, Halk Katılım markaları zaten hazır bir müşteri potansiyelini hemen harekete geçirir. Katılım bankacılığı konusunda pazarı büyütür. Hatta belki kriz süreçlerinde kamu katılım bankası olmasının avantajlarını da yaşarlar. Çünkü krizlerde müşteri mutlaka devlet güvencesine bakıyor. Ancak son tahlilde iki yeni bankanın daha katılım bankacılığı alanında faaliyte başlaması, sektörün geneline yarar, varolan bir potansiyeli harekete geçirir dedi. 
Sektörde şu anda 4 katılım bankası aktif olarak faaliyet gösteriyor. 2012 sonu itibariyle, katılım bankalarının toplam bankacılık sektörü içindeki payı yüzde 5 civarında. Katılım bankalarının toplam aktif büyüklüğü ise geçen yılın sonunda 70 milyar TLyi aştı.  
Kriteri yerine getiren lisansı alır 
TÜRKİYEde bankacılık sektöründe yeni lisans uygulamasına başladıklarını ifade eden Başbakan Yardımcısı Ali Babacan, kriterler yerine getirildiği sürece yeni katılımlara açık olduklarına dikkat çekti. 2. Türk-Arap Bankacılık ve Finans Forumunda konuşan Babacan, köklü tedbirler alınmazsa küresel ekonomilerle ilgili sıkıntıların tekrar su üstüne çıkabileceğini söyledi. Bankacılık Düzenleme ve Denetleme Kurumu Başkanı Mukim Öztekin ise Türk bankacılık sisteminin, Arap Baharı ülkelerine açtığı gayri nakdi ve nakdi kredilerle destek sağlandığını vurguladı. Türkiye Bankalar Birliği Başkan Vekili Varol Civil de hükümetler nezdinde siyasi alanda oluşturulan yapıcı ilişkilerin ticarete, yatırıma ve finansal sektör yatırımlarına olumlu yansıdığını belirtti.