Gümrük çalışanlarının çehresi değişti
Gümrük personeline kıyafet ayarı... Gümrüklerde çalışanlar yeni kıyafetleriyle göreve başlayacak. Gümrük ve Ticaret Bakanı Hayati Yazıcı yeni kıyafetleri gümrük çalışanları ile tanıttı. Bakan Yazıcı, gümrük personelinin giyeceği resmi kıyafetleri tanıtan çalışanlarla birlikte podyuma çıktı.
 Yeni kıyafetlerin tanıtımının mankenler tarafından değil, bizzat kıyafetleri giyecek kişiler tarafından yapılmasını istediğini belirten Yazıcı, şöyle konuştu: 'Artık gümrük teşkilatının taşra teşkilatında çalışan tüm personel resmi kıyafet giyecek. Taşrada görev yapan tüm personel resmi kıyafet giyeceğinden, muhatapları artık gümrük çalışanlarını kolaylıkla tanıyacaklar. Kıyafet önemli bir sembol. Çünkü Türkiye'ye gelenlerin ilk muhatap oldukları gümrük görevlileridir. Bu nedenle elemanlarımızın giyinişinden duruşuna kadar her detay önem taşımaktadır.' Seray ŞAHİNLER
  