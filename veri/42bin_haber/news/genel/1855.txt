6 milyon $'lık sus payı veriyor
Seks skandalları yüzünden kariyerini bitiren eski IMF Başkanı Dominique Strauss-Kahn (DSK), oteldeki temizlik görevlisiyle uzlaştı.
 New York'ta otel çalışanı Nafissatou Diallo'ya tecavüz iddiasıyla gözaltına alınan DSK, şimdilik rahat bir nefes aldı. Resmi imzaların henüz atılmadığı anlaşmada DSK, (63) Diallo'ya (33) tam 6 milyon dolar ödeyecek. Taraflar, 7 Aralık'ta New York'ta avukatların da bulunduğu bir buluşmayla sözleşmeye imzalayacaklar,. İmza sonrasında her iki taraf da bir daha medyaya herhangi bir açıklamada yapmayacak. Fransızların iddiasına göre DSK, bu paranın yarısını bankadan kredi olarak alacak. Diğer yarısınıysa eski eşi Anne Sinclair'dan borçlanacak.