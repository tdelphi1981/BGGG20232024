Elimizden gelenin fazlasını yapıyoruz
BDP Genel Başkan Yardımcısı Gültan Kışanak, İmralı ile görüşme sürecini sıkıntısız aşmak istediklerini belirterek, Müzakere süreci bir serüvendir. Bu yolculuğun nasıl ilerleyeceği daha önemlidir. Biz bu diyalog yolculuğuna olumlu katkı yapmak için elimizden gelenin fazlasını yapıyoruz dedi.
Kışanak dünkü grup toplantısında ve sonrasında şunları söyledi: Bizim partimizde hiçbir zaman isim krizi olmadı. Bütün arkadaşlarımız böyle bir görevi yerine getirebilme imkanlarına, yeteneğine, deneyimine sahiptir.  
CHPYE SİNOP SUÇLAMASI 
Arkadaşlarımız Sinopa gittiklerinde, zaten önceden yapılan kışkırtmalarla tam bir provokatif durumun ortasında kaldılar. Sinopun CHPli belediye başkanı açıkça kışkırtıcı beyanlarda bulunmuştur. Sinopta yaşanan çirkin tezgahlardan sonra da CHPden halen ses çıkmamıştır. Demokratik siyaset hakkını bile savunamıyorsanız size sosyal demokrat denilemez. Sinopta Vali ve İçişleri Bakanlığı gereğini yapmamıştır. Ama asıl hakaret Karadeniz halkına yapılmıştır. Bir grup kışkırtıcı provokatör Karadeniz halkıymış gibi topluma lanse edilemez. Hükümet, Sinop görüntülerini önüne koysun, kare kare tahlil etsinler. Onların içinden yeni Ogün Samastlar da çıkabilir.                