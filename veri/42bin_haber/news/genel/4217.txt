Büyükşehir davasında ev hapsi kalktı
İzmir Büyükşehir Belediyesi'ndeki yolsuzluk davasında sanıklara verilen ev hapsi cezası kaldırıldı.
 Geçtiğimiz yıl art arda yapılan operasyonlarda 'çete lideri' olmakla suçlanan Büyükşehir Belediye Başkanı Aziz Kocaoğlu'nun da aralarında bulunduğu 130 sanık dün görülen 4. duruşmada hakim karşısına çıktı. Yaklaşık 3 saat süren davada mahkeme heyeti, Genel Sekreter Pervin Şenel Genç, Bilgi Teknolojileri Dairesi Başkanı Harita Mühendisleri Odası Başkanı Selçuk Savcı, Şirketler eski Koordinatörü Hilmi Özen, İZENERJİ Şirketi eski Genel Müdürü Ali Süha Sabuktay ve Alım Şube Müdürü Mehmet Sayar'ın ev hapislerini kaldırdı. 8 kişinin görevlerinin başına dönebilecekleri belirtildi. Organizatörler Ata Karakaş, Ömer Devrim Ergin ve Hakan Say'ın ise adli kontrolleri kaldırıldı. Mahkeme heyeti, İZBAN tanıtım ve bu tanıtım filminin 32 sinema gösterimi dosyasının yeniden bilirkişiye gönderilmesine karar verirken, davayı da 14 Mayıs 2013 tarihine erteledi. Mahkemenin kararı ev hapsi sanıklarına büyük sevinç yaşattı. CUMHUR ERKEK