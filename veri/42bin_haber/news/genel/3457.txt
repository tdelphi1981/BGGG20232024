Kaçak akaryakıt rekoru: 2 bin ton
Akaryakıt kaçakçılığına büyük darbe. 8 ayrı ilde düzenlenen operasyonlarda, Mısır, Tunus ve Afrika'dan deniz yoluyla getirdikleri yaklaşık 2 bin ton kaçak akaryakıtı piyasa sürmeye çalışan şebeke çökertildi.
 İstanbul Mali Polisi, bazı kimya şirketlerinin, Mısır ve Tunus gibi ülkeleriden kimyasal madde ithal ediyormuş gibi göstererek kaçakçılık yaptıklarını tespit etti. İthal edilen ürünlerin testten geçmesi için de Gümrük Laboratuvarı'nda görevli bir memur ayarlayarak numuneleri değiştirdikleri belirlendi. 
 TÜBİTAK'ta yapılan incelemelerde şebeke elemanlarının yurda sokmaya çalıştıkları maddelerin akaryakıt olduğu kesinleşti. Harekete geçen Mali polis, liderliğini kimya şirketi sahibi Mehmet Latif A.'nın yaptığı şebekeye İstanbul, Kocaeli, İzmir, Gaziantep, Düzce, Ankara, Şanlıurfa ve Kayseri'de eşzamanlı operasyon düzenledi. Ve tam bin 920 ton akaryakıt ele geçirildi. Bu rakamın deniz yoluyla gerçekleştirilen kaçakçılık olaylarında yakalanan rekor miktarlardan olduğu belirtiliyor.
 DEVRİM TOSUNOĞLU