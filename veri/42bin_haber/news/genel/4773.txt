Annem bu davayı bize vasiyet etti
ATATÜRK'ün manevi kızı Ülkü Adatepe'nin oğlu Doğançay, İş Bankası'na gönderdikleri ihtarnameye ilişkin gerekçeleri anlattı. 'Bu annemizin vasiyeti' dedi.
  
 ADATEPE'nin oğlu Ahmet Kemal Doğançay dün avukatlarıyla bir basın toplantısı düzenledi. Avukat Haluk Bozovalı Atatürk'ün vasiyetinin açık olduğunu belirterek Ülkü Adatepe'ye aylık 200 lira verilmesini istidiğini belirtte. Bozovalı, 'Banka bu parayı 1938'den sonra uzun bir süre artırmadı.2012'de 15 bine yükseltilebildi' dedi.
 AVUKAT Osman Ersin Kozanhan ise konuyla ilgili 3 aydır çalışma yaptıklarını belirterek, 'Enflasyon farkı bile yansıtılamayan ve 1970'li yıllara kadar 200 lira ödenen Ülkü Hanım'ın alacağı 1 milyar 778 milyon lira olarak hesaplandı' diye konuştu. 
 ADATEPE'NİN oğlu Ahmet Kemal Doğançay ise annesinin sağlığında dava açılmasını engellediğini belirterek şöyle konuştu: Annem 'Dost bildiklerimiz bize düşman olur. Para için yıpratırlar' diye davanın ölümünden sonra açılmasını vasiyet etti. Cenazeden sonra İş Bankası'na 40 bin lira kredi borcu çıkardılar. Şimdi onu ödüyoruz. Bizim derdimiz para değil hakkın yerini bulması.'  
 Zana YAVUZ / İSTANBUL