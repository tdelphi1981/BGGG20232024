Çağrı merkezlerinde işlem hacmi 3.9 milyar TL
Çağrı merkezlerinde 2012 yılının 3. çeyreğinde gerçekleşen muhasebe kaydı yaratan finansal işlemlerin toplamı 1.6 milyon adet, muhasebe kaydı yaratan finansal işlem hacmi toplamı 3.9 milyar TL oldu.
 Çağrı merkezlerinde 2012 yılı Temmuz-Eylül dönemi itibariyle gerçekleşen muhasebe kaydı yaratan finansal işlemlerin toplamı 1.6 milyon adet, muhasebe kaydı yaratan finansal işlem hacmi toplamı 3.9 milyar TL oldu.
 Türkiye Bankalar Birliği (TBB) mevduat bankaları ile kalkınma ve yatırım bankalarını kapsayan Eylül 2012 Çağrı Merkezleri İstatistikleri’nin yayınladı. Mart 2008 döneminden itibaren üçer aylık dönemler halinde yayınlanan rapor 21 banka verisinden oluşun Eylül 2012 Raporu, muhasebe kaydı yaratan finansal işlem adedi ve muhasebe kaydı yaratan finansal işlem hacmi 17 bankanın verisinden oluştu. Raporda, çalışma grubu tarafından gerçekleştirilen toplantılarda çağrı merkezi istatistikleri formatında bazı değişiklikler yapılmasına, bazı kalemlerin detaylandırılmasına karar verildiği vurgulanarak, yeni formatın Haziran 2012 dönemi ile uygulamaya alındığını yıl verilerinde bütünlüğü korumak için Mart 2012 verilerinin de Haziran verileri ile birlikte yeni formatında tekrar toplandığını kaydetti.
 -ÇAĞRI MERKEZLERİNDE ÇALIŞAN SAYISI 7 BİN 426 KİŞİ-
 Temmuz-Eylül 2012 döneminde, çağrı merkezi çalışan sayısı 7 bin 426 kişi düzeyinde gerçekleşti. Bu rakamın 6 bin 276’sı yarı ve tam zamanlı çalışan müşteri temsilcilerinden oluşurken, destek hizmeti veren personel sayısı 478 ve yönetici sayısı 672 kişi oldu.
 Temmuz-Eylül 2012 döneminde, bir önceki döneme göre çağrı merkezi çalışan sayısında 295 kişilik bir artış gerçekleşti. Müşteri temsilcisi sayısı 294 kişi, yönetici sayısı 5 kişi artarken, destek hizmeti veren personel sayısı ise 4 kişi azaldı. Temmuz-Eylül 2012 dönemi itibariyle çağrı merkezinde çalışanların yüzde 71’i kadınlardan oluştu, Bu oran müşteri temsilcilerinde yüzde 72, destek hizmeti veren personelde yüzde 69, yöneticilerde ise yüzde 64 oldu.
 -ÇAĞRI MERKEZİNDE ÇALIŞANLARIN YÜZDE 74’Ü İSTANBUL’DA-
 Yaş ortalamaları müşteri temsilcilerinde 26, destek hizmeti veren personelde 30, yöneticilerde ise 33 düzeyinde bulunuyor.
 Müşteri temsilcisi işgücü devinim oranı Nisan-Haziran 2012 döneminde yüzde 11 iken, Temmuz-Eylül 2012 döneminde de yüzde 13 olarak gerçekleşti. Bunun yüzde 3’ü banka içerisinde kariyer planına devam eden müşteri temsilcilerinden oluştu.
 Çağrı merkezinde çalışanların yüzde 18’i lise, yüzde 35’i ön lisans, yüzde 46’sı lisans, yüzde 1’i ise yüksek lisans ve doktora diplomasına sahip. Müşteri temsilcilerinin yüzde 81’ini, yüksek öğretim kurumlarını bitirmiş ve lisansüstü eğitim yapmış personel oluşturdu. Bu oran, destek hizmeti veren personelde yüzde 84 ve yöneticilerde ise yüzde 90 düzeyinde. Çağrı merkezi çalışanlarında 155 kişi Sermaye Piyasası Kurumu lisansına sahip. Yabancı dili olanlar 532 kişi.
 -BANKALAR SON ÜÇ AYDA YAKLAŞIK 75.6 MİLYON ÇAĞRI ALDI-
 Temmuz-Eylül 2012 dönemi itibariyle, çağrı merkezlerine gelen toplam çağrı sayısı bir önceki döneme göre 3 bin 862 bin adet (yüzde 5) artarak yaklaşık 75.6 milyon oldu. Gelen çağrıların yüzde 56’sı sesli yanıt sisteminde karşılanan çağrılardan, yüzde 44’ü ise müşteri temsilcisine gelen çağrılardan oluşmaktadır. Gelen çağrılarda, çağrı sonrası toparlanma süresi 10 saniye, ortalama çaldırma süresi 2 saniye, ortalama cevaplama süresi 54 saniye, ortalama çağrı kaçırma süresi 93 saniye oldu. Aynı dönem itibariyle toplam giden çağrı sayısı 7 milyon adettir. Giden çağrılarda müşterilere ulaşma oranı yüzde 62, ortalama konuşma süresi 153 saniye. Çağrı merkezlerine gelen e-posta sayısı 128 bin 470 adet, gelen faks sayısı 27 bin 556 adet olarak belirlendi.
 -MÜŞTERİ TEMSİLCİSİNİN GÜNLÜK İHTİYAÇ MOLASI 9 SAATLİK ÇALIŞMA PERİYODUNDA 37 DAKİKA-
 Temmuz-Eylül 2012 dönemi itibariyle müşteri temsilcisi koltuk sayısı 5 bin779 adet. Gelen çağrıda müşteri temsilcisi başına değerlendirilen çağrı sayısı 15 adet iken dış aramada 11 adet. Gelen çağrıda ilk amire düşen müşteri temsilcisi sayısı 11 adet iken, giden çağrıda 8 adet oldu. Müşteri temsilcilerinin gelen çağrıda hazırlık dönemi eğitim süresi ortalama 221 saat iken, giden çağrıda 136 saat olarak gerçekleşti.
 Çağrı merkezlerinde gelen çağrıda çalışan müşteri temsilcisinin günlük ihtiyaç molası süresi 9 saatlik çalışma periyodu içinde 37 dakika, yemek molası süresi 51 dakika iken, dış aramada çalışan müşteri temsilcisinin günlük ihtiyaç molası süresi 26 dakika, yemek molası süresi 35 dakika.
 -FİNANSAL İŞLEMLERİN HACMİ 3.9 MİLYAR TL-
 Temmuz-Eylül 2012 dönemi itibariyle, muhasebe kaydı yaratan finansal işlemlerin toplamı 1.6 milyon adet, muhasebe kaydı yaratan finansal işlem hacmi toplamı 3.9 milyar TL.
 ANKA
  