Kulübeye kıstırıldı ve yandı
ABDnin California eyaletini bir haftadır diken üstünde tutan üç eski mesai arkadaşının katili eski polis Christopher Dorner (33), Los Angelesa 150 kilometre uzaklıktaki bir kayak merkezine bağlı ahşap evde tespit edildi.
Kendisini fark eden iki temizlikçiyi bağlayan Dorner küçük otomobiliyle tesisten uzaklaştı. Hemen harekete geçen polis, Dornerın otomobilini karayolunda tespit etti. Polisleri gören Dorner kaçmaya başladı, ancak kısa süre sonra bariyerlere çarpınca aracı terk etti ve silah zoruyla bir kamyoneti durdurup sürücüsünü indirdi. Dorner kamyonetle de kaza yaptı. Yaya olarak kaçmaya başlayan Dorner, saklandığı kayak merkezine geri döndü ve bir ahşap kulübeye girdi. Dorner, Hollywood filmlerindekine benzer bir kovalamacanın ardından dağ evinde sıkıştırıldı. Bir polisin öldüğü silahlı çatışmanın ardından ev alev aldı. Evde yanan kişinin Dorner olup olmadığı otopsiden sonra belli olacak. 
Annesi şarapla izledi  
LOS Angeles polisinin Dornerı kovaladığı saatlerde katilin annesi Nancy Dornerın (62) bir restoranda oturup şarap eşliğinde televizyonda oğluna ilişkin haberleri izlediği iddia edildi. CBS televizyonunun haberine göre Dorner, oğlunun haberleri hakkında çevresine çeşitli sorular da sordu. Nancy Dorner oğlunun saklandığı ev etrafındaki kuşatma bitmeden restorandan ayrıldı. 
 
 