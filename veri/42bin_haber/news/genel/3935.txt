Marinaların Türk hükümdarı
Doğuş Holding Yönetim Kurulu Başkanı Ferit Şahenk, son dönemde gerçekleştirdiği satın almalarla Yunanistanda en popüler yabancı işadamı konumuna geldi.
Yunan medyasının, önce Atinadaki Flisvos Marinayı işleten Lamda Geliştirmeye yüzde 50 ortak olan, ardından da Piredeki Zea Marina, Lefkada adasındaki Lefkas Marina ve Korfu adasındaki Guvia Marinayı işleten Med Marinasın yüzde 51 hissesini satın alan Doğuş Holding ve Yönetim kurulu Başkanı Şahenkden bahsetmediği gün geçmiyor.  Pazar günü Real News ve Etnos gazeteleri 1inci sayfalarından Marinalarımıza çıkarma yapan Türk kodaman (megistanas) ve Ferit Şahenk her şeyi satın alıyor. Marinalarda Türk hükümdarlığı anonslarını verirken, iç sayfalarında ise Yunanistana demir atan Türk başlıkları ile yayınladıkları haberlerde Doğuş Holding ve Şahenki anlattılar. Real News gazetesi, Şahenkin bugün Yunanistandaki marinaların toplam kapasitesinin yüzde 30u üzerinde söz sahibi olduğunu belirterek, Türk işadamının şimdi de Lamda Geliştirme ile Yunanistanda bir alışveriş merkezine ortak yatırım için görüşmeler yaptığını yazdı.  
 
TÜRK PERSONEL KORKUSU 
Yunanistan Turistik Tekne Sahipleri Derneği Başkanı Paris Lutriotis, Türk yatırımcılara bazı şartlar konması gerek. Türkler, Yunanistanda aldıkları marinalarda Yunanlı mı yoksa çok daha ucuza çalışan Türk personel mi çalıştıracaklar? dedi.  
Türk yatırımlarına  tepkinin modası geçti 
TÜRKİYEnin Atina Büyükelçisi Kerim Uras, Yunanistana Münhasır Ekonomik Bölge (MEB) konusunda tek taraflı hareket etmemesi çağrısında bulundu. Uras, Elefterotipia gazetesine verdiği demeçte, Yunanistanın BMye bir deklerasyonla MEBinin dış koordinatlarını duyurması olasılığı için Bu doğru istikamete bir adım değil. Böylesi önlemler tek taraflı hareketlerle değil karşılıklı mutabakat ile alınır. Türkiyenin de uluslararası hukukun da yaklaşımı budur dedi. Uras, ayrıca şunları söyledi: Türkiye çok hızlı kalkınıyor. Avrupanın Çiniyiz. Türkiyedeki Yunan yatırımları 5.5-6 milyar Euro. Yunanistana Türk yatırımları yapıldığında ise tepkiler olduğun görüyorum. Türkler geliyor, Türkler her şeyi satın alıyor tarzı tepkiler. Bunlar önyargı ve modası geçmiş düşüncelerdir.   