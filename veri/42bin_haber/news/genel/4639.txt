Sarıkamış'ta şike sohbeti
Şike davasına bakan mahkeme başkanı Mehmet Ekinci ile Gençlik ve Spor Bakanı Suat Kılıç ne konuştu?
 SEDA KILIÇ / İSTANBUL 
 
 Sarıkamış Şehitleri Anma Töreni’nin 98. yıldönümü ilginç bir tesadüfe sahne oldu. Anma töreninde, şike davasına bakan mahkemenin Başkanı Mehmet Ekinci ile Gençlik ve Spor Bakanı Suat Kılıç karşılaştı. İkili bir süre şike yasası ve davasıyla ilgili sohbet etti.
 
 EKİNCİ DE KATILDI
 
 Sarıkamış Şehitleri’ni Anma Töreni’nin 98. yıldönümü 6 Ocak’ta düzenlendi. İçişleri Bakanı İdris Naim Şahin ve Gençlik ve Spor Bakanı Suat Kılıç’ın da katıldığı törende binlerce insan buz gibi hava yürüdü. Yürüyenler arasında ilginç isimler de yer aldı. Şike davasına bakan İstanbul 16. Ağır Ceza Mahkemesi’nin Başkanı Mehmet Ekinci de yürüyüşe eşiyle birlikte katılmıştı. 
 
 YASAYLA İLGİLİ KONUŞTULAR
 
 Karslı olan Mehmet Ekinci ile Bakan Suat Kılıç Sarıkamış’ta karşılaştı. Selamlaşan ikili yaklaşık yarım saat sohbet etti. Sohbette futbol ve şike de konuşuldu. Kılıç ve Ekinci, 6222 Sayılı Sporda Şiddet ve Düzensizliğin Önlenmesine Dair Yasa ve sonrasında yapılan değişikliklerle, Türkiye’yi sarsan şike davasıyla ilgili de sohbet etti.