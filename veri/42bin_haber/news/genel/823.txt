Borsadan tarihi açılış
İMKB-100 endeksi 71.843 puanla tüm zamanların en yüksek seviyesinden açıldı.
 İstanbul Menkul Kıymetler Borsası (İMKB) 100 endeksi güne tüm zamanların en yüksek seviyesinden başladı. İMKB 100 endeksi, dünkü kapanışa göre 126,92 puanlık yükselişle 71.843,83 puandan açıldı.
 İMKB'de hisse senetleri ortalama yüzde 0,18 oranında değer kazandı.
 Dün, Avrupa'daki iyimser havanın devam etmesi ve Fitch'in not artırımı beklentilerinin etkisi ile İMKB 100 endeksi kapanış bazlı tarihi zirvesini gerçekleştirmişti.
 Analistler, bugün yurt içinde açıklanacak eylül ayı dış ticaret istatistiklerinin yurt dışında ise Avro Bölgesi eylül ayı işsizlik verilerinin endeks üzerinde belirleyici olacağını kaydediyor.
 Analistler endeksin 71.350 puan seviyesinin destek ve 72.500 puan seviyesinin ise direnç olarak takip edileceğini belirtiyor.
 AA