Babacan'ın önergesi SPK yönetimini bitirdi
Meclis'te Başbakan Yardımcısı Babacan'ın son dakika önergesi SPK'yı sarstı... Kabul edilen yasayla Başkan Akgiray ve üyeler görevden alındı
 SERMAYE Piyasası Kanun Tasarısı'nın TBMM Genel Kurulu'nda görüşülmesi sırasında 'önerge' depremi yaşandı. Başbakan Yardımcısı Ali Babacan tarafından son dakikada verilen bir önerge ile SPK yönetiminin tamamı görevden alındı. Buna göre SPK Başkanı ve kurul üyeleri, yasanın çıkmasının ardından görevlerinin geri kalan süresini kurulda müşavir olarak tamamlayacak.
 Sermaye Piyasası Kanun Tasarısı, Meclis'te kabul edilerek yasalaştı. Tasarının geçici 7. maddesi görüşülürken, Babacan tarafından bir önerge verildi. Önergede, SPK Başkan ve üyelerinin görevlerinin kanunun yürürlüğe girmesi ile birlikte sona ereceğine ilişkin hüküm yer aldı. Önergede, ayrıca başkan ve üyelerin kalan görev sürelerinin sonuna kadar kurul başkanlık müşaviri ve kadrolarına atanması ve başkan tarafından belirlenen istişare görevlerini yürütmesi öngörüldü. 
 SPK Başkanı Vedat Akgiray ve kurul üyelerinin, önergenin verildiği sırada TBMM Genel Kurul salonunda Babacan'ın yanında bulunması dikkat çekti. Önergenin, Akgiray ve kurul üyelerinin 'sürpiz' olarak yorumladığı öğrenilirken, SPK Başkanı ve kurul üyelerinin hazırladıkları tasarı ile görevden alındıklarına işaret edildi. 
 YASA NE GETİRİYOR
 - İMKB ve İstanbul Altın Borsası'nın yerine 'Borsa İstanbul' kurulacak. n İMKB'nin İstinye'deki taşınmazları MEB'e devredilecek. n Yatırımcıların kararlarını etkilemek amacıyla yalan bilgi verenlere 2-5 yıl hapis cezası uygulanacak. ANKARA
  