İşte PKK'nın asıl 1 numarası
Suriye asıllı Bahoz Erdal'ın yakın koruması ve telsizcisi E.G. teslim olup “pişmanlık yasası”ndan yararlandı; Bahoz'un ölüm korkusundan, Öcalan'ın talimat yöntemlerine kadar ne biliyorsa anlattı.
 Fehman Hüseyin'in şu anda hasta olduğunu ve vücudunda yaralar çıktığını dile getiren yakın koruma, Bahoz Erdal'ın ölüm korkusu yaşadığını söyledi. Bahoz Erdal'ın sürekli 6 koruma ile dolaştığını ifade eden, yakın koruma, Fehman Hüseyin'in ölüm korkusunu nasıl yaşadığını şu sözlerle açıkladı: Bahoz son zamanlarda araç kullanmaz, gideceği yere yürüyerek gider... Eğer Kandil'e gidecekse oradan gelen araçla beraber 2 korumayla gider. Kandil'e gideceğini hiç kimseye söylemez, hareket edeceğimizi 5 dakika öncesinden bilirdik.
 "ESAS LİDER CEMİL BAYIK"
 Bahoz Erdal'ın herkesten ayrı yemek yediğini ve mağarada uyuduğu zaman kimsenin yanında olmadığını söyleyen G., PKK'nın asıl liderinin Cemil Bayık olduğunu belirtti. İşte G.'nin o sözleri:
 "Murat Karayılan örgütün tepesinde görünse de asıl lider Cemil Bayık'tır. Murat Karayılan medyada daha çok göründüğünden örgüt içerisinde bir numara olarak görünür. Örgütün bunu yapmasındaki amaç ise Cemil Bayık'ın Abdullah Öcalan gibi yakalanmasını önlemektir. Esasen bir numara Cemil Bayık'tır. Örgütün bütün birimleri Cemil Bayık'a bağlıdır. Onun sözü geçer.
 Kaynak: Haber7