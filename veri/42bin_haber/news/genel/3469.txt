3 kulvarda başarı istiyoruz
F.Bahçeli Kuyt, takım olarak sezon sonunda olmayı hedefledikleri yeri açıkladı.
Sarı lacivertlilerin Hollandalı yıldızı, Ligde ve Türkiye Kupasında da başarılı olmak istiyoruz. Bu sezon sadece Avrupayı düşünmüyoruz şeklinde konuştu.  
F.BAHÇELİ Dirk Kuyt, tercihini Türkiyeden yana yaptığı için mutlu olduğunu söyledi. Alman spor dergisi Kickera konuşan Hollandalı yıldız, 3 kulvarda birden başarılı olmaya çabaladıklarını dile getirdi. Kuyt Avrupada ses getirmek, başarılı olmak istiyoruz. Bu yolda ilk hedefimize ulaştık. Marsilya ve Mönchengladbach gibi iki önemli takımı geride bırakıp gruptan çıktık. Ama ligde ve Türkiye Kupasında da başarılı olmak istiyoruz. Dördüncü sıradayız. Bu sezon sadece Avrupayı düşünmüyoruz dedi. 
Sezon başında Van der Vaart olsaydı... 
LİVERPOOLda geçirdiği altı yıldan sonra değişiklik yapması gerektiğini kaydeden Kuyt, Fenerbahçeyi seçtim. Burada olmaktan son derece mutluyum. Hamburg ve diğer kulüpler beni istedi. Kararımı İstanbuldan yana kullandım dedi. Eğer Van der Vaart sezon başında Hamburgta olsaydı kararın farklı olur muydu? şeklindeki soruya Buna cevap vermek çok zor. Birlikte büyüdük. Ama seçimimden son derece memnunum yanıtını verdi.