Mirasını manevi oğluna bıraktı
Önceki gün tedavi gördüğü hastanede ölen Ferdi Özbeğenin 1999da evlat edindiği Hilmi Mutlu, onun hastaneye girer girmez ölümü hissettiğini söyledi.
Yardımcılığını yaparken Ferdi Özbeğen tarafından evlat edinilen Hilmi Mutlu, önceki gün ölen sanatçının son günlerinde yaşananlarla ilgili şöyle konuştu: Hisleri çok kuvvetliydi, öleceğini hissetmiş gibiydi. En son hastaneye gittiğimizde Ben gidiyorum demişti. Ne yazık ki hislerinde yanılmadı. Çok üzgünüm, konuşmakta zorlanıyorum.  
 Mutlu, Özbeğenin mezarının kendisine ve evine yakın olması için Ulus Mezarlığına defnedileceğini de sözlerine ekledi: Mezarı eve yakın olsun istedim, bu yüzden yarın (bugün) Ulus Mezarlığında toprağa vereceğiz. Hem evine ve hem de bana yakın olacak. Böylelikle birbirimizden kopmayacağız. Her gün ziyaretine gideceğim, onu yalnız bırakamam. 
ÖLÜM SENDEN KORKAN YOK   
2013ün ilk ayında birbiri ardına gelen kayıplara Ferdi Özbeğen de eklenince Fedon isyan etti. Özbeğen gibi uzun yıllardır Bodrumda yaşayan ve onunla çok yakın arkadaş olan Fedon, Facebooka şöyle yazdı: Ölüm, halimize bakıp öyle pis pis kıkırdama... Senden korkan yok, bunu iyi bil. Ama haddini de bil. Yeter be, bir nefes al. 2013 kontenjanın doldu, git... Bir de şunu unutma, ben senden korkmuyorum, çünkü ben varken sen yoktun, sen varken de ben yokum. 
CENAZE BUGÜN 
Ferdi Özbeğen için için bugün saat 10.30da Cemal Reşit Reyde bir tören düzenlenecek. Daha sonra Levent Camiinde öğle namazını müteakip kılınacak cenaze namazının ardından Ulus Mezarlığında toprağa verilecek. 
  SANAT DÜNYASI YASTA  
   SON RÖPORTAJ HÜRRİYETE: 
12 SENEDİR KANSERİM  
  FERDİ ÖZBEĞEN KİMDİR 
   PİYANONUN KRALI UNUTULMAZ SANATÇI FERDİ ÖZBEĞEN İLE İLGİLİ DUYGULARINIZI YAZIN YAYINLAYALIM  
  

             