Beyaz ekmek yemeyin
Başbakan Tayyip Erdoğan, Toprak Mahsülleri Ofisi koordinasyonunda yürütülecek olan Ekmek İsrafını Önleme Kampanyasını başlattı.
TOBB İkiz Kulelerde düzenlenen törende konuşan Erdoğan, Günde 6 milyon, yılda 2 milyar adet ekmek maalesef çöpe gidiyor. Bu israfın ekonomik büyüklüğü ise lütfen dikkat edin yıllık 1.5 milyar lira. Bakanımıza, Artık ekmek işinde farklı bir döneme girmeliyiz. Şu beyaz ekmek denilen ekmeği sofralarımızdan kaldıralım dedim. Artık has, samimi buğday unundan ekmek üretiyoruz. Kepek oranı yüksek ekmeği sofralarımıza getireceğiz. Gıda bunda, güç bunda, kuvvet bunda. Her şeyi arındırılmış hatta zararlı beyaz ekmek. Niçin biz bunu yapıyoruz? diye konuştu. Erdoğan memurların kullandığı yazlık sosyal tesis ve kampların ise büyük israfa yol açtığını belirterek Kamu mensupları oralarda 1-2 ay tatil yapıyor. Sonra tesisler 10 ay boş kalıp çürüyor dedi. 
VAHŞİLER SINIFI 
TOBBdaki törenin ardından Çevre ve Şehircilik Bakanlığının 1.5 milyar liralık çevre yatırımları açılışı ve temizlik-denetim araçları dağıtımı törenlerine katılan Erdoğan, Evinin, fabrikasının atık suyunu akarsuya verenler var. Onlar vahşiler sınıfına giriyor. Kimsenin bir başkasına zulmetmeye hakkı yoktur. Doğaya da zulmetmeye hakkı yoktur dedi. Erdoğan, şunları kaydetti: Bugün ülke nüfusunun yüzde 72sine atık su arıtma hizmeti veriyoruz. Bugüne kadar toplam 34 bin binaya enerji tasarruf belgesi verdik. Denizlerdeki kirliliği 208 istasyonla ölçerek kontrol altında tuttuk. Biz slogan değil, somut iş üretiyoruz. 
Ticaret hatırası 
TOBB Başkanı Rifat Hisarcıklıoğlu, Erdoğana ticarete atıldığı günün anısına 1981 yılında çıkan ticaret sicil gazetesini hediye etti. Hisarcıklıoğlunun günün hatırası olarak takdim ettiği 1 Mayıs 1981 tarihli ve 241 sayılı Ticaret Sicil Gazetesindeki kayıtlara göre, Erdoğan ve 14 arkadaşı İstanbul Press Döküm Sanayii A.Ş. adlı şirketi kurmuşlar. 50 milyon lira sermayeli şirketin adresi Kasımpaşa Yeniyol Sokak. Recep Tayyip Erdoğanın şirketteki payı ise 1 milyon lira katkısı karşılığı yüzde 2. Şirketin yönetim kurulu ise Mustafa Kopuz, Recep Tayyip Erdoğan, A. Hasan Bayramoğlu, Hikmet Kaan ve İsmail Kaladan oluşuyor.