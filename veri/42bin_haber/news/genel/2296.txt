Yalova'da kızdıran anket
Yalovadaki bir okulda öğrencilere verilen dini soruları içeren anket Roman vatandaşların tepkisine neden oldu. Ankette "Allahın varlığına ve birliğine inanır mısınız?" "Abdest alır mısınız?" "Hangi sıklıkta dua edersiniz?" "Erkek çocuklarınızı cuma ve bayram namazlarına götürür müsünüz?" gibi sorular soruldu.
Yalovanın Bağlarbaşı Mahallesindeki Müfettiş Hamdi Girgin İlköğretim Okulunda, Roman öğrencilere, içerisinde dini sorular yer alan anket dağıtıldı. Öğrencilerden bu anketleri velilerine verip doldurmaları istendi. Anket, Romanların yoğun olduğu Bağlarbaşı Mahallesindeki velilerin tepkisine neden oldu. Uludağ Üniversitesi İlahiyat Fakültesi Öğretim Üyesi Doç. Dr. İsmail Sağlam ile Uludağ Üniversitesi Sosyal Bilimler Enstitüsü Din Eğitimi Yüksek Lisans Öğrencisi Ayşe Taşyürekin isim ve imzasının yer aldığı ve tez çalışması olduğu bildirilen anket çalışmasında Romanlara 61 farklı dini soru yöneltildi. 
ROMAN VATANDAŞLAR ANKETİ BÖYLE YAKTI / Foto Galeri

Yalova Romanlar Derneği Başkanı Necdet Karabulut, anketin sadece Romanlara yönelik olmasının bir ayrımcılık ve dinsizlikle itham olduğunu söyledi.  
Anket soruları karşısında büyük şaşkınlık duyduklarını kaydeden Necdet Karabulut, şöyle dedi:  

"Bu soruları hazırlayanların şüphesi mi var? Bizim dinimiz belli; İslam. Mezhebimiz; Hanefi, Peygamberimiz; Hz. Muhammed, kitabımız da; Kurandır. Bu soruların bize yöneltilmesi mahallemizde yaşayan Romanları rencide etti. Biz böyle bir şey beklemiyorduk. Niye bu sadece Romanlara yönelik yapılıyor? Neden, Aleviler, Kürtler, Gürcülere değil de bize. Türkiyede yaşayan bir sürü etnik grup var. Halkımız tepkili bu konuda. Dernek olarak onları yatıştırmaya çalışıyoruz. Bu nereden icap etti. Bize bu soruları yönetmekteki amaç neydi?"

"BİZİM İÇİN VATAN, DİN, NAMUS ÖNEMLİ"

Anket ile ilgili savcılığa suç duyurusunda bulunacaklarını ve konunun, bakanlık tarafından araştırılmasını istediklerini belirten Karabulut, şöyle konuştu:
"Biz bu konuda suç duyurusunda bulunacağız. Bunun bakanlıkça araştırılmasını istiyoruz. Böyle sorularla rencide edilmek istemiyoruz. Burada bir önyargı var. Türk vatandaşların da böyle bir imajımız varsa kalkmasını istiyoruz. Bu bizi çok üzdü. Bizim için vatan, din, namus çok önemli. Çok rahatsız oluyoruz. Çünkü biz dinimize bağlıyız. Ne demek yani; 'Allahı kabul ediyor musunuz?' diyorlar. Bu sadece Yalovayı bağlayan bir şey değil. Bu tüm Türkiyede yaşayan Romanlara karşı yapılmış bir hakarettir. Biz bunu bir hakaret olarak algılıyoruz. Böyle bir şeyi kabul etmiyoruz. Bunun için bir açıklama bekliyoruz. Bizim dinimizi sınıyorlar. Benim 6 tane çocuğum var, hepsi Kuran-ı hatim etti. Bunu sokakta cahil bir insanın ağzından duysam bile aynı tepkiyi gösteririm."

Anket çalışmasında adı yer alan Uludağ Üniversitesi Sosyal Bilimler Enstitüsü Din Eğitimi Yüksek Lisans Öğrencisi, aynı zamanda Yalovadaki ilköğretim okulunda Din Kültürü ve Ahlak Bilgisi öğretmeni olan Ayşe Taşyürek, devlet memuru olduğu için herhangi bir açıklama yapmayacağını ve anketin Yalova Valiliği oluru ile okulda öğrencilere teslim edildiğini bildirdi.

"ANKET İYİ NİYETLE YAPILMIŞTIR"

Uludağ Üniversitesi İlahiyat Fakültesi Dekanı Prof.Dr.Yaşar Aydınlı, Sosyal Bilimler Enstitüsünün yaptğıı anketin Romanları çok daha iyi tanımayı hedeflediğini söyledi. Anketteki konunun insan olduğunu belirten Prof.Dr.Aydınlı, "Bu çalışmada kesinlikle art niyet yoktur. Herkes Romanlardan bahçesiyor. Neye inanıyor, nasıl yaşıyorlar, neye tapıyorlar diye. Çalışma onların tanınması için iyi niyetle maksatsız olarak gerçekleştirilmek istenmiştir. İnsanların inançları ve düşünceleri bizim yaptığımız bilimsel çalışmaları etkilemez, bağlamaz" dedi.

ANKETTEKİ BAZI SORULAR

"Sayın Hanımefendi ve Beyefendi;

Bu anket sorulan bilimsel bir araştırmaya veri elde etmek için hazırlanmıştır. Sizden isim, soy isim, adres bildirmeniz istenmemektedir. Amacımız Romanların, çocuklarına nasıl bir ortamda ve hangi şekillerde dini eğitim verdiklerini tespit etmektir. Sizden aldığımız bilgilerin değerlendirmelerini yaparak bilimsel sonuçlara ulaşmak ve karşılaşılan sorunlara çözüm önerileri ortaya koymak bu çalışmanın temel hedefidir. Soruları dikkatle okuyup, görüş ve durumunuzu yansıtan şıkkı işaretlemede göstereceğiniz dikkat, bizi bu hedefe ulaştıracaktır. Anket için zaman ayırıp, görüş ve fikirlerinizi bizimle paylaştığınız ve katkılarınız için sizlere şimdiden teşekkür ederim. Saygılarımla..." sözleriyle başlayan anketteki bazı sorular ve seçenekleri şöyle:

* Allahın varlığına ve birliğine inanır mısınız?
Evet, Allahın varlığına ve birliğine de inanırım. 
Evet, Allahın sadece varlığına inanırım. 
Hayır, Allaha inanmam.

* Hz. Muhammed (s.a.v.)in hak peygamber olduğuna inanır mısınız?
Evet, Hz. Muhammedi hak peygamber olarak görürüm. Hakkında bilgi sahibiyim.
Evet, Hz. Muhammedi hak peygamber olarak görürüm. Fakat hakkında bir bilgim yok
Hayır, Evet, Hz. Muhammedi hak peygamber olarak görmüyorum.

* Erkek çocuğunuza sünnet töreni yaptınız mı?
Evet yaptırdım. 
Hayır, Çünkü Erkek çocuğum yok.
Hayır, erkek çocuğumu sünnet ettirmedim. Çünkü yaşı uygun değil.
Hayır, erkek çocuğumu sünnet ettirtmeyeceğim 
Bu konuda yorum yapmak istemiyorum

* Oruç tutar mısınız?
Ramazanda ve özel gün ve gecelerde oruç tutarım. 
Sadece Ramazanda oruç tutarım.
Ramazanda bazen oruç tutarım.
Hiç oruç tutmadım.
Bu konuda hiçbir fikrim yok

* Gusül abdesti alır mısınız?
Evet, gusülsüz dolaşmam. 
Evet, Ara sıra gusül abdesti alırım.
Hayır, hiç gusül abdesti almam.
Elbiselerinizin temizliğine dikkat eder misiniz?

YALOVA VALİLİĞİ: TEZ ÇALIŞMASI İLE İLGİMİZ YOK 
Yalovada bir okulda öğrencilere verilen ve dini soruları içerdiği için Romanların tepkisine neden olan anketle ilgili Yalova Valiliği açıklama yaparak, konunun valiliği uzaktan, yakından ilgilendirmediğini bildirdi.  
Vali Vekili Cezmi Türk Göçer tarafından yapılan açıklamada, söz konusu anket çalışmasının, Uludağ Üniversitesi Yüksek Lisans Öğrencisinin Tez Konusu olduğu ve Yalovada yaşayan Romanlara yönelik olarak, Roman Mahallesinde yaşayanların evlerine gidilerek gerçekleştirildiği belirtildi. Okullarda öğrencilere yönelik bir anket çalışması olmadığı ifade edilen açıklamada, şöyle denildi: 
"Valiliğimizin iznini gerektiren bir çalışma olmadığından, haberde geçen Valiliğimizce bir olur ya da izin verildiği yönündeki ifadeler gerçeği yansıtmamaktadır. Bu tez çalışması Uludağ Üniversitesi İlahiyat Fakültesi ile ilgili olup, uzaktan yakından Valiliğimizi ilgilendirmemektedir. Kamuoyuna saygıyla duyurulur." 
İŞTE ANKET SORULARI: 
Anket sorularını okumak için resmin üzerine tıklayın... 
 
 

 

 