Sporda dünya yıldızları çıkaracak
Yeme-İçme sektöründe büyüyen Doğuş Grubu kendi etini ve patatesini üretmeye hazırlanıyor. Patron Ferit Şahenki en çok heyecanlandıran proje ise İstanbula kuracakları dev spor akedemisi. IMGnin Floridadaki akademisini model aldıklarını söyleyen Şahenk, Federer, Tiger Woods, Sharapova başarılı kim varsa bu okuldan çıkmış. Biz de artık dünya çapında isimler çıkarmalıyız dedi.
DOĞUŞ Holding Yönetim Kurulu Başkanı Ferit Şahenk, söyleşimizin ikinci bölümünde hem hayallerini sıraladı hem de kurmaylarıyla birlikte yeni proje ve hedeflerini anlattı. Tarım ve hayvancılığa verdikleri önemi özellikle vurgulayan Şahenk, Hiçbir gelişmiş ülke yok ki sanayi ile birlikte tarım ve hayvancılıkta da ilerlememiş olsun. Bu nedenle Niğde üniversitesinde tarım fakültesi kurduk. Et işleme tesisi kuruyoruz. Hollandalı ortaklarla patates yetiştirip, işleyeceğiz yorumunu yaptı. 
OLİMPİYATA SPORCU HAYALİ 
Şahenkin en büyük hayali ise Olimpiyat Oyunlarına katılacak dünya çapında Türk sporcuları yetiştirmek. 2020 Olimpiyat Oyunlarına İstanbulun ev sahipliği yapmasına kesin gözüyle baktığını belirten Şahenk, ortakları IMGnin Floridadaki dev spor akademisinin bir benzerini İstanbulda kuracaklarını söyledi. Şahenk bu hayali konusunda şunları söyledi: Bir tane de Bodrumda yaz kampı olacak. Olimpiyatları alacaksak orada yarışacak ve madalya alacak sporcularımız olmalı. Sadece 3 milyon Türkün yaşadığı Almanyadan dünya süper ligine bu kadar çok futbolcu verebiliyorsak, 75 milyonluk Türkiyeden daha çok yıldız sporcu çıkarabiliriz.  
KOŞTURMAKTAN MEMNUNUZ 
2020 Olimpiyat Oyunlarının İstanbulda yapılabilmesi için siyasi iradenin elinden geleni yaptığını ve pek çok taahhütte bulunduğunu hatırlatan Şahenk, özel sektörün de bu konuda bir araya gelerek koşturduğunu ve bu uğurda çalışmaktan son derece memnun olduklarını anlatıyor. Şahenk, Yapılacak Olimpiyat Köyü çok önemli. Ancak o tesislerin Olimpiyat Oyunlarından sonra da yaşıyor olması lazım. Biz de onu yapmak istiyoruz. 
O tesisler spor ve diğer aktiviteler için kullanılmalı. Ferit Şahenk, faaliyet gösterdikleri veya yeni girecekleri alanlardaki hayallerini açıklarken, Doğuş Holding CEOsu Hüsnü Akhan başta olmak üzere her bir alanın başkanı hedeflerini tek tek açıkladı.  
Doğuş Holding CEOsu Hüsnü Akhan 
Et işleme tesisi kuruyoruz, Niğdede patates üreteceğiz 
DOĞUŞ Holding CEOsu Hüsnü Akhan, Türkiyede tarım ve hayvancılık ile gıda güvenliğinin Türkiyede giderek önem kazanacağını belirterek, Niğde Üniversitesinde 4 bölümden oluşan tarım fakültesi kurduklarını söyledi. Öğretim üyelerine lojman da yaptıklarını anlatan Hüsnü Akhan, Bütün eğitimin İngilizce verileceği fakültede 200 öğrenci yüzde 100 Doğuş bursuyla okuyacak dedi. Tarıma nitelikli insan kaynağı yetiştireceklerini vurgulayan Akhan şöyle devam etti: 
Üniversitenin teknoparkında Ar-Ge şirketi de kurduk. Tohum ıslahı yapılacak. Niğdede aldığımız arazi üzerinde uygulamalı tarım da olacak. 2000 ton kapasiteli et işleme tesisi kuruyoruz. Daha sonra kesim ve ondan sonra da besicilik kısmı gelecek. Hollandalı bir şirketle ortaklık kurduk; patates yetiştirip, işleyeceğiz. Konyada 40 hektar arazi üzerinde ilk denemeleri yaptık. Bu işi de Niğdede yapacağız. 
Dr. Chenotla iki medikal spa kuruyor 
· HÜSNÜ Akhan, sağlık turizminin giderek önem kazandığını belirterek, Bu alanda biz D-Life ile uzun yıllardır hizmet veriyoruz. Şimdi 40 yılı aşkın süredir kendi geliştirdiği teknikler ile medikal spa konseptinde dünyanyn en önde gelen ismi olan Dr. Henri Chenot ile iş birliği yaptık. Bu işbirliği kapsamında Dr. Chenotnun tekniklerinin uygulanacağı biri Bodrum, biri ise İstanbulda olmak üzere iki lokasyonda çalışma yapılıyor. 2013 sonunda Bodrum Cennet Koyunda faaliyete geçecek olan spa konseptli tesiste denizden de faydalanılacak spor aktivitelerinin ağırlıklı olacağı programlar geliştirilecek. İstanbulda açılacak olan tesis ise uygulamalar itibarıyla tam anlamıyla bir medikal spa olarak planlanıyor. İstanbulda 2015 sonunda açılması planlanan tesis, İtalya Meranoda bulunan Palace Merano sonrasında dünyada Dr. Henri Chenotnun tekniklerinin tamamının kullanıldığı tek merkez olacak. Güzel yaşlanmak isteyenlere de hizmet verecek dedi. 
Akhan, Akdenizdeki en büyük marina grubu olduklarını hatırlatarak, otelcilik, marinada Avrupada satın almalar yapacakları mesajını da verdi.  
Doğuş Otomotiv CEOsu Aclan Acar 
Ehliyet sınavına talip olabiliriz 
ARAÇ muayenesi hizmeti veren TÜVTURKten çıkmayı düşünmediklerini belirten Doğuş Otomotiv Yönetim Kurulu Başkanı Aclan Acar, Alman ortak TÜV SÜD ehliyet sınavları da düzenliyor. Onlardan, TÜVTURKten bağımsız olarak yapılacak bir ortaklıkla bu hizmeti Türkiyede de verme yaklaşımı oldu. Şu anda inceliyoruz. Hatta Milli Eğitim Bakanlığı TÜV SÜDü ziyaret etmek istiyor bu kapsamda. Ehliyet sınavları konusunda devlet kararını verirse biz de talip olabiliriz diye konuştu. Aclan Acar, çok konuşulan Volkswagen yatırımı için Volkswagen yatırımını burada görmek Ferit Beyin rüyası dedi.  
TEK BAŞIMIZA OLMAZ 
Türkiyenin sıfırdan otomotiv fabrikası kuracak teknik know-how, bilgi ve beceriye sahip olmadığını belirten Acar, yerli otomobil üretimiyle ilgili şöyle konuştu: Uluslararası bir üreticiyle olmak kaydıyla veya Türkiyede yapılacak büyük bir yatırıma ortak olmak kaydıyla bu yapılabilir. Çok şükür bunu yapacak kaynak Türkiyede var ama sıfırdan bir otomobil tasarlayıp, üretecek know-how maalesef yok. Çok kısa, görünür bir gelecekte, bizim liderliğimizde böyle bir yatırım yok. Volkswagen grubuna böyle bir arzuları olursa ortaklık yapabileceğimizi bildirmiştik zaten. 
IMG-Doğuş CEOsu Ahmet Raif Ünivar 
Yıldızların spor akademisi geliyor 
DÜNYANIN en büyük eğlence, moda ve spor şirketlerinden IMG ile Doğuşun yaptığı ortaklık sonucu kurulan IMG-Doğuş şirketinin CEOsu Ahmet Raif Ünivar, IMGnin Floridada bulunan spor akademisini İstanbula taşıyacaklarını söyledi. IMG Sport Academynin 600 hoca ile sadece 1000 öğrenciye ders verdiğini hatırlatan Ünivar şu bilgileri aktardı: Tenis şampiyonlarının yüzde 70i, golf şampiyonlarının yüzde 80i buradan çıkıyor. Federer, Sharapova, Williams kardeşler, Tiger Woods gibi isimler ya buradan çıkma ya da burada performans artırma eğitimi almış. Hem sıfırdan yetenekli sporcular yetiştiriyor hem de yetişmiş sporculara yüzde 20 performans artırıcı eğitimler veriyor. İstanbulda 1800 dönüm arazi üzerinde bu akademinin benzerini kuruyoruz. Ayrıca Bodrumda da yaz kampı olacak. Olimpiyat Oyunlarının İstanbulda düzenlenmesi için de itici güç olacak. 
TÜRKİYE LİGİNİ SATACAĞIZ 
Ünivar, Galatasaray TT Arenanın localarını IMGnin pazarladığını hatırlatarak, bu tür çalışmaları diğer stadyumlarda da yapacaklarını söyledi. Beşiktaş ile bu anlamda bir süreçte olduklarını belirten Ünivar, 90 gün sürecek İnönüye Veda kapsamında İstanbul Calling konserleri düzenleyeceğiz. Biliyorsunuz organizasyon şirketi Pozitifi de bünyemize kattık. İstanbul dışında da konser ve şovlar yapmak istiyoruz diye konuştu. Ünivar, bir hedeflerini de futbol takımlarına televizyon kanalları kurmak ve Türkiye ligini yurtdışında pazarlamak olarak açıkladı. 
İstanbul Moda Haftası dünya takvimine girdi 
· IMG-Doğuş CEOsu Ahmet Raif Ünivar, İstanbul Moda Haftasının mart ayından itibaren kendilerinin kontrolünde düzenleneceğini belirterek, İstanbulu dünya moda takvimine soktuk. 
Bu kapsamda artık mart ve ekim aylarında düzenlenecek. Örneğin Berlinde şehir gerçek anlamda moda ekseninde dönüyor. İstanbulda da böyle olsun istiyoruz dedi.  
D.ream CEOsu Levent Veziroğlu 
Yeme-içmede hedef ilk 3 büyümeye devam 
SON döneme damgasını vuran yeme-içme sektöründeki satın almaların devam edeceğini belirten D.ream CEOsu Levent Veziroğlu, Bütün satın almaları belli bir strateji doğrultusunda yaptık. Türkiyede bu alandaki en büyüğüz. Ortadoğuda ilk 3 ve Avrupada ilk 5teyiz. Hedefimiz Avrupada da ilk 3te olmak. Hem organik hem inorganik büyümeyi sürdüreceğiz dedi. Hem Türkiyede hem de yurtdışında muhtemel satın almalar için incelemelerinin sürdüğünü kaydeden Veziroğlu, yakın zamanda Nispetiye Caddesinde GQyu açacaklarını söyledi. Veziroğlu, Laciverti satın almadıklarını ve Kahve Dünyasında ise son aşamaya geldiklerini anlattı.  
 