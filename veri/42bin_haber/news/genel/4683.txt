Anayasa taslağı hazır transfer yok
Başbakan Erdoğan'ın yeni anayasa restinin ardından kulisler hareketlendi. Meclis Uzlaşma Komisyonu'ndan sonuç çıkmazsa AK Parti'nin alternatif taslağı bile hazır
    Ebru TOKTAR ÇEKİÇ/ANKARA 
 Başbakan Recep Tayyip Erdoğan'ın son grup toplantısında yaptığı "Anayasa referandumu" çıkışı AK Parti'deki hareketliliği artırdı. Başbakan'ın "Mart sonunda bu iş bitmezse çalışmamızı Meclis'e getirir, referandum gücümüzü yakaladığımız an millete gideriz" sözlerinin ardından matematik hesapları devreye girdi. 
 TBMM Başkanı Cemil Çiçek'in oy kullanamaması nedeniyle 325 sandalyesi olan AK Parti, şu an referandum kararına yetecek 330 oya ulaşamıyor. Bu çerçevede transfer yada BDP ve bağımsızlarla işbirliğine gidip gitmeyeceği merak ediliyor. 
 ANCAK partide, başını Ertuğrul Günay'ın çektiği Başkanlık karşıtı 20'den fazla vekil bulunuyor.   
 TRANSFER HESABI YOK 
 AK Parti'nin Anayasa kurmayları ise bu hesapların yanıltıcı olduğu görüşünde. "330'a ulaşır mı?" sorusuna yanıt veren Genel Başkan Yardımcısı ve Uzlaşma Komisyonu üyesi Mustafa Şentop, siyasetteki satranç oyunlarına işaret etti. Şentop, sorularımıza şu yanıtları verdi:
  
 - Mart sonunda uzlaşma olmazsa, referandumu zorlayacak mısınız? 
  TBMM Başkanı Cemil Çiçek'e 3 aylık süre öngördüğümüzü söylemiştik. Kamuoyunun desteği her geçen gün artıyor. Bu konu tartışılmadan önce vatandaşın birçoğu 'Başkanlık'ta parlamento yok' zannediyormuş. Ama konuyu anladıkça desteği de artıyor.   İLK anketlerde yüzde 30'a yakın bir destek vardı, şimdi destekleyenlerin oranı yüzde 45'in üzerinde.  MAKUL VEKİLLER - AK Parti'nin 325 vekili var, referandum için 330 gerekiyor, nasıl olacak? ÖZEL formülümüz yok. Sadece farklı partilerden makul insanların teklifimize destek vereceğini düşünüyoruz. Teklifimiz Uzlaşma Komisyonu'na sunduğumuzdan farklı olacak. Tüm partilerin kabul edeceği bir metin ortaya koyacağız. Şimdi uzlaşma adına biraz daha farklı teklif verdik. Ama tek başına önerimizi sunmak zorunda kalırsak, diğer partilerdeki makul kişilerin oy vereceğini düşünüyoruz. Önerimiz hazır, istenirse bir günde TBMM'ye sunarız. - AK Parti'de fire olmaz mı? 
 BİRŞEY olmaz, sorun çıkmaz.  - Transfer kapısı aralanır mı?  Öyle bir şey olmaz. Transfer hesabımız yok, metnin gücüyle destek bulacağımızı düşünüyoruz. Ama elbette ki partimize gelmek isteyen olursa gelir.  - BDP, teklifinize destek çıkıp, altına imza atmak isterse?  'Ah ne güzel ama imza atmayın, oy verin' deriz. Vatandaşlık konusunda CHP ve BDP'nin teklifleri bize yakın.  - Teklİfİnİzde Başkan'ın yetkilerinde en çok tartışılan husus, Parlamento'yu by pass ederek kararname çıkarma yetkisi vermenizdi. Destek için bunu değiştirir misiniz?  HAYIR, şu anda bu yetki varken, Başkan'dan almak doğru olmaz. ABD Başkanı da kararname çıkarabiliyor. ABD Anayasasında yazmıyor, ama fiilen uygulanıyor. Bundan taviz vermeyiz.    Referandum künyesi  Gerekli oy sayısı: 330 AK Parti'nin sandalye sayısı: 325 CHP'nin sandalye sayısı: 134 MHP'nin sandalye sayısı: 52 BDP'nin sandalye sayısı: 29 Bağımsız: 7 
 Referandum kolay olmayacak Başbakan Recep Tayyip Erdoğan'ın yeni anayasa hazırlıkları için Mart ayına kadar süre vermesi yurt dışında da dikkat çekti. Wall Street Journal gazetesi, analistlere dayanarak "Muhalefeti devre dışı bırakan bir karar, demokratikleşme sürecine darbe olur" yorumu yaptı. Gazete haberde anayasayı referanduma götürmenin kolay olmayacağı görüşünü de dile getirdi. "Analistler, üç muhalefet partisini devre dışı bırakan bir kararın, demokratikleşme sürecine darbe olacağını söylüyorlar" yorumuna yer veren WSJ, Erdoğan'ın "devlet başkanını güçlendirip parlamentoyu zayıflatan  'Türk stili' bir sistemi" düşündüğünü de öne sürdü. ANKA   Herkes B planını yapsın BAŞBAKAN Yardımcısı Bekir Bozdağ, Başbakan'ın yeni Anayasa yorumunu değerlendirdi. "Bizim arzumuz Uzlaşma Komisyonu'nun başarılı olmasıdır" diyen Bozdağ, şöyle devam etti: AK Parti 326 vekil sahibi olmasına rağmen komisyonda eşit sayıda temsili kabul etti. Bu bile samimiyetimizi göstermesi bakımından son derece önemli. SÜRE MAKUL OLMALI YENİ anayasayı ucu açık bir süreye yaydığımızda, 3-4 senede bile bitmeyebilir. 2014-2015 seçimlerle geçecek. Öyleyse bizim elimizde 2013 var. Süreci yayıp 2014'e doğru gittiğimiz zaman "yeni anayasayı istemiyoruz" anlamı çıkar. İstiyorsak makul bir sürede bitirmemiz lazım.  KOMİSYON süreci başarıyla tamamlayamazsa her partinin de bir yol haritası olması lazım.  EĞER sonuç çıkmazsa, yeni anayasa talebinden Türk milleti gibi AK Parti de vazgeçmeyecek. Bu talebi hayata geçirecek adımlar atma konusunda kararlıyız. Bu noktada taslak teklifini TBMM'ye gerekli çalışmalar tamamlandıktan sonra sunabilir. Ona ilişkin dün Sayın Başbakan açıklamasını yaptı. Bizim düşüncemiz de aynı çerçevede. ANKARA    
  