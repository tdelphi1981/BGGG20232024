Türk şirketleri Avrupadan pahalı
Dünyanın en büyük özel sermaye fonlarından ABD merkezli Kohlberg Kravis Roberts (KKR), Türkiyede fiyatların çok yüksek olması nedeniyle şu anda yeni yatırıma sıcak bakmıyor.
U.N. Ro-Ro yatırımıyla Türkiyede uzun soluklu kalma planına sahip olan dünyanın en büyük özel sermaye fonlarından ABD merkezli Kohlberg Kravis Roberts (KKR), ülkemizdeki fırsatları araştırmasına rağmen istenen fiyatların çok yüksek olması nedeniyle şu anda yeni yatırıma sıcak bakmıyor. Avrupada şirketlerin yıllık kârlarının 8 ile 10 katı fiyata satıldığını belirten KKR yetkilileri, Türkiyede bu çarpanın 15-16 katına çıktığını bu nedenle de çok aceleci olmadıklarını ancak Türkiyede Ro-Ro taşımacılığı alanında gösterdikleri mevcut faaliyetten oldukça memnun olduklarını söyledi. 
FIRSAT BAKIYORLAR 
2007 yılında 910 milyon euroya satın aldığı UN Ro-Ro yatırımıyla Türkiyeye hızlı bir giriş yapan KKRın Yönetici Ortağı Reinhard Gorenflos, bu şirketin gösterdiği performansın kendilerini çok memnun ettiğini ancak yeni bir yatırımı şu anda düşünmediklerini söyledi. UN Ro Ronun Hamburgun Flensburger Tersanesinde inşa ettirdiği Türkiyenin en büyük Ro-Ro gemisi UN İstanbulun denize indirilme töreni için yaptığı davet sırasında sorularımızı yanıtlayan Gorenflos, Şu anda kesinleşmiş belirli bir proje üzerinde konuşamayız. Ancak, Türkiyenin her zaman çok önemli bir ülke olduğunu düşünüyoruz ve her zaman yeni fırsatlar var mı diye bakıyoruz dedi. Gorenflos, her satın alma ve birleşme işleminin kendi içerisinde değerlendirilmesi gerektiğine dikkat çekerken, son dönemde gerçekleşen işlemlerde fiyatların yüksek olduğuna işaret etti. 
ŞU ANDA SATIŞ YOK 
U.N. Ro-Ro CEOsu Sedat Gümüşoğlu da tören öncesi yaptığı açıklamada, Şu anda satış sürecinde değiliz. Şirketin değerini yükseltmek için çalışıyoruz dedi. Sektörü de değerlendiren Gümüşoğlu, özellikle Avrupadaki kötü ekonomik gidişat yüzünden ro-ro taşımacılığının son beş yılda istenen performansı sağlayamadığına, şirket olarak bu dönemde yatırım yapmayı tercih ettiklerini söyledi. Gümüşoğlu, şöyle konuştu: Dünyanın 2008 yılından beri içinde bulunduğu kriz ve bağlı olarak denizcilik ve taşımacılık alanında yaşanan gerilemeye rağmen 2008 yılından günümüze yatığımız yatırım miktarı 260 milyon euroya ulaştı. Son beş yılda Türkiyenin dış ticareti yüzde 40 artarken Avrupaya yönelik ticaretteki artış yüzde 14 oldu. Avrupanın Türkiyenin dış ticaretindeki payı ise yüzde 46dan yüzde 38e geriledi. 2007 yılında Avrupaya olan TIR taşımalarının 244 bin civarındaydı. Taşıma sayısındaki artış 2007 yılından bugüne yıllık yüzde 1in altında kaldı dedi. 
KAPASİTESİ YÜZDE 61 ARTTI 
Bu dönemde U.N. Ro-Ronun işlettiği hat sayısını 5e çıkarttığını ifade eden Gümüşoğlu, Araç taşıma kapasitemizi yüzde 61 artışla 200 binden 322 bine çıkarttık. Bugün itibarıyla TIR taşımalarında yüzde 60 artışı taşıyabilecek 43.5 kilometrelik gemi kapasitemiz mevcut diye konuştu. 
60 milyon euroya mal oldu 
KÜRESEL ekonomik krize ve dünya denizciliğindeki gerilemeye rağmen son beş yılda 260 milyon euro tutarında yeni gemi yatırımı yapan U.N. Ro-Ro, son olarak 280 TIR kapasitesiyle Türkiyenin en büyük Ro-Ro gemisi UN İstanbulu filosuna kattı. Yaklaşık 60 milyon euroya alınan gemi denizde geçecek iki aylık test süresinin ardından İstanbula hareket edecek. Şirketin UN İstanbulla toplam gemi sayısı 12ye ulaştı. 
Sektörde 2 yıl hızlı büyüme yok 
SEDAT Gümüşoğlu sektörde gelecek iki yıl için çok hızlı bir büyüme beklentisine sahip olmadıklarını bunun Avrupada yaşanan ekonomik problemlerin ortadan kalkış hızıyla paralel seyredeceğini de söyledi. Gümüşoğlu, bu nedenle Avrupa dışında uzun vadede verimli olarak gördükleri yeni hatlar için çalışmalar yürüttüklerini belirterek, Kuzeyde de güneyde de başka hatlarla ilgilenmeye başladık. Karadenizde Ukrayna ve Rusyaya büyük tonajlı taşıma, güneyde de düzenlemeler oturduğunda şu anda düşük tonajlı olan Mısıra seferlerini artırmaya yönelik bir yatırım düşünebiliriz. Ancak şu anda kesinleşmiş bir planlamamız yok diye konuştu.