Parsel sözde imza gerçek
Kıbrıs Rum yönetimi, petrol ve doğalgaz keşifleri için sözde parsellere ayırdığı Doğu Akdenizden, iki parseli Fransız Total, üç parseli de İtalyan ENI şirketlerine verdi. Rumlar, Fransız Totalle imtiyaz anlaşmasını dün törenle imzalarken, geçen yıl krize yol açan Amerikan Noble Enerjinin doğalgaz bulduğu 12nci parsele de İsrailin ortak olmasını onayladı.
DOĞU Akdenizi Türkiye ve KKTCnin tüm itirazların rağmen parselleyerek, bir bölümünü Amerikan Noble Enerji şirketine veren ve bölgede kriz yaratan Kıbrıs Rum yönetimi eylemlerini sürdürüyor. Rumlar tek yanlı olarak hazırladığı sözde parsellerden iki parseli Fransız Total ve üç parseli de İtalyan ENI şirketine verdi. Rum yönetimi ayrıca, Amerikan şirketine verdiği Afrodit isimli bölgeye İsrailin Delek şirketini de ortak etti.
Rum Ticaret Bakanı Neoklis Silikiotis ile anlaşmayı imzalayan Totalin Ortadoğudan Sorumlu Başkan Yardımcısı Arnaud Breuillac, iki ve üç boyutlu sismik çalışmaların ardından bölgede 10 araştırma sondajı yapacaklarını ve doğalgazın yanısıra petrol de arayacaklarını açıkladı. Total, iki parsel için Rum yönetimine 
24 milyon Euro peşinat verdi. 
GİZLİ ANLAŞMA  
Rum Bakanlar Kurulu ayrıca, 2, 3 ve 9 numaralı parselleri de İtalyan ENI ile konsorsiyum kuran Koreli Kogas şirketine verdi. Afrodit adı verilen 12nci parselde geçen yıl doğalgaz bulan Amerikan Noble Enerjinin yeni ortağı ise İsrailin Delek şirketi oldu. Delek, Amerikan şirketinin bölgedeki haklarının yüzde 30unu aldı. Rum Ticaret Bakanı, ihalelerine gösterilen uluslararası ilgiden çok mutlu olduklarını ifade etti. Rumlar yabancı şirketlerle yaptıkları imtiyaz anlaşmalarının içeriğini gizli tutuyor. 
10 MİLYAR DOLARLIK LNG TESİSİ 
Rumlar bir yandan yeni ihale sonuçları açıklarken, diğer yandan da doğalgazın Adaya boru hatlarıyla ulaştırılması ve pazarlanması konularında çalışmalar yürütüyor. Doğu Akdenizdeki doğalgaz yataklarını Adaya ve ardından da uluslararası piyasalara ulaştırmak için doğalgaz sıvılaştırma (LNG) tesisi kurmak isteyen Rumlar, bu amaçla, İngiliz-Hollanda şirketi Shell ve Norveçli Hoegh Lng şirketlerine başvurdu. Tesis ihalesine Hollandanın Vitol şirketi ile Amerikan Excelerate şirketinin de ilgi duyduğu belirtiliyor. 10 milyar dolara mal olması beklenen tesis için adları geçen şirketler arasında Rus ITERA, İspanyol Gas Natural Fenosa ve İngiliz BP de bulunuyor.  
Sınırlar  belirlendi 
GÜNEY Kıbrıs, Doğu Akdenizdeki yeraltı kaynaklarına yönelik 1996dan bu yana sistematik bir çalışma yürütüyor. 2006da önce Mısır, ardından İsraille münhasır ekonomik alan anlaşmaları imzalayan Rumlar, Adanın güneyini tek yanlı olarak 13 parsele ayırdı. Adanın 175 kilometre güneyindeki 12nci parseli Amerikan Noble Energy şirketine veren Rumlar, geçen yıl bu bölgede doğalgaz yataklarına ulaştı. 
TPAO da aynı bölgede 
AMERİKALI şirketin geçtiğimiz yıl gerçekleştirdiği doğalgaz keşfinin ardından, Türkiye ve KKTC aynı bölgeleri ruhsatlandırdı. KKTCden gerekli izinleri alan Türkiye Petrolleri Anonim Ortaklığı (TPAO), Piri Reis araştırma gemisi ile doğu Akdenizde sismik araştırma yaptı. TPAO ayrıca KKTCde karada iki ayrı noktada petrol ve doğalgaz arıyor. TPAOnun Norveçten satın aldığı Barbaros Hayrettin Paşa isimli sismik arama gemisinin de Karadenizdeki çalışmaları tamamlamasının ardından, Akdenize hareket etmesi ve burada yapılacak arama çalışmalarında kullanılması planlanıyor. Barbaros Hayrettin Paşa gemisinin, Akdenize inmesiyle birlikte sular iyice ısınacak gibi gözüküyor.