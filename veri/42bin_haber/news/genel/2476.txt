Dershaneler önümüzdeki yılın kayıtlarını yapmaya başladı bile
Bir yandan Başbakan'dan randevu bekliyor, bir yandan hazırlıklarını yapıyorlar.
2013te kapanması öngörülen dershaneler henüz kendilerine resmi yazı gelmediği için işleyişlerini sürdürüyorlar. Birçok dershane gelecek yıl için kayıt almaya başladı bile. Bazıları seviye tespit sınavları için ilan veriyor, duyurularını yapıyorlar. Görüştüğümüz dershane yöneticileri çalışanlarına da, öğrencilerine de henüz kapanacaklarına yönelik bir duyuru yapmadıklarını belirtiyorlar. Çalışanlar için sözleşme dönemi Haziran ayına doğru olduğu için henüz sözleşme yenilemesi yapılmıyor. Ama, tüm hazırlıklarını gelecek yıl da devam edecekmiş gibi yapan dershanelerin yöneticileri Bakanlıktan dur deninceye kadar devam kararı aldılar.  
Önümüzü görebilmek için durumumuz netleşmeli

Faruk Köprülü (ÖZ-DE-BİR Başkanı)
Dershanelerni kapancağı söylenmekle birlikte resmi anlamda çalışma başlatılmış, resmi karar çıkmış değil. Üye dershanelerimiz her yıl olduğu gibi önümüzdeki yılla ilgili çalışmalarını başlatmak zorunda oldukları için başlattılar. Kayıtlar henüz bu dönem başlamamakla birlikte seviye tespit sınav hazırlıkları yapılıyor bile. Ocak-Şubat aylarından itibaren bir aksilik olmazsa kayıt almaya başlıyoruz. Başbakandan randevu da gelmedi. Kendisiyle görüşme talebimiz halen geçerli. Başbakanımızın programın yoğun olduğunu farkındayız. 100 bin çalışanın olduğu sektör olarak da önümüzü görebilme adına birşeylerin artık bugünlerde netleşmesi beklentimizi belirtmek istiyoruz. Çalışanlarımız da büyük tedirginlik içinde, belirsizlik tedirginlik yaratmakta. Biran önce yetkililerimizin açıklamalarını yapmalarını bekliyoruz.   DERSHANELERİN KALDIRILMASI İÇİN TARİH VERDİ  
SBS hazırlığı yapan öğretmenler iş aramaya başladı bile

İbrahim Taşel(TÖDER Başkan Yardımcısı)
Kayıtlar için hazırlıklarımız yapıyoruz. Öğretmen sözleşmeleri de genelde mayıs ya da haziran ayında yapılıyor. Henüz öğretmen sözleşmesine başlamadık. Dershaneler yarışma sınavı ve kayıtlar için hazırlık yapıyorlar. Seviye sınavından sonra kayıtlara başlayacağız. Dershanelerle ilgili kararı Sayın Bakanın bu ayın sonunda açıklamasını bekliyoruz. Çalışanlarımız kendilerinin mağdur olmayacağını bir şekilde çözüm bulunacağını ümit ediyor. Umarım Bakanlığımız onları mağdur etmez. SBS (Seviye Belirleme Sınavı)nın gelecek yıl yapılmayacak olması nedeniyle bu alanda çalışan öğretmenlerimiz farklı arayışlara girdiler.  
  DERSHANE KARARI YILBAŞINDA ÇIKIYOR  
Yeni düzenleme yapılmadığı sürece faaliyetlerimize devam

Eyüp Kılcı (GÜVEN-DER Başkan Yardımcısı)
Dershaneler, Milli Eğitim Bakanlığı izniyle faaliyetlerini sürdüren kurumlardır. Bakanlık tarafından herhangi, yeni bir düzenleme yapılmadığı sürece faaliyetlerine devam ederler. Bir çalışma programları vardır. Bunu her dershane kendisi belirliyor. Bu çerçevede şu anda kendilerine özgü her türlü faliyeti yapma serbestliğine sahipler. Yıllık çalışma takvimlerini kendileri çıkarıyor ve programlarını yapıyorlar. Milli Eğitim Bakanlığının ekstra bir düzenlemesi olursa ona göre şekillenirler. Takviminde kayıt dönemi başlayanlar, kayıt alabilirler. Şu anda durum nedir bilmiyorum ama takvimlerinde varsa alıyorlardır. Normalde ocak ayından itibaren bir sonraki yılın kayıtları alınıyor. Kayıtla alakalı hazırlık yapıyorlardır. Başbakanla randevu konusunda herhangi bir cevap gelmedi. Biz randevu talep yazımızı ilettik, bir cevabın gelmesi halinde tabi görüşmek istiyoruz. Bu arada dershaneciler, çalışanlarının demoralize olmaması için ellerinden gelen gayreti gösteriyorlar. Mutlaka insan psikolojisi bu, etkilenenler ve yeni arayışlar içine girenler olabilir. Ama genel olarak kayda değer bir problem yok şu anda. 

Dershaneler seviye ve tanıma sınavı adıyla kayıtlara başladı 

Sınav Dershanesi: Kayıtlar başladı, bu yılın fiyatıyla kayıt yapılıyor. Yeni yılın ücretleri henüz belli değil.
Kültür Dershanesi: Kayıtlar başladı. 11-12 Ocakta bursluluk sınavı var. Ardından kayıtlar yapılacak.
Fen Bilimleri Dershanesi: 13 Ocaktaki bursluluk sınavının ardından kayıtlar başlıyor.
Birey Dershanesi: 29-30 Aralaıktaki bursluluk sınavından sonra kayıtlar başlıyor.
Final Dergisi Dershanesi: 5-6 Ocak Seviye Belirleme Sınavından sonra kayıtlar başlıyor.(İndirim kazanabilmek mümkün)
Uğur Dershanesi: Kayıtlar başladı, şimdiden 1,5 yıllık kayıt alınıyor.
Fem Dershanesi: 5-6 Ocakta yapılacak sınavın ardından kayıtlar başlıyor.

Atanamayan öğretmenler Ankarada toplanacak

Türk Eğitim-Sen, şubat ayında 30 bin öğretmen ataması yapılması için, atanamayan öğretmenlerle Ankarada eylem yapacak. 29 Aralık Cumartesi günü düzenlenecek eyleme Türkiyenin dört bir yanından öğretmenler katılacak. Abdi İpekçi Parkındaki eyleme, Türk Eğitim-Sen illerden otobüs desteği de sağlayacak. 
Araştırma görevlisi başvuruları için yarın son gün

YÖK Başkanlığı tarafından yükseköğretim kurumlarında istihdam edilmek üzere alınacak araştırma görevlisi başvuruları yarın sona eriyor. Öğretim Üyesi Yetiştirme Programı (ÖYP) 2012 ek yerleştirmeleri kapsamında alınacak araştırma görevlileri, başvuruların YÖKün resmi internet sitesinde açıklanan ÖYP yerleştirme programı üzerinden yapabilirler.  
Liselilere burs imkanı

Bu yıl beşincisi düzenlenen Bilgisayar Oyun Atölyesine katılan öğrencilerden başarılı olanlar, Özyeğin Üniversitesi Bilgisayar Mühendisliği Lisans Programına ilk altı tercihlerinde yerleştikleri takdirde yüzde 100 burslu okuma şansı yakalayacak. Bilgisayar Oyunu Atölyesi, 28 Ocak - 1 Şubat tarihleri arasında Özyeğin Üniversitesi Çekmeköy Kampüsünde yapılacak.