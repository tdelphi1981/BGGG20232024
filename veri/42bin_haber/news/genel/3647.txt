Beşiktaş 59-73 Barcelona Regal
Turkish Airlines Euroleague Top 16daki 4. maçında evinde Barcelona Regali ağırlayan Beşiktaş, mücadeleden 73-59'lük skorla mağlup ayrıldı.
Karşılaşmaya Gasper Vidmarın rakip pota altını domine etmesiyle etkili başlayan Beşiktaş, zorlu rakibi karşısında final periyoduna sadece 3 sayı farkla 46-49 geride girmesine rağmen, son çeyrekte farkın açılmasına engel olamayan Siyah-Beyazlılar, Top 16da F Grubundaki 4. maçında da galibiyetle tanışamadı. Barcelona Regalde Ante Tomic 15 sayı-5 ribaundla takımını sırtlayan isim olurken, temsilcimizde mücadeleyi 17 sayı ile tamamlayan Curtis Jerrells ve 14 sayı ile oynayan Gasper Vidmarın çabası yeterli olmadı.

MAÇTAN KARELER - Emre OKTAY'ın objektifinden

İLK BEŞLER

Beşiktaş: Muratcan Güler, Damir Markota, Christpher, Cemal Nalga, Curtis Jerrels
Barcelona Regal: Sada, Wallace, Ingles,  Mickael, Tomic

MAÇIN AYRINTILARI 
Mücadeleye iki takım da hücumda tutuk başlarken, karşılaşmanın 6. dakikasına 4-4lük eşitlikle geçildi. Bu dakikadan sonra Ante Tomicin basketleriyle skor üstünlüğünü eline alan Barcelona Regale Gasper Vidmarın pota altını domine eden oyunuyla karşılık veren Beşiktaş, bu çeyrekte Vidmarın bulduğu 8 sayı ile ilk periyotu 10-15 geride tamamladı. İkinci çeyrekte de takımını ateşlemeye devam eden Sloven oyuncuya destek çıkan Damir Markota, Siyah-Beyazlıları 14. dakikada 22-21 öne taşıdı. Kritik anlarda rakip takım adına devreye giren Sarunas Jasikeviciusın dış atışlarına engel olmakta zorlanan temsilcimiz, buna rağmen oyunu dengede tutmayı başararak soyunma odasına sadece 2 sayı farkla 32-34 geride girdi. İkinci yarıda oyuna ağırlığını koymaya başlayan Curtis Jerrellsa karşı Pete Mickael ile yanıt veren Katalan ekibi, skor üstünlüğünü elinde tutmayı başararak final periyoduna 46-49luk avantajla girdi. Son çeyrekte sayı bulmakta zorlanan Beşiktaş, rakibinin içeriyi zorlayarak kaydettiği isabetlere de engel olamayınca, Barcelona Regal farkı açarak mücadeleden 59-73 galip ayrıldı.