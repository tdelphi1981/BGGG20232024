SGK, 'yaşam kılavuzu' hazırladı boşuna doktora gitme diyecek
SGK'dan sağlık harcamalarına yeni tedbir... 2 milyon aileye 'Sağlıklı Yaşam Kılavuzu' gönderildi. Kitapçığın amacı, lüzümsuz doktora gitmeyi, gereksiz ilaç kullanımını sınırlandırmak. Türkiye'de yıllık sağlık harcaması 50 milyar dolara dayandı. Bunun 500 milyon dolarını yanlış ilaç kullanımı oluşturuyor!
  
 Aslı IŞIK / ANKARA
 Sosyal Güvenlik Kurumu (SGK), 50 milyara dayanan kamu sağlık harcamalarını frenlemek için yeni bir çare buldu. Kurum, iki milyon aileye 'Sağlıklı Yaşam Bilgileri' Kılavuzu gönderdi. Kılavuz, aileleri koruyucu sağlık bilgileri, gereksiz ilaç kullanımı, lüzumsuz doktora gitmek ve hakları hakkında  bilgilendiriyor. Kitaptaki bilgilerden sağlık sektörünün boyutları da ortaya çıkıyor, günlük 2,5 milyon kişi, 950 devlet, 86 üniversite ve bin 750 özel hastaneden sağlık hizmeti alıyor. Kitapta verilen bilgilere göre, bir tomografiden, Japonya'ya atılan atom bombasının 2,5 km uzağında yaşayan bir insanın aldığı radyasyon miktarı ile eş değer radyasyon alınıyor. Sağlık kuruluşlarının gereksiz tetkik yaptığını düşünen vatandaşların en yakın sosyal güvenlik il müdürlüğüne şikayet etmeleri istenen raporda şu bilgiler yer alıyor:
 l SAĞLIKLI bir yaşam için düzenli tuvalet alışkanlığı edinilmeli, yeterince meyve ve sebze tüketilmeli, gerektiğince hareket etmeli, yeterince sıvı alınmalı. 
 l SOFRADAN tam doymadan kalkın, özellikle tuzdan uzak durun. Düzenli olarak su içmek her derde devadır. 
 l GELENEKSEL ve doğal besinleri tercih edin, işlenmiş gıdalardan uzak durun. 
 l HER yıl 500 milyon dolarlık hatalı ilaç kullanılıyor. 
 l ANTİBİYOTİK grip ve nezleyi geçirmez.
 l SAĞLIKLI beslenen kişilerin vitamine ihtiyacı yoktur. 
 l İLAÇ bir zehirdir, ilaçla zehiri birbirinden ayıran miktardır. 
 l GEREKSİZ tedavi uygulayan sağlık hizmeti sunan kurumlar zaten kıt olan prim havuzumuzu tüketiyor.
 Miktar sürekli artıyor
 SOSYAL Güvenlik, Türkiye'nin en büyük harcama kalemlerinden birini oluşturuyor. 2012'de sağlık harcamaları arttı, ilaç harcamaları düştü. 2004'te toplam tedavi ve ilaç harcaması 16.8 milyar lirayken, 2009'da 38.4 milyar lira olarak gerçekleşti. 2012'de ise 50 milyar lira dayandı.  2009 yılı sonrasında, 2010-2012 dönemini kapsayan Global Bütçe Uygulamasıyla devlet fiyatları kontrol altında tuttu. SGK'nın ilaç için harcadığı rakam 2009'da 16 milyar TL ile tavan yaptı. Ancak alınan önlemlerle bu rakam 2012 sonu itibarıyla, yüzde 8,06 düşüşle 14.7 milyara geriledi.
 Kamu ilaç ödemeleri (milyar TL)
 2000..........1.729
 2004..........8.069
 2008..........12.963
 2009..........16.068
 2010..........15.347
 2011..........15.868
 2012..........14.772
 500 milyon doları boşuna yutuyoruz
 İLAÇ harcamaları azalıyor ancak  ilaç adedinde artış var. SGK, kutu tüketimi hızla artan ilaçlar için önlem alma telaşında. En son konuyla ilgili olarak, 'akılcı ilaç kullanımı' adı altında bir program başlatıldı. Türkiye'de her yıl yaklaşık 900 milyon TL'lik hatalı ilaç kullanılıyor.