Süper Lig'de haftanın 10 olayı
Süper Lig'de 19. hafta maçlarında neler yaşandı.
1- Deplasmanda ikinci zafer
FENERBAHÇE, ligde uzun süredir deplasman galibiyetine hasretti. Aykut Kocaman da Gaziantepspor karşılaşmasına dönüm noktası olarak bakıyordu. Sarı lacivertliler Gaziantepsporu deplasmanda yenerek şeytanın bacağını kırdı. 
2- İstifalar haftası yaşandı
ÇOK uzun süredir takımlarının başında olan başarılı teknik adamlar Şenol Güneş ve Ertuğrul Sağlam istifa etti. İki isim de, takımlarının aldığı başarısız sonuçların ardından geçmişte başarılar elde etmiş olsalar da, veda etti.
 
3- Sneijder, gerçekmiş
GELDİ, gelmeyecek, oldu, olmayacak derken, Sneijderi nihayet Galatasaray formasıyla sahada gördük. Sarı kırmızılıların Beşiktaş ile oynadığı karşılaşmada Sneijder yaklaşık 30 dakika sahada kaldı. Önemli bir yıldız Türk taraftarlarla buluştu. 
4- Sinan yine sahnede
ELAZIĞSPOR, Trabzonsporu 3-1lik skor ile devirirken Sinan Kaloğlu takımının yine en önemli oyuncusuydu. Daha önce attığı 3 golle takımına 9 puan kazandıran Sinan, Trabzonspor maçında da takımının ilk golünü ağlara göndermeyi başardı. 
5- Hesabı Paşa kesti
KARABÜKSPOR, İstanbul takımları G.Saray ve F.Bahçeyi deplasmanda 3-1 yendi. Son olarak da Trabzonspor deplasmanında yine rakibine aynı tarifeyi uyguladı. Ancak Karabüke, İstanbul ekibi Kasımpaşa, 3-0la ilk kez hesabı kesti. 
6- Lig şakaya gelmez
LİGİN en altında yer alan Akhisar Belediyesporun puanı 16, 6. sıradaki Bursasporun ise 27... Üç büyük takımı bir kenara bırakırsak ligde herkesin düşme ve Avrupaya gitme ihtimalleri var. Aman dikkat diyelim. Bu lig şakaya gelmez. 
7- Kayserinin yükselişi
SEZONA Kayserisporda başayan Şota, istifa etmiş ve Kasımpaşaya geçmişti. Kayserispora ise Prosinecki gelmişti. Bu değişim hem Şotaya hem de Kayserispora yaradı. Kayserispor da, Kasımpaşa da, ligin en etkili takımları oldular. 
8- Derbilerin hakimi
GALATASARAY, Fenerbahçeye ait olan derbi hakimiyetini zorluyor. Cimbom bu sezon oynadıkları 4 dev maçta 2 galibiyet, 2 beraberlik aldı ve yenilmedi. Kendi sahasında Beşiktaşı 2-1 yenen Aslan, zirvedeki yerini de korudu. 
9- Hoş geldin Semih
DİLE kolay... Neredeyse 1.5 yıldır ligde gol atamıyordu Semih. Ligimizde gol krallığı yaşamış bir oyuncunun bu kadar düşüş göstermesini aklımız almıyordu. Nöbetçi Golcü, Gaziantep deplasmanında nihayet golle tanıştı. 
10- Yine Tükürük vakası
MEIRELESin tükürdüğünün iddia edilip daha sonra cezasının kaldırılmasından sonra şimdi de, Melonun tükürüğü gündeme oturdu. Brezilyalının Oğuzhan ile yaşadığı pozisyon yeni tartışmaların da fitilini ateşleyecek gibi.