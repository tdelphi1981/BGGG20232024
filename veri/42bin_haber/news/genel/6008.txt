Kiraz kadar küçük olsun
Rekabet Kurulunun açtığı soruşturmada savunma veren bankalardan birinin avukatı kiraz üreticilerine yönelik soruşturmaya atıfta bulunarak, Ceza verecekseniz kiraz gibi küçük olsun dedi.
TÜRKİYEde faaliyet gösteren 12 banka hakkında, mevduat, kredi ve kredi kartı hizmetlerinde rekabeti sınırlayıcı eylemlerde bulundukları gerekçesiyle Rekabet Kurulu tarafından yürütülen soruşturmada, dün bankalar ilk sözlü savunmalarını yaptı. Toplantının ilk gününde Akbank, Denizbank, Finansbank, HSBC, ING Bank, TEB savunma yaparken, bugün de Halk Bankası, Vakıfbank, Ziraat Bankası, Garanti Bankası, İş Bankası, Yapı ve Kredi Bankası yetkilileri sözlü savunma yapacak. Savunma yapan banka yetkilileri rekabet ihlali ve kartel suçlamalarını reddederken, bankalara verilecek bir cezanın ardından ekonomik istikrarın bozulabileceği, borsanın olumsuz etkilenebileceği yönünde uyarıda bulunuldu.  
HIRSIZLIKLA SUÇLANIYORUZ 
Sözlü savunmaların dünkü bölümünde Akbankın temsilcisi Ali Cihangir Topkar, bankaların dünyanın en büyük kartel soruşturmasıyla karşı karşıya kaldıklarını, bankacılık sektörünün yaptığı tüm işlemlerde hırsızlıkla suçlandığını belirterek, uzun savunmasının sonunda bankaların marka değerlerinin süreçten zarar göreceğini, haksız, orantısız bir ceza verilmesi halinde ekonomik istikrarın bozulma ihtimalinden söz etti.   
  Bankacılar cezayı kabullenmiş  
KİRAZ KADAR KÜÇÜK OLSUN  
Akbank Genel Müdürü Hakan Binbaşgilin de suçlamaları reddeden bir konuşma yaptığı toplantıda Topkar, Yurt dışından kredi alımının zorlaşacağını bunun da dar gelirliden yüksek gelirliye bir gelir transferi anlamına geleceği uyarısında bulundu. İzmirin Kemalpaşa ilçesindeki kiraz üreticilerinin kiraz ihracatında fiyat belirlerken rekabeti ihlal ettikleri gerekçesiyle açılan Kiraz soruşturmasına atıfta bulunarak, Lütfen vereceğiniz kararda sektörün özelliklerini, ekonomik konjonktürü dikkate alın. Verecekseniz kiraz kadar küçük olsun dedi.  
Rekabet Kurumu 13 firmaya 2005 yılı satışları üzerinden yüzde 1 ila yüzde 5 oranında, toplamda 1 milyon 349 bin lira  rekabeti ihlal cezası kesmişti. 4 firma içinse delil yetersizliğinden cezai yaptırım uygulanmamıştı.  
Bankacılık diğer sektörlere benzemez  
ZİRAAT Bankası Genel Müdürü Hüseyin Aydın, Türkiye Bankalar Birliği (TBB) Başkanı sıfatıyla bir konuşma yaptı. Finansal sektörün herhangi bir sektör, bankaların herhangi bir işletme olmadığını belirten Aydın, Tüm işlemleri kayıt altındadır ve kamuoyuna karşı şeffaftır. Sistemsel sorumlulukları vardır. Birinin sıkıntıya düşmesi diğerlerinin durumunu da etkileyebilmektedir dedi.  
O dönemin fiyat hareketleri delil oldu  
REKABET Uzmanı Burcu Can, bankaların 2007-2011 tarihleri arasındaki fiyat hareketlerini de incelediklerini söyledi. Can, 12 banka arasındaki rekabeti sınırlayıcı uzlaşmaların uygulamaya yansıtıldığının belirlendiğini açıkladı.  
Tek amacımız rekabet 
ING Bank Temsilcisi Avukat Turgan Gürman, banka olarak rakipleriyle rekabet dışında bir amaçlarının bulunmadığını ifade eden Gürman, soruşturma raporunda yer alan ibarelerin de yoğun bir rekabet içerisinde olduklarını gösterdiğini kaydetti. 
Bir çalışanın hatası   
HSBC Bank Türkiye Genel Müdürü Martin David Spurling de, HSCB Türkiyenin mevduat kredi faizleri veya kredi kartı faizi veya ücretlerinin belirlenmesinde diğer bankalarla uygunsuz olarak birlikte hareket ettiği iddialarının kendileri için son derece endişe verici olduğunu kaydetti. Spurling, sadece bir çalışanlarının rekabet ihlaline ilişkin bir mail attığı ve bu çalışanın da şu anda artık HSBCde görev almadığını belirtti.  
Kartel olunca ceza artıyor  
SORUŞTURMA heyeti, bankalar tarafından yapılan eylemin kartel olarak nitelendirilmesini talep ediyor. Kartel tespitinin yapılması halinde ceza cironun yüzde 2sinden başlıyor ancak her bir banka için ayrı ayrı uygulama ve indirim de yapılabiliyor. Kurulun kartel olmadığına hükmetmesi durumunda ceza binde 5 ile yüzde 3 arası değişebiliyor. Bugüne kadarki soruşturmalarda verilen en yüksek ceza cironun binde 5i uygulandı. 
Finanstan aşureli savunma  
FİNANSBANK Temsilcisi avukat Gönenç Gürkaynak,  iddialara ilişkin delilleri aşureye benzeterek, Karşımızdaki şey daha çok aşureye benziyor. Yarın gazetelerin manşetlerinde bankacılar kendilerini aşureyle savundu gibi şeyler istemeyiz diye konuştu. 
Birbirimizden müşteri çalıyoruz  
DENİZBANK Temsilcisi Esra İçöz, Kurulun sektöre en ağır suçlama olan kartel suçlamasanı yönelttiğini belirterek, Denizbank ve kartele üye olduğu iddia edilen diğer bankalar birbirleriyle rekabet içinde. Hatta birbirlerinden müşteri çalıyorlar diye konuştu.  
Gizli oturum kabul edilmedi  
BAZI teşebbüslerin toplantının gizli yapılması talebinde bulunduğunu ifade eden Rekabet Kurumu Başkanı Nurettin Kaldırımcı, sözlü savunmaların ilgili maddeler gereği açık yapıldığını ve bundan dolayı bu taleplerin kısmen kabul edildiğini belirtti.