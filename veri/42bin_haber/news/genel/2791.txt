Kar daha da kuvvetli geliyor
İstanbul'da daha şiddetli bir kar yağışı geliyor.
 Meteorolojiden kar uyarısı Tahminlere göre yılın ilk soğuk hava dalgası yarından itibaren etkili olacak. İç Anadolu, Marmara ve Karadeniz'de cumartesi ve pazar günü kar yağışı bekleniyor.
 Yapılan son değerlendirmelere göre bugün ülke genelinde yağış beklenmiyor.
 Sabah ve gece saatlerinde Doğu Anadolu'nun kuzey ve doğusu ile Doğu Karadeniz'in iç kesimlerinde kuvvetli olmak üzere, iç ve doğu bölgelerde buzlanma ve don olayı ile birlikte yer yer sis hadisesinin görüleceği tahmin ediliyor.
 HAVA SICAKLIĞI: Ülke genelinde önemli bir değişiklik olması beklenmiyor.
 RÜZGAR: Değişik yönlerden hafif ara sıra orta kuvvette eseceği tahmin ediliyor.
 METEOROLOJİ'DEN UYARILAR BUZLANMA VE DON OLAYI UYARISI:
 Sabah ve gece saatlerinde Doğu Anadolu'nun kuzey ve doğusu ile Doğu Karadeniz'in iç kesimlerinde kuvvetli olmak üzere, iç ve doğu bölgelerde buzlanma ve don olayı ile birlikte yer yer sis hadisesi beklendiğinden yaşanabilecek olumsuzluklara (ulaşımda aksamalar, görüş mesafesinde azalma vb.) karşı, başta sürücüler olmak üzere ilgililerin ve vatandaşların dikkatli ve tedbirli olması gerekmektedir.
 HAFTA SONU KAR GELİYOR
 Tahminlere göre; yılın ilk soğuk hava dalgası yarından itibaren etkili olacak. İç Anadolu, Marmara ve Karadeniz'de Cumartesi, Pazar, Pazartesi ve Salı günü kar yağışı bekleniyor. İstanbul'a kar yağışının Pazar günü başlayacağı öngörülüyor.
 Meteoroloji den gelen beklentilere göre; Kar yağışı yla birlikte hava sıcaklığı ortalama 4 derece azalacak. İstanbul'da bugün 6/10 derece olması beklenen hava sıcaklığı, kar yağışının beklendiği cumartesi ve pazar günü ise 0/2 dereceye düşecek.
 TRAKYA'DA KAR BEKLENİYOR
 Trakya'da 5 Ocak Cumartesi gününden itibaren kar yağışı bekleniyor.
 Meteoroloji Genel Müdürlüğü'nden alınan bilgiye göre, Edirne, Kırklareli ve Tekirdağ'da hafta sonu Balkanlar'dan gelen soğuk havanın etkisiyle sıcaklıkların 2-3 derece düşeceği tahmin ediliyor.
 Soğuk ve yağışlı havanın etkisiyle cumartesi gününden itibaren Trakya'da kar yağışı öngörülüyor. Kar yağışının pazar günü Edirne ve Kırklareli'de etkisini kaybetmesi bekleniyor.
  