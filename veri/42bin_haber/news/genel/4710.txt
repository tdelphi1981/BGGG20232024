15 yaşındaki genç pankreas kanserine yeni test keşfetti
Yaşıtları internette oyun oynarken pankreas kanseri için yeni bir test keşfeden 15 yaşındaki genç, bilim dünyasını şaşırttı.
ABD'nin Maryland eyaletinde yaşayan Jack Andraka dünyanın en büyük liseler arası bilimsel araştırma yarışmasında birinciliği elde etti. Andraka, piyasadaki testlerden 28 kat daha ucuz ve hızlı sonuç veren, ayrıca 100 kat daha hassas bir test keşfetti. 

 BİLİM DÜNYASINI BİLE ŞAŞIRTTI  
  
ÖDÜLÜ ÖĞRENDİ BÖYLE SEVİNDİ / Foto Galeri 
  
 BELİRTİLERİ NELER? Aşağıda yazdığım belirtiler çoğu zaman ve maalesef iş işten geçtikten sonra kendini göstermeye başlıyor. Ama yine de bu belirtileri dikkate almakta fayda var: 

İŞTE BUNLARA DİKKAT! 

Halsizlik, iştahsızlık, kilo kaybı, kansızlık, bulantı, kusma, sarılık, idrar renginde koyulaşma, dışkı renginde açılma, özellikle karnın sol kısmına, göbek çevresine ve sırta yayılan ağrılar, ani kan şekeri düşmeleri ve buna bağlı hipoglisemi işaretleri ya da kan şekeri dengesizlikleri. Özellikle karın-göbek-mide çevresinde gelişen kalıcı-inatçı ağrılar, hazımsızlık, şişkinlik, kilo kaybı, iştahsızlık uyarıcı olmalı diye düşünüyorum." Genç adamın keşfettiği idrar ve kan testi pankreas kanserini yüzde 90 oranında daha doğru keşfedebiliyor. Pankreas kanseri genellikle en sinsi ilerleyen ve son aşamada sinyal veren kanserlerin başında geliyor. Test sadece basit bir çubuk yardımıyla pankreas kanserinde belirleyici rol oynayan mesothelin seviyesini ölçüyor.  

70 ülkeden bin 500 öğrencinin katıldığı yarışmada genç adam bu çarpıcı araştırması için 75 bin dolar ödül kazandı. Jack'in büyük erkek kardeşinin de çok başarılı bir öğrenci olduğu ve bilim yarışmalarında ödülleri olduğu öğrenildi.  
  
TAM 197 KİŞİ ONU REDDETTİ AMA YILMADI 
  
Bilim dünyasını kendine hayrran bırakan genç adam, Jack Andraka'nın araştırması için bir laboratuvar ve kendisini yönlendirecek bir isme ihtiyacı vardı. Tam 200 bilim adamıyla konuştu ve görüştüğü ilk 197 kişi onu reddetti.  
  
John Hopkins Tıp Fakültesi'nden, patoloji ve onkoloji uzmanı ayrıca pankreas kanseri konusunda en önemli araştırmacılardan biri olan Anirban Maitra kendisini kabul eden isim oldu. Test pankreas kanseri dışında başka kanser türlerinde de kullanılabilecek.  
  
PANKREAS: EN SİNSİ KANSERLERDEN BİRİ 
  
Prof. Dr. Osman Müftüoğlu pankreas kanserinin en sinsi kanserlerden biri olduğunun altını çiziyor ve şunları söylüyor:  
  
"Pankreas kanseri teşhisi en zor, en sinsi, en sessiz ve derinden seyreden, teşhis konulduktan sonra da mücadelesinde en çok zorluk çekilen kanserlerin başında geliyor. Hastalığa yakalananların %90ından fazlası, ne yazık ki en çok beş yıl içinde kaybediliyor. Bütün dünyada en çok can alan kanserler sıralamasında daima ilk beşte yer alıyor; üzülerek belirtelim ki, son kırk yıldır kurtulma ihtimali ve yüzdeleri yükselmeyen tek kanser çeşidi olma unvanını da elinde bulunduruyor. Özellikle kuyruk bölümünde gelişen kanserlerde kurtulma ihtimali yok denecek kadar az.

NEDENİ BİLİNMİYOR AMA...

Pankreasın baş bölümünde gelişen kanserlerde ise belirtiler azıcık daha erken fark edilebiliyor ve bazılarında ömrü uzatma şansı yakalanabiliyor. Hastaların en fazla beşte birinde çok erken dönemde teşhis konulabildiği taktirde, iyileşme şansı var. Son yıllarda daha sık karşılaştığımızı düşündüğümüz kanserlerden biri olduğu da kesin. Nedeni bilinmiyor ama aşırı kilo almak, fazla miktarda alkol tüketmek özellikle sert içkileri fazlaca içmek-, proteinden fakir hayvansal yağlardan zengin beslenmek, kızartılmış yiyecekler, sigara içmek risk faktörü olarak kabul ediliyor. Kesin kanıtlanamamış olsa da, şeker hastalığıyla da ilişkilendirenler var. Genetik geçiş ciddi olmasa da etkili bir faktör, ailesinde pankreas kanseri bulunanlar daha fazla risk altındalar. Pek çok ünlüyü pankreas kanserinden kaybettik, benim hemen aklıma gelenler rahmetli Ufuk Güldemir, Arif Mardin ve ünlü İtalyan tenor Luciano Pavarotti. 
  
 