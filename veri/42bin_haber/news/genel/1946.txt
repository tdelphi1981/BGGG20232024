Japonya'da 7.3'lük deprem
Japonya'da 7.3 büyüklüğünde bir deprem meydana geldi. Depremin ardından tsunami alarmı verildi. Ancak deprem ya da tsunami kaynaklı herhangi bir hasar bildirilmedi.
Başkent Tokyo'da binaların sallandığı bildirilirken, ülkenin kuzeydoğu sahillerini kapsayan bir tsunami uyarısı verildi. Tsunami alarmı birkaç saat sonra kaldırıldı.  
7.3'E BÖYLE YAKALANDILAR / FOTO GALERİ, 
DEPREMDEN İLK GÖRÜNTÜLER / WEB TV 
Yerel medya tsunami dalgalarının yüksekliğinin 1 metre civarında olmasının beklendiğini belirtmişti. ABD Pasifik Tsunami Uyarı Merkezi Büyük Okyanus çevresinde tsunami beklenmediğini duyurmuştu. 
Depremden 13 dakika sonra 6.2'lik bir de artçı sarsıntı meydana geldi. AYAKTA DURMAKTA ZORLANDILAR 
11 MART DEPREMİNE ÇOK YAKIN
İlk belirlemelere göre 7.3'lük depremin merkez üssü, 11 Mart'ta meydana gelen çok büyük tsunami dalgaları ile korkunç bir nükleer felakete neden olan depremin merkez üssünün yakınlarında bulunuyor. 
11 Mart'taki depremde Fukuşima Daiçi Nükleer Santrali ağır hasar görmüştü. Ancak yetkililer, bugünkü depremin ardından santraldeki radyasyon seviyelerinde bir değişiklik olmadığını belirtti.  
ABD Jeolojik Araştırmalar Merkezi  (USGS) depremin büyüklüğünü ilk olarak 7.4 olarak açıklamıştı.