Edirne'de taşkın riski
BULGARİSTANın baraj kapaklarını açması ve etkili olan kar yağışı ardından Edirnedeki Meriç Nehrinin debisi artı, Tunca Nehri ise yatağından çıkarak taştı. Taşkın nedeniyle Kırkpınar Güreşlerinin yapıldığı Sarayiçi alanı sular altında kaldı ve buraya çıkan 2 köprü araç trafiğine kapatıldı.Edirnede, 2 günden bu yana devam eden kar yağışı ardından Bulgaristanın Arda Nehri kenarındaki Studen kladenets (Soğukpınar) barajı dolunca tesisin kapakları açıldı. Bunun etkisiyle Edirnedeki Meriç ve Tunca Nehirlerinin debileri artı. Saniyede 648 metreküp olan Meriç Nehrinin debisi bugün 1063 metreküpe,Tunca Nehrinin dün 24 metreküp olan debisi bugün 53 metreküp olarak ölçüldü. Meriç Nehrinin debisinin artması nedeniyle, nehir kenarındaki Edirne Belediyesine ait Protokol Evinin açık bahçesinin bir bölümü sular altında kaldı. Tunca Nehri ise, Sarayiçi alanında yatağından çıkarak taştı ve Kırkpınar Güreşlerinin yapıldığı alanı sular altında bıraktı. Suyun köprü üstüne çıkması nedeniyle polis, Kanuni ile Fatih Köprüsünü araç trafiğine kapattı. DSİ 11nci Bölge Müdürlüğü ekipleri ise, köprü gözlerinde oluşan ağaç dallarını iş makineleri ile temizlemeye başladı. Bulgaristanın baraj kapaklarını açması sonucu debilerin artığını belirten Devlet Su İşleri 11inci Bölge Müdürü Yunus Algın, şöyle dedi:

"Bulgaristan, yağmur ve baraj hacminin dolması nedeniyle su bırakınca sularda ciddi bir yükseliş başladı. Bu yükseliş sabaha kadar devam etti ve şimdi düşüş başladı. Biz bu saatlerden sonra Edirne merkezde debinin sebitleneceğini ve bundan sonra düşeceğini ümit ediyoruz. Arda,Tunca ve Meriç Nehri debilerinde düşüşler başladı. Debinin 1100 metreküpün üzerine çıkacağını düşünmüyoruz. 1200 metreküp sanriyede bile hayat normal devam edecektir. Şu anda kar yağışı devam ediyor. 3 gün yağış olmadığını öğrendik. Perşembe yağmur var. Bulgar yetkililerle de görüşüyoruz. Arda Nehrinde düşüş olduktan sonra tehlikenin olmayacağını ümit ediyoruz. İnşallah risksiz atlatacağız."