Zekeriya Öz'ün imzası hangisi?
CHP'li Batum, Ergenekon davasından bir soruşturma evrakında, özel yetkili savcısı Zekeriya Öz'e ait 12 farklı imza bulunduğunu öne sürdü ve 'hangisi gerçek' diye sordu
 CHP Eskişehir Milletvekili Süheyl Batum, Ergenekon davasında çok büyük hukuk katilamı ve soruşturma evraklarında 'imza sahtekarlığı' yapıldığını söyledi. Batum, telefonunda Hizb-ut Tahrir üyesi 139 kişinin cep telefonu kayıtlı olduğu gerekçesiyle 33 ay tutuklu kalan, ancak bu numaraların 'sehven' (yanlışlıkla) yüklendiğinin ortaya çıkması üzerine serbest bırakılan Teğmen Mehmet Ali Çelebi'nin soruşturma evrakında dönemin Özel Yetkili Cumhuriyet Savcısı Zekeriya Öz'e ait 12 farklı imza olduğunu iddia etti. 
 BATUM, dün TBMM'de düzenlediği basın toplantısında, evraklarda 'imza sahtekarlığı' yapıldığını belgelediklerini açıkladı.
 ÇELEBİ'nin 19 Eylül'de tutuklandığını belirten Batum, şöyle konuştu: 'Telefonunda 139 tane Hizb-ut Tahrircinin numarası vardı. Çelebi, 'Bu numaralar kayıtlı değildi, gözaltına alındıktan sonra İstanbul Emniyeti'nde yüklendi, bilirkişi incelesin' dedi. Ama hakimler dinlemedi. 33 ay boşuna içerde yattıktan sonra bu numaraların telefonuna 'sevhen (yanlışlıkla)' yüklendiği yönünde bir ibareyle tahliye edildi...'
 'BANKA OLSAM KREDİ VERMEM'
 'Zekeriya Öz, soruşturma dosyası hazırlamış, farklı 12 değişik imzası var. Bankacı olsam Öz'e kredi vermem! Hangi imza gerçekte kime ait? Bu bir hukuk katliamı. Bakıyorsunuz, 3 ayrı emniyet müdürünün imzası aynı. Daha beteri var. Kriminal Polis Laboratuvarı'ndan Kemal Pelit'in 2 farklı imzası var? Yani kriminal inceleme yapan yerden 2 farklı imza çıkıyor. Hangisi doğru?'