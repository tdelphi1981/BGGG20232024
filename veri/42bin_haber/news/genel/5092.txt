Cinnet getiren asker arkadaşlarını taradı: 3 şehit
Siirtin Pervari ilçesi kırsalındaki İğneli Jandarma Karakolunda görev yapan ve bunalımda olduğu belirtilen Samet Maya (21) adlı asker, dün 15.30 sıralarında, G-3 otomatik tüfekle karakolda görevli arkadaşlarına ateş açtı.
Cinnet getirdiği sanılan askerin açtığı ateşle, 3 asker şehit düştü. Saldırgan asker ardından silahın namlusunu kendisine çevirerek intihara kalkıştı. Ağır yaralanan asker, helikopterle Siirt Asker Hastanesine kaldırıldı. Doktorlar yaralı askerin hayati tehlikesinin devam ettiğini söyledi. Şehit askerlerle, intihara kalkışıp yaralanan askerin kimlikleri henüz açıklanmazken Siirt Valisi Ahmet Aydın, Olayda 3 şehidimiz var. Karakolda görevli bir asker arkadaşlarına ateş açıyor. Daha sonra aynı silahla kendisini vuruyor dedi.         