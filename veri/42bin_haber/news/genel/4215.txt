Bizi vurmaya geldiler
Venezüella Devlet Başkanı Yardımcısı Nicolas Maduro, kimliği belirlenemeyen bir grubun kendisine ve Meclis Başkanı Diosdado Cabello'ya yönelik suikastler düzenlemek için ülkeye sızdıklarını açıkladı.
 ÜLKEDE 55 yıl önce diktatörlüğün bitmesini kutlayan Chavez taraftarlarına seslenen Maduro, Cabello ve kendisinin son birkaç haftadır gizlice ülkeye sızan ve suikast amaçlayan bir grup tarafından takip edildiğini söyledi. Maduro 'Suçluların amaçlarına ulaşamayacaklarını ve kendilerine merhamet gösterilmeyeceğini' belirtti. Venezüella İçİşleri Bakanı Nestor Reverol da, ülkedeki ve yurt dışındaki muhalefetin, Maduro ve Cabello'ya saldırı hazırlığında olduğuna ilişkin bulgular üzerine tüm istihbarat servislerinin alarm durumuna geçtiğini, hükümetin iki yetkilinin güvenliğini artırarak önlem aldığını vurguladı. 
 AL CAPONE HİKAYESİ
 Son seçimlerde Chavez'in karşısında tutunamayan muhalefet lideri 
 Henrique Capriles ise twitter hesabından yaptığı açıklamada 'Maduro bu sefer de kendisinin bir Al Capone suikast hikayesi içinde olduğuna inanmamızı bekliyor' ifadesini kullandı. 'Durumun çok saçma olduğu'nu kaydeden Capriles, bu girişimin gündem dağıtmak amaçlı olduğunu belirterek, Maduro'nun, ülkenin içinde bulunduğu enflasyon sorunu, yüksek suç oranları ve sosyal problemlerin üstünü örtme çabası içinde bulunduğunu iddia etti.
  