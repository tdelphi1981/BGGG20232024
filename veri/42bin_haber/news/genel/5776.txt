Erdoğan Çalışın talimatı verdi
BAŞBAKAN Tayyip Erdoğanın kamuda çalışan 164 bin sözleşmeli personelin kadroya geçirilmesi için detaylı çalışma yapın talimatı verdiği öğrenildi.
Konuyla ilgili nihai kararın henüz alınmadığı, memur sendikalarıyla hükümetin önümüzdeki günlerde detayları görüşmek üzere biraraya geleceği bildirildi. Çalışma ve Sosyal Güvenlik Bakanı Faruk Çelik, memur sendikalarından gelen sözleşmeliye kadro talebi üzerine yapılan çalışmayı Bakanlar Kuruluna anlattı. 
Dengeleri de gözeterek hazırlanan taslağın Maliye Bakanlığı ile koordineli şekilde yürütüldüğü, ancak sözleşmeliye kadro çalışmasının henüz tamamlandığı öğrenildi. 
KADRO SIKINTISI YAŞARIZ 
Alınan bilgiye göre Bakan Çeliki dinleyen Başbakan Tayyip Erdoğan, Sözleşmeliye kadro verilmesiyle ilgili daha detaylı çalışma yapın talimatı verdi. Bakanlar Kurulunda alınan bir karar yok bilgisini veren yetkililer, KİTlerin kadro sıkıntısı yaşarız endişesiyle sözleşmeli personele kadro verilmesine karşı çıktığını belirttiler. Türkiyede 75 bini KİTlerde olmak üzere toplam 164 bin sözleşmeli personel olduğunu dile getiren yetkililer şunları söylediler: 
ALINAN BİR KARAR YOK 
Eğer Bakanlar Kurulundan onay çıkarsa kamuda çalışan tüm sözleşmeli personelin stütüsü eşitlenecek, iş güvencesi kazanmış olacak. Ancak henüz bu konuda bir karar verilmedi. Tüm öneriler değerlendiriliyor. Yapılacak görüşmelerden sonra konu yeniden Bakanlar Kurulu gündemine gelecek. Başbakanın onay vermesi halinde sözleşmeli personel kadroya alınabilecek. Sözleşmeliler kadroya geçerse görevde yükselme ve tayin hakkı kazanabilecek. 
SENDİKALARDAN RANDEVU 
Memur sendikaları, önümüzdeki günlerde detayları görüşmek üzere Bakan Çelikten randevu isteyecek. Memur sendikaları hiçbir ayrım yapılmadan tüm sözleşmeli çalışanların 4-A statüsüne geçirilmesini talep ediyor. Sözleşmeli çalışma uygulamasının sona erdirilmesini savunan sendikalar, İlla ki yapılacaksa lokal olarak küçük yerlerde uygulansın talebini Bakan Çelike iletecek.  
KİTlerde büyük endişe var 
KİTlerin sözleşmeliler kadroya alınırsa personeli tutamayız. Yerelde büyük kadro sıkıntısı çekeriz endişesi yaşadığını belirten bir yetkili, Bu nedenle KİTler sözleşmeli personelin kadroya alınmasına karşı çıkıyor. Bakanlık da şimdilik kurumlardan gelen itirazları dikkate alıyor. KİTler hizmet üreten kurumlar olduğu için sözleşmeli personelle daha kaliteli hizmet üretildiğine inanıyor dedi.