'Af değil, ağır ceza istiyoruz'
İstanbul Beyoğlu'nda bir araya gelen kadınlar Cumhurbaşkanı Abdullah Gül'ün onayladığı 6411 sayılı yasa kapsamında kadına şiddet uygulayan erkeklerin serbest bırakılmasını protesto etti.
  
 Kendilerine Sosyalist Kadın Meclisleri ismini veren yaklaşık 20 kadın Beyoğlu'nda bulunan Galatasaray Lisesi önünde bir araya geldi. Ellerinde 'Kadın katilleri tecavüzcüler aramızda' yazılı afişler taşıyan kadınlar, daha sonra bir açıklama yaparak 'Kadınlar tüm yaşamlarının şiddet ortamı içerisinde kadına uygulanan şiddet, katliamlar, taciz ve tecavüzler karşısında susmayacağız. Kadına şiddet insanlık suçudur en ağır şekilde cezalandırılsın' dedi. Açıklamanın ardından 'Af değil ağır ceza istiyoruz' şeklinde sloganlar atan kadınlar, sessiz bir şekilde dağıldı. 
 CEM TÜRKEL  