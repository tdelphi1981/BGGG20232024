Lüks yatta facia
İstanbul'da Beşiktaş Arnavutköy Sahili'nde bir yatta çıkan yangında iki kişi öldü...   YANGIN saat 20.00 sıralarında Blacksee isimli yatta bilinmeyen bir nedenden dolayı yangın çıktı. Yangını gören vatandaşlar durumu itfaiye ekiplerine haber verdi. Ancak yatın açıkta olması nedeniyle kıyı emniyeti ekipleri de olay yerine çağırıldı. 2 söndüren gemisi ile 2 itfaiye aracı yangına müdahale etti. Yaklaşık yarım saat süren çalışmaların ardından yangın söndürüldü. Yangının ardından yata çıkan itfaiye ekipleri büyük bir şok yaşadı. İki kişinin cansız bedeni ile karşılaşan itfaiye ekiplerinin talebi üzerine olay yerine ambulans çağırıldı. BİR ERKEK, BİR KADIN Blacksea adlı yatta çıkan yanında hayatını kaybedenlerin 27 yaşındaki Ali Aydın Arpacı ile yanında bulunan kız arkadaşı 25 yaşındaki Merve olduğu belirtildi. Polisin yatta yaptığı olay yeri incelemesinin ardından 2 kişinin cesedi cenaze aracı ile Adli Tıp Kurumu'na götürüldü. DHA
  