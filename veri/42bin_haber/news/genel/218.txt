'Ak'lar düşmüşse hemen kontrole
Kalp hastalığında 'beyaz' kriter... Kardiyolog Dr. Sinan Altan Kocaman, 200 kişi üzerinde yaptığı araştırmada, saçında beyaz olanların olmayanlara göre kalp ve damar hastalıklarına yakalanma riskinin daha yüksek çıktığını söyledi. Araştırmanın ilk sonuçlarına göre, saç beyazlamasının derece artışı, boyun atardamarındaki sertleşme ve kalınlaşmayla çok yakından ilişkili olduğu belirlendi.
 PARAMETRELER UYUMLU
 Dr. Kocaman şunları söyledi: Saçı erken yaşta beyazlayan, özellikle ailesinde koroner arter hastalığı öyküsü olan insanların, saçı beyazlamayan ya da daha az beyazlamış olan insanlara göre koroner arter hastalığına tutulma riski yüksek. İlk çalışmamızda kalp damarlarını inceledik, ikinci çalışmamızda ise boyun damarlarını inceledik, boyun damarları vücuttaki damar sertliğini gösteren bir parametre, her ikisi de birbiriyle uyumlu. 40-70 yaş fark etmiyor. Erkenden saç beyazlaması başlıyorsa bir risk oluşmaya başlamış demektir...
 Kocaman, kalp krizi geçirme riskinin sadece saç beyazlamasıyla arttığını söylemenin doğru olmayacağını da sözlerine ekledi. AA
  