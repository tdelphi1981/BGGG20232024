13'lük sürücü karakol önünden geçerse
Zonguldak'ta kızdıran görüntü...
 Babasına ait aracı kullanan Doğukan Ö, Soğuksu Polis Merkezi'nin önünden geçtiği sırada durumu fark eden nöbetçi polis tarafından durduruldu. Takside, baba, arka koltukta abla ve 2 kardeşin de olduğunu gören polis, trafik ekiplerine haber verdi. 'Sürücü belgesiz araç sürülmesine izin vermek' suçundan baba Ersin Ö'ye 319 lira para cezası kesildi. Ersin Ö., kurban etlerini kıyma  yaptırmak için kent merkezine götürmek üzere çocuklarıyla evden çıktıklarını, gidecekleri mesafe 300-500 metre olduğu için de aracı çalıştıran 13 yaşındaki oğlunu kırmayarak taksiyi kullanmasına izin verdiğini söyledi. AA