NATO'nun 'Kırmızı çizgi'si Türkiye
Genel Sekreter Anders Fogh Rasmussen, NATO'nun Suriye'yle ilgili 'kırmızı çizgi'sinin Türkiye'ye saldırı olduğunu bildirdi.
 Brüksel'de EUobserver dergisine konuşan NATO Genel Sekreteri,  Suriye'nin Türkiye'ye saldırması halinde, ittifakın harekete geçeceğini bildirerek aksi takdirde Suriye'ye askeri müdahalede bulunulmasına karşı olduklarını kaydetti. 'NATO dünyanın polisi değil' diyen Rasmussen, Suriye güçlerinin insan hakları ihlallerinden rahatsızlık duyduklarını, ancak ittifak üyelerini korumanın, daha önemli olduğunu kaydetti. 'BM istedi diye müdahalede bulunamayız. Muhalifler  bile  müdahale çağrısında bulunmadı' dedi. 
 Rasmussen, 'Patriot füzeleri sayesinde Suriye Türkiye'ye saldırmayı aklından 
 bile geçiremez. Sizi temin ederim ki, Türkiye'nin etkin bir şekilde savunması ve korunması için ne gerekiyorsa yapmaya hazırız' dedi.