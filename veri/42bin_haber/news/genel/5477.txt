Torunlarımızın torununa çalışıyoruz
Başbakan Erdoğan, Kayseride 275 milyon euroluk yatırımla hayata geçirilen 41 tesisin açılışını yaparken, 2071 hedefi için hazırlıkların devam ettiğini belirterek, Torunları-mızın torunu, inşallah 2071i farklı yaşayacak dedi.
BAŞBAKAN Tayyip Erdoğan, 2071 hedefi için hazırlıkların devam ettiğini ve Kayserinin bu hedeflere ulaşmakta öncü olacağını belirterek, Torunlarımızın torunu inşallah 2071i farklı yaşayacak. Kayseriye bu ruhla yatırımlar yapıyoruz dedi. Erdoğan, 275 milyon euroluk Erciyes Master Projesi kapsamında yer alan, toplam maliyeti 123 milyon 327 bin TL olan Erciyes Kış Sporları ve Turizm Merkezinde 29, şehir merkezinde ise yol yapım çalışmaları başta olmak üzere 12 ayrı yatırım hizmete açıldı. Erdoğan, toplam 41 tesisin açılış töreninde soğuk nedeniyle kısa süren konuşmasında şunları söyledi:  
Bugün karlarla kaplı Erciyesin yamaçlarında sizin o gönlünüzün sıcaklığında farklı bir buluşmayı gerçekleştiriyoruz. Toplam yatırım bedeli 123 trilyon lira olan 41 tesis ve hizmeti kazandırıyoruz. Geçen 1 Temmuzda Kayseriye gelip hem sizlerle hasret gidermiş hem de 512 trilyon lira bedeli olan 90 kalem hizmetin açılışını yapmıştık. Kayseriye ne yapsak az. Çünkü Kayseri çalışkanlığı, dinamizmi, başarılarıyla ülkemizin tamamına örnek olan bir il. Anadoluda, Trakyada kendi imkanlarıyla kendi potansiyeliyle gelişmek isteyen şehirlere Kayseriyi örnek gösteriyorum. Enerji, turizm, tarım gibi sadece biri sektöre sırtını dayamadan her alanda başarılar ortaya koyan Kayseri ile iftihar ediyoruz. Biz de Kayserinin bu gayretini, bu azmini karşılıksız bırakmıyoruz. 
HEDEFİ 2071 KOYDUK 
Başbakan Erdoğan, Cumhuriyetin 100üncü yıldönümü nedeniyle yüksek hedefler belirlediklerini ve bu hedeflere emin adımlarla ilerlediklerini belirterek, sözlerini şöyle sürdürdü: Biz göremesek de bizden sonraki nesiller için şimdi yine önemli bir tarihi, 2071 yılını da bir hedef olarak koyduk. Biz bu yolda da hazırlıklarımızı yapıyoruz. Yani torunlarımızın torunu, inşallah 2071i farklı yaşayacak. Bir Selçuklu, bir Osmanlı, aynı zamanda modern bir Cumhuriyet şehri olan Kayserinin 2023 hedeflerinde olduğu gibi 2071 hedeflerinde de öncü olacağına yürekten inanıyor, Kayseriye bu ruhla, bu anlayışla yatırımlar yapıyoruz.