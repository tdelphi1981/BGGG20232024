Kozmik tesadüf
Rusyadaki Ural Dağlarının güneyinde 10 tonluk bir meteor havada infilak etti. 10 yerleşimde 3 bin binanın camları tuzlabuz oldu, 1200 kişi yaralandı, halk panik yaşadı. Uzmanlar, olayın 190 bin tonluk 2012DA14 göktaşının Dünyayı sıyırıp geçmesinden tam 14 saat önce yaşanmasını kozmik tesadüf diye niteledi.
RUSYAnın Kazakistan sınırındaki Çelyabinsk bölgesinde dün sabah meteor paniği yaşandı. Rusya Bilimler Akademisine göre saatte en az 54 bin km hızla Dünya atmosferine giren 10 ton ağırlığındaki bir meteor, yerel saatle 9.20de (TSİ 05 .20) 55 km irtifadan başlayarak 9 kez infilak etti ve 30 km irtifada büyük bir gürültüyle paramparça oldu. 250 km yarıçaplı bir alandaki 6 kent ve 4 kasabadaki 3 bin binanın  pencerelerin camları kırıldı. Kırılan  toplam170 bin metrekare camdan yaralanan 258i çocuk 1200e yakın kişi hastaneye kaldırıldı.  200 km kuzeydeki 1.3 milyon nüfuslu Yekaterinburg şehrinde de panik yaşandı.  
EVLERİN CAM VE PENCERELERİ BÖYLE KIRILDI / FOTO GALERİ 
Yekaterinburg Rasathanesinin meteor yağmuru gözlendiği açıklamasını Rus yetkililer daha sonra yalanladı, tek bir gök cisminin söz konusu olduğu vurgulandı. Görgü tanıklarına göre patlamanın hemen ardından yerde basınç kısa süre için aniden düştü, insanlar vakum bombası gibi bunu kulaklarıyla hissetti. Çebarkul köyü yakınlarına, bir kısmı göle olmak üzere küçük parçalar düştü. Russia Todayin haberine göre bölgede biri 6 metre çapında olmak üzere en az 3 krater bulundu. Olay sonrasında bölgede hava sıcaklığının düşmeye başlatıldığı belirtiliyor. 
DÜNYA GÜVENDE DEĞİL 
Çelyabinsk bölgesinde üç belediye olağanüstü hal ilan ederken, doğalgaz şebekesi önlem amacıyla kapatıldı. Bu meteoritin, 14 saat sonra insan yapımı uydulardan bile yakın bir mesafeden geçip Dünyayı sıyıracağı bilinen 46 metrelik 2012DA14 adlı göktaşının öncüsü olduğu iddiaları paniği artırdı. Avrupa Uzay Ajansı sözcüsü Bernhard Von Weyhe iddiaları ise yalandı: Bu kozmik bir tesadüf. İki gök cisminin birbiriyle ilgisi yok. Bu boyutta meteorlar 5 yılda bir Dünyaya düşüyor. Bu kez yerleşimlerde gözlenebildiği için panik yarattı, o kadar. Rusya Başbakanı Medvedev ise Tüm gezegenimizin güvende olmadığının kanıtı. Bizi koruyacak bir sistem geliştirilmeli dedi. 
Asteroit sürpriz yapmadı  
Astronomlarca 2012DA14 olarak adlandırılan, olimpik yüzme havuzu büyüklüğündeki asteroit, tahmin edildiği gibi, çok yaklaşmasına rağmen atmosfere girmedi. NASA, çapı 46 metre olan 190 bin tonluk asteroitin, TSİ 21.25 sularında Endonezya üzerinde Dünyaya 27 bin 599 kilometreye kadar yaklaştıktan sonra uzaklaşmaya başladığını duyurdu.  2012DA14, küçük bir göktaşı olmasına rağmen yeryüzünde karaya çarpsaydı yaklaşık 1,5 kilometrakarelik bir alanda canlı bırakmayacaktı. Dünyayı her 40 yılda bir ziyaret eden 2012DA14in her 1200 yılda bir çarpama olasılığı bulunuyor. NASAya göre 9 bin 500 gökcisminin Dünyaya çarpma olasılığı var.  
Atlar, kurtlar huysuzlaştı 
Görgü tanıkları, patlamayı, Gökgürültüsüyle depremin karışımı gibiydi diye nitelediler. Erken saatlerdeki patlamayla birlikte her yer aydınlandı. Camları kırılan Çelyabinsk İlkokulunda Life Newsa konuşan Valentian Nikolayeva adlı öğretmen, Patlama olunca tüm sınıfları gerçeküstü bir ışık aydınlattı. Gerçekte bu tür bir ışık olmaz. Ancak dünyanın sonunda olur dedi. Çelyabinsk hayvanat bahçesinde özellikle atlar ve kurtlar huysuzlandı.