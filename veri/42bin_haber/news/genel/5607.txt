Aslı Hünel yoğun bakımda
Türk Sanat Müziği solistlerinden 36 yaşındaki Aslı Hünel, İstanbulda dün kist ameliyatı için özel bir hastaneye gitti. Genç sanatçının 3.5 saat süren operasyon sonrasında kalp ritmi bozuldu. Uyutulan Hünelin kalp ritmi düzene girmezse elektroşokla müdahale edilecek. Doktoru, Milyonda bir görülüyor dedi.
TÜRK Sanat Müziği solistlerinden Aslı Hünel, İstanbulda dün kist ameliyatı için özel bir hastaneye gitti. Sabah saat 09.00da ameliyata giren Hünel, saat 12.30da ameliyattan çıktı. Ancak Hünelin ameliyat sonrasında kalp ritimlerinde beklenmeyen değişiklikler yaşandı. Bunun üzerine ameliyat olduğu hastanede kardiyoloji bölümü olmadığı için Hünel, Haydarpaşa GATAya sevkedildi. Aslı Hünelin ağabeyi Saruhan Hünel, sanatçının yaklaşık 18 saat yoğun bakım ünitesinde kalacağını, durumunun ciddiyetini koruduğunu söyledi.  
MİLYONDA BİR OLUR 
Menajeri Serdar Uygun ise İlk 18 saat hasta için önemli. Kalp ritmini bulması lazım. Bulamaz ise doktorlar 18 saat sonunda elektro şok ile müdahalede bulunacaklarını söyledi. Duruma doktorlar da şaşırdı, milyonda bir olur dediler. Doktorlar ölümcül hiçbir sonuç görmüyorlar ama her an herşey olabilir dediler. Tüm akrabaları, annesi ve ağabeyi yanında dedi.