'Bu yılbaşı ilk defa hamile değilim'
Cemiyet hayatının önde gelen isimlerinden Ayşe Kucuroğlu denince, akla gelen ilk şey 'mütemadiyen hamile olması...' Aslında Kucuroğlu 36 yaşında, 7 yıldır restoran işleten bir işkadını. Ancak onu ilginç yapan hikaye, ilk çocuğu Suna'yı dünyaya getirmesiyle başlıyor.
 Kucuroğlu, eğitimini aldığı Çin Dili ve Edebiyatı'ndan dereceyle mezun olmasına rağmen, kızı doğunca Bebek'te kafe açıyor. Bir yandan da ailesini genişletmeyi sürdürüyor. Suna'nın ardından Kemal, onun ardından Osman, onun ardından Cenk dünyaya geliyor. Dördüncüde herkes 'Artık tamamdır,' diye düşünürken, bir hamilelik haberi daha geliyor! 35 yaşında 5'inci çocuğunu da doğuran Kucuroğlu daha önce yaptığı bir açıklamada 'Hayatımın büyük bir bölümünü hamile olarak geçirdim' şeklinde konuşmuştu. 2013'e ailesiyle birlikte giren Kucuroğlu yeni yılda twitter'ına 'İlk defa bu yılbaşı hamile değilim' şeklinde not düştü.