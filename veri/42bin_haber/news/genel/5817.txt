Enerji tasarrufu için dünyanın en büyük kazağını yaptılar
Türkiyede enerji tasarrufuna dikkat çekmek için ev ve iş yerlerinde kazak giyerek bir yılda 2 milyar dolar tasarruf sağlanabileceğine dikkat çeken iş adamları dünyanın en büyük kazağını üretti. Bayrampaşa Belediyesinin binasına asılan kazak, Guinness Rekorlar Kitabına girdi. AB Bakanı ve Başmüzakereci Egemen Bağış, en büyük kazağın aynı modelini giydi.
Kanadada uzun süredir kutlanan Kazak Giyme Günü her yılın 9 Şubatın tarihinde Türkiyede de kutlanmaya başlandı. Kazak giyerek ısınmak için daha az yakıt harcanacağını ifade eden Bayrampaşa Tekstilci ve Sanayici İşadamları Derneği (BATİAD), bu amaca dikkat çekmek için dünyanın en büyük kazağını üretti. 
"SAKIN KENDİ BAŞINIZA KAZAK ÖRMEYİN" 
Dünyanın en büyük kazağının yapılmasında emeği geçen herkesi tebrik eden Bakan Bağış, Türkiyenin Ak Partinin iktidara geldiği 2002 yılından itibaren dünyada itibarının arttığına belirterek, "Kimileri Türkiyenin kalkınması, güçlenmesi ve şeffaflaşmasından rahatsız olabilir. Buradan Türkiyenin ABye üye olmasına engel çıkaranlara bir mesaj gönderiyoruz. Sakın kendi başınıza kazak örmeyin. Türkiyeye kazağı ters giydirmeye kalkmayın. Çünkü kazağın altında kalırsınız. Türkiye, krizden çıkış olarak da ABye ilham kaynağı olacak bir potansiyele sahip olduğunu çok net bir şekilde gösteriyor. Buradan bir çağrıda bulunmak istiyorum. Guinness Rekorlar Kitabına girebilecek kadar uzun süren AB müzakere sürecini yürüttük. Ama bunun mutlu sona ulaşmasının vakti geldi" dedi. 
"CARİ AÇI KAZAK GİYEREK DÜŞÜRELİM" 
Bayrampaşa Belediye Başkanı Atilla Aydıner ise, "Cari açığı beraber düşürelim. Kazak giydikten sonra kombilerin iki derece kısılması sonucunda cari açık 2 milyar dolar aşağı inecektir. Böylece Türkiye ekonomisine de ciddi bir katkı sağlamış olur. Kazağın imalatının 30 günde tamamlandı. 18 metre eninde, 46 metre uzunluğunda. Kazağın imali için 9 bin 950 metre ve 500 kilogram ağırlığında iplik harcandı. " diye konuştu. 
Bakan Bağışa üzerinde resminin bulunduğu kazak ile bazı hediyeler verildi. 

 DÜNYANIN EN BÜYÜK KAZAĞI YAPTILAR 
 