UYANMAK İÇİN ÖLÜMÜ BEKLEME
Aile ve Sosyal Politikalar Bakanlığının himayesinde KÜLT Derneğinin de destek verdiği proje kapsamında, birbirinden ünlü 8 ünlü kadın sanatçı bir araya geldi ve uğradıkları şiddet sonucu hayatını kaybeden kadınlarla empati kurarak O ben olabilirdim dedi.
 O PROJEDEN FOTOĞRAFLAR    
Ayşe Paşalı Melek Karaaslan Şefika Etik Meral Tahta Ceylan Soysal Mehtap Civelek Gülşah Sarcan Selma Civek 
Kimi tek bir kurşunla, kimi onlarca bıçak darbesiyle, kimi de boğazı kesilerek çocuklarının gözleri önünde hunharca katledildi. Aylarca tuvalette esir edilen de vardı aralarında, yaşarken ölenler de. Her biri eşti, anneydi, kadındı Ancak hepsinin kaderi aynıydı; hepsi şiddet kurbanıydı. 
Gördükleri şiddet sonucu hayatını kaybeden bu kadınlar, Zeytinburnu Belediyesinin, AKDEM (Aile Kadın Destekleme ve Engelliler Merkezi) çatısı altında hayata geçirdiği 8 Mart 8 Kadın projesiyle ünlü isimlerde yeniden can buldu. 
Ünlü sanatçılar O ben olabilirdim dedi  
Aile ve Sosyal Politikalar Bakanlığının himayesinde KÜLT Derneğinin de destek verdiği proje kapsamında, birbirinden ünlü 8 ünlü kadın sanatçı bir araya geldi ve uğradıkları şiddet sonucu hayatını kaybeden kadınlarla empati kurarak O ben olabilirdim dedi. 
Hülya Avşar, Bergüzar Korel, Nur Fettahoğlu, Burcu Esmersoy, Meltem Cumbul, Ezgi Mola, Dolunay Soysert ve Songül Öden özel makyaj ve kostümlerle hayatını kaybeden 8 kadının yerine geçti. Fotoğraf sanatçısı Mehmet Turgut ve Yönetmen Emrah Gültekinin  prodüksiyonu ile ünlüler, şiddet mağduru kadınlarla empati kurarak onların hayatlarının son anlarındaki medyaya yansımış fotoğraf karelerindeki halleri gibi görünmeye çalıştı. Çekimler sırasında Bergüzar Korel gözyaşlarına boğuldu. Her sanatçı, yerine geçtiği kadın sanki hayattaymış gibi onun duygularını anlatan bir de mektup yazdı. Yazılan bu mektuplar video çekimi sırasında da kayda alınarak kamu spotu oluşturuldu. Uyanmak İçin Ölümü Bekleme, Sevginin yerini şiddet almasın sloganıyla oluşturulan kamu spotları önümüzdeki hafta içinde tüm kanallarda yayınlanmaya başlayacak.       
- Emine Erdoğan da 7 Martta Çırağan Sarayındaki etkinliğe katılacak  
Canlandırdıkları karakterlerle empati kurdukları fotoğraf çekimlerinde oldukça duygusal anlar da yaşandı. Tüm bu duygusal anlar ve çok özel görüntüler ile sanatçıların empati kurdukları şiddet mağduru kadınların duygularını anlattıkları mektuplar 7 Mart Perşembe günü saat 17:30da Çırağan Sarayı'nda gerçekleştirilecek olan 8 Mart 8 Kadın gecesinde tüm Türkiye ile paylaşılacak. 
Zeytinburnu Belediye Başkanı Murat Aydının ev sahipliğinde yapılacak olan toplantıya Emine Erdoğan, Aile ve Sosyal Politikalar Bakanı Fatma Şahin, projede yer alan sanatçılar ile basın dünyasından çok sayıda isim katılacak.  
- Yapısal ve kalıcı çözümler üretmek şart
Amaçlarının kadına yönelik şiddetin önlenmesi ve duyarlılığın arttırılması olduğunu ifade eden Zeytinburnu Belediye Başkanı Murat Aydın Maalesef halen toplumumuzun kanayan bir yarası olan kadına yönelik şiddetin bir an önce ve kalıcı olarak ortadan kaldırılması gerekmektedir. Hiçbir neden şiddetin gerekçesi olamaz. Sevginin yerini şiddet almasın dedi. Bu alanda yapısal ve kalıcı çözüm yolları barındıran önemli projeler gerçekleştirdiklerini anlatan Başkan Aydın, şunları söyledi: 
Bunlardan biri ve en önemlisi de, belediyemiz bünyesinde faaliyet gösteren Aile Kadın Destekleme ve Engelliler Merkezi (AKDEM)dir. Bu merkez eğitim, psikolojik danışmanlık, koruma ve rehabilitasyon süreçlerini de içeren hizmetleri tamamını ücretsiz olarak veriyor. Projemize destek oldukları için bakanlığımıza, tüm sanatçılarımıza şahsım ve Zeytinburnu halkı adına teşekkür ediyorum. 
Kim kim oldu
Hülya Avşar               - Ayşe Paşalı
Berguzer Korel           - Melek Karaaslan
Nur Fettahoğlu           - Gülşah Sarcan
Burcu Esmersoy         - Şefika Etik
Dolunay Soysert         - Meral Tahta
Meltem Cumbul         - Ceylan Soysal 
Ezgi Mola                   - Selma Civek
Songül Öden              - Mehtap Civelek