Sevgili dehşeti: 2 ölü
AYDINın Nazilli İlçesinde 44 yaşındaki Mehmet G., bir süredir birlikte olduğu Emel E. isimli kadını, boğazını kestikten sonra defalarca bıçaklayarak öldürdü. Daha sonra da evinin önündeki saçaklara kendini asarak yaşamına son verdi.Mehmet G.'nin cebinden "Emel bana ihanet ettin, öleceksin" yazılı bir not çıktı.Nazillide alışveriş yapan Emel E. isimli kadın evine giderken, bir süre birlikte oolduğu eski sevgilisi Mehmet G. tarafından yolu kesildi. Belinden bıçak çıkaran çılgın aşık G., çevredeki vatandaşların dehşet dolu bakışları arasında kollarının arasına aldığı kadının boğazını kestikten sonra bıçağı defalarca vücuduna sapladı. Kanlar içinde yere yığılan talihsiz kadın olay yerinde yaşamını yitirirdi. Yaya olarak uzaklaşan Mehmet G. ise yaklaşık 500 metre uzaklıktaki evinin önünde bulunan saçaklara iple kendini asarak yaşamına son verdi.  
 
Dün saat 20.30 sıralarında bir alışveriş merkezinin bahçesinden geçen vatandaşlar, yanında poşetler bulunan 30-35 yaşları arasındaki bir kadının boğazı kesilmiş ve vücudunun çeşitli yerlerinden bıçaklanmış haldeki cesedi ile karşılaştı. Vatandaşların ihbarı üzerine gelen polis, olay yerinde inceleme başlattı. Üzerinden kimlik çıkmayan kadını öldüren kişinin kimliğine dair delil aradı. Ekiplerin çalışması sırasında 155 polis haber merkezine gelen bir ihbar, ekipleri harekete geçirdi.  
Gelen ihbara göre, eşinden yaklaşık 2 yıl önce boşanan, 2 çocuk babası olan ve pazarda yumurta satan Mehmet G.nin "Birini öldürdüm. İntihar edeceğim. Hakkınızı helal edin" dediğini öğrenen ekipler, bu kişiye ulaşmak için zamanla yarıştı. G.nin ev adresini. sahip olduğu hafif ticari aracın ruhsatından belirleyen ekipler, olay yerinden yaklaşık 500 metre mesafedeki evine gitti. Ekipler kısa sürede ulaştıkları iki katlı evin yakınında, G.nin boş olan işyerinin yağmurluk demirlerine çamaşır ipiyle asılı cesedi ile karşılaştı. Yapılan kontrolde, G.nin olay yerinde hayatını kaybettiği belirlendi. G.nin üzerinden "Emel bana ihanet ettin, öleceksin" yazılı bir not çıktığı ifade edildi.  
Her iki olay yerinde de incelemelerini sürdürüren yetkililer, öldürülen kadının bir tarfm firmasında çalışan evli ve 2 çocuk annesi 39 yaşındaki E.E. olduğu belirlendi. Emel E. ile G. arasında yasak aşk ilişkisini de araştıran polis, geniş çaplı soruşturma başlattı. G.nin arkadaşlarının da ikilinin bir süredir birlikte olduklarını doğruladıkları öğrenildi.