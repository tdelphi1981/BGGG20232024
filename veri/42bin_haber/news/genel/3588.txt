2012'de 23.2 milyar dolarlık 'evlilik' ve satın alma yapıldı
2012'de bir önceki yıla göre birleşme ve satın alma işlemleri 2 kat artarak 23.2 milyar $'a çıktı. Bu yıl ise işlem hacminin kamu kaynaklı ve özel sektör işlemleriyle 25 milyar $'a ulaşması bekleniyor
 Denetim ve danışmanlık firması Ernst&Young'ın (E&Y) raporuna göre, Türkiye'de birleşme ve satın alma işlemleri 2012'de bir önceki yıla göre yaklaşık 2 kat artışla 23.2 milyar dolar olurken, işlem hacminin bu yıl kamu kaynaklı ve özel sektör işlemleriyle 25 milyar dolara ulaşması bekleniyor. Geçen yıl 315 adet ile işlem bazında rekor kırılırken, değeri açıklanan 131 adet işlemin hacmi 23.2 milyar dolar oldu. Raporda, değeri açıklanmamış işlemlerle birlikte toplam hacmin 30 milyar dolar olduğu tahmini yer aldı. Yabancı yatırımcılar 2012 yılında 131 işlemde yer alarak 11.7 milyar dolar işlem hacmi gerçekleştirdi. Yerli yatırımcı, 11.5 milyar dolarlık hacimle işlem hacminin yüzde 49'unu gerçekleştirdi. 
 GÜNDEMDE İSPARK VAR
 Ernst & Young Kurumsal Finansman Bölüm Başkanı Müşfik Cantekinler, 2013 için 'Portföyde dağıtım ihaleleri var. Liman ve marinalar için danışman atayacaklar. İstanbul Büyükşehir Belediyesi iştiraklerine de ilgi var. İGDAŞ gündemde. İSPARK'ı soran Avrupalı ve ABD'li yatırımcılar var.'
 Rekor, köprü ve otoyol özelleştirmesinde!
 Köprü-otoyol özelleştirmeleri:  5.72 milyar $  
 Denizbank:  3.85 milyar $  
 Seyitömer Termik Santralı:  2.25 milyar $  
 Boğaziçi Elektrik Dağıtım:  1.96 milyar $  
 Anadolu Efes (%24 hisse):  1.9 milyar $  
 Gediz Elektrik Dağıtım:  1.23 milyar $  
 TAV Havalimanları (%38 hisse):  874 milyon $  
 Mustafa Nevzat İlaç:  700 milyon $  
 Akdeniz Elektrik Dağıtım:  546 milyon $  
 Eurobank Tekfen:  355 milyon $ 