Koltuktaki 90 milyon dolar
TT Arena Stadındaki lüks locaların 3.5 yıllık satışına başlandı.
Flaş transferlerle büyük sükse yapan Galatasaray Yönetimi, satışlardan yaklaşık 90 milyon dolarlık bir gelir bekliyor. Koltuklara ise yoğun bir talep var. 
WESLEY Sneijder ve Didier Drogbayı kadrosuna katarak sadece Türkiye için değil, şampiyonlar liginde de iddialı olmak isteyen ve flaş transferleriyle büyük ses getiren Galatasaray, mabedi Türk Telekom Arenadaki locaları için yeni dönem satışına başladı. Arenadaki son model 150 adet loca ve 4 bin VIP koltuğu için 2014-2017 yılları arasındaki 3.5 yıllık satışlardan kulübün kasasına yaklaşık 90 milyon dolarlık bir paranın girmesi bekleniyor. 
YENİ SAHİPLER FARKLI BEDEL ÖDEYECEK 
GALATASARAYın yıldızlarını locada izlemenin bedeli yıllık 100 bin dolar ila 350 bin dolar arasında değişecek. Loca ve VIP koltuklar için büyük taleple karşı karşıya kalan yöneticiler, satışların sonunda da önemli bir parayı kasaya koymuş olacak. Arena Stadının hizmete girdiği 2011 yılında 3.5 yıllık paket halinde satışa sunulan localara ise yeni sahipleri 2014 Ocak ayından itibaren yüklü bir bedel ödeyecek 
SATIŞLARIN TRANSFERLE ALAKASI YOK 
DROGBA ve Sneijderı izlemek adına G.Saray Kulübüne yoğun bir talep olurken, yöneticilerden Sedat Doğan ise, Transfer parası için localar satışa sunuldu iddialarına şöyle yanıt verdi:
Loca satışına Beşiktaş derbisi ile start verdik. Ancak kaynak yaratmak için değil. Çünkü 2011 yılında 3 yıllığına satılan locaların süresi sene sonu itibariyle doluyor. Devam eden loca sahiplerimize de ayrıcalık yapıp avantajlı fiyat vereceğiz. Bunun transferlerle alakası yok. 
Arena'nın VIP ünlüleri 
TÜRK Telekom Arena Stadında loca ve VIP koltuğu olan birçok ünlü isim var. İşte o ünlüler...
-  Nihat Doğan
-  Mehmet Aslan
-  Murat Akdilek
-  Şahan Gökbakar
-  Kenan Doğulu
- Kenan İmirzalıoğlu 
ÜÇ BÜYÜKLERiN STATLARINDAKi LOCALARIN ÖZELLiKLERi 
TÜRK TELEKOM ARENA
-  190 loca
-  Yıllığı: 350 bin dolar
-  12 kişi girebiliyor
-  LCD TV ve internet. Şirketler misafirlerini ağırlayabiliyor. Restaurant hizmeti. Konserler için öncelikli bilet sahibi olunuyor.
-  3 yıllık gelir: 90 milyon dolar 
KADIKÖY ŞÜKRÜ SARACOĞLU
-  57 Loca
-  Yıllığı: 100 bin Euro
-  10 kişi girebiliyor
-  İçinde buzdolabı, tv ve bar var. Ayrıca restaurant hizmeti de veriliyor. Maç olmadığı zamanlarda da istenirse ofis olarak kullanılabiliyor.
-  Yıllık gelir: 7 milyon Euro 
BEŞİKTAŞ İNÖNÜ STADI
-  47 Loca
-  Yıllığı: 100 bin dolar
-  10 kişi girebiliyor
-  Kapalı devre internet ve TV var. 90 dakika boyunca büfe servisi. Restaurant hizmeti. Özel misafirler için özel koltuklar.
-  Yıllık gelir: 3.5 milyon Euro