Dostluğumuz örnek olsun
CHP Genel Başkanı ve Sosyalist Enternasyonal Başkan Yardımcısı Kemal Kılıçdaroğlu, Sosyalist Enternasyonalin Portekizin Cascais kentinde başlayan Dünya Ekonomisi Büyüme, İstihdam ve Sürdürülebilir Kalkınma Vizyonumuz başlıklı konsey toplantısına katıldı.
Toplantıya Genel Başkan Yardımcıları Umut Oran ve Faruk Loğoğlu da katıldı. Toplantının başında Kılıçdaroğlu, Sosyalist Enternasyonalin (SE) Yunan Başkanı Yorgo Papandreu ile samimi bir şekilde el sıkıştı, sohbet etti.  
İSMAİL CEMİ UNUTMADI 
Papandreu konuşmasında, ekonomik krize karşı sosyalistlerin takınması gereken ortak tavıra, Türk-Yunan dostluğunu örnek gösterdi. Papandreu, Avrupanın yaşadığı ekonomik kriz karşısında sosyalistlerin dayanışma içinde olması gerektiğinin altını çizerek, Türk-Yunan meselesinde değişim yaratan, ben ve İsmail Cemin başlattığı dayanışma ruhu, şimdi krizdeki Avrupa için Sosyalist Enternasyonalde olmalı dedi. Biz sosyalistler, Avrupalıları birleştirmeliyiz diyen Papandreu, ekonomik krizle birlikte Avrupa Birliğinin geleceğinin de riske girdiğini kaydetti. Papandreu, AB, bir daha savaşların asla olmaması için kuruldu. Global bir dünyada, nasıl dayanışma içinde yaşanır, bunu gösterdi. Mevcut krizin sadece ekonomik sonuçları olmaz, yaşamsal sonuçları da olur. Muhazafakâr, aşırıcı uçların büyüdüğü, milliyetçi, korkak bir Avrupa iflas demektir açıklamasını yaptı. 
ALMANYADA 8 BİRLİK 
Bu arada CHPnin yurtdışı örgütlenme çalışmaları kapsamında Almanyadaki 8 birliğin açılışı yapıldı. CHP Basın Biriminden yapılan yazılı açıklamaya göre, Yurtdışı Örgütlenme Koordinatörü Ali Kılıç tarafından yaklaşık 2 aydır sürdürülen açılmalar sonucunda Berlin, Münih, Hamburg, Mannheim, Frankfurt, Bremen ve Nürnbergde oluşturulan 8 CHP Birliği hizmete girdi.  Sosyalist Enternasyonal toplantısı dolayısıyla Portekizde olan Genel Başkan Kemal Kılıçdaroğlunun katılamadığı açılış töreninde Genel Başkan Yardımcısı Gürsel Tekin katıldı. 
Şanghay 5lisine girmek sağlıklı olmaz 
Gündemdeki konuları değerlendiren CHP Lideri Kılıçdaroğlu, Şanghay 5lisine girelim şeklindeki bir öneriyi tutarlı ve sağlıklı bulmadığını belirterek, Biz yönümüzü Doğuya değil Batıya çevirmiş bir toplumuz. Batı derken biz bir coğrafyayı değil, çağdaşlığı, uygarlığı kastediyoruz. dedi.