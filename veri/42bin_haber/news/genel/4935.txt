ABD Büyükelçiliklerinde bayraklar yarıya indi
ABD'nin Ankara Büyükelçiliği'ne yapılan saldırının ardından Büyükelçi Francis J. Ricciardone bir açıklama yaparak, Türkiye'deki ABD konsolosluklarında bayrakların yarıya indirileceğini ve ölenlerin anısına saygı duruşu gerçekleştirileceğini bildirdi.
İşte o açıklama; 
"Amerikan büyükelçiliğinin tüm çalışanları olarak, 1 Şubatta gerçekleşen terör saldırısı sonrası, Türk hükümeti liderleri ve yetkilileri, Meclis Başkanı ve milletvekilleri, Türk halkı, sivil toplum ile Türkiye ve ötesindeki dostlarımızdan gelen başsağlığı ve destek için minnettarız. Ortak üzüntüleri paylaştığımız bu tür zamanlarda, dostluğunuza ve dayanışmanıza derinden değer veriyoruz.  Özellikle Türk polisine ve diğer güvenlik yetkililerine, bizi her gün korudukları için teşekkür ediyoruz. 
Misyondaki  ailemizin cesur bir Türk üyesini kaybettik. Bizim için her gün nöbet tutan, yetenekli ve görevine bağlı, elçilikte çalışan Türk ve Amerikalıları korurken hayatını kaybeden kahraman Mustafa Akarsuya hepimiz derinden şükran duyuyoruz. Onun üstün fedakârlığını asla unutmayacağız. Cesaretini ve Türkiye ile Türk-Amerikan dostluğuna hizmetini saygıyla selamlıyoruz. Ailesinin acısını yürekten paylaşıyoruz. 
Kaybettiğimiz meslektaşımız Mustafa Akarsunun onuruna, ABD Elçiliği ve Türkiyedeki diğer konsolosluklarımızdaki bayrakların, 6 Şubat Çarşamba güneş batımına kadar yarıya indirilmesi talimatını verdim. Pazartesi günü öğleden sonra saat 1.13te, fedakârlığından tam 72 saat sonra, Mustafa Beyin anısına bir dakikalık saygı duruşu gerçekleşecektir. 
ABD ve Türkiye, hem ayrı ayrı, hem de birlikte, terör yüzünden ağır acılar çekti. Bu tür olaylar sadece terörü yenmek ve yıkmaya çalıştıkları hukuk kaidesini güçlendirmek için ortak irademizi sağlamlaştırıyor. Teröre asla boyun eğmeyeceğiz ve birlikte bu sorunun üstesinden geleceğiz. 
ABD Büyükelçiliği, Pazartesi günü normal hizmetleriyle açık olacaktır. 
Büyükelçi Francis J. Ricciardone"