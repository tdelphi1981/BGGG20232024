UEFA iyi yönettin dedi
Naniyi oyundan atarak Manchester Unitedın, Real Madride elenmesine yol açmakla suçlanan Hakemimiz Cüneyt Çakır, maçın gözlemcisi ve UEFA Hakem Kurulu Başkanı Collinadan olumlu not aldı.
CÜNEYT Çakır.. M.United- Real Madrid maçında Naniye gösterdiği kırmızı kartla gündeme oturdu. Dünya verdiği karar için ikiye bölündü:
- Kırmızı kart doğru. 
- Hayır, kart kararı yanlış.
İngiliz medyası idam sehpasını o akşam hazırlamıştı. Çakırı yerden yere vuruyorlardı. Bu kampanyaya İtalyan ve İspanyollar da katıldı...   
ROY KEANEDEN DESTEK 
Doğrusu sağduyulu sesler çıkmıyor değildi. 
M.Unitedın eski futbolcusu Roy Keane, kırmızı karta destek çıkarak, Pozisyonu daha fazla izledikçe, Türk hakemin kırmızı karta neden hükmettiğini daha iyi anlayabiliyorsunuz diyordu. 
Dünyaca ünlü eski İngiliz hakem Graham Poll ise çok daha farklı bir noktadan yaklaşıyordu Çakır tartışmasına.
- UEFA hakemlerine tüm seminerlerde, oyuncuların korunması gerektiği yönünde talimatlar verildiğini ve gözlemci koltuğunda da UEFA Hakem Komitesi Başkanı Pierluigi Collinanın oturduğunu hesaba katınca; Çakırın kendisini büyük bir baskı altında hissetmesini anlıyorum. Bu pozisyonu izleyen elit UEFA hakemleri Çakırın gösterdiği karta şaşırmayacaktır. 
UEFA YETKİLİLERİ OLUMLU 
Pollün bu yorumu haksız değildi. Nitekim maçtan onra Çakırın yönetimi konusunda UEFA yetkilileri ilk tepkilerini verdiler:
1- Cüneyt Çakır için hiç bir negatif durum söz konusu değildir.
2- Türk hakem dün gece stresli ve zor bir maçı çok iyi yönetti.
Buradan çıkan sonuç açık. Çakır ve yardımcıları UEFA gözlemcilerinden iyi not aldılar ve sınıfa geçtiler.
Öte yandan, İngilizler de sıcağı sıcağına verdikleri tepkilerden sonra dün daha ayağı yere basan yorumlara yöneldi.  
COLLİNA, ÇAKIRDAN MEMNUN 
Talk Sport gazetesi, Collina, Çakırın yönetiminden memnun başlığını attı. UEFA Hakem Kurulu başkanı ve aynı zamanda M.United-R.Madrid maçının gözlemcisi olan Collinanın iddiaların aksine Çakıra sahip çıkması İngiliz basınında geniş yankı uyandırdı. Collinaya yakın kaynaklardan edinilen bilgiler ve UEFA Hakem Kurulu delegesi Rudolf Zavrlın İngiliz gazetecilere söyledikleri sonrası İngilizlerin hayalleri suya düştü. Zavrl, Collinanın, Çakırın yönetimine tam not verdiği ve Naniye verdiği kırmızı karttan dolayı Türk hakemin arkasında durduğunu belirtti. 
İlk resmi açıklama: Çakır ve kırmızı ile ilgili sıkıntı yok 
UEFA Basın Sözcüsü Gregory Biskos, İngiliz The Guardian gazetesine yaptığı açıklamada, Çakır ile ilgili çok olumlu ifadeler kullandı. Biskos, Çakır ile ilgili bir
sıkıntımız yok. Bizim açımızdan kırmızı karttan yana herhangi bir sıkıntı yok. Maç gözlemcisinin raporunu bekleyeceğiz. Eğer repor sonucunda yapılması gereken
birşey varsa harekete geçeriz. Çakır, bu yıl görev verilecek hakemler listesinde kalmaya devam edecek dedi. 
Kung Fu darbesini bile görmediler 
Hakem ingiliz olunca böyle 
2010 Dünya Kupası İspanya-Hollanda finalinde, Hollandalı de Jong, İspanyol Alonsoya basının taktığı adla Kung Fu darbesi vurmuş, maçın İngiliz hakemi Howard Webb, sarı kart göstermişti. Otoriteler hareketin kırmızı kartlık olduğunu söylerken, İngilizler ise, vatandaşları Webbe destek vermişti. 
ÜSTESİNDEN GELDİ  The Independent yazarı Sam Wallace: Webbin görüş açısının dar olduğunu ve zor maçın üstesinden geldiğini belirtmişti.  
10 ÜZERİNDEN 9 PUAN Eski hakemlerden Graham Poll de finalin hakemine 10 üzerinden 9 verilmesi gerektiğini söylemişti.  
İYİ YÖNETİM GÖSTERDİ Bir diğer eski hakem Dermot Gallagher da Webbin oldukça iyi bir yönetim gösterdiğini ifade etmişti.  
Hindi! İstanbullu güzel maçı katletti 
HAKEM TÜRK OLUNCA BÖYLE 
KENDİ vatandaşları Howard Webbin kimsenin tartışmadığı kırmızı kartı göstermemesine tek bir eleştiri bile getirmeyen İngilizler, meşhur çifte standartlarını yine uygulayıp, Türk hakem Cüneyt Çakıra demediklerini bırakmadı. 
Guardian: Manchester her şeyi yaptı ama Cüneyt Çakırın çıldırtan kararı maçı katletti. 
Daily Telegraph: ALDATILDI Kötü bir hakem tarafından yönetilen iyi bir maç. 
Daily Mail: SOYGUN   Hakemin maçı mahvetmesinin ardından United, şampiyonlar ligine veda etti 
THYYE BAŞARILAR: Ünlü İngiliz Gazeteci Henry Winter: Manchester United ile kontrat yenilemek isteyen Türk Hava Yollarına başarılar... 
Mourinho: Sarı kart da olabilirdi 
GEÇMİŞTE Barcelona maçlarında zarar gördüğü hakem kararlarına, doğru olsa bile şiddetli tepki gösteren Real Madrid Teknik Direktörü Jose Mourinhonun, bu kez galibiyetin rahatlığıyla, Sarı da olabilirdi türünden demeçler vermesi ayrı bir çifte standart oldu. 
Twitter oyunu bile yaptılar 
CÜNEYT Çakırın Naniyi oyundan atmasına olan öfkelerini kontrol edemeyen bazı İngiliz gazeteleri, işi çirkin boyutlara taşımaya başladı. Daily Mail, Çakır adına açılmış sahte bir twitter hesabına sayfalarında yer vermekte sakınca görmedi. Hesapta, Çakırın, Real Madrid ve Ronaldoyu takip ettiği yalanı ortaya atılıp, maçı da bu duygularla yönettiği yansıtıldı. 
Talk Sport gazetesi:  Wembleydeki finali Çakır yönetebilir 
ŞAMPİYONLAR Ligi finali mayıs ayında İngilterenin başkenti Londrada Wembley Stadında oynanacak. Önceki günkü tartışmalı maça kadar Avrupada herkes tarafından en önemli adaylar arasında gösterilen Cüneyt Çakırı İngilizler, kendi ülkelerindeki finalde görmeyi istemiyor. Ancak UEFA kaynaklarından aldıkları bilgi İngilizlerin bu konuda da hayli canını sıktı. Talk Sport gazetesi, FIFA kokartlı Türk hakemin Wembleydeki finali yönetebileceğini okurlarına duyurdu.  
İSPANYOL BASINI 
Kırmızı kart ağırdı 
İSPANYOL As gazetesinden Urizar Azpitarte, Çakırın tarihi bir hata yaptığına inanıyor. Marcadan Andijar Oliverde kırmızının ağır olduğuna inananlardan. Oliver, faulün sarı kartla cezalandırılması gerektiğini savundu. 
Nani kartı haketti 
Eski Manchester Unitedlı futbolcu ve maçı televizyondan yorumlayan Roy Keane: Naninin kırmızı kartı hakettiğini söyledi.  
Ya Schalke-G.Saray maçını İngiliz hakem yönetirse! 
Tartışmalardan etkilenip, hata yapar mı? 
CÜNEYT Çakırın İngilterede manşetlere taşınması gözlerin hakemlere çevrilmesine ve bambaşka bir soruya yol açtı?
- Schalke 04- Galatasaray maçına bir İngiliz hakem atanır mı?
İstanbulda 1-1 berabere biten karşılaşmanın rövanşı, 12 Mart Salı günü Almanyada oynanacak. Bu maçın hakemi henüz atanmadı. Ancak yine de bu soru akıllara düştü:
- İngiliz hakem bu karşılaşmayı yönetirse, tartışmalardan etkilenir mi?
UEFA maçın hakemini bu hafta sonu açıklayacak. Karşılaşmayı yönetmesi muhtemel 3 İngiliz hakem ise şunlar
1- Martin Atkinson 
2- Marc Clattenburg 
3- Howard Webb 
Naninin vukuatları 
Nani, İngiliz ekibindeki ilk kırmızı kartını 2007-08 sezonunda West Ham karşısında gördü. Rakibine arkadan müdahalesi yüzünden oyundan atıldı. 
Portekizli oyuncu, Aston Villa ile 2010 yılında oynanan maçta oyun 1-1 devam ederken rakibine çift dalması sonrası kırmızı kart gördü.   
Ferdinanddan bir Noel kartı bekliyor musunuz? 
Cüneyt Çakırı havaalanına kadar takip eden Daily Mail gazetesi muhabiri Ian Ladyman, Çakırın sabah erken saatlerdeki neşeli tavrına dikkat çekti. 
İşte o gazetecinin yorumları: 
Tartışmalı kararına rağmen rahattı ve gülümsüyordu.
Sorduğum soruların hiç birine yanıt alamadım
Sadece kafasını salladı ve Konuşmam doğru olmaz dedi. 
İngiliz gazetecinin cevaplarını istediği sorular: 
1- Performansınızı nasıl buluyorsunuz?
2- Naniye kırmızı kart gösterdiğiniz için pişman mısınız?
3- Alex Ferguson size tam olarak ne söyledi?
4- Rio Ferdinanddan bir Noel
kartı bekliyor musunuz? 
MHK: Çakır oyuncuların hepsini ezberledi gitti 
HAKEMLER dün Selimiye Stadında İstanbul Amatör Ligi klasman maçlarını takip ederken Çakırın M.United-R.Madrid maçında Naniye gösterdiği kırmızı kartı yorumladı. 
MHK Başkan Vekili Yüksel Okçuoğlu ile üyeler Sadettin Güler, Ünsal Çimen, Turgay Güdü, Zihni Aksoy ve Hamza Işın, Çakırın yönetimine tam not verdi. Sadettin Güler, Cüneyt Çakır bu maçtan önce tüm oyuncuların özelliklerini adeta ezberledi. Nani son 5 yıl içinde 4 kez böylesine sert hareket yapmış birisi dedi. Ünsal Çimen de, İyi yönetmese maç tempolu oynanamazdı yorumunu yaptı.