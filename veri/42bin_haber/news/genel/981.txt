Şahin'e 10 Kasım sorusu
CHP Balıkesir Milletvekili Namık Havutça, İçişleri Bakanı İdris Naim Şahin'e, '10 Kasım'da Atasını anmak için yurdun dört bir yanından Ankara'ya seyahat edecek olan yurttaşlarımızın anayasal hakkı olan seyahat etme özgürlüklerini anayasaya aykırı benzer bir uygulamayla engellemeniz söz konusu olacak mı?' diye sordu.
 HAVUTÇA, Şahin'in yanıtlaması istemiyle TBMM Başkanlığı'na verdiği soru önergesinde, şu soruları da yöneltti: 'Yurttaşlarımızın 29 Ekim Cumhuriyet Bayramı kutlamalarına katılmak için Ankara'ya seyahat etme özgürlüğünü elinden alan 27 Ekim 2012 tarihli 'Kanuna Aykırı Toplantı ve Gösteri Yürüyüşü' konulu yazılı ve 'gizli' metin hangi kanuna, hangi mevzuata dayandırılarak hazırlanmıştır?Anayasaya aykırı bu emri siz mi verdiniz?'  ANKA
  