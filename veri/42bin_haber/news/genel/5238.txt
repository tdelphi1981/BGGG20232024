Rabbim lekeyi temizleyecek kadar ömür versin
Balyoz davası tutuklusu emekli Orgeneral Ergin Saygun, dün 8.5 saat süren kritik açık kalp ameliyatı geçirdi. Emekli Orgeneral Ergin Saygun'un infazının durdurulmasına ve sağlık sorunları sebebiyle tahliyesine karar verildi.
Ameliyatından önce bir mektup yazan Saygun, Yüce Rabbimin bana, üzerime atılı bu lekeyi temizleyecek kadar ömür vermesi tek dileğimdir. 45 senelik askerlik hayatımda devletim, milletim ve TSK aleyhinde tek bir faaliyetim olmadı dedi. 
BALYOZ davasından 18 yıl hapis cezası alan emekli Orgeneral Ergin Saygun, dün sabah 8.5 saat süren açık kalp ameliyatı oldu. Ergin Saygunun kızı Ece Saygun önceki gün Polonyadan yazdığı Tweetlerle babasının ameliyatını duyurdu ve kan çağrısı yaptı. Hastanenin önünde de, elinde, babasının Silivri Cezaevinde elinden düşürmediği oltu taşı, gümüş işlemeli tespihi vardı. Ece Saygun, Twitter hesabından dakika dakika hastanedeki gelişmeleri de yazarken, Uysa da şu kalbimi söküp sana versem. Dayan Ergin Saygun, dayan canımın canı mesajını yazdı.

  İşte Adli Tıp'ın 'Ergin Saygun' raporu
YÜZLERCE KİŞİ KAN VERMEYE GELDİ  

Daha önce 2 kez açık kalp ameliyatı geçiren Ergin Saygun hastanede kaptığı virüs nedeniyle, Halkalı Mehmet Akif Ersoy Göğüs Kalp ve Damar Cerrahisi Hastanesinde bir kez daha ameliyata alındı. Twitterdan çağrıyı duyan yüzlerce kişi hastaneye gelerek kan vermek istedi. Babasının 17 Temmuz 2012den beri hastanede olduğunu anlatan Ece Saygun, şunları söyledi: 1 ay önce babamın hastalığıyla ilgili hastane bir rapor vermişti. Bu rapora göre babamın hastanede kalması dahi riskliydi. Virüs kapabilir denilmişti. Mahkeme heyeti tahliye etmedi. Ne yazık ki korkulan oldu ve babam virüs kaptı. Bu sabah apar topar ameliyata alındı. Daha önce iki defa açık kalp ameliyatı geçirmişti. Kan ihtiyacımız oldu. Dün geceden beri buraya gelen herkese teşekkür ediyoruz. Babam mahkemede Beni öldüremeyeceksiniz diye bağırmıştı. Ben inanıyorum ki babam bunu da atlatacak ve gelecek. Dua bekliyoruz. Babamı rapora rağmen tahliye etmeyen mahkeme heyetiyle ilgili yapabileceğim tüm hukuki girişimlerde bulunacağım.
Ece Saygun, Twitter hesabından babasının ameliyata girmeden önce el yazısıyla yazdığı mektubu da paylaştı. 

DARBECİ DEĞİLİM

  İkinci bir emre kadar sana ölmek yasak!
Ergin Saygun, Ben darbeci değilim dediği mektubunda şunları yazdı: Esirgemediğiniz yakın desteğiniz ve dualarınız için hepinize şükranlarımı sunarım. Bu ameliyat, hastanenin kapakçık sorunları nedeni ile hastanede kalması uygun değildir enfeksiyon kapabilir şeklindeki raporunun 10. Ağır Ceza Mahkemesi tarafından dikkate alınmayarak, tutuksuz yargılanmamı kabul etmemesinden kaynaklanmıştır. Vebali de mahkemeye veya bu mahkemeye veya bu kararları verenlere aittir. Yüce Rabbimin bana, üzerime atılı bu lekeyi temizleyecek kadar ömür vermesi tek dileğimdir. Mahkemede, Beni öldüremeyeceksiniz diye bağırmam bundandır. Çünkü ben doğru taraftayım. Çünkü ben darbeci değilim. 45 senelik askerlik hayatımda devletim, milletim ve TSK aleyhinde tek bir faaliyetim olmadı. Suçsuz olduğumuzu bile bile konuşmayanlar, onlar konuşmadığı ve gerçekleri anlatmadıkları için yıllardır acı çekilmesine, kariyerlerin sönmesine yol açanları da yüce Allaha havale ediyorum. Hepinize selam ve sevgiler. 

SAYGUN'UN AVUKATINDAN AÇIKLAMA

AMELİYAT 8.5 SAAT SÜRDÜ

Saygunun ameliyatı 8.5 saat sürdü. Ameliyathanenin kapısında bekleyen Ece Saygun, içerden ameliyatın başarılı geçtiği haberini alır almaz annesinin yanına koştu. Annesi Nermin Sayguna sarılarak gözyaşı döken Ece Saygun, Doktoru ameliyatın iyi geçtiğini söyledi. İlk 48 saat çok önemli. Bu gece uyutulacak, sonra ilaçları azaltarak uyandıracaklar. Dua edeceğiz hepimiz. Babamı buradan canlı çıkartmak istiyoruz. Ben babamı birazcık tanıyorsam inatçıdır o. Kolay değil 67 yaşında. Hem kalp yetmezliği var, hem akciğer yetmezliği var, hem şeker hastası, hem tansiyon hastası. Bu ameliyattan babamın sağ çıkması doktorların mucizesi. Bütün kapağı komple değiştirmişler dedi. 

İyi geçti gözyaşı 
SAYGUNun ameliyatı sürerken, eşi Nermin Saygun, kızı Ece ve oğlu Tolga, sıkıntı içinde hastane bahçesinde bekledi. Gözyaşlarını tutamayan Nermin Saygun, Eşlerimiz hiç yoktan onun bunun eline düştü. Bu ülkeye günah. Eşim ölür de, kalkar da hepimizin olacağı bu. Ama ülkelerimiz böyle değil. Ülkeye sahip çıkmamız lazım dedi. Eski Kara Kuvvetleri Komutanı emekli Orgeneral Erdal Ceylanoğlu ve eski Genelkurmay Başkanı emekli Orgeneral Yaşar Büyükanıtın eşi Filiz Büyükanıt da hastaneye gelerek aileye destek olmaya çalıştı.  
Hayati tehlike var raporu geldi infaz ertelenebilir 
ADLİ Tıp Kurumu, mahkemenin istediği Ergin Saygunun sağlık durumuna ilişkin raporunu hazırladı. Saygunun avukatları tarafından gazetecilere dağıtılan 6 Şubat 2013 tarihli bir sayfalık raporda şöyle deniyor: Ergin Saygunun dosyada mevcut tıbbi evrakı ve kurulumuzda yapılan muayenesi sonucunda, 5275 sayılı Ceza ve Güvenli Tedbirleri Kanununun 16/2 maddesi gereğince kişide yeni gelişen protez kapak infektif andokardit tablosunun cezaevi koşullarında kalması halinde hayati tehlike yaratacağı, acil tedavi gerektiren bir durum olduğu, hastanede yatarak tedavisine devam edilmesinin uygun olduğu, tedavisi süresince hayatını tek başına idame ettiremeyeceği, tedavisinin hastanede tamamlanmasının müteakip tekrar kurulumuzca değerlendirilmesinin uygun olduğu oybirliği ile mütalaa olunur. 
Mahkeme, 24 Ocakta yasalaşan  hayati tehlike olması halinde infaz erteleme getiren düzenlemeyi dikkate alıp Saygunu tahliye edildi.

"BABAMIN TESBİHİNİN ŞANS GETİRDİĞİNE İNANIYORUZ"

Refakatçi olarak hastanede bekleyen ve tahliye haberini alan Saygun'un kızı Ece Saygun, yakınları ile kucaklaştı. Ece Saygun "Şu anda duygularım çok karışık. Babam dün yaklaşık 10 saat süren bir ameliyat oldu. Şu anda da uyutuluyor. Hiçbir şeyden haberi yok. Yarın öğle saatlerinde yavaş yavaş uyandırılacak. Babam bir an önce gözlerini açsın. Ve ben babama özgür olduğunu söyleyeyim. İlk duyduğumda Cemal Süreyya'nın bir şiiri geldi aklıma. 'Özgürlüğün geldiği gün o gün ölmek yasak' isimli bir şiir. Bunu söylemek istiyorum ona. Tahliye işlemleri için gelecekler şu an yoldalar" dedi. 
Elinde Babası Ergin Saygun'un tesbihi olduğu gözlenen Ece Saygun, "Bu tesbih babamın ceza evinde kullandığı tesbih. Ameliyata girerken tesbihi bana verdi. Ameliyat çıkışında da bunu babama geri vereceğim. Bu tesbihin bize şans getirdiğine inanıyoruz" diye konuştu.  
Kararın ardından Silivri Cezaevi'nden yetkililer, hastaneye geldi. Saygun'un tahliye evraklarını kızı Ece Saygun imzaladı. Ergin Saygun ameliyatının ardından alındığı yoğun bakımda gözetim altında tutuluyor.