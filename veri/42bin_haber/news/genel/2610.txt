İstiklal Caddesi kan gölüne döndü
Beyoğlu'nda Rus uyruklu bir kadına 'laf atma' yüzünden çıkan kavgada 3 kişi döner bıçak darbeleriyle yaralandı.
 Polis olaydan sonra kaçan şüphelilerden 2'sini kısa bir süre sonra yakalayarak gözaltına aldı.
 
 HABERİN GALERİSİ İÇİN TIKLAYIN
 İstiklal Caddesi Odakule önünde saat 22.00'da Rus uyruklu bir kadın arkadaşı ve 2 arkadaşıyla yürüyen Mümtaz Duran ile 2 kişi arasında laf atma yüzünden tartışma çıktı. Tartışma kısa sürede kavgaya dönüşünce grup üyelerinden biri cadde üzerindeki bir büfeden döner bıçağını alarak Deniz Kurhan, Murat Çetin ve Mümtaz Duran'a saldırdı. Saldırıya uğrayan 3 kişi vücudunun çeşitli yerlerinden yaralandı. Kanlar içinde yerde yığılan yaralılara ilk müdahale olay yerindeki vatandaşlar tarafından yapıldı. Yaralılar ilk müdahalenin ardından olay yerine çağırılan ambulanslarla çevre hastanelere kaldırılarak tedavi altına alındı. Rus turist ise ifadesi alınmak üzere polis merkezine götürüldü.
 2 SALDIRGAN DA YAKALANDI 
 Olay yerine gelen çok sayıda polis ekibi, döner bıçaklarını atarak izlerini kaybettirmeye çalışan saldırganların peşine düştü. İstiklal Caddesi üzerindeki ara sokaklara kaçan Ersin Özçam ve Eren Ereli polis ekipleri tarafından kıskıvrak yakalandı. Yakalanan 2 şüpheli gözalıtına alınarak Taksim Polis Merkezi'ne götürüldü. Olayla ilgili soruşturma devam ediyor.
 Olay yerindeki yaralılara ilk müdahaleyi yapan ve kavgayı ayırmaya çalışan görgü tanığı, "Adamın elinden döner bıçağını almaya çalıştım. Ancak başaramadım. 2 kişilerdi, koşarak uzaklaştılar" diye konuştu.
 Olayı gören bir diğer vatandaş ise, "Olayın nasıl olduğunu bilmiyorum. Ben adamı sadece kaçarken gördüm. Adam elinde kocaman satır bıçağı ile buradan kaçabiliyor. Kimsede buna müdahale etmiyor" dedi. 
 
 DHA