80 liralık bilet karaborsada 500 TL
G.Saray-F.Bahçe derbisinin satışa çıkan biletleri bitti. Kombineler kiraya çıktı. Karaborsada taban fiyat 500 TL
 DERBİNİN biletleri kapışıldı. GS Bonus Kart sahipleri için öncelikli olarak satışa sunulan biletler çok kısa bir sürede tükendi. Sarı-Kırmızılılar, fiyatları 80 ile 700 lira arasında değişen sınırlı sayıda bileti satışa çıkar çıkmaz tüketti.  Karaborsada 80 liralık biletler 500 TL'ye kadar çıktı. Maç günü rakamın bin lirayı geçmesi bekleniyor. Bir maçlık kombine kiraları da sezonluk kart satış bedellerine ulaştı. G.Saray'ın 5 milyon lira hasılat elde etmesi bekleniyor.