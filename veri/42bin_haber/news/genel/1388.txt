Sakık'ın yöntemi infazla tasfiye oldu
ADANA'da kanlı bir eylem hazırlığındayken yakalanan PKK'lı Hogir kod adlı 23 yaşındaki Mehmet Vafi K.'dan çarpıcı itiraflar... Örgütün Amanos grubunda yer alan Hogir'in 39 sayfalık ifadesine AKŞAM ulaştı.
 Devrim TOSUNOĞLU
 Geçen haziranda ele geçirilen Hogir, Öcalan'ın ölümü halinde PKK'nın başına Cemil Bayık'ın geçeğini iddia etti. Gaziantep'teki bombalama olayını gerçekleştiren Firaz kod isimli Murat Filiz'le aynı grupta olan Hogir'in iddialarından bir bölümü...
 TÜRKİYE sınırları içindeki kamplarda 2.500 PKK'lı bulunuyor. 
 PKK'nın Türkiye, Suriye, İran ve Irak topraklarında bağımsız bir Kürdistan devleti kurma amacı yoktur. Ancak tüm Kürtlerin tek çatı altında birleştirilmesi amacı vardır. 
 DAĞDAN inişi sadece Abdullah Öcalan gerçekleştirebilir. Murat Karayılan ve diğerleri dağdakileri durduracak bir karar alamaz.
 BİNGÖL'de 33 erin şehit edilmesi olayında emri Şemdin Sakık verdi. O dönem JİTEM grubuna bağlı olarak faaliyet gösteriyordu. O ekip kendileri gibi düşünmeyen kadroları infazla tasfiye etmeye çalıştılar. 
 HAVA harekatları PKK'lıları tedirgin ediyor. Önlem olarak bazı kamp bölgelerinde tüneller açtık. 
  