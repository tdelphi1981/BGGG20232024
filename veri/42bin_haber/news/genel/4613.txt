22 konserlik klasik maraton
İstanbul Kültür Sanat Vakfı (İKSV) tarafından düzenlenen İstanbul Müzik Festivali, 41 yaşında. Festival bu yıl 4-29 Haziran tarihlerinde gerçekleşirken, İstanbul 500e yakın yerli ve yabancı sanatçıyı ağırlayacak.
İSTANBUL Kültür Sanat Vakfı (İKSV) tarafından Borusan Holding sponsorluğunda düzenlenen İstanbul Müzik Festivali, bu sene 41inci yaşını kutlayacak. Zaman ve Değişim teması etrafında, 4-29 Haziran tarihleri arasında gerçekleştirilecek festival, aralarında Vadim Repin, Maxim Vengerov, Shlomo Mintz, Mario Joao Pires, Khatia Buniatishvili, Magdelena Kozena, Kim Kashkashian, Sol Gabetta gibi isimlerle dünyanın önde gelen orkestralarından Deutsche Kammerphilharmonie Bremen ve Münih Oda Orkestrasının da bulunduğu 500e yakın yerli ve yabancı sanatçıyı İstanbulda ağırlayacak. 
PEKİNEL KARDEŞLERE ONUR ÖDÜLÜ
Genç müzisyenlere yönelik özel projelere ve verdiği eser siparişleriyle çağdaş müzik repertuvarına katkıda bulunmaya devam ederek çeşitli dünya ve Türkiye prömiyerlerine ev sahipliği yapacak 41inci İstanbul Müzik Festivalinin programında orkestralı konserler, oda müziği ve resitaller ile bazıları özgün programlardan oluşan toplam 22 konser yer alıyor. Farklı mekânlarda izleyiciyle buluşacak festival bu yıl ilk defa Surp Vortvots Vorodman Kilisesini kullanacak. Festivalin diğer mekânları arasında Aya İrini Müzesi, Süreyya Operası, Lütfi Kırdar Kongre ve Sergi Sarayı, Galata Mevlevihanesi Müzesi, Galata Rum İlköğretim Okulu, İstanbul Modern ve İş Sanat Kültür Merkezi bulunuyor.
41inci İstanbul Müzik Festivalinin Onur Ödülü, piyano ikilisi olarak yaptıkları uluslararası kariyer ve Türkiyede çok sesliliğin yayılması ile genç müzisyenlerin eğitimi konusundaki çalışmaları sebebiyle Güher ve Süher Pekinele verilecek. Yaşam Boyu Başarı Ödülünün sahibiyse, 20nci yüzyılın ikinci yarısına damgasını vurmuş, çok zengin bir eser birikimine sahip Polonyalı besteci Krzysztof Pendereckinin olacak. Ödüller, 4 Haziran Salı akşamı Lütfi Kırdar Uluslararası Kongre ve Sergi Sarayındaki açılış töreninde verilecek. 
 