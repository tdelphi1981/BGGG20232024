Ölüm öpücüğü
Brezilyada Kiss (Öpücük) adlı gece kulübündeki üniversite gecesinde sahnede ateşli şov yapan rock şarkıcısı, tavan kaplamasını yaktı. Aniden cehenneme dönen mekânda dar çıkışa yığılan gençler birbirini ezdi, geride kalanlar zehirlendi. En az 232 kişi öldü, 131 yaralı var.
BREZİLYAnın güneyindeki üniversite şehri Santa Mariada bulunan Kiss Clubda tarihin en ölümcül gece kulübü yangınlarından biri yaşandı. Brezilya medyasına göre yangın, kulüpteki üniversite öğrencilerine konser veren rock grubunun solistinin sabaha karşı 02.30 sularında bir ateş şovu yapmaya kalkışması üzerine çıktı. Şarkıcının püskürttüğü alev, tavandaki akustik köpüğü tutuşturdu. Sentetik malzeme hızla yanarak saniyeler içinde tüm mekanı cehenneme çevirdi.  
2000 KİŞİ, TEK KAPI 
İtfaiye yetkilileri maksimum kapasitesi 1000 olan mekanda 2000 bin kişinin olduğunu söyledi. Tek bir adet, o da çok dar çıkışa can havliyle yüzlerce kişi yığıldı. Kurbanların çoğu ezilerek veya geride kalıp dumandan zehirlenerek öldü. Hızla olay yerine gelen itfaiye ve ordu birlikleri yangını 05.30da kontrol altına aldı. Ancak saat sabah 07.00 olduğunda bile gece kulübünden cesetler çıkarılıyordu.  
KULÜPTEKİLERİN YAKINLARI OLAY YERİNE KOŞTU / FOTO GALERİ 
Sönmeyen yangın 
Santa Marianın bağlı olduğu Rio Grande do Sul eyaletinin valisi Tarso Genro, Twitterda Üzücü bir pazar diye yazarak benzer olaylara karşı tüm önlemlerin alındığını belirtti. Ancak bu tür facialar tekrarlanıp duruyor. 2004te Arjantinde ve 2003te ABDde çıkan gece kulübü yangınlarının sebebi de benzer ateş şovlarıydı. En büyük facialar şöyle: 
2009: Bangkok, Tayland: 66 ölü
2009: Perm, Rusya - 155 ölü
2004: Buenos Aires, Arjantin - 194 ölü
2003: Rhode Island, ABD - 100 ölü
2000: Luayong, Çin - 309 ölü
1996: Quezon City, Filipinler - 160 ölü
1977: Kentucky, ABD 165 ölü
1970: Saint Laurent du Pont, Fransa - 146 ölü
1942: Boston, ABD - 492 ölü GECE KULÜBÜNDE YANGIN FACİASI 
VIP şansı 
İtfaiye, hızlı tahliye için kulübün duvarında balyozlarla delikler açtı. Kulübün duvara bitişik VIP bölümünde bulunanlar daha çabuk dışarı çıkarıldı. Brezilya Cumhurbaşkanı Dilma Rousseff, facia nedeniyle Avrupa Birliği-Latin Amerika ve Karayipler Zirvesinin düzenlendiği Şilideki gezisini yarıda keserek ülkeye döndü.