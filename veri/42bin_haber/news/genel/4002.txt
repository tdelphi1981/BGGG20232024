Baba-oğul tünelde çarpıştı
Karabükte Nurettin İncebak (52) yönetimindeki otomobille, oğlu Coşkun İncebacakın (31) kullandığı kamyon tünelde çarpıştı.
Kazada Nurettin İncebacak yaşamını yitirirken, devrilen kamyondan çıkan Coşkun İncebacak ise araçtaki kişinin babası olduğunu öğrenince şoka girdi. Kaza Karabük ile Yenice ilçesi arasındaki karayolunda bulunan 410 metre uzunluğundaki Yellikaya Tünelinde meydana geldi. Birer şerit gidiş-geliş olan tünelde, Nurettin İncebacak yönetimindeki otomobil, çıkışa doğru kontrolden çıkarak karşı yönden gelen Coşkun İncebacakın kullandığı taş yüklü kamyonla çarpıştı. Kazada otomobil hurdaya dönerken, kamyon ise tünelin girişinde devrildi. MOBESE kameralarına da yansıyan kazanın ardından yan yatan kamyondan çıkan Coşkun İncebacak tünelin içerisine doğru girdi. Kazayı gören sürücüler ise yardıma koştu. Hurdaya dönen otomobilden çıkarılan Nurettin İncebacak hastaneye kaldırılmak istenirken yolda yaşamını yitirdi.