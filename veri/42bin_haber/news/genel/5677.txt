Ukrayna'da yolcu uçağı acil iniş yaptı: 5 ölü
Ukrayna'da iç hat seferi yapan yolcu uçağının ülkenin doğusundaki Donetsk bölgesinde acil iniş yapması sonucu beş kişi hayatını kaybetti.
Acil Durumlar Dairesi yetkilileri, içinde 45 kişi bulunan uçaktaki yolculardan çoğunun kurtarıldığını, beş kişinin öldüğünü ve 12 kişinin yaralandığını belirtti. 
OLAYIN ARDINDAN ÇEKİLEN İLK GÖRÜNTÜLER / FOTO GALERİ 
Acil Durumlar Dairesi'nin sözcüsü, güneydeki Odesa kentinden havalanan Ioujnye avialinii şirketine ait Antanov 24 tipi uçağın inişe geçtiği sırada savrularak parçalara ayrılmaya başladığını söyledi. Uçağın pistten mi çıktığı yoksa pist dışına mı indiği henüz bilinmiyor. 
Medya, kaza sırasında Donetsk Havaalanı'nda yoğun sis olduğunu duyurdu.

Bu arada İnterfaks ajansı, bir kazazedeye dayanarak, uçaktaki yolcuların Shakhtar Donetsk ve Borussia Dortmund takımları arasındaki maçı izlemeye giden futbol taraftarları olduğunu açıkladı. 

Donetsk futbol kulübünden bir kaynak, uçaktakilerin taraftar olduğunu doğruladı.