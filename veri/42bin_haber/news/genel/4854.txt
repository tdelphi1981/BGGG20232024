Anadilde savunma AİHMden dönecek
MHP Genel Başkan Yardımcısı ve İzmir Milletvekili Ahmet Kenan Tanrıkulu, İzmirin Bayraklı ilçesindeki muhtarlarla buluşup, sorunlarını dinledi.Türkiye ile ilgili 2 büyük tehlike olduğunu belirten Tanrıkulu, şunları söyledi: Bunlardan biri bütünşehir yasası. Diğeri ise anadilde savunma hakkı. Birçok konu anlaşılmadığı gibi bu da anlaşılmadı. Bizim derdimiz bu ülke topraklarının derdi. Mecliste adamların yapmadığı kalmadı. Sanığın savunmasıyla ilgili bir sorunu yok. Eskiden, mahkemelerde sanığa tercüman bulunuyordu. Şimdi ise hâkim ve savcıya tercüman bulunmaya başlandı. Önce Oslo görüşmesi, ardından ada görüşmesi. Ada bir şahıs değil. Ada şöyle dedi, ada böyle dedi, diye neredeyse onun söyledikleri kanun gibi uygulanmak isteniyor. Anadilde savunma, AİHMden de dönecektir.          