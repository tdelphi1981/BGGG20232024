Taklit ürüne hapis cezası geliyor
Türkiye patent konusunda ciddi adımlar atmaya hazırlanıyor. Bakanlar Kurulunda imzaya sunulan Sınai Mülkiyet Kanun Tasarı taslağı, taklit ürünlere bir yıldan üç yıla kadar hapis cezası verilmesini, terör örgütlerinin simgelerinin kullanılmasının yasaklanmasını öngörüyor. Bilim, Sanayi ve Teknoloji Bakanı Nihat Ergün, Bu süreçte öncelik verdiğimiz alanların başında sınai mülkiyet hakları ve sınai mülkiyet sistemi geliyor dedi.
Türkiyenin önemli bir potansiyeli haline gelen, yenilik ve teknoloji üretimi konusunda adından çok söz ettirecek üniversitelerin de sınai mülkiyet sistemine dahil edilmesi gerektiğini bildiren Ergün, Yeni düzenleme ile üniversiteler de patent sahibi olacak, gelirin en az yüzde 30u öğretim üyesine verilecek. Böylelikle hem üniversite hem öğretim üyesi para kazanacak. Bu düzenlemeyle akademisyenlerimizin ticarileştirme zorluklarından ötürü patent başvurusu yapma konusundaki çekincelerini de gidermiş ve üniversitelerimizdeki mevcut buluş potansiyelini ortaya çıkarmış olacağız dedi.  Konusu itibariyle suça tevşik eden, ırkçılık, küfür içeren veya terör örgütlerini simgeleyen semboller gibi kamu düzeni ve genel ahlaka aykırı tasarımların reddedileceğini bildiren Ergün, tasarımlarda itiraz ücretini de kaldırdıklarını kaydetti. Taklit ürünlerle mücadele kapsamında markayı taklit ederek depolamak marka ihlali olarak değerlendirilecek ve bu suçu işleyenler de bir yıldan üç yıla kadar hapis ve 20 bin gün adli para cezası ile cezalandırılacaklar.  
İNCELEMESİZ PATENT 
Patent tescil süreçlerini konusunda uygulamaya ilişkin olarak önemli değişiklikler yapıldığını da ifade eden Ergün, Uygulamada ve yargı süreçlerinde sorunlar çıkaran İncelemesiz Patent Sistemini kaldırıyoruz. Faydalı model tescil sistemine de araştırma raporu düzenlenmesi getiriyoruz dedi.  
Patent ihlaline 1 milyon TL ceza 
NİHAT Ergün, Patent, tasarım ve coğrafi işaretlerin ihlali durumunda verilecek cezanın üst limiti onbin güne kadar adli para cezası olarak belirleniyor. bir başka ifadeyle cezanın üst limiti 1 milyon TLye karşılık geliyor. Cezaların ödenmemesi durumunda ihlallerde bulunanları hapis cezası bekliyor dedi.