Kupa ödülü 13.5 milyon dolar
Birleşik Arap Emirlikleri Devlet Başkanı Şeyh Halife bin Zayed En-Nahyan, Körfez Ülkeleri Kupası'nı kazanan ülkesinin milli futbol takımına 13,5 milyon dolar ödül verdi.Birleşik Arap Emirlikleri (BAE) Devlet Başkanı Şeyh Halife bin Zayed En-Nahyan, Körfez Ülkeleri Kupası'nı kazanan ülkesinin milli futbol takımına 50 milyon dirhem (yaklaşık 13,5 milyon dolar) ödül verdi.

BAE resmi haber ajansı WAM'da yer alan açıklamaya göre, Nahyan, Bahreyn'de cuma günü oynanan final maçında Irak milli takımını 2-1 yenerek kupada ikinci kez şampiyon olmayı başaran BAE'li futbolcuları kabul ederek, kutladı.

Nahyan'ın yaklaşık 13,5 milyon dolarlık ödülünün yanı sıra Maliye Bakanı Şeyh Hamdan bin Raşid'in oğulları da şampiyon takımın futbolcularına hediye olarak 3 milyon 250 bin dolar vermişti.