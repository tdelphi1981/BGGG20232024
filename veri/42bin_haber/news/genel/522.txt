Irak Kürt Bölgesi'nde petrol üretimi artıyor
Irak'ın kuzeyinde Hor Mor ve Çemçemal sahalarının ortaklarından Dana Gas ve Crescent Petroleum bölgedeki faaliyetinin dördüncü yılında günlük 80 bin varil üretim kapasitesine ulaştı. Dana Gas Yürütmeden Sorumlu Müdürü ve Üst Düzey Yönetici Vekili Rashid Al-Jarwan, üretimin hızla arttığını belirterek, ''Federal hükümetin ödemeleri yeniden başlattığını açıklaması bizi çok cesaretlendirdi'' dedi.
 AA muhabirinin edindiği bilgiye göre, 2007 yılından itibaren Kuzey Irak bölgesindeki petrol ve doğalgaz sahalarına yaklaşık 1 milyar dolar yatırım yapan iki uluslararası şirketin ortaklığı 2008'den itibaren 67 milyon varillik toplam üretimin gerçekleşmesini sağladı.
         
 Şirketler bölgede faaliyete geçtiklerinin dördüncü yılında günlük 80 bin varil üretim kapasitesine ulaştıklarını açıkladı. Konuya ilişkin, Dana Gas Yürütmeden Sorumlu Müdürü ve Üst Yönetici Vekili Rashid Al-Jarwan, ''Bu önemli kilometre taşı Irak Kürt Bölgesel Yönetimi'nin olduğu kadar, ortaklarımızın, yüklenicilerin ve yerel çalışanların da işbirliği ve desteği ile başarıldı. Buna ek olarak kapanmamış alacakların durumunu iyileştirmek ve çözüme kavuşturmak üzere bölgesel yönetim ile birlikte çalışıyoruz Federal hükümetin ödemeleri yeniden başlatmasını açıklaması bizi çok cesaretlendirdi'' dedi.
          
 Yapılan açıklamaya göre, şirketlerin Kuzey Irak bölgesindeki sahalardan yaptıkları üretime 9,63 milyon metreküplük günlük gaz ve günlük 15 bin kondensatın dahil olduğu, üretimin artırılması üzerinde çalışmaların hızla sürdürüldüğü belirtildi. İki şirket tarafından bölgede, 2008'den üretiminin başlamasından bu yana toplam 7,9 milyar metreküplük gaz, 13 milyon varillik kondensat üretti.
          
 Crescent Petroleum Üst Yöneticisi ve Dana Gas Yönetim Kurulu Üyesi Majid Jafar da, ''Irak Kürt Bölgesi'nin petrol ve gaz sektöründeki en büyük yatırımcılardan biri olmaktan ve üretime başladığımızdan beri son dört yıldır en büyük petrol üreticisi firma olmaktan gurur duyuyoruz'' dedi.
          
 İlerleyen dönemde üretimi artırmayı hedeflediklerini vurgulayan Jafar, ''Operasyonlarımızı büyütmek ve yerel toplulukların ilerlemesini ve refahını daha da arttırmayı mümkün kılmak için bir sonraki gelişme ve genişleme safhasında Irak Kürt Bölgesel Yönetimi Doğal Kaynaklar Bakanlığı ile birlikte çalışıyoruz'' ifadelerini kullandı.
          
 İki şirket 2007 yılında Irak Kürt Bölgesel Yönetimi ile Hor Mor ve Çemçemal sahaları anlaşma imzalayan şirketler, bu yılın eylül ayı itibariyle sahalara yaklaşık 1 milyar dolar hacminde yatırım yaptılar. Dana Gas, Körfez İşbirliği Konseyi'nden (GCC) 300'ün üzerinde kurucu ortağın yer aldığı ve dünyanın çeşitli yerlerinden 300 bin yatırımcının kurduğu Abu Dabi Borsası'nakote olmuş, Birleşik Arap Emirlikleri'nde Sharjah kenti merkezli bölgesel özel sektör şirketidir. Crescent Petroleum da merkezi yine Birleşik Arap Emirlikleri'nde Sharjah'ta olan şirketin İngiltere, İran, Irak, Mısır ve Bahreyn'de ofisleri bulunuyor. Crescent Petroleum aynı zamanda Dana Gas'ın da e büyük hissedarı konumunda bulunuyor.
 AA
  