Üçüncü nükleer deneme
Çin sismoloji yetkilileri Kuzey Kore'de derinliği "sıfır" olan 4,9 şiddetinde sarsıntının yaşandığını duyurdu. Kuzey Kore'de depremin meydana gelmesinin ardından, Güney Kore, nükleer denemenin yapıldığına inandıklarını açıkladı.
Şinhua ajansının Güney Kore kaynaklarına dayandırarak yaptığı haberde, Kuzey Kore'de depremin meydana gelmesinin ardından, bunun "ülkenin üçüncü nükleer testini yaptığının potansiyel sinyali olduğu" kaydedildi.
         
Çin sismoloji yetkilileri de 4,9 şiddetinde sarsıntının yaşandığı ve derinliğinin "sıfır" kilometre olduğunu duyurdu.
         
Güney Kore'nin YONHAP ajansı, Kuzey Kore'nin Kuey Hamkyung bölgesindeki Kilju kasabasında yerel saat ile 11.57'de depremin tespit edildiğini ve bu bölgenin nükleer deneme alanı olduğunu duyurdu.
         
"Kuzey Kore'nin denemesinin" ardından, Güney Kore ordusu sınır ötesi potansiyel provokasyonlar için alarm durumuna geçti.
         
Haberde, Güney Koreli bir yetkilinin "Kuzey Kore'nin nükleer deneme planına ilişkin ABD ve Çin'i uyardığı" bilgisini de yer verildi.
         
Ancak Kuzey Kore henüz olayı doğrulayan bir açıklamada bulunmadı.
         
Pyongyang hükümeti 2006 ve 2009 yıllarında benzer nükleer denemeler  yapmıştı.