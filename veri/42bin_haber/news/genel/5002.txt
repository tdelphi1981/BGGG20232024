Ablasının kiracısını kıskandı, bıçakladı
İSTANBUL'DA kan donduran cinayet...
 Esenyurt'ta İmran Kahya, evine davet ettiği erkek arkadaşı Resul Uyar ve ev sahibinin kardeşi Ramazan Demirci'yi davet etti. İddiaya göre, üçlü alkol tükettiği sırada, içki masasında tartışma çıktı. Kıskançlık sebebiyle çıkan tartışmada Demirci, bıçağını çıkartarak Kahya ve Uyar'ın üzerine yürüdü. Bu sırada Uyar yardım istemek için evden kaçtı. Uyar kısa sürede polise ulaşıp yardım istedi. Fakat olay yerine gelen polis ekipleri, evde Kahya'yı kanlar içinde buldu.
 Eski sevgilisi çıktı 
 KAHYA, evde yaşamını yitirdi. Yakalanan Demirci gözaltına alındı. Demirci daha sonra suçunu itiraf etti. İfadesi alınan Uyar'ın Kahya ve Demirci aracılığıyla tanıştığı ve kendisinden önce ikilinin duygusal ilişkisi olduğunu söyledi. Uyar, Demirci'nin kendisi ve Kahya'yı ilişkilerini bitirmeleri yönünde tehdit ettiğini ve tartışmanın da bu yüzden çıktığını söyledi. Demirci'nin işlemlerinin tamamlanmasının ardından savcılığa sevk edileceği belirtildi. (DHA)