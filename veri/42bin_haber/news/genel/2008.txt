Stuart niyetli!
Skandal TV... BBC'nin 40 yıllık şovmeninin 300 çocuğu taciz ettiği ortaya çıkmıştı. Bu kez de İngiliz yayın kuruluşunun 82'lik sunucusu Stuart Hall, üç kıza tacizde bulunduğu gerekçesiyle gözaltında
 İngilizlerin saygın yayın kuruluşu BBC'nin karizması yerle bir... Geçen aylarda Genel Müdür Georg Entwistle'ın istifasıyla sonuçlanan skandallar zincirine bir yenisi daha eklendi. Kurumun kıdemli spor spikerlerinden Stuart Hall'ın (82), 1970-1980'li yıllar arasında 18 yaşından küçük üç kıza cinsel tacizde bulunduğu öne sürüldü. Önceki gün polis baskınıyla gözaltına alınan Hall'ın tacizine maruz kalan kızların 9 ila 16 yaş arasında olduğu belirtiliyor. Evinde ve çalışma odasında arama yapılan ve kefaletle serbest bırakılan ünlü spiker, 7 Ocak'ta hakim karşısına çıkacak.
 BBC'DE daha önce de ünlü şovmen Jimmy Savile'ın çocukları taciz ettiği öne sürülmüştü. 'Newsnight' adlı programda da muhafazakar siyasetçi Lord McAlpine'ın pedofil olarak gösterilmesi sonucu Genel Müdür Entwistle istifa etmek zorunda kalmıştı.
 
  