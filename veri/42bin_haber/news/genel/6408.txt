Reform getirmiyor, uzun tutukluluğu kaldırmıyor
CHP Genel Başkanı Kemal Kılıçdaroğlu, Altındağda Yunus Emre Çarşısında çıkan yangın sonucu işyerleri yanan esnafı ziyaret etti.
Esnafın sorunlarını dinleyerek yardım kampanyasına öncülük eden Kılıçdaroğlu, ardından Ankaradaki Rize günlerine katıldı. Kılıçdaroğlu, gazetecilerin soruları üzerine 4üncü Yargı Paketini eleştirerek, Bu paketle yargıya güvence verilmesi gerekir. Bunların hiçbirisi yok dedi. Kılıçdaroğlu şunları söyledi: Her gelen yargı paketi, yargıda reform diye geliyor. Yargı reformu demek, içerideki tutukluların, kamu vicdanını rahatsız eden uygulamaların ortadan kaldırması gerek. Haksız ve uzun süreli tutuklamalar, bütün bunların önüne geçeceğini ifade ediyorlar. Bireysel hak ve özgürlüklerin genişletileceği söylendi ama öyle olmadı. Anlaşılıyor ki 4. Yargı Paketi bu amaca hizmet etmiyor. Umarım komisyonlarda görüşülürken sağduyu egemen olur ve toplumun beklediği sorunlarda büyük ölçüde giderilmiş olur. Türkiyedeki antidemokratik uygulamalar, uzun süreli tutuklamalar sadece Türkiyenin gündeminde olan bir olay değil. ABden tutun, BMye kadar hukukla ilgili bütün kurumlarda, sivil toplum kuruluşlarında bu sorun dile getiriliyor. Türkiyede bu demokrasi ayıbının giderilmesi lazım. 21. Yüzyılın demokrasisine yakışmıyor. Bu tablonun düzeltilmesi, hukukun egemen olduğu, demokrasinin olduğu bir Türkiye özlemi var. Yargıda reform yapacaklarını taahhüt ediyorlardı. Bu taahhüdün temeli budur. Ama getirdiğiniz paket buna hizmet etmiyor. O zaman sormak gerekiyor? Bu yargı paketini neden getirdiniz? AİHMde en çok mahkûm edilen ülke Türkiye. Neden? Demokrasi, hak ve özgürlükler olmadığı için Türkiye mahkûm ediliyor. Bu açıdan toplumun her kesiminden tepki geliyor. Bütün sağduyulu kesimler, Türkiyede yargının tarafsız, bağımsız olmadığını, siyasi otoritenin emrinde olduğunu defalarca söylediler, biz de söylüyoruz. Bu paketle yargıya güvence verilmesi gerekir. Bunların hiçbirisi yok. Komisyonlarda görüşülürken nasıl bir tablo ortaya çıkar hep beraber izleyeceğiz. 

Musiki korosundan karanfiller  
CHP Lideri Kemal Kılıçdaroğlu önceki gün, bir günlük program için geldiği İstanbuldan Ankaraya hareketinden önce Bakırköy Belediyesi Gönüllüsü kadınların oluşturduğu Türk Musikisi Korosunu ziyaret etti. Kadınlar tarafından kırmızı karanfillerle karşılanan Kılıçdaroğlu, koronun çalışmalarını izledi. Kılıçdaroğlunun ziyaretine CHP İstanbul İl Başkanı Oğuz Kaan Salıcı ile Bakırköy Belediye Başkanı Ateş Ünal Erzen de katıldı.   DHA

 
 