Gaziantepspor kabus gördü
Gaziantepspor seyircisi önünde 2-0 geriye düştüğü karşılaşmada son 10 dakikada bulduğu 2 golle beraberliği yakaladı. Alt sıralardan kurtulma mücadelesi veren iki takım da bu beraberlikle puanları paylaştı.
Akhisar Belediye karşılaşmanın 9. dakikasında golcü oyuncusu Gekas'la öne geçerken 53. dakikada Bruno ile farkı ikiye çıkardı. Evsahibi bu iki golle büyük bir şok yaşadı.  
Kırmızı siyahlılar bu şoktan 79. dakikada Traore'nin golüyle uyandı. 82. dakikada Wilton müthiş golü ile karşılaşmaya eşitliği getirse de kalan dakikalarda başka gol olmadı ve iki sahadan birer puanla ayrıldı. Misafir ekip 2. golünü bulduktan sonra sahaya inen bir Gaziantepspor taraftarı özel güvenlik güçleri tarafından yakalanarak sahadan çıkarıldı.  
Gaziantepspor bu sonuçla 29 puana çıkıp, 15. sırada kalırken Akhisar Belediyespor 23 puana çıktı ve 17. sırada kaldı. 
Stat: Kamil Ocak
Hakemler: Serkan Çınar, Cem Satman, Bülent Gökçü
Gaziantepspor: Karcemarkskas, Şenol, Medunjanin, Sernas, Kemal, Serdar,  Cenk, Kesojevic, Oktay (Dk. 46 Wilton), Taşkın (Dk. 67 Turgut), Dorge (Dk. 46  Traore)
Akhisar Belediyespor: Oğuz, Çağdaş, Sertan (Dk. 85 Kenan), Emin, Uğur,  Gkekas (Dk. 77 Mustafa), Sonko, Güray, Emrah, Bilal (Dk. 90 Ahmet), Rosa
Goller: Dk. 79 Traore, Dk. 81 Wilton (Gaziantepspor), Dk. 9 Gkekas, Dk.  52 Rosa (Akhisar Belediyespor)
Sarı kartlar: Dk. 33 Serdar, Dk. 69 Kesojevic, Dk. 87 Turgut  (Gaziantepspor), Dk. 33 Rosa, Dk. 90 Sertan (Akhisar Belediyespor)
         
Karşılaşmadan önemli dakikar;
3. dakikada Dorge, Akhisar Belediyespor ceza sahasında Medunjanin'e pas  verdi, bu futbolcunun sert şutu kalenin üstünden auta çıktı.
9. dakikada Akhisar Belediyespor, aradığı golü erken buldu. Sertan'ın  pasıyla topla buluşan Gkekas, kaleci Karcemarskas ile karşıya karşıya kaldığı  pozisyonda, meşin yuvarlağı ağlarla buluşturdu: 0-1
25. dakikada köşe vuruşundan gelen topa Rosa kafayla vurdu, ancak direğe  çarparak dönen topu Gaziantepspor savunması uzaklaştırdı.
29. dakikada Emrah'ın sağ çaprazdan ortaladığı topa Sertan kafayla vurdu,  meşin yuvarlak yandan auta çıktı.
37. dakikada Dorge orta sahadan getirdiği topu sol çaprazda bekleyen  Sernas'a verdi. Sernas'ın sert şutunu kaleci Oğuz yumruklarıyla çeldi.
52. dakikada Çağdaş'ın ortaladığı topa kaleci Karcemarskas erken çıktı,  Rosa'nın kafayla karşıladığı top ağlarla buluştu: 0-2
71. dakikada Serdar'ın sağ çaprazdan Akhisar Belediyespor ceza sahası  içine ortaladığı topa Traore kafayla vurdu, meşin yuvarlak auta çıktı.
74. dakikada Serdar'ın sağ kanattan ortaladığı topa Turgut kafayla vurdu,  meşin yuvarlağı kaleci Oğuz son anda çıkardı.
79. dakikada Serdar'ın aktardığı topla, Akhisar Belediyespor defansını  çalımlayarak geçen Traore meşin yuvarlağı filelerle buluşturdu: 1-2
81. dakikada Serdar'ın pasında ceza sahası önünde topla buluşan Wilton,  ceza sahası önünden sert vurarak, meşin yuvarlağı ağlara gönderdi: 2-2 