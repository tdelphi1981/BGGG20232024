O transferler borç parayla yapıldı
FENERBAHÇE Genel Sekreteri Talat Yılmaz: Psikolojik üstünlük transferlerle olmaz. Aldıkları oyuncuları bankalardan borç para alarak transfer ettiler. Yoksa hazine mi buldular? Biz borsada olanları biliyoruz.
GEÇTİĞİMİZ günlerde Galatasaray Yöneticisi Abdürrahim Albayrakın açıklamaları çok tartışılmıştı. Albayrak, Galatasarayın, Fenerbahçeyi 2-1 yendiği maçtan sonra, Psikolojik üstünlük bize geçti demişti. Bu açıklamalara Fenerbahçe Başkanı Aziz Yıldırımın yanıtı gecikmemişti:
- Bizi 6-0 yendikleri gün psikolojik üstünlük onlara geçer.
Şimdi benzer bir tartışma daha gündemde:
- Galatasaray, Drogba ve Sneijder transferleriyle Fenerbahçeye karşı psikolojik üstünlük sağladı mı?
Bu soruya Fenerbahçe, Hayır yanıtı veriyor. Galatasaray tarafı ise farklı konuşuyor. Gelin bu tartışmaya bir göz atalım. 
6 MAÇI KAZANDIK, BU MU ÜSTÜNLÜK? 
FENERBAHÇE Genel Sekreteri Talat Yılmaz, Psikolojik üstünlük değerlendirmesine katılmıyor. Hatta bir adım daha ileri gidiyor ve çok sert konuşuyor konuyla ilgili.. 
İşte Yılmazın sözleri:
- İki oyuncu aldılar diye psikolojik üstünlük mü olur?
- Biz şampiyonlar ligi Şampiyonu Chelseanin en önemli oyuncularından (Meireles) birini aldık.    
- Sneijderin takım kaptanı Kuytı, Sowu, Krasiçi aldık.
- Bu oyuncuların her biri bugün kadromuzda bulunuyor.
- Psikolojik üstünlük transferlerle olmaz.
Yılmaz, sözlerini daha açtı ve konuyu amatör branşlara da getirdi:
- Fenerbahçe, Galatasaraya karşı her branşta üstün. 
- Cumartesi ve pazar günü, basketbol, voleybol ve futbolda 7 kez Galatasaray ile oynadık. 
- Ve bu karşılaşmalardan tam 6 tanesini biz kazandık. Bu mu psikolojik üstünlükleri?
- Aldıkları oyuncuları bankalardan borç paralar alarak transfer ettiler. 
- Yoksa hazine mi buldular. Biz borsada olanları da çok iyi biliyoruz.  
NE DEDİLER? 
Ali DÜRÜST 
G.Saray 2. Başkanı 
F.Bahçe ya da başkalarıyla yarış etmiyoruz 
BİZ kimse ile transfer yarışında değiliz. Biz Galatasaray için faydalı olacağına inandığımız futbolcuları kadromuza katıyoruz. Bizim ne Fenerbahçe ne de başka bir kulüp ile bu tip bir yarışta olmamız söz konusu değil. Kendi yönetim felsefemiz ile G.Saray takımı içinde rekabeti arttırıcı, G.Sarayı Avrupada ve Türkiyede başarıya taşıyacak transferlere imza atıyoruz. Bu tartışmaya girmeyiz. 
Ali ŞEN 
F.Bahçe eski Başkanı 
Psikolojik üstünlük böyle ele geçirilmez 
GALATASARAY, Drogba ve Sneijderi alarak psikolojik üstünlüğü ele geçiremez Bu üstünlüğü ele geçirmeleri için çok uzun yıllar gerekli Sadece futbolda değil Fenerbahçenin çok başarılı olduğu diğer branşlarda da büyük başarılar elde etmeleri lazım. Tesislerde Fenerbahçeye yetişmeleri lazım. Umutlarını anlıyorum ama bu umutlarına ulaşmaları için daha çok zaman var