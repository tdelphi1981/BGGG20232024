Kediden insanlık dersi
Suriye'de devam eden çatışmalarda hayatını kaybeden binlerce insanın yanı sıra, hayvanlar da telef oluyor. Başkent Şam'da gerçekleşen roket saldırısı sonrasında, yavrusunu kaybeden bir kedi saatlerce başından ayrılmayarak insanlık dersi verdi.
 Şam'ın banliyölerinden Cobar'da Esed'e bağlı ordunun gerçekleştirdiği roket saldırısında, sokaktaki bir otomobil hedef alındı. Saldırı sonrasında otomobil paramparça olurken, altında yağmurdan korunmaya çalışan bir kedi de öldü. Patlamanın şiddeti ile vücudunun büyük bir bölümü parçalanarak ölen kedinin annesi uzun süre başında bekledi. Çevredekilerin meraklı bakışları altında ölen yavrusunun başında saatlerce bekleyen kedi adeta insanlık dersi verdi.
 CİHAN
  