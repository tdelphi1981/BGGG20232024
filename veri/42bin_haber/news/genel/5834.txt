Kardeşimi üzmeyin
Dün sosyal medyada genç oyuncu Nil Erkoçların ameliyatla erkek olduğu yazıldı.
SEYİRCİ ONU BÖYLE HATIRLIYOR-Fotogaleri 
 Sosyal medyayı sallayan iddiayla ilgili oyuncunun kardeşi Nur Erkoçlar, Böyle bir durum yoktur. Benim güzel kardeşimi ve ailemi daha fazla üzmeyin lütfen diye Twitterda yazdı. Erkoçlar daha sonra yazdığı tweetlerin hepsini sildi. 

Hülya Avşar, Tuba Büyüküstün, Yasemin Ergene ve Hande Katipoğluyla birlikte rol aldığı Molped reklamlarıyla ünlenen oyuncu Nil Erkoçlar hakkında çok ilginç bir iddia ortaya atıldı. Emret Komutanım, Üvey Aile, Maskeli Balo, Çakıl Taşları ve Yamak Ahmet dizilerinde oynayan, son olarak da Cem Yılmazla bir telekom şirketinin reklamında rol alan 27 yaşındaki genç oyuncunun ameliyatla cinsiyet değiştirdiği öne sürüldü. İddia, sosyal medyada ünlü oyuncunun kısa saçlı bir fotoğrafıyla yayınlandı.

Hiçbir zaman kadınsı olmadı
Nil Erkoçlar, iddia hakkında konuşmak istemedi, sadece Herkes beni bu konu için arıyor, konuşmak istemiyorum dedi. İlk açıklama ise genç oyuncunun kardeşi Nur Erkoçlardan geldi. Erkoçlar, haberlere Twitterdan yazdığı mesajlarla tepki gösterdi: Kardeşim her zaman kısa saçlıydı, rol gereği olmadıkça zaten hiçbir zaman kadınsı biri olmadı. Kısa saçlı hali şimdi mi olay oldu? Bir haberi ilan ederken o kişinin ailesini de düşünseniz... Bu haberle kime nasıl zarar verdiğinizi umarım az çok tahmin ediyorsunuzdur. Böyle bir durum yoktur. Benim güzel kardeşimi ve ailemi daha fazla üzmeyin lütfen. Bizim aile yapımız bu camiaya hiçbir zaman uymadı ve Nile de uymadı ki bıraktı bu işi. Ailenize bağlılığınız nasıldır bilmem ama Twitterda yazılanlar yalandır! Nur Erkoçlar, bu mesajlarını internet sitelerine haber olduktan sonra Twitterdan sildi. 
 