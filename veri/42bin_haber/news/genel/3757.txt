Fatih Terim'den bomba açıklamalar
Galatasaray Teknik Direktörü Fatih Terim, 2-1 kaybedilen Kasımpaşa maçı sonrasında önemli açıklamalarda bulundu İlk defa basın toplantısında yazılı bir metin ile konuşan ve hiçbir soru almayan Terim, çok sert konuştuKasımpaşa maçı sonrasında basın mensuplarının karşısına çıkan Fatih Terim bomba açıklamalar yaptı   İŞTE FATİH TERİMİN AÇIKLAMALARI   Fatih Terim, maçın ilk yarısında yedikleri golün kendileri  için kırılma noktası olduğunu söyledi. Karşılaşmanın ardından düzenlenen basın toplantısında konuşan Terim,  oyuna iyi başladıklarını ve golü bulduklarını belirterek, Oyunu domine eden  taraftık. Ancak ikinci golü ararken beraberlik golünü yedik. Bana göre oyunun  kopma anıydı dedi. Özellikle önde oldukları sırada Emre Çolak'ın değerlendiremediği gol  fırsatına değinen Terim, Emre o golü atabilse... Pozisyonun dönüşünde de golü  yedik. İlk yarıda bu durum bize baskı yapmadı ama ikinci yarı için aynısını  söyleyemeyeceğim. İkinci yarıda iyi oynamadık, maçı domine edemedik. Kasımpaşa'yı  tebrik ediyorum. İyi mücadele ettiler. Sonuç olarak Galatasaray 3 puanı kaybetti.  Üstesinden geleceğiz, gelmek zorundayız. İkinci yarıya iyi başlamak istedik ama  başlayamadık diye konuştu.
          CEBİNDEN YAZILI METİN ÇIKARDI         
Teknik direktör Fatih Terim, kulüp başkanı Ünal Aysal'ın kendisiyle  ilgili yaptığı açıklamalar üzerinden oluşan kamuoyu gündemine yönelik cevabını  önceden hazırladığı yazılı bültenle verdi. Son günlerde yaşanan olaylara ve haberlere ilişkin birkaç şey söylemek  istediğini aktaran Terim, Esasında konuşma niyetinde değildik ama kaybedince  başka yerlere çekilebilir ihtimaliyle konuşmak istedim. Bildiğiniz gibi ben genel  olarak sessiz kaldım. Bu da iyi bir yanıt bence. Çoğu zaman önemli bir tavır  olmuştur bu. Çok önemli bir konu ve her kelimenin dikkatli seçilmesi gereken bir  ortam olduğu için, titizlikle dikkat ediyorum ifadelerini kullandı.
 Sessiz kalarak ancak gündemden kopmadan, olayları ve insanları  izleyerek, yazılanları ve söylenenleri takip ederek geçirdiğim bu süre zarfında,  her şeyi daha iyi anladığımı, her şeyi daha iyi kavradığımı söyleyebilirim  diyerek sözlerine başlayan Terim, şöyle konuştu: Olayları dışardan izlemek insana çok şey öğretiyormuş. Ben sanıyordum  ki başarısızlık durumlarında futbol camiaları, kulüpler karışır. Halbuki son  1,5-2 senedir yaşanan ve yaşatılan, sürekli başarıya, alınan puanlara ve  kupalara, ilk 16 sıralamalarına rağmen, bir camia durduk yere içerden  çözülebiliyor, karıştırılabiliyormuş.    "ÇOK SIKILDIM VE YORULDUM" Açıkçası bir sorumlu ve suçlu aradığımdan  değil, bedel ödetmek gibi bir niyetim de yok, cezalandıracağımızdan da değil.  Geçmişin muhasebesini de yapmak istemiyorum. Ben geleceğe bir şeyler söylemek  istiyorum. Geleceğe bakarken, insanların atacağı bir adıma on adımla karşılık  vermek isterken, önüme çıkarılan ve uğraşmak zorunda bırakıldığım şeylerden artık  çok sıkıldım ve çok yoruldum.    "GALATASARAY'IN BİR ELEMANI OLARAK!" Buradan herkese ama herkese sesleniyorum. Lütfen  herkes dikkatle iyi dinlesin. Bir Galatasaraylı olarak, bir Galatasaray sevdalısı  ve aşığı olarak bu kulübe 40 yıl hizmet etmiş, sadece hocası değil, divan kurulu  üyesi olarak, Galatasaray'ın bir elemanı olarak, tekrar ediyorum, Galatasaray'ın  elemanı olarak, rahat ve huzurlu çalışacağım, kişilerle ve olaylarla değil, sahayla, oyunla futbolcuyla ilgileneceğim ve bir zahmet konsantrasyonumuzun saha  dışı olaylarla bölünmediği bir ortam rica ediyorum. Sanıyorum bunu hem ben, hem  oyuncularım, hem de gerçek Galatasaraylılar istiyor ve diliyor. Hepimiz insanız,  hata yapabiliriz. Hata yapmak insanlara mahsustur. Hatayı tekrar etmek,  hatalardan beslenmek ve hatta hataların tadını çıkarmak ise kimlere mahsustur siz  karar verin. Rica ediyorum, insanlara daha fazla zarar vermeden, kulüp  menfaatlerini ve kulübümüzün geleceğini, Galatasaray markasının değerini,  Avrupa'daki itibarını zedelemeden işimize bakalım. İnanın bana herkes sadece  işini yapsa çok daha huzurlu oluruz.
          "YETERİNCE MALZEME OLDUK ZATEN"         
Kendisine kulüp başkanı Ünal Aysal'ın yaptığı açıklamalarla ilgili soru  yöneltilmemesini özellikle isteyen tecrübeli teknik adam, Yeterince malzeme  olduk zaten. Daha fazla olmayalım. Hatta bir müddet eğer mümkünse, hepimiz  susalım, dinlenelim, düşünelim ve değerlendirelim şeklinde görüş belirtti.
 İşlerinin, maçlarının ve başarılarının konuşulması temennisinde bulunan  Fatih Terim, sözlerini şöyle tamamladı:Buradan tek tek yaşananlara, söylenenlere cevap vermeyeceğim. Bilin ki,  sustuğum için rahat değilim. Değilim ancak düşünmek zorunda olduğum bir takım var  ve bu takımın başarısı söz konusu. Daha fazla buna mani olacak kişilere ve  olaylara müsaade etmeyeceğimden emin olabilirsiniz. Unutmamamız gereken önemli  bir gerçek var. Ne teknik direktör olarak ben, ne bir başka teknik direktör, ne  oyuncular, ne yöneticiler, ne başkan, ne de transfer edilen veya edilmesi  düşünülen futbolcular, hiçbiri Galatasaray'dan büyük değildir. Olamaz da. En  başta ben olmak üzere. Bir tek gerçek vardır, o da asıl olan Galatasaray.