Mahkemeye eşi diye başka kadının fotoğrafını vermiş
Samsun’da 2010 yılı Eylül ayında Samsunspor- Mersin İdman Yurdu karşılaşmasında sahaya girerek teknik direktör kardeşi 43 yaşındaki Yüksel Yeşilova’yı bıçaklayan 58 yaşındaki Murat Yeşilova’nın yargılanmasında ilginç gelişme yaşandı. Son duruşmaya katılan Yüksel Yeşilova, tecavüz ettiği ileri sürülen ağabeyinin eski gelini 30 yaşındaki Y.A.’nın ve kendisi eşinin fotoğrafını delil olarak verip, "Böyle bir eşi olan adam bu kadına bakar mı" diye konuştu. Ancak, fotoğraftaki kadının başka biri olduğu ortaya çıktı.
 Yüksel Yeşilova’nın kendi fotoğrafını mahkemeye verdiğini ileri süren M.Y., "Ben kendisini hiç tanımam. Tecavüz mağduru Y.A. diye benim fotoğrafımı mahkemeye verdiğini haberlerde gördüm. Bu nedenle kendisinden şikayetçi oldum" dedi.
 Samsun 19 Mayıs Stadı’nda 13 Eylül 2010 günü Samsunspor ile Mersin İdman Yurdu takımları arasında oynanan mücadelenin 41’inci dakikasında VIP tribününden sahaya atlayan Murat Yeşilova, saha kenarındaki Teknik Direktör Yüksel Yeşilova’ya bıçakla saldırdı. Teknik direktör Yeşilova kalça ve karnından 6 bıçak darbesiyle yaraladı. Murat Yeşilova ise gözaltına alındıktan sonra tutuklandı.
 Samsun 2’inci Ağır Ceza Mahkemesi’ne ’Adam öldürmeye teşebbüs’ suçundan 24 yıla kadar hapis cezası istemiyle yargılanan Murat Yeşilova, üzerine atılan suç vasfının değişme olasığı dikkate alınarak 7 ay sonra tahliye edildi. İki kardeş bundan sonraki celselerde de birbirlerini suçlamaya devam etti. Son olarak geçen 6 Kasım günü yapılan duruşmaya katılan teknik direktör Yüksel Yeşilova, Almanya’da ifade veren ve tecüvüze uğradığını iddia eden Murat Yeşilova’nın gelini Y.A.’nın yalan söylediğini, hakkında hiçbir davanın açılmadığını ileri sürerek, genç kadının fotoğrafları ile kendisinin ve Romanya üçüncü güzeli olduğunu söylediği eşinin fotoğrafını mahkemeye delil olarak verdi. Ardından da "Böyle güzel bir eşi olan, bu kadına bakar mı" diye konuştu. Mahkeme ise sanık avukatı Giray Güneş’in savunmasını hazırlaması için duruşmayı erteledi.
  
 YÜKSEL YEŞİLOVA MAHKEMEYİ KANDIRMAK İSTİYOR
  
 Duruşma haberinin gazetelerde ve internette yer alması üzerine Almanya’da yaşayan M.Y. adlı adlı kadın, fotoğrafların kendisine ait olduğunu ileri sürerek gazetecilere mail attı. Yüksel Yeşilova’yı hiç tanımadığını söyleyen M.Y. mailinde şöyle dedi:
  
 "Yüksel Yeşilova adlı şahıs beni hiç tanımamasına rağmen mahkemeyi ve siz basını kandırmıştır. Benim haysiyetim, onurum kırılmıştır. Yüksel Yeşilova denen şahıs gerçek tecavüz mağduru olan Y.A. adlı kişinin fotoğraflarını bulamayınca, mahkeme heyetine benim fotoğraflarımı vererek suç işlemiştir. Bu olaylarla yakından uzaktan ilgisi olmayan beni Türkiye ve Almanya’da zor durumda bırakmıştır. Ben çok üzüldüm. Ayın 8’i itibariyle T.C. Başsavcılığına mektup yazarak dilekçe ile Yüksel Yesilovadan şikayetçi oldum. Mahkemeye de dilekçe yazarak kandırıldıklarını bildirdim."
  
 Cumhuriyet Savcısının mütealasına göre, yaralama suçundan 5 yıla kadar hapis cezası istenen Murat Yeşilova hakkında mahkeme 29 Kasım günü karar verecek.
 DHA