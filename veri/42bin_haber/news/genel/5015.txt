THY Avrupa ikinciliğine oynuyor
Atatürk Havalimanının haftalık koltuk arzında Avrupada ocak ayı verilerine göre dördüncü sırada olduğunu belirten THY Genel Müdürü Temel Kotil, uçuş sayısının artması ve yeni noktaların açılması ile hedeflerinin ikinci sıraya ulaşmak olduğunu söyledi.
Genel Müdür Kotil, Londra Heathrow, Paris Charles de Gaulle ve Frankfurtun ardından İstanbul Atatürk Havalimanı 572 bin 217 ile dördüncü sırada. Önümüzdeki aylarda uçuşlar artacak. Paris ve Frankfurt ile aramızda yaklaşık 50 bin koltuk var. Tahminim bu yaz iki havalimanını da geride bırakarak Avrupa ikincisi olacağız dedi. Askeri alanın alınması, eski kulenin yıkılarak ek park yerleri oluşturulmasının yerdeki trafiği hızlandıracağını belirten Kotil, Atatürk Havalimanında trafik akışı hızlandı. Bu yatırımların hayata geçmesiyle 3üncü havalimanına kadar kapasite yüksek verimlilik ile kullanılacak dedi. Haftalık koltuk arzında birinciliği 1 milyon 24 bin ile Pekin Havalimanı koruyor. İkinci sırada Atlanta, üçüncü sırada ise Tokyo Haneda Havalimanı var. Bir çok büyük meydanı geride bırakan İstanbul Atatürk Havalimanı ise 16ncı sırada.  
 