'Usul hatası yaptık'
İşadamı Ali Ağaoğlu, Fatih Ormanı'nda bakanlığın iptal kararını basın toplantısıyla değerlendirdi.
 Ağaoğlu Şirketler Yönetim Kurulu Başkanı Ali Ağaoğlu, Orman ve Su işleri Bakanlığı tarafından, hissedarı olduğu Fatih Ormanı işletmecilerinden AKC Petrol'ün sözleşmesini iptal etmesine ilişkin olarak, “İhtarname dün 18.00’de bize geldi. Orman Bakanlığı’na yeri seve seve iade etmeye hazırım” dedi.
 Ağaoğlu Şirketler Grubu Yönetim Kurulu Başkanı Ali Ağaoğlu, Orman ve Su İşleri Bakanlığı tarafından, Fatih Ormanı B Tipi Mesire Yerinin işletmeciliğini yürüten AKC Petrol Ürünleri’nin sözleşmesini, idareden izin almaksızın Ağaoğlu’nun da arasında bulunduğu gruba hisse devri yaptığı gerekçesiyle feshetmesini doğrulayarak, “İptal kararını saygıyla karşılıyorum. İhtarname dün akşam 18.00’de geldi. Orman Bakanlığı’na yeri seve seve iade etmeye hazırım” dedi.
 Ağaoğlu, Maslak 1453 projesi için orman içinde atını gezdirerek, “Fatih Ormanları’nın kullanım hakkı bizim” dediği reklamlar sonrası başlayan tartışmaların büyümesi üzerine bir basın toplantısı düzenleyerek hakkındaki iddialara yanıt verdi.
 Ormanın halka açık olduğunu söyleyen Ağaoğlu, reklama ilişkin olarak, “Reklam biraz iddialı, biraz da kibirli oldu kabul ediyorum” dedi. Ağaoğlu, “Bakanlığın iptal kararıyla ilgili neler düşünüyorsunuz?” sorusu üzerine, şu karşılığı verdi:
 -“3.5 MİLYONUN ÜZERİNDE YATIRIM YAPTIM, İADE ETMEYE HAZIRIM”-
 “İptal kararını ben saygıyla karşılıyorum. Biz burada bir usul hatası yaptık. Dediğim gibi Serdar Bilgili ile konuştuk, anlaşamadık. Ondan sonra Sayın Muammer Akıncı, Akıncı Petrol ile konuştuk. Sözleşmesini inceledik. Sözleşmesinde şöyle bir madde var. ‘İki sene içinde devredemez.’ Biz o maddeyi gördük ve biz orayı devraldığımız an Sayın Muammer Akıncı’nın iki yıllık süresi dolmuştu. İki sene sonra devredebilir ama şurada atladığımı, daha doğrusu usul hatası şurada yaptık. İki yıl sonra devir bakanlığın iznine tabi. Yani ön izin alması gerekir. Biz belki burada, işlerimizin yoğunluğundan biz burada bir hata yaptık. Yani usul hatası yaptık. Dolayısı ile Bakanlığın bu yetkisi vardır. Tasarruf Sayın Orman Bakanlığı’na aittir. Biz buna saygı duyarız. Dün akşamüzeri saat 18.00 gibi bize noterden ihtarname geldi. Burada da açık söylüyorum. 10 gün içinde teslim etmemiz gerekiyor. Ben seve seve, bugüne kadar da oraya 3.5 milyonun üzerinde bir yatırım yaptım. Tuvaletlerinden tutun, lavabolarına kadar. Ben yarın itibari ile yeri bakanlığa teslim etmeye, belki dava açsam haklıyımdır, haksızımdır şudur budur ama tartışma konusu dahi yapmıyorum. Orman Bakanlığı’na seve seve yeri iade etmeye de hazırım. Bunu da burada huzurunuzda söylüyorum.”
 
 “BAŞBAKAN’IN DEVREYE GİRMESİ SÖZ KONUSU DEĞİL”
 - Ağaoğlu Şirketler Grubu Yönetim Kurulu Başkanı Ali Ağaoğlu, Maslak 1453 projesinde Başbakan Erdoğan’ın araya girerek ruhsat alındığı iddialarını yalanlayarak, “Ne böyle bir toplantı yapıldı, ne de böyle bir konu gündeme geldi. Herhalde o arkadaş yattığı zaman ateşi, 39-40 derece çıktı. Rüya gördü” dedi.
 Ağaoğlu Şirketler Grubu Yönetim Kurulu Başkanı Ali Ağaoğlu, Maslak 1453 projesinde Başbakan Erdoğan’ın araya girerek ruhsat alındığı iddialarını yalanlayarak, “Ne böyle bir toplantı yapıldı, ne de böyle bir konu gündeme geldi. Herhalde o arkadaş yattığı zaman ateşi, 39-40 derece çıktı. Rüya gördü” dedi.
 Ağaoğlu, düzenlediği basın toplantısında, Maslak 1453 projesini 1.5 yıllık çalışmanın ardından ruhsat alıp, projeyi de tamamlayarak satışa sunduklarını söyledi. Cadde kültürünü bu projeye taşıma amacıyla yolu çıktıklarını açıklayan Ağaoğlu, proje bittiği zaman cadde boyunun bin 480 metre civarında olduğunu, inşaat koordinatörlerinin aklına 1453 fikrinin geldiğini ifade etti. Ağaoğlu, “Fatih İstanbul’u fethettiği zaman çağ değiştirmişti. Biz de bu proje ile Türkiye ve dünyada bir çağ atlatma iddiamız vardı. 1453 adını da buradan aldı” dedi. Birinci ve ikince etap olmak üzere projede 2 bin 700 daire olduğunu söyleyen Ağaoğlu, bu dairelerin 2 bin 100’ünün satışının gerçekleştiğini, parasının Emlak Gayrimenkul Yatırım Ortaklığı’nın hesabına yattığını, yaklaşık 1.2 milyar TL’lik bir satış gerçekleştirdiklerini açıkladı.
 -“BAŞBAKAN İLE GÖRÜŞMEYE 3 MİLYONLUK ARABAYLA GİTTİM”-
 Basın mensuplarının sorularını da yanıtlayan Ağaoğlu, Başbakan Erdoğan ile Dolmabahçe’de görüştüğü ve Maslak 1453 proje için destek isteyip istemediğinin sorulması üzerine, randevu talebinin olduğunu, Dubai’de yaptıkların 1453 lansmanı için kendilerini davet ettiklerini, yarım saatlik randevu talebinin 1.5 saat sürdüğünü söyledi. Diyarbakır’a gittiğini ve buradaki izlenimlerini de Başbakan’a aktardığını ve piyasanın da genel yapısından konuştuklarını belirten Ağaoğlu, “Yardıma ihtiyacım yok ki yardım talep edeyim. Sayın Başbakan’ı ziyarete gittiğimde altında 3 milyonluk araba vardı. En ufak bir talebim dahi olmamıştır. Olmaz da zaten. Finans merkezi ihalesi bile o zaman açıklanmamıştı” dedi.
 -“EĞİM HER YERDE VAR, AKSİ HALDE BÜTÜN ŞEHİRLERİN OVADA KURULMASI LAZIM”-
 Ağaoğlu, Maslak 1453 projesi arazide eğim olduğunun hatırlatılması üzerine, “Maslak bölgesi zemin olarak en sağlam bölgelerden biridir. Dolgu alanı olduğu için üniversitelerde teknik elemanlarla çalışarak 4 milyon metreküplük bir hafriyat öngördük. Binamızı en sağlam ve teknolojik şekilde yapıyoruz. Arazide tabii ki eğim var. İstanbul zaten 7 tepeli bir şehir. ‘Eğimli bir yerde inşaat yapılamaz’ şeklinde bir görüş son derece yanlış bir görüş. Aksi takdirde bütün şehirlerin ovalarda kurulması lazımdı” dedi.
 -“ŞİMDİYE KADAR NEREDEYDİNİZ?”-
 Mimarlar Odası’nın projeye itirazına ilişkin olarak Ağaoğlu, plana itiraz etmenin onların yasal hakkı olduğunu, bunun bir yasal süreç olduğunu ve devam ettiğini belirterek, “Onların da yasal hakkı plana itiraz etmek. Onu yaptılar. Şu anda dava devam ediyor. Arazi zaten devletin. TOKİ ve Emlak Konut’un tapulu arazisi. Bütün şartları görerek girdik” dedi. İstanbul’da zamanında doğru düzgün planlama yapılmadığını, 1dünya başkenti olacağına gecekondu başkenti olduğunu" vurgulayan Ağaoğlu, “Kardeşim, her yapılan plana itiraz et, iptal ettir... İstanbul’un bugünkü halinin en büyük müsebbibi bunlardır zaten. Şimdiye kadar neredeydiniz? Hiçbir plan mükemmel değildir. Hepsinin eksiği, gediği olabilir. Ancak, mesele sadece dava açıp iptal ettirmek değil. Dersin ki ‘bu planın şurası yanlış’. O zaman şapka çıkarır, öper başımın üzerine koyarım. Ancak her yapılan plan 'tu kaka', 'bu kötü'... Bunu yasal sürece taşı, bunun altında başka bir şey aramak lazım diye düşünüyorum” dedi.
 -İDDİALARI YALANLADI-
 Ağaoğlu, “Şişli Belediyesi’nde Meclis Gündemi’nde, Maslak 1453 konusunda Başkan’ın devreye girerek, ruhsat verilmesi konusundaki probleminin çözüldüğü dile getirildiği belirtiliyor. Bunu söyleyen Şişli Belediye Meclis Üyesi Dursun Çaltı. Bu konuda neler söyleyeceksiniz?” sorusu üzerine, “Ne Şişli Belediyesi ile böyle bir toplantı tertip edildi ne Sayın Başbakan bu konuda devreye girdi. O zaman Sayın, çok saygı duyduğum başkanıma bunu teyit edin. Herhalde o arkadaş yattığı zaman ateşi, 39-40 derece çıktı. Rüya gördü. Bunu açık ve net söyleyeyim. Ne böyle bir toplantı yapıldı? Ne gündeme geldi? Başbakan’ın böyle bir şeye müdahil olmasın bile düşünemiyorum. Bu kadar kuyruklu bir yalanı uydurmanın ancak ben halüsinasyon görüyor. O zaman bu arkadaşı iddiasını ispat etmeye davet ediyorum” diye karşılık verdi.
 -“DOĞRUDUR, AKC PETROLE TAHSİSLİDİR”-
 Ağaoğlu, “Maslak 1453 web sitesinde, genel tanıtım bölümünün son paragrafında, bu orman arazisinin kullanımının tamamen size ait olduğuna dair bir ibare vardı. Bunun kaydı bizde de vardır. Daha önce de yayınlandı zaten. Ancak dün itibariyle bu kayıt oradan çıkarıldı” sorusu üzerine, “Doğrudur. AKC Petrol’e tahsislidir. Park Orman Sayın Serdar Bilgili’ye tahsislidir. Fatih Ormanı AKC Petrol’e tahsislidir. Doğrudur. Bu yasal bir şey. Burada bir usul eksiğimiz var. Sayın Bakanlık bunu dün itibariyle iptal etmiştir. Kullanım hakkı iptal edilmiştir” diye karşılık verdi.
 -“BİZİMDİ…”-
 Ağaoğlu, bir gazetecinin “İnternet sitesinde bütün insanlara bu ormanın kullanım hakkının tamamen sizde olduğunu belirterek o şekilde satış yaptınız. Karın iptaliyle alakalı değil. Katalogda bunu yazmadık demeniz de bir şey ifade etmiyor. Çünkü, web sitesinde genel tanıtımda da var bu. Ormanla ilgili bir projeniz vardı o da dün kalktı” yönündeki bir başka soruya, “Kullanım hakkı bizde olmayabilir. İptal edilebilir. Biz şimdi iade ettik diye, Ormanı oradan kaldırıp başka yere mi götürecekler? İfade şu: Ormana komşu burası” yanıtını verdi. Bu karşılığın üzerine Ağaoğlu’na, “Bizim diyordunuz daha önce” sözünün hatırlatılmasının ardından Ağaoğlu, “Evet bizimdi” dedi.
 -“ORMANA YAKIN OLMASI AVANTAJIMIZ”-
 Ağaoğlu, Maslak 1453 projesinde Fatih Ormanlarına ilişkin tartışmanın satışları etkilemediğini söyledi. Tartışmalar sonrası proje yer alan dairelerin değerinde bir düşüş olup olmadığına ilişkin bir başka soruya Ağaoğlu, “Orman orada durduğuna göre, projede bir değer kaybı söz konusu değildir. Bizim oradaki avantajımız ormana yakın olması” diye karşılık verdi.
 -“HALKA AÇIK ORMAN, İZİN ALMAYA GEREK YOKTUR”-
 İzinsiz reklam konusunda, “Tecavüzcü Coşkun orada film çekerken izin mi alıyor?” sözlerinin basında yer aldığının hatırlatılması üzerine Ağaoğlu, “Coşkun olayı... Reklam çekilirken Bakanlık’tan izin alınmadı diyorum. Bu halka açık bir ormandır. Buradan gidip reklam çekmek için izin almaya gerek yoktur” dedi.
 -“DENİZ OLSAYDI “KAYIKLA GEL” DERDİM”-
 Ağaoğlu, at binerek reklama çıkmasına ilişkin olarak, söz konusu yerin ormanlık arazi olduğunu, at ile çıkmasının doğal bir yönü bulunduğunu, şayet denize yakın bir yer olsaydı da “kayıkla gel” diyebileceğini söyledi.
 -“PARAYI VEREN OLURSA REKLAMLARDA OYNARIM”-
 Ağaoğlu, “Ali Bey, bundan sonra reklamlarda oynamayı düşünüyor musunuz?” sorusuna, “Parayı veren olursa tabii ki ki oynarım. Şu anda tamamen duygusal ama ben oradan aldığım parayı da tamamen eğitime bağışlıyorum. O yüzden kendi reklamımda da oynarım, başka teklifler var onlar da tamamen duygusal paraya bağlı. Parayı veren olursa oynarım” diye yanıtladı. “Orayı Hyde Park yapacaktım” sözlerinin hatırlatılması üzerine Ağaoğlu, bu projenin İstanbul’a değer katacağını düşündüklerini, iptal olunca buna da saygı duyduklarını, kendileri yapmazsa Orman Bakanlığı’nın bunu başka birine yaptıracağını düşündüğünü belirterek, “Ahmet yapmazsa, Mehmet yapar” dedi.
 -“MASLAK PROJESİNDE YABANCIYA 544 SATIŞ YAPILDI”-
 Emlak GYO Genel Müdürü Murat Kurum ise mütekabiliyet yasası ile 56 ülkeye yapılan satışların 182 ülkeye çıkartıldığını hatırlattı. Bu yasa ile yabancıya mülk satışlarının arttığını belirten Kurum, Emlak Konut'un projelerinde yüzde 5-10 olan yabancıya satışın, 500'e çıktığını ve Maslak projesinden 544 yabancıya satış yapıldığını açıkladı. Kurum, Emlak Konut’un bugün 22 milyar TL'lik iş yaptığını sözlerine ekledi.
 ANKA