Brevik ile Ladin arasında 6 benzerlik var
Polis Akademisi'ne bağlı Uluslararası Terörizm ve Sınıraşan Suçlar Araştırma Merkezi (UTSAM), Norveç'te 77 kişiyi öldüren Anders Behring Breivik'in, manifestosunu inceledi.
 Breivik ile Usame Bin Laden arasındaki ilginç benzerlikler de raporda yer aldı:
 
 1- Ladin, Müslümanların içinde bulunduğu olumsuzluğun tek nedeni olarak Batı'yı gösteriyor. Breivik de Hristiyanların yaşadığı işgallerin arkasında Müslümanların olduğunu. 2- Ladin, yaptıklarının doğruluğunu anlatmaya çalışırken Hristiyanların Müslümanları katlettiğini anlatıyor. Breivik de tarihten çarpıtarak örnekler veriyor. 
 3- Ladin, Batı dünyası ve işbirliği içinde olanları hedef gösteriyor. Breivik de tüm Müslümanları ve Müslümanlar lehine hareket ettiğini öne sürdüğü Batı'yı. 
 4- Ladin, El Kaide eylemlerinde ölen Müslümanları mücadeleye verilen kurbanlar olarak tanımlıyor. Breivik ise ölen Hristiyanları, amaç için feda edilen zorunlu kurbanlar. 
 5- İkisi de Türkiye'yi hedef gösteriyor. Breivik, sosyo-kültürel ve siyasal konumundan dolayı hedef gösteriyor. El Kaide ise laik sistem ve Batı ile işbirliği yaptığı için. 
 6- Breivik'in yazdıklarının, Ayman El Zavahiri'nin Türkiye ile ilgili açıklamalarının paralel olması dikkate değer. Soner ARIKANOĞLU