Samarastan Türkiyeye mesaj: İstediğimiz zaman MEB ilan ederiz
Yunanistan Başbakanı Andonis Samaras, 5 Martta Başbakan Recep Tayyip Erdoğan ile birlikte İstanbulda başkanlık edeceği Yüksek İşbirliği Konseyi toplantısı öncesi Münhasır Ekonomik Bölge (MEB) ilanı ile ilgili çarpıcı açıklamalarda bulundu.
Samaras, MEB ilanının Deniz Hukukundan kaynaklanan bir hakları olduğunu belirterek, ülkesinin ne zaman isterse bu hakkı kullanabileceğini söyledi. Samaras, Atinada Fransa Cumhurbaşkanı François Hollande ile görüşmesinden sonra konuyla ilgili bir soruya 15 gün sonra Türkiyeyi ziyaret edeceğim. Bazı davranışlar, Ege konuları gibi önemli meselelere yardımcı olmuyor. Biz Deniz Hukuku Antlaşmasını imzaladık. Deniz Hukukuna göre MEB ilan etmek, Yunanistanın ne zaman isterse kullanabileceği bir hakkıdır. Bunu da gerekli doğru adımları atarak yapacağız. Tüm sorunları dostça ve barışçıl bir şekilde çözmek istiyoruz cevabını verdi. Samaras, MEB hakkında ilk kez bu kadar açık konuştu. Hollande ise Doğalgaz yataklarının bulunması Yunanistan için de Avrupa için de fırsattır. Uluslararası Hukuk, Deniz Hukukunun üstün çıkacağına inanıyorum. Fransa bu yataklardan Yunanistan ile birlikte yararlanabilirse, bunu yapacaktır  dedi.  
Balkan Savaşı üniformalarıyla 
Hollande protesto gösterilerinin düzenlendiği Almanya Başbakanı Angela Merkelin aksine adeta krallar gibi karşılandı. Gerek havaalanı gerekse başbakanlık konutundaki törenlerde şeref kıtasının ilk kez 1912-1913 Balkan Savaşları üniformaları giydikleri dikkat çekti. Balkan Savaşlarının 100üncü yılı dolayısıyla Yunanistanda düzenlenen kutlamalar çerçevesinde şeref kıtasının üniformalarında yapılan bu değişiklik, bazı haber sitelerinde etekli çarıklı efsun üniforması daha güzel yorumlarıyla yadırgandı.