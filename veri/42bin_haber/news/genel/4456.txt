Milyarlık yangın
Dünyanın tek çatı altındaki en büyük elyaf fabrikası olan ve değeri milyar lirayı aşan Aksanın deposunda çıkan yangın 8 saat sürdü. Can kaybı ve yaralının olmadığı yangının üretim tesislerinde çıkmamış olması, Aksanın kısa süre içinde düzenli üretim akışının devam edeceğine yönelik beklentileri kuvvetlendiriyor.
AKKÖK Şirketler Grubuna ait Aksa Akrilik Kimya Sanayiinin Yalovadaki elyaf fabrikasının deposunda dün sabah saatlerinde yangın çıktı. Dünyanın tek çatı altındaki en büyük elyaf fabrikası olan ve yalnıca Türkiyenin değil dünyanın da önemli elyaf üretimini yapan milyarlık tesis yaklaşık 8 saat yandı. Çevre illerdeki itfaiye ekiplerinin de yardımıyla söndürülen yangında can kaybı ve yaralı olmaması sevindirirken, yangının çıkış nedeni henüz belirlenmedi. Yangının forkliftin aküsünün patlamasından çıktığına yönelik iddialar bulunuyor.  
DUMAN HER YERİ KAPLADI 
Yalova- Karamürsel yolunun 13üncü kilometresinde bulunan 430 bin metrekarelik alan üzerine kurulu tesisin elyaf deposunda dün sabah 08.30da yangın çıktı. Kısa sürede patlamalarla genişleyen yangın sırasında alevler elyaf deposunu sararken, yükselen simsiyah duman bölgeyi kapladı. Fabrikadan çıkan dumanlar kilometrelerce öteden, Gebze ve Tuzladan bile görüldü. İlk anda çevredeki sanayi tesislerinin itfaiye gruplarının müdahale ettiği yangını söndürmek için Yalova, İzmit, Karamürsel, Taşköprü belediyeleri itfaiyeleri de seferber oldu. Alanında stratejik öneme sahip Aksa Akrilik Kimya Sanayi tesislerinin elyaf deposunu tamamen kaplayan yangın, çevredeki tesislere sıçramadan kontrol altına alındı. 
BÜYÜK YANGINDAN FOTOĞRAFLAR 

YANGIN ANI AMATÖR KAMERADA / WEB TV 
17 AĞUSTOS DEPREMİNDEN SONRA KİMYASAL SIZINTI OLMUŞTU 
FORKLİFT İDDİASI 
Aksa Akrilik Kimya Sanayii tesislerinde çıkan yangın sırasında çevredeki kuruluşlarda gerekli önlemler alındı. Patlamalarla birlikte yanan elyaf parçaları çevreye yayılınca, yakındaki akaryakıt istasyonu önlem olarak pompalarını kapattı. Çevredeki tesisler yangının sıçrama olasılığına karşı gerekli önlemlerini aldı. Tesislerin önünden geçen Yalova- Karamürsel karayolunda ise trafik akışı normal devam etti. Yangının nedenleri araştırılırken, Aksa Akrilik Kimya Sanayi tesislerinin bulunduğu Taşköprü Beldesinin Belediye Başkanı Şaban Ertan da elyaf depolarında çıkan yangına, forklift aküsünün patlamasının neden olduğunu iddia etti. Ertan, ancak kesin nedenin henüz bilinmediğini söyledi. Başkan Ertan, yangının çıktığı ürün deposunun da kimyasal maddelerin bulunduğu depolara uzak olmasının kendilerini biraz olsun rahatlattığını sözlerine ekledi. 
Rakamlarla Aksa 
Aksa, 2012 yılının ilk dokuz ayında 687 milyon dolar konsolide ciro elde etti.
249 milyon dolar olarak gerçekleşen ihracatın ciro içindeki payı ise yüzde 36.
Satış miktarı geçen yılın aynı dönemine göre yüzde 7 arttı.
Aksa, 2012 yılı ilk dokuz ay ortalama yüzde 98 oranında kapasite kullanımı gerçekleştirdi.
2012 yılının ilk dokuz ayında Ar-Ge faaliyetlerine 3.8 milyon dolar kaynak ayırdı.
29 milyon dolar yatırım yaptı.  
Satışa hazır malların bulunduğu depoda çıktı 
AKKÖK Şirketler Grubu CEOsu Ahmet Dördüncü, Yalovadaki Aksa Akrilik Kimya Sanayi A.Şye ait elyaf fabrikasında sabah saatlerinde çıkan yangınla ilgili, Yangın, satışa hazır malların bulunduğu depoda çıktı dedi. Dördüncü, maddi hasarın söz konusu olduğu yangında herhangi bir can kaybının yaşanmadığını belirterek, Yangının, elektrikle ilgili bir sorundan kaynaklandığı noktası üzerinde duruluyor. İleride yapılan incelemeler sonucunda, yangının neyden kaynaklandığını paylaşacağız. Yangın satışa hazır malların bulunduğu depoda çıktı. Üretim alanında çıkan bir yangın değil. Çevreye herhangi bir zararı yok. Bunu ölçümlerle tespit ettik diye konuştu. DEV FABRİKADA BÜYÜK YANGIN 

  
Yılda 308 bin ton üretiyor 
Ana faaliyet konusu akrilik esaslı tow, tops ve elyaf üretimi olan Akkök Şirketler Grubuna bağlı Aksa Akrilik Kimya Sanayii A.Ş, 21 Kasım 1968 tarihinde yüzde 100 Türk sermayesiyle kuruldu. 
Yalovadaki fabrikasında 1971de yılda 5 bin ton kapasiteyle üretime başladı. 
Yıllar içinde yılda 308 bin ton üretim kapasitesine ulaştı. 
Türkiyenin tek yerel akrilik elyaf üreticisi olan Aksa, aynı zamanda dünya elyaf sektöründe tek çatı altında faaliyet gösteren en büyük akrilik elyaf üreticisi.
Aksa sayesinde Türkiye, Çinden sonra dünyanın en büyük ikinci akrilik elyaf pazarı oldu. 
 
Üretim aksamadan devam edecek 
YANGIN sırasında olay yerine giden Hürriyet Gazetesi Ekonomi Müdürü Sefer Levent, yetkililerle görüştü. Levent, hurriyet com.trde yayınlanan yazısında şunları kaleme aldı: Olay çok üzüntü verici. Ancak bu çapta büyük bir yangında sevindirici taraf, yangının üretim tesislerinde çıkmamış olması. Yangın, fabrikanın depolama alanlarında çıktı. Böylesine büyük bir tesiste olayın kısmen de olsa ucuz atlatılması bu kötü olayın teselli veren tarafı. Üretim kısmının yangından etkilenmemiş olması, Aksanın kısa süre içinde düzenli üretim akışının devam edeceğine yönelik beklentileri kuvvetlendiriyor. Yangının ne kadarlık bir alanda etkiliği olduğu, maddi kaybın ne kadar olduğu, yine şirketin böylesi bir durumdan ne kadar etkileneceği, kısa zamanda netleşir. 
KESKİN KOKU YAYILDI 
Ancak fabrika yetkilileri, yangının üretim tesislerinden uzak bir bölgede olması nedeni ile kendi alanında dünyanın en büyük fabrikası olan Aksanın Yalovadaki tesisinde üretimin aksamadan devam edeceği yönünde bilgi verdi. Buradaki en büyük sorunlardan biri, çevre üzerinde oluşan etki. Şu anda bölgede keskin bir kimyasal koku yayılmış durumda. Yangın bölgesindeki insanların çok dikkatli olması gerekir. Havanın rüzgarlı olması ve mevsimin kış olması çevre üzerindeki olumsuz etki açısından avantaj konumunda.