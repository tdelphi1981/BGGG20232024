Fener'e file kalkanı
Trabzonspor Yönetimi, 1461 Trabzon-F.Bahçe maçı öncesi ilginç bir önlem aldı.
Bordo mavililer, Hüseyin Avni Aker Stadında yaşanabilecek olası bir taşkınlık ve sahaya atılacak yabancı maddelerin önüne bu yöntemle geçecek. 
ZİRAAT Türkiye Kupasında 1461 Trabzon takımının bugün Hüseyin Avni Aker Stadında oynayacağı Fenerbahçe maçı, Trabzonspor Yönetimini harekete geçirdi. Bordo mavililer, son yıllarda yaşanan tribün olayları ve sahaya atılan yabancı maddeler nedeniyle alınan cezaların önüne File yöntemiyle geçmeyi tercih etti. Stadın kale arkası tribünlerine telden ağlar çekti. 
GERGİNLİK İHTİMALİNDEN ÇEKİNDİLER 
F.BAHÇE ile yaşanan gerginlikler sonrası, Trabzon halkı ile sarı lacivertli kulübün arası gerilmişti. Emre Belözoğlunun forma giydiği dönemde Zokora arasında yaşanan olumsuz olaylar da, bu gerginlikte pay sahibi olmuştu. Bu nedenle yaşanabilecek tatsız bir olaydan çekinen Trabzonspor, alınan cezaları da göz önünde bulundurup, kale arkalarına tel örme kararı aldı. 
BU MAÇA ÖZEL BİR UYGULAMA DEĞİL 
KONUYLA ilgili ulaştığımız Stat Müdürü Alparslan Özdemir, yaptıkları tel örgü uygulamasının F.Bahçe maçına özgü olmadığını dile getirdi. Özdemir, Statta kale arkasına çekilen fileler, F.Bahçe karşılaşması sonrasında kaldırılmayacak. Tel örgülerin çekilmesi, yönetimimizin verdiği bir karardır. Son dönemde aldığımız cezaların önüne geçmek için bu tarz bir çözüm ürettik. dedi.