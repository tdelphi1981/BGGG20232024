Beşiktaş'a gelmeden 'FEDA' dedi
Beşiktaş Yönetimi, İstanbul Büyükşehir Belediyespor'un sol kanat oyuncusu Gökhan Süzen'i 2 saatlik toplantı sonucunda ikna etmeyi başardılar...
İstanbul Büyükşehir Belediyespor Kulübü Başkanı Çağatay Kalkancı ile her konuda anlaşan Başkan Fikret Orman ve Tamer Kıran dün akşam saatlerinde yıldız oyuncu Gökhan ile masaya oturdu.  
Siyah beyazlı kulüp dışında kendisini 5 kulübün istediğini ifade eden Gökhan Süzenin siyah beyazlı yöneticilerden yıllık 1,5 milyon Euro istemesi dikkat çekti.  
Kulübün bütçesine göre hareket ettiklerini belirten Futbol Komitesinden Sorumlu Yönetici Tamer Kıran, daha sonra bu oyuncuya yıllık 800 bin Euro ve maç başı olmak üzere toplam 1 milyon euroyu bulan bir teklif sundu.  
Beşiktaş'ın ekonomik sorunları nedeniyle yıllık 1,5 milyon Euro istemekten vazgeçen Gökhanın ikna olması siyah beyazlı yöneticileri sevindirdi.  
Gökhanın yarın Antalya kampına katılarak çalışmalara başlayacağı belirtildi.