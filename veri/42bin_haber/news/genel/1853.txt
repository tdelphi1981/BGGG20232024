'Altın etkisi' sürüyor: Dış açık yüzde 31 geriledi
8milyar dolar beklenen dış açık ekim ayında 5.5 milyar lira olarak gerçekleşti. 12 aylık kümülatif dış ticaret açığı 19 ayın en düşük seviyesi olan 85.2 milyar dolara geriledi.
 Dış ticaret açığı ekimde devam eden altın ihracatının desteğiyle yüzde 31.2 gerileyerek beklentinin oldukça altında 5.51 milyar dolar olarak gerçekleşti. Dış açık ocak-ekim döneminde yüzde 23 azalarak 69.51 milyar dolar oldu. Ekimde en büyük ihracat kalemi, 1.5 milyar dolar ile altının da içinde yer aldığı kıymetli taşlar ve metaller olurken; bunu 1.3 milyar dolar ile motorlu kara taşıtları ve aksam parçaları izledi. Verilere göre geçen yıl ekim ayında yüzde 44.2 olan Avrupa Birliği'nin ihracattaki payı, 2012 Ekim ayında yüzde 40'a geriledi. AB'ye yapılan ihracat tutarı ise, 2011 yılının aynı ayına göre yüzde 1 artarak 5.32 milyar dolar oldu. 2012 Ekim ayında bir önceki aya göre ihracat yüzde 0.7 artarken, ithalat yüzde 4.1 azaldı.
 MB'nin eli güçlendi
 GARANTİ Yatırım Stratejisti Tufan Cömert: 'Ekim ayı dış ticaret açığı 5.5 milyar dolarla beklentilerin çok altında. Dış açıktaki daralmada yine altın ihracatı etkili oldu. Daralma sonrasında cari açığa dair beklentiler de iyileşeceğinden TL'de değer kazancı görülecektir. Bu, faiz indirme konusunda TCMB'nin elini güçlendirecektir.'