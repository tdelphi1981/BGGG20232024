Bate Borisov 0-0 Fenerbahçe
Fenerbahçe, UEFA Avrupa Ligi İkinci Tur ilk maçında Belarus deplasmanında Bate Borisov ile 0-0 berabere kaldı.
Maçın İrlandalı hakemi Allan Kelly'in Fenerbahçeli Meiresles'i 4. dakikada rakibine tekme attığı gerekeçesiyle kırmızı kartla oyundan attı. 85. dakika sahada bir kişi eksik mücadele eden Fenerbahçe, buna rağmen deplasmanda istediği sonucu almayı başardı.

MAÇTAN KARELER - Semih BAHADIR'ın objektifinden 
KOCAMAN: MEIRELES'İN KALİTESİNE YAKIŞMADI

Bu karşılaşmanın rövanşı 21 Şubat Perşembe saat 22.05'te Şükrü Saracoğlu Stadı'nda oynanacak.

İŞTE İLK 11'LER 
Stat: Neman
Hakemler: Alan Kelly, Damien MacGraith, Allen Lynch (İrlanda)
BATE Borisov: Gorbunov, Yurevich, Radkov, Filipenko, Bordachev, Rudik (Dk. 46 Pavlov), Olekhnovich, Baga (Dk. 64 Mozalevski), Hleb (Dk. 79 Kurlovich), Aleksandr Volodko, Rodionov
Fenerbahçe: Volkan Demirel, Gökhan Gönül, Bekir İrtegün, Egemen Korkmaz, Ziegler, Cristian (Dk. 85 Selçuk Şahin), Mehmet Topal, Meireles, Sow (Dk. 90 Salih Uçan), Kuyt, Webo (Dk. 72 Caner Erkin)
Kırmızı Kart: Dk. 3 Meireles (Fenerbahçe)
Sarı Kartlar: Dk. 5 Volkan Demirel, Dk. 10 Webo, Dk. 62 Bekir İrtegün (Fenerbahçe), Dk. 65 Radkov (BATE Borisov)

Fenerbahçe nasıl tur atlar?

Temsilcimiz 21 Şubat'ta Şükrü Saracoğlu Stadı'ndaki rövanş maçında tur atlamak için BATE Borisov'u yenmekten başlad şansı yok. Sadece 90 dakika 0-0'lık skorla sona ermesi durumunda ise tur atlayan tarafı uzatmalar veya penaltı atışları belirleyecek. Galibiyet dışında her türlü gollü beraberlikler, ve mağlubiyet halinde F.Bahçe Avrupa defterini kapatmış olacak.

MAÇIN AYRINTILARI 

Kocaman'dan tek değişklik

Fenerbahçe Teknik Direktörü Aykut Kocaman, UEFA Avrupa Ligi'nde son 32 takımın yer aldığı 2. turda, Belarus'un BATE Borisov takımıyla yaptıkları maçta, ligde Mersin İdmanyurdu mücadelesinin ilk 11'inde yaptığı tek değişiklikle takımını sahaya sürdü.

Aykut Kocaman, Atletico Madrid'de bu sezon Avrupa kupasında forma giydiği için sarı lacivertli ekibin bu turdan itibaren UEFA kadrosunda bulunmayan Emre Belözoğlu'nun yerine Mehmet Topal'ı ilk 11'de dahil etti.
Sarı lacivertli teknik adam, Belarus'a getirdiği 21 kişilik kadrodan yedek kalecilerden Serkan Kırıntılı'nın yanı sıra Hasan Ali Kaldırım ve Recep Niyaz'ı BATE Borisov'a karşı 18 kişilik kadronun dışında tuttu.
Afrika Uluslar Kupası şampiyonluğunun ardından henüz takıma katılmayan Yobo'nun yanı sıra, sakatlığı nedeniyle Grodno'ya getirilmeyen Mehmet Topuz, teknik direktör Kocaman'ın kadroya almadığı Krasic ve UEFA listesinde bulunmayan Sezer Öztürk ve Orhan Şam takımda yer almadı.

Emre Belözoğlu takıma katıldı

Bu akşamki mücadelede sarı lacivertli formayı giyemeyen Emre Belözoğlu Grodno'ya gelerek kafileye katıldı. Özel uçakla Grodno'ya gelen sarı lacivertli futbolcu maçı tribünden izledikten sonra, yarın takımıyla Türkiye'ye dönecek. 

Takımda ilk heyecanlar

Fenerbahçe'nin, BATE Borisov maçları öncesi UEFA listesine dahil ettiği genç futbolcu Salih Uçan ile iki yeni transfer Webo ve Ziegler, ilk kez Fenerbahçe formasıyla Avrupa kupası heyecanı yaşadılar. Teknik direktör Kocaman, Salih Uçan'ı yedekler arasında tutarken, Webo ve Ziegler ilk 11'de görev aldı. Geçen sezon da Fenerbahçe forması giyen İsviçreli futbolcu Ziegler, sarı lacivertli ekip Avrupa kupalarından men edilince, takımıyla bu heyecanı yaşayamamıştı.

Notlar

Grodno'da güvenlik güçleri maç için stat çevresi ve şehir merkezinde önlemler aldı. Tribünlere girişte taraftarlara alkol kontrolü yapıldı. Alkollü oldukları tespit edilen taraftarlar stada alınmadı. Maçta görev yapmak için stada gelen basın mensupları da güvenlik görevlileri tarafından detaylı aramalardan sonra içeriye alındılar. Maçın başlamasına 1,5 saat kala Neman Stadı'na gelen Fenerbahçe'de, bazı futbolcular ısınma çalışmalarından önce sahaya çıkarak zemini incelediler.

Karşılaşma BATE Borisov'un bu sezon UEFA şampiyonlar ligi'ndeki maçlarını oynadığı Minsk'teki Dinamo Stadı'nın bakımda olması nedeniyle Grodno'daki Neman Stadı'nda yapıldı. Yaklaşık 8 bin kapasitesi olan statta yer yer boşluklar olduğu görülürken, Fenerbahçeli taraftarlar da kendilerine ayrılan 465 kapasiteli yerin büyük bölümünü doldurdu.