En büyük beklenti belirsizliğin kalkması
Hükümet'in sürdürdüğü istikrar programına katkıda bulunacak Orta Vadeli Program'a yönelik görüşlerini dile getiren Dumankaya İnşaat Yönetim Kurulu Üyesi Uğur Dumankaya 'Hükümetin 2013-2015 dönemini kapsayan Orta Vadeli Program'ın büyüme hızında düşmenin yaşandığı bir dönemde, ekonomik politikalara ilişkin belirsizliği ortadan kaldırması en büyük beklentimiz' dedi.
 Dumankaya sözlerine şöyle devam etti; 'Programda inşaat sektörünü ilgilendiren en önemli başlık kentsel dönüşüm. Kentsel dönüşümü destekleyici altyapıların oluşturulmasına yönelik projeler ile arazi kullanım, imar planları ile mekansal gelişim uygulamalarına dair temel standartların belirlenmesine öncelik verilecektir. Akıllı ev projeleri bir an önce kentsel dönüşüm sürecinde yerini almalı' dedi.
 Kırklareli'nin ilk 'stüdyolu' projesi
 İstanbul ve Edirne'de projeler yapan Yenilikçi İnşaat Platformu, son projesini Kırklareli'de gerçekleştiriyor. YİP İnşaat'ın, büyük bir öğrenci nüfusuna sahip olan Kırklareli'deki artan konut ihtiyacı göz önünde bulundurararak tasarladığı Studio C&C Residence projesinde fiyatlar 52 bin TL'dan başlıyor. 
 Kırklareli vilayet meydanına 800, üniversiteye ise 500 metre mesafede bulunan Studio C&C Residence projesi, 2 bloktan oluşuyor. 247 daireden oluşan projede, dairelerin büyüklükleri 45 ila 112 metrekare arasında değişiyor. Projede 24 saat güvenlik hizmeti de bulunuyor.
 BEY 2023 Evleri'nde teslimatlar başladı
 SON 5 yılda 6000 konut üreten Anka Yapı, Beylikdüzü Belediyesi'nin iştiraki olan BEYAŞ  ile kat karşılığı yaptığı BEY 2023 Evleri'nde teslimlere 1 Ekim itibariyla başladı. Anka Yapı Yönetim Kurulu Başkanı Şaadet Temel, 'Beylikdüzü sahiline 500 metre mesafede olan ve emniyet müdürlüğünün hemen yanında bulunan BEY 2023 Evleri projesinde teslimlere başladık. 236 daireden oluşan projede, dairelerin yüzde 95'i satılmış durumda. Son 10 dubleks  daire ise sahiplerini bekliyor' dedi.
 Delmar Avrupa'dan 10 ödülle döndü
 Delmar Yapı, Avrupa'nın en prestijli ödülü olarak gösterilen ve Türkiye'de Avrupa Gayrimenkul Oscarları olarak bilinen EuropeanProperty Awards'ta tam 10 dalda ödül alarak rekor kırdı. Şirket, 3 dalda Avrupa'yı dünya finalinde temsil edecek. 
 4500'e yakın nitelikli konutun yarıştığı platformda geleneksel Osmanlı  ve Selçuklu mimari özelliklerini taşıyan Elit Grand Palas ve Elit Perla Palas Projeleri ile Delmar Yapı, Avrupa Gayrimenkul Oscarlarına damgasını vurdu. Firmanın aldığı ödüller şöyle sıralanıyor: Karma Proje Geliştirme Ödülü, Büyük Proje Geliştirme Ödülü, En İyi Rezidans Projesi Ödülü, Sosyal Aktvite Alanları Geliştirme Projesi Ödülü, Çok Adetli Residans Mimari Proje Ödülü, Sosyal Aktvite Alanları Geliştirme Projesi Ödülü. 
 Sur Yapı Exen'in yönetimi YKS'e emanet
 Kuruluşundan bu güne yönetim merkezi, iş merkezi, endüstriyel tesisler, villa, konut, rezidans gibi farklı formlarda 2 milyon metrekareyi aşan yaşam alanı üreten Sur Yapı ile 23 yıldır 'Yönetim ve İşletim' hizmeti sunan Yapı Kredi Koray GYO ve Koray İnşaat iştirakı olan YKS arasında işbirliği anlaşması yapıldı. Sur Yapı Exen Projesinin Tesis Yönetim hizmeti YKS tarafından verilecek.
 YKS Sur Yapı Exen Projesi'nde; tesis yönetimi ile enerji hizmetinden valeye, temizliğinden korunmasına kadar akla gelebilecek tüm hizmetleri sunacak.
  