Arınç'ın her adımını izliyoruz
İZMİR merkezli düzenlenen 'askeri casusluk' operasyonunun ardından açılan davanın iddianamesi 12. Ağır Ceza Mahkemesi'nce kabul edildi. 2 bin sayfalık iddianamede 93'ü tutuklu 357 sanık, 831 mağdur yer aldı.
 İddianamede 21 yıl hapsi istenen  Deniz Kuvvetleri Komutanlığı Kurmay Başkanı Koramiral Veysel Kösele çeteye bilgi ve belge sızdırmakla suçlanıyor. 
 Suç örgütünün hükümet aleyhine faaliyet yürüttüğü ifadesinin yer aldığı iddianamede, örgütün 'Pandora' adı verilen veri tabanı içinde, Başbakan yardımcıları Bülent Arınç ve Ali Babacan'ın ailelerine ilişkin bilgi toplandığı, İ.A. adlı kişi hakkında 'Sayesinde Bülent Arınç'ın adımından haberimiz oluyor' ifadelerinin yer aldığı iddia edildi. Mart ayında başlanacak dava kesintisiz devam edecek.   Cumhur ERKEK-İZMİR
  