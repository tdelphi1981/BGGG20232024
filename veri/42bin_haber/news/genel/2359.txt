İnşaat sektörünün cirosu yüzde 7,7 arttı
İnşaat sektörü, üçüncü çeyrek itibarıyla cirosunu yüzde 7,7 artırdı. İnşaatta üretim ise yüzde 0,7 azaldı.
 Türkiye İstatistik Kurumu (TÜİK) 2012'nin üçüncü çeyreğine ilişkin İnşaat Ciro Ve Üretim Endeksleri'ni açıkladı. Üç Aylık İnşaat Sektörü Ciro Endeksi 2012 yılı üçüncü döneminde bir önceki yılın aynı dönemine göre yüzde 7,7 arttı. Bina İnşaatı Sektörü Ciro Endeksi yüzde 16 artarak 118,7'den 137,7'ye yükselirken, Bina Dışı İnşaat Sektörü Ciro Endeksi ise yüzde 0,5 azalarak 191,3'den 190,3'e düştü.
 Üç Aylık İnşaat Sektörü Üretim Endeksi 2012 yılı üçüncü döneminde bir önceki yılın aynı dönemine göre yüzde 0,7 azaldı. Bina İnşaatı Sektörü Üretim Endeksi yüzde 0,8 azalarak 136,4'den 135,4'e, Bina Dışı İnşaat Sektörü Üretim Endeksi ise yüzde 0,3 azalarak 178,2'den 177,6'ya düştü.
 CİHAN
  