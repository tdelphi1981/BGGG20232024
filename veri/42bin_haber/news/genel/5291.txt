Her şeye rağmen Volkan
Aykut Kocaman, form düşüklüğü yaşayan tecrübeli eldiveni, Mersin maçında da ilk 11de sahaya sürecek.
Son dönemde düşük formu ve kalesinde gördüğü goller nedeniyle eleştiri oklarının hedefinde olan Fenerbahçe kalecisi Volkan Demirel, kendisine güvenen hocasının ilk tercihi olmaya devam ediyor. 
FENERBAHÇEnin gündemine, özellikle ligdeki karşılaşmalarda formsuzluğu devam eden kaleci Volkan Demirel damga vurdu. Yediği goller sebebiyle eleştirilen tecrübeli file bekçisinin, Mersin İdman Yurdu karşılaşmasında çok büyük bir ihtimalle ilk 11de tercih edileceği öğrenildi. Başarılı kalecinin, her şeye rağmen teknik direktör Aykut Kocaman tarafından direkt sahaya sürülmesinin sebebi olaraksa, Yediği gollerin olağan olduğunu düşünmesi gösterildi. Kısacası Kocaman, yedek kalecilerden Mert Günok ve Serkan Kırıntılıya çok güvense de, Volkana destek verecek. 
DÜŞEN FORMUNA ENGEL OLAMADI 
TECRÜBELİ kaleci, bu sene kötü bir dönem geçiriyor. Bunun en önemli nedeni sezon başında yaşadığı omuz sakatlığı... Bu sakatlığa rağmen oynamayı sürdüren milli file bekçisi, bir de adale sakatlığı yaşayınca iyice zorlanmaya başladı. Takımı yalnız bırakmamak adına sakatlığına rağmen forma giyen başarılı yıldız, düşen form düzeyine engel olamadı. Ancak artık ağrıları tamamen sona eren Demirelden, eski formunu bulmasını bekleyen Aykut Kocaman, başarılı eldivene güvenmeye devam edecek.  
MERT VE SERKAN DA GÖREVE HAZIR 
ÖTE yandan Volkanın ardından ikinci kaleci durumunda bulunan Mert Günokun da, hazır halde bulunduğu belirtildi. Milli file bekçisi Mertin, form durumunun son derece iyi olması, antrenmanlardaki başarılı performansı da, tercih edilmesinin önünü açabilir. Ancak Kocaman, Mersin İdman Yurdu karşılaşmasında tercihini çok yüksek bir ihtimalle Volkandan yana kullanacak. Ve yine Merti kenarda bekletecek. 
Sadece 2 maçta gol yemedi 
Volkan Demirel ligin ilk yarısında sadece 0-0lık Trabzonspor maçı ile 3-0 kazanılan  Beşiktaş karşılaşmasında kalesini kapattı. 
FENERBAHÇEnin tecrübeli eldiveni Volkan Demirel, Süper Ligde çıktığı karşılaşmaların sadece 2sinde kalesini gole kapattı. Volkan, 2. haftada oynanan Trabzonspor mücadelesinde takımı 0-0 berabere kalırken ve 11. haftada alınan 3-0lık Beşiktaş galibiyetlerinde filelerinde gol görmedi. Bu mücadeleler haricinde ise, tüm maçlarda en az 1 gol yedi. 
Avrupadaki performansı daha iyi 
SARI lacivertli ekibin file bekçisi, UEFA Avrupa Liginde ise daha iyi bir gol yememe ortalaması yakaladı. Volkan, C Grubunda forma giydiği 5 karşılaşmanın 3ünü ağları sarsılmadan tamamladı. Volkan Demirel, AEL Limassol ile oynanan 2 mücadelede ve Marsilya deplasmanında takımının aldığı galibiyetlerde başrolü oynadı. Süper Ligde çıktığı son 6 maçta 11 gol yemesi ise oldukça dikkat çekti. 
Yaşar Duran (F.Bahçe eski kalecisi)
Aklı başka yerde gibi 
UZUN zamandır Volkanı hayretle izliyorum. Sanki kafası başka yerde gibi... Ancak yıldız kalecilerin her zaman oynaması gerekir. Mert de, yetenekli ve güvenilecek bir kaleci olmasına rağmen Aykut, Volkanı kazanmak için sürekli şans veriyor. Arkadaşları da Volkana destek olmalı. 
Yavuz Şimşek (F.Bahçe eski kalecisi)
Mert de en iyisini yapar  
Volkan, sakatlık nedeniyle çok formsuz. Bir an önce kendisine gelmeli. F.Bahçe, Volkana daha önce Rüştüden kaleyi devralırken, iki yıl sabretti. Ve kazandı. Burada seçim hakkı Kocamana kalıyor. Ya sabredip Volkanı kazanacak. Ya da Merte güvenip, Volkanı yitirecek. Mert bugüne kadar her şansı iyi değerlendirdi. En az Volkan kadar iyi. 
Zafer Öğer (Çaykur Rize Kaleci Antrenörü)
Problem Volkan Demirelde değil  
Her futbolcunun inişli çıkışlı dönemi vardır. Volkan Demirel başarılı bir kalecidir. Fenerbahçe Teknik Direktörü Aykut Kocaman da, her zaman inandığı oyuncuya forma verir. Demek ki Volkana inanıyor. Bana göre Volkanın son dönemde formsuz olmasının nedeni ise, bireysel bir problem değil. Fenerbahçenin takım olarak sergilediği kötü performanstan kaynaklanıyor. 
Ömer Çatkıç (Karabükspor Kaleci Antrenörü)
Kocaman ona güveniyor 
Volkan, , Milli Takımda başarılı bir dönem geçirdi. Ancak futbolda, her futbolcuya olduğu gibi kalecilerin de kötü günleri olabilir. Önemli olan Aykut Kocamanın, Volkana güvenmesidir ve o kalecisine güveniyor.