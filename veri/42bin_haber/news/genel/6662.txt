Bursaspor 3 - 2 Trabzonspor
Süper Lig'de aldığı kötü sonuçlarla düşme hattına kadar gerileyen Trabzonspor, Bursaspor deplasmanından 3 gollü mağlubiyetle ayrıldı.
Maça harika bir giriş yapan Bursaspor daha 2. dakikada Arjantinli yıldızı Batalla ile öne geçmeyi başardı. Şoku atlatan Karadeniz temsilcisi 11. dakikada Henrique ile eşitliği yakaladı. 

Gol fırtınası bununla da dinmedi ve 22. dakikada Halil'le bu kez Trabzonspor öne geçti. Bu gole cevapsa yine Batalla'dan 35. dakikada geldi. İlk yarıdaki son ve karşılaşmanın da skorunu belirleyen golü ise Bursaspor'un genç sağ beki Şener harika bir vuruşla kaydetti.  
KAFKAS: "FATURASI AĞIR OLDU"

KARAMAN: "GALİBİYETİ HAK ETTİK"

Trabzonspor bu sonuçla 31 puanda kaldı. SB Elazığspor'un Eskişehir deplasmanından bugün beraberlikle ayrılması sonucunda haftalardır düşme mücadelesi veren SB Elazığspor ile Trabzonspor aynı puana gelmiş oldu. 29 puanla 16. sırada, düşme hattı sınırında bulunan Gaziantepspor, 15. sırada bulunan Orduspor, 14. sıradaki İstanbul BŞB ve 30 puanla 13. sırada bulunan K.Karabükspor bu hafta puan alırlarsa Trabzonspor'u geçecek ya da puanları eşitleyecek.

Bursaspor ise puanını 40'a çıkarttı ve 4. sıradaki yerini korudu. 
   
KARŞILAŞMANIN CANLI ANLATIMI

Stat: Atatürk
Hakemler: Serkan Çınar, Adil Sinem, Arkın Akgöl
Bursaspor: Carson, Şener, Serdar, İbrahim, Vederson, Musa (Dk.76 Murat),  Edu, Batalla, Belluschi, Tuncay (Dk. 84 Barış), Sestak (Dk. 90 4 Hakan)
Trabzonspor: Onur, Celustka (Dk. 62 Colman), Mustafa, Bamba, Cech,  Serkan, Soner, Halil, Adrian (Dk. 57 Alanzinho), Olcan (Dk.74 Volkan), Henrique
Goller: Dk. 2 ve 35 Batalla, Dk. 44 Şener (Bursaspor), Dk. 11 Henrique,  Dk. 22 Halil (Trabzonspor)
Sarı Kartlar: Dk. 45 Tuncay, Dk. 71 Musa, Dk. 90 1 Vederson (Bursaspor)  Dk. 28 Serkan, Dk. 45 Bamba, Dk. 45 Olcan, Dk. 77 Cech, 90 2 Colman  (Trabzonspor)

KARŞILAŞMADAN ÖNEMLİ DAKİKALAR
2. dakikada Bursaspor golü buldu. Musa'nın pasıyla sağ kanattan  hareketlenen Şener, topu ön direğe ortaladı. Belluschi'nin topuğuyla dokunduğu  topa Batalla gelişine vurdu. Defansa da çarpan meşin yuvarlak Trabzonspor  filelerine gitti: 1-0
11. dakikada Trabzonspor skoru eşitledi. Soner'in uzun pasıyla  hareketlenen Henrique, topa sert vurdu. Üst direkten dönen topu İbrahim çevirmek  istedi. Pozisyonu takip eden Henrique zaten gol çizgisini geçen meşin yuvarlağı  kafayla filelere gönderdi.
17. dakikada Bursaspor net bir pozisyondan yararlanamadı. Belluschi'nin  pasıyla sol kanattan ceza sahasına giren Tuncay'ın yerden şutunda kaleci Onur  topa son anda dokundu. Kaleye giden topu Bamba çizgi üzerinden kornere gönderdi.
20. dakikada Trabzonspor atağında, sol kanattan hareketlenen Olcan, topu  penaltı noktasına doğru gönderdi. Halil'in kafa vuruşunda meşin yuvarlak kaleci  Carson'da kaldı.
22. dakikada Trabzonspor öne geçti. Olcan'ın ara pasıyla sağ kanattan  ceza alanına giren Halil, plase bir vuruşla topu filelere gönderdi: 1-2
35. dakikada bu kez Bursaspor skora dengeyi getirdi. Sol kanattan  kazanılan serbest atışı kullanan Vederson, topu penaltı noktasına ortaladı.  Batalla'nın kafa vuruşunda meşin yuvarlak filelere gitti: 2-2.
44. dakikada Bursaspor bir kez daha öne geçti. Batalla'nın pasıyla sağ  kanattan ceza sahasına giren Şener'in ser şutunda top kaleci Onur'un kapattığı  köşeden filelere gitti: 3-2
54. dakikada Bursaspor atağında Tuncay'ın pasıyla sol kanattan  hareketlenen Vederson topu ön direğe ortaladı. Bamba'nın ters vuruşunda top  direkten döndü. Dönen topu Bamba uzaklaştırdı.
56. dakikada Bursaspor'un sağ kanattan kazandığı korner atışını kullanan  Batalla, topu ceza alanına ortaladı. Uygun pozisyondaki Sestak'ın kafa vuruşunda  top üstten az farkla auta gitti.
65. dakikada Trabzonspor atağında Colman'ın pasıyla sağ kanattan ceza  alanına giren Henrique'nin sert şutunda top yan ağlarda kaldı.
         
         
 BURSASPORLU TARAFTARLARDAN MAÇ ÖNCESİ PROTESTO
Bursasporlu taraftarlar, Türkiye Futbol Federasyonu'nu (TFF) ve hakem kararlarını protesto etmek için yürüyüş gerçekleştirdi. Eski tekel binasından başlayan yürüyüşe 3 bini aşkın yeşil-beyazlı taraftar katıldı. Taraftarlar, meşaleler yakıp, sık sık Yeter Yıldırım Demirören, yeter, Yıldırım Demirören istifa sloganları attı. Yürüyüş, TFF'nin Altıparmak'taki ofisinin önüne, Temiz Lig İstiyoruz yazılı siyah çelenk bırakılmasının ardından sona erdi. Yürüyüş, TFF binasının önüne yapılan basın açıklaması, binanın önüne üzerinde Temiz lig istiyoruz yazılı siyah çelengin bırakılmasıyla olaysız sona erdi.

KARŞILAŞMA ÖNCESİNDEN NOTLAR
Yeşil-beyazlı taraftarlar  bir yandan takımlarını  desteklerken diğer yandan da Türkiye Futbol Federasyonu (TFF) Başkanı Yıldırım  Demirören ve Fenerbahçe Kulübü Başkanı Aziz Yıldırım aleyhine sloganlar attı. Yaklaşık 15 bin Bursasporlu tribünlerdeki yerlerini alarak takımlarını  destekledi. Taraftarlar, takımları lehine tezahürat yaparken ısınmak için sahaya  çıkan futbolcuları, Alemin kralı buraya temposuyla tribünlere çağırdı. Futbolcular da taraftarların bu çağrısına olumlu karşılık verdi.  Taraftarlar ardından tüm futbolcuları tek tek tribünlere çağırarak yumruk şov yaptırdı. Maçı, eski bakan ve Trabzonspor eski başkanlarından Faruk Nafiz Özak da  şeref tribününden izledi.
         
TFF ve Aziz Yıldırım'a tepki         
Bursasporlu taraftarlar, TFF Başkanı Yıldırım Demirören ve Fenerbahçe  Kulübü Başkanı Aziz Yıldırım aleyhine tezahüratlar yaptı. Taraftarlar, Yıldırım Demirören yeter... ve Emek hırsızı Aziz  Yıldırım diye tempo tuttu.
         
İlginç pankartlar
Bursasporlu taraftarlar, tribünlerde ilginç pankartlar açtı. Maraton Tribünü'ndeki taraftarlar, 18 kişilik kadroda yer almamasına  karşın genç futbolcu Ozan Tufan için, Avrupa kupalarının en genç golcüsü;  yıllarca sürecek bu Tufan yazılı pankart açtı. Kapalı Kale Arkası Tribünde ise Eyvah Eyvah yazılı pankart ve kurdele  benzeri büyük boyutlarda siyah bezler açıldı.
         
Tribünde gerginlik
Maçtan önce açık kale arkası tribünde kısa süreli gerginlik yaşandı. Bir grup Trabzonspor taraftarının Bursasporlu taraftarların arasında  olduğu görülünce ortam gerildi. Güvenlik güçleri, olayı çabuk fark edip, tribün  kapılarını açarak az sayıdaki bordo-mavili taraftarı, misafir takım  taraftarlarının bulunduğu bölüme yönlendirdi.
        