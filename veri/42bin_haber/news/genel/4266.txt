'Nobel veremiyorum bari tokat atın!'
ABD'de yatırımcılarla biraraya gelen Maliye Bakanı'na şok... Bir yatırımcı Şimşek'in sunumunun ardından, Bakan'ın önüne gelip 'Şimdi bana vurabilirsiniz Sayın Bakan' dedi. Bakan'ın 'Neden' sorusuna ise şöyle cevap verdi: Nobel almanız gerektiğini düşünüyorum ama böyle bir şey olamayacağına göre ödül olarak bana vurabilirsiniz...
 Mehmet Şimşek'in ABD'de devam ettirdiği temaslarında ilginç bir olay yaşandı. Maliye Bakanı Mehmet Şimşek'in düzenlediği toplantılardan birine katılan bir portföy yöneticisi Şimşek'in önüne gelip 'Sayın Bakan bana vurabilirsiniz' dedi. Şimşek, Bank of Amerika Merrill Lynch'in organize ettiği ve yaklaşık 400 yatırımcı ve fon yöneticisinin katıldığı toplantıların ardından New York'taki Türkevi'nde basın toplantısı düzenledi. CNBC-e New York Muhabiri Selim Atalay'ın verdiği habere göre Mehmet Şimşek'in New York temaslarında oldukça ilginç bir olay yaşandı. Yatırımcılar ve portföy yöneticileriyle bir araya gelen Şimşek görüşmelerini bitirmesinin ardından bir şaşırtıcı bir teklifle karşı karşıya kaldı. Bir yönetici, Şimşek'in sunumunun ardından, Bakan'ın önüne gelip 'Şimdi bana vurabilirsiniz Sayın Bakan' dedi. Şimşek bu duruma şaşırıp, 'Benim böyle bir adetim yoktur ama neden?' dedi. Portföy yöneticisi ise olayı şöyle anlattı: 'İki yıl önce yine Türkiye'nin para politikalarını anlatmak için başlattığı toplantılara katıldım. O zaman anlattığınız para politikalarının ardından sizi eleştirdim. 'Ya enflasyonun 1000'lere çıktığı Zimbabwe gibi olursunuz ya da Nobel Ekonomi Ödülü alırsınız' diye düşünmüştüm. Şimdi iki yıl sonra sizin geldiğiniz ve aldığınız önlemlerin ardından Nobel almanız gerektiğini düşünüyorum. Böyle bir şey olmadığına göre ödül olarak bana vurabilirsiniz' dedi. Şimşek ve portföy yöneticisi daha sonra gülerek ortamdan ayrıldı.
 İlgi yüzde 40 arttı
 BANK of America ve Merril Lynch'in düzenlediği program kapsamında yaklaşık bir haftadır Londra ve New York'ta yatırımcılarla bir araya gelen Bakan Şimşek, New York Türkevi'nde basın mensupları ile bir araya geldi. Yaklaşık 400 yatırımcı fon yöneticisinin katıldığı programa son 4 günde iştirak ettiğini hatırlatan Şimşek, 13.'sü düzenlenen zirvenin Türkiye üzerine yapılan en kapsamlı yatırım konferansı olduğunu belirtti ve ekledi: 'Önceki yıla göre ilgin yüzde 40 arttı. Talep edilen 4 bin görüşmeden 3 binine cevap verildi.'
 Amacımız kaynak çekmek
 'AMACIMIZ Türkiye'ye uzun vadeli ve stabil kaynak çekmek. Sürdürülebilir büyüme için buna ihtiyacımız var' diyen Şimşek, fon yöneticilerinin Türkiye gibi gelişmekte olan ülkelerde 10 trilyon dolarlık bir kaynak yönettiklerini hatırlattı. Şimşek, yatırımcıların Türkiye'yi gelişmekte olan bir ülke değil, gelişmiş bir ülke seviyesinde gördüklerini ifade etti.
 Serbest kurun 33'üncü yılı
 Ziyaret serbest kurun 33'üncü yılına denk geldi. 24 Ocak 1980 Türkiye'nin kuru askeri yönetimden çıkıp serbest bıraktığı tarih olarak dikkat çekiyor. Daha önce Türk vatandaşların ceplerinde döviz taşıması da yasaktı.
  