Uçaklar vızır vızır bizde tık yok
Antalya Havalimanını kullanan uçakların iniş-kalkış rotasında bulunan Muratpaşa ilçesi Güzeloba Mahallesi sakinleri çok dertli. Uçakların oluşturduğu gürültüden şikâyet eden Güzelobalılar, Seks hayatımız bitti diyerek muhtarı aradı.
ANTALYA Güzeloba Mahallesi sakinlerinin korkulu rüyası haline gelen uçak gürültüsü sorunu mahallelileri yine kamu kurumları ile karşı karşıya getirdi. Yıllardır Antalya Havalimanına iniş-kalkış yapan uçakların oluşturduğu gürültüyle mücadele eden mahalle sakinleri bu sefer de, Güzeloba Mahallesi Muhtarlığından yardım istedi. 
ŞİKÂYETÇİ EMEKLİ ASKER 
Uçak gürültüsünden rahatsız olan emekli bir askerin kendisini telefonla arayarak yardım istediğini anlatan mahallenin 8 yıllık muhtarı Yusuf Elmas şöyle dedi: Vatandaşımız beni arayıp, Muhtarım uçak gürültüsü nedeniyle seks hayatım bitti. Ne olur bu sorunu çözün diyerek adeta yalvardı. Ben de sıkıntının yıllardır devam ettiğini belirterek, Buradan taşın. Ben sorununu çözemem ama gelirsen sana bir çay ısmarlarım dedim. Gürültü sorununun özellikle yaz döneminde en üst noktaya ulaştığını dile getiren Elmas, bölge sakinleri ile yıllardır mücadele verdiklerini fakat etkin bir çözüm elde edemediklerini söyledi.  
CİNSELLİK ETKİLENEBİLİR 
Uçak gürültüsü nedeniyle seks hayatlarının etkilendiğini söyleyen kişilerin şikâyetlerini bilimsel açıdan değerlendiren Türkiye Hipnoz Platformu Antalya Çalışma Grubu Kurucusu ve Psikolog Tülay Kök ise şöyle konuştu: Yüksek desibeldeki seslerin insan yaşamı üzerinde olumsuz etkileri gerçekten çok fazla. Bu etkiler arasında uykusuzluk, konsantrasyon eksikliği ve halsizlik ilk sırada gösterilebilir. Tabii bu etkiler cinsel yaşama da yansıyabilir. O nedenle vatandaşların bu yöndeki şikâyetleri uzman kişilerce incelenmeli. 
Gece 4te  arıyorlar 
Güzeloba Muhtarı Yusuf Elmas, Gece dörtte beni arayıp, Seks hayatımız bitti diyerek şikâyet ediyorlar. Benim de huzurum kalmadı. Yazın bu şikayetler daha da artacak.Yardım bekliyorum dedi. 
Dayanacak gücümüz kalmadı 
Özellikle gece uçuşları nedeniyle büyük sıkıntı yaşayan mahalle sakinleri gürültü kirliliği nedeniyle sağlıklarını kaybettiklerini söylüyor. 10 yıldır Güzeloba Mahallesinde ikamet ettiğini dile getiren Saime Çelik (42), Artık dayanacak gücümüz kalmadı. Özellikle yüksek katlarda insanlar birbiri ile anlaşamaz hale geldi. Bu gürültüde normal yaşamımızı devam ettirmek imkansız dedi. 
Yalıtım sorunu çözülmeli 
Site yöneticisi Halil Balcı (46),  Yalıtım konusunda yaptığımız düzenlemeler bile sorunu çözmeye yetmedi. Yetkililerden destek bekliyoruz diye konuştu. 
20 bin imza topladık 
12 yıllık mahalleli Nihat Kaplan da Sıkıntımızı dile getirebilmek adına 20 bin imza topladık ama çözülmedi dedi. 
Yazın 2 dakikada Bir inip kalkıyor 
ŞEHİR merkezinin 10 km. doğusunda yer alan Antalya Havalimanı, Türkiyenin 2nci, Avrupanın 12nci yoğun havalimanı. 2012de 161 bin uçak iniş ve kalkış yaptı. Temmuz ayında turizmdeki yüksek sezon dönemi günde bine yakın uçağın iniş kalkış yaptığı Antalyaya ortalama her 2 dakikada 1 uçak iniş kalkış yapıyor. 
Seviye 108 desibellerde 
MAKİNE Mühendisleri Odası Antalya Şube Başkanı Hüseyin Barut, Gürültü Kontrol Yönetmeliğine göre gürültü seviyesinin gündüz 65 desibel, gece ise 55 desibel olması gerektiğinin altını çizdi. Barut, Güzeloba Mahallesinde yapılan son ölçümlerde ses oranının 108 desibele kadar ulaştığını açıkladı.