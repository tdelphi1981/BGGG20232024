Statta İTO seçimi
Dünyanın en büyük ticaret odalarından İstanbul Ticaret Odasının (İTO) en geç haziran ayında tamamlanması gereken seçimleri İstanbulun stadyumlarından birisinde yapılacak.
İTO Başkanı Murat Yalçıntaş, Biz seçimleri normalde şubat ayında Yeşilköydeki fuar alanında yapardık. Ancak seçimler ertelenince fuarların en yoğun olduğu zamana denk geldi. Bu nedenle muhtemelen seçimleri bir stadyumda yapmak zorundayız. Şimdi üyeler arasında şakayla Fenerbahçeli üyeler Galatasarayın stadyumunda oy kullanmaya gelmeyebilir diye konuşuluyor. Umarım bu şaka olarak kalır dedi. Yalçıntaş süper ligde sezonun da bitmiş olacağını ve böylece seçimlerin maç takvimini aksatmayacağını belirterek, Görüşmelerimiz sürüyor. Yer konusunda anlaşınca tarihi de açıklayacağız diye konuştu. İTO seçim sürecinde önce Meslek Komiteleri ve Meclis Üyeliği seçimleri yapılacak. Yeni oluşmuş İTO meclisi, yeni İTO Yönetim Kurulunu ve Meclis Başkanını seçecek. Seçimlerde meslek komitelerinin başkanlar ve TOBB delegeleri de belirlenmiş olacak.   
KESİNLİKLE YOKUM 
İTO Başkanı Murat Yalçıntaş, dün İTOdaki 8 yıllık başkanlık döneminin sonuna geldiğini ve bir kez daha başkanlığa aday olmayacağını kesin bir dille açıkladı. Başkan Yalçıntaş, TOBB ve DEİK için başkanlığı düşünüp düşünmediğine dair soruları da şöyle yanıtladı: Benim hiçbir kurumun başkanlığına adaylığım söz konusu değil.  Ama bundan sonra kesinlikle yapmak istediğim bir şey var ki o da İTO Başkanlığım sırasında doktora eğitimimi tamamladım ve önümüzdeki dönemde bir üniversitede hocalık yapmak istiyorum. 
CEHD VE BAHT MESELESİ 
Başkan Yalçıntaş, bu konudaki açıklamasında bir büyüğünün kendisine nasihatini de hatırlattı ve şöyle devam etti: Ben sivil toplum örgütlerinde çalışmaya ilk kez yıllar önce siyasetle başladım. Ve o adımı atmadan önce bir büyüğüme fikrini sormuştum. Bana İlim cehd (çalışma) işidir, ticaret ve siyaset baht (şans-talih) işidir demişti. Şu anda aklımda olan bir yer ya da makam yok. Eğer arkadaşlarım beni mecliste görmek isterlerse önümüzdeki dönemde İTO meclis üyesi olarak hizmete devam ederim. 
NACE İTİRAZI SONUÇLANIYOR 
Murat Yalçıntaş, TOBB ile Oda ve Borsalardaki seçimlerin ertelenmesine neden olan meslek komiteleri kodlama sistemi NACE konusunda yapılan itirazların değerlendirildiğini ve yakında Gümrük ve Ticaret Bakanlığının onayı ile açıklanacağını söyledi. Yalçıntaş, itirazlar sonucu bazı odalarda komite sayısının arttığını, bazı meslek komitelerinin yapısına gelen itirazların da olumlu sonuçlandığını belirtti. Yalçıntaş, Sayın bakan yakında açıklar. Biz TOBB olarak gerekli çalışmayı ve itirazlara ilişkin düzenlemeleri yaptık. Kendilerine gönderdik dedi.  
Koyunları sattım tarıma devam 
İTO Başkanı Murat Yalçıntaş daha önce açıkladı tarım ve hayvancılık işinin şu anda hayvancılık ayağının zayıfladığını belirterek, Koyunları sattım, azalttım ama tarım işimiz devam ediyor. Bergama Kınıkta anne tarafımızdan kalan arazilerimiz var. Oralarda hem açık alanda hem de serada üretim yapıyoruz dedi.  
Eski meclis üyelerine veda yemeği  
İTO Başkanı Murat Yalçıntaş, İTOnun eski meclis üyelerine bir veda yemeği de düzenleyeceklerini belirterek, Benden önceki başkanımız Mehmet Yıldırımı da davet ettik dedi. Yalçıntaş, Mehmet Yıldırımın da İTOya çok önemli hizmetleri olduğunu ve Odaya çok şey kattığını, kendisinin bayrağı ondan devraldığını ve daha iyi şeyler yapmaya gayret ettiğini belirterek, Şimdi benden sonra başkan olacak arkadaşımız da bizden daha iyi şeyler yapacaktır dedi.