Gökçek'ten, başarılı proje sunanlara iş teklifi
Ankara Büyükşehir Belediye Başkanı Melih Gökçek, Twitter üzerinden başarılı proje öneren 10 kişiye iş teklifi yaptı. Gökçek, tekliflerin projeabb@gmail.com adresine mail olarak atılmasını istedi.
 Başkan Gökçek, 'yetenekli, projeleri olan, üretken gençlere' yönelik iş teklifi yaptı. Teklifi Twitlerle duyuran Başkan Gökçek, kendisine proje gönderecek gençler arasında başarılı bulunan 10 kişinin sözleşmeli kadroda değerlendirileceğini açıkladı. Projelerin konu başlıklarını 'Çevre, ulaşım, trafik, sosyal veya kültürel faaliyetler, çocuklar, gençler, kadınlar, yaşlılar, engelliler, spor, eğitim, sağlık, peyzaj, turizm ve sizin teklifleriniz' olarak açıklayan Başkan Gökçek, projelerini iletmek isteyen gençlerin http://www.melihgokcek.com adresindeki 'Projem Var' bölümüne bakmasını istedi. Projelerin başvuru adresi ise teknik bir arıza nedeniyle daha sonra değiştirildi. Değişikliği yine Twitter üzerinden duyuran Başkan Gökçek, "Projelerinizi projeabb@gmail.com adresine göndermenizi rica ederiz. Yarışma hakkında detaylı bilgiye http://www.melihgokcek.com/projemvar.aspx adresinden ulaşabilirsiniz." çağrısında bulundu.
 CİHAN
  