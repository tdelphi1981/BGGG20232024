'Aşk olsun size'
Kışanak, Paris'te öldürülen 3 Kürt kadına Can Yücel'in Deniz Gezmiş için yazdığı şiirdeki gibi seslendi: Aşk olsun size, aşkolsun. Bizi bırakıp gittiniz'BDP Eşbaşkanı Gültan Kışanak, çözüme ve barışa inanan herkesi Paris'te öldürülen 3 kadının yarın Diyarbakır'da yapılacak cenaze törenine çağırarak 'Katillere ders vermeliyiz' diye konuştu.
 İMRALI'da televizyona kavuşan Abdullah Öcalan'ın da izlediği grup konuşmasında Paris'te öldürülen Sakine Cansız, Fidan Doğan ve Leyla Söylemez'i anlatan Kışanak'ın zaman zaman gözlerinin dolduğu görüldü. Konuşmadan satır başları şöyle: 
 - BÜTÜN ölümler vakitsizdir ancak bu arkadaşlarımıza ölüm hiç yakışmadı. Aşk olsun size, aşkolsun! Bizi bırakıp gittiniz. 
 - BU saldırı Kürt halkına, özgürlük mücadelesine yöneliktir. İmralı'da Kürt halk önderi Öcalan'la görüşmelere yönelik bir saldırıdır. 
 - HER zaman bu tür süreçlerde en çok konuşulan şey samimiyet meselesidir. İşte bugün samimiyeti gösterme zamanı. Samimiyet testinden geçmek için fırsat. Acıya saygı duyun. O zaman perşembe günü tüm Türkiye tek yürek olmalı, katillere cevap vermeli. 
 ÇÖZEN KAHRAMANDIR 
 - BAŞBAKANLIK makamına böcek konulup dinleme yapılabiliyorsa, Türkiye'de karanlık güçlerin tamamen tasfiye edildiğini kim söyleyebilir? Bu ortamda kim bütün bu güçlere kefil olabilir. Başka adres göstererek gerçek katillerin kaybolmasını isteyenlerden değiliz. Bu sorunu çözen kahraman olur. Kim çözerse halk arkasında olur. 'Görüşme olursa oy kaybederiz' tezi doğru değil.  Küçük düşünenler sürecin altında kalır.
 DERSİM'İN ASİ KIZI
 SAKİNE Cansız, Dersim'in asi kızıydı. Diyarbakır zindanı ve Elazığ'daki işkencehanelerde en amansız, en korkunç, insanlık dışı işkencelere maruz kaldı ama bir gün olsun aman dilemedi. 
 Fidan Doğan Avrupa'da büyümüş, eğitimini orada yapmış, siyaseti orada yapmış tüm politikacılarla konuşmuş,  halkının özgürlük mücadelesi için lobi faaliyetleri yürütmüş bir Kürt kadınıydı, diplomatıydı. Leyla ömrünün ilk baharında genç bir Kürt kadını olarak kendini geliştirmeye çalışan genç arkadaşımızdı. Bu üç güzel kadını minnetle 
 anıyoruz.  ANKARA
 Fransa zan altında kalır
 KATLİAMIN aydınlatılması  birinci derecede Fransa hükümete aittir. Aydınlatılamazsa Fransa zan altında kalacaktır. Ancak bu Türkiye'nin sorumluluğunu ortadan kaldırmaz. Katledilenler Türkiye Cumhuriyeti vatandaşıdır. Vatandaşlarının katline seyirci kalan devlete devlet denmez.
  