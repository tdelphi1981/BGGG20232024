Ünlü isimlere narkotik gözaltısı
İstanbul'da dün sabah narkotik operasyonu gerçekleştirildi. Operasyonda 'Issız Adam' filmiyle tanınan Cemal Hünal, Çağatay Ulusoy ve şarkıcı Cenk Eren'in yanı sıra bir çok ünlü isim gözaltına alındı. Eren ve Hünal, kan ve tükürük örneklerinin alınmasının ardından serbest bırakıldı. Ulusoy ve Selen Katırcıoğlu'nun da serbest bırakılması bekleniyor. Yapılan operasyonda 20 kilo esrar, 500 gram kokain ve bir miktar bonzai adlı uyuşturucu ele geçirildiği öğrenildi. Serbest bırakılan Cenk Eren yaptığı açıklamada 'Emniyette ifade verdim. Suçsuzdum, serbest bırakıldım. Ne içiciyim ne de satıcı' dedi.
İstanbul Narkotik Suçlarla Mücadele Şube Müdürlüğü ekipleri 9 ay önce sokaklarda uyuşturucu satan bir şebekeyi takibe aldı. Yapılan takip neticesinde sokak satıcılarının bazı ünlü isimlerle de irtibat kurduğu belirlendi. 9 aylık çalışmanın neticelenmesinin ardından operasyon startı veren narkotik polisi, İstanbulda başta Beşiktaş ve Şişli olmak üzere 8 ilçede 45 ayrı adrese dün operasyon düzenledi.   
Operasyonda, torbacılardan uyuşturucu alarak kullandıkları öne sürülen şarkıcı Cenk Eren, Çağatay Ulusoy, Cemal Hünal, "Miss Turkey 2011" güzellik yarışmasında 2'nci olan Gizem Karaca, DJ Nuri Kösem, oyuncu Ergün Taş, Selen Katırcıoğlu, Can Yurtsevdi, oyuncu Yusuf Akgün, Ayşe Selin Boronkay, Kaan Turgut ve yönetmen Hüseyin Orçun Belli'nin de arasında bulunduğu 38 kişi gözaltına alındı. 

CEMAL HÜNAL VE CENK EREN SERBEST KALDI / WEB TV 
GÖZALTINDAKİ ÜNLÜLER BÖYLE GÖRÜNTÜLENDİ / Foto Galeri 
Gözaltına alınanlar yapılan sağlık kontrollerinin ardından Narkotik Şube'ye sorgulanmak üzere getirildi. Ünlü isimlere, yapılan sağlık kontrollerinde kan ve kıl örnekleri alındığı belirtildi. Cenk Eren, sağlık kontrolüne götürülürken soruları yanıtsız bırakırken, Cemal Hünal, "Bilgime başvurmak için çağırdılar. Niçin buraya geldiğimi ben de bilmiyorum. Henüz bilgilendirilmedim, kusura bakmayın" dedi.  
 
UYUŞTURUCU BU ÜNLÜLERİN HAYATINI DAĞITTI- Fotogaleri 
  
ÇAĞATAY ULUSOY: İFADE VERİP GİDECEĞİZ 
Selen Katırcıoğlu, bir basın mensubunun ''Ne için buradasınız?'' sorusuna ''Hepimiz buradayız bilmiyorum" dedi. Katırcıoğlu, ''Uyuşturucu kullanıyor musunuz?'' sorusuna ise ''Hayır" yanıtını verdi. Çağatay Ulusoy ise ''İfade verip gideceğim" diye konuştu. Basın mensuplarının yoğun ilgisi karşısında Ulusoy, ''Arkadaşlar tamam, sabahtan beri burada uğraşıyoruz" şeklinde konuştu. 

AKŞAM SAHNE ALACAĞIM 
Çağatay Ulusoy, Adli Tıp Kurumundan emniyete getirilirken, basın mensuplarının Niçin gözaltındasınız? sorusuna,Vallahi biz de bilemiyoruz derken, bir basın mensubunun, Evinizde uyuşturucu bulunduğu yönünde iddialar var demesi üzerine suskun kaldı. Gizem Karaca ise emniyet girişinde Niçin gözaltına alındınız sorusuna, Arkadaşlar sadece soruşturma ya, gerçekten bir şey yok. Sadece basit bir telefon soruşturması başka bir şey yok dedi. Karaca, Evinizde uyuşturucu bulundu mu? sorusuna ise, Hayır öyle bir şey yok cevabını verdi. Serbest kalan Cenk Eren emniyetten ayrılırken, Suçsuzdum serbest bırakıldım; akşam da sahne alacağım dedi. Cemal Hünal, Suçsuzdum serbest kaldım, evime gidiyorum dedi.

EREN VE HÜNAL SERBEST
 
Cenk Eren ve Cemal Hünal, Emniyet'teki sorgularının ardından kan, tükürük ve kıl örneklerinin alınmasından sonra Adli Tıp Kurumu'ndan serbest bırakıldı. Eren ve Hünal'ın içici oldukları belirtilerek savcılık talimatıyla salıverildikleri belirtildi. 

NE İÇİCİYİM NE DE SATICI 

İstanbul Narkotik Suçlarla Mücadele Şube Müdürlüğü tarafından düzenlenen uyuşturucu operasyonunda gözaltına alınan Cenk Eren, emniyetteki ifadesinin ardından serbest bırakıldı. Ünlü şarkıcı, emniyetten ayrılırken suçsuz olduğunu söyledi: Polisler sabah 06.30da evime geldi, yaptıkları aramada hiçbir şey bulamadılar. Emniyette ifademi verdim. Suçsuzdum, serbest bırakıldım. Ne içiciyim ne de satıcı.



 ÜNLÜ İSİMLERE GÖZALTI 

  
  
  

  
 