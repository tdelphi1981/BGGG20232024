Eğitimciler 'kelle' bıraktı
Bursa'da Türk Eğitim-Sen 2. Nolu Şube üyeleri, İl Milli Eğitim tarafından, müdür, müdür yardımcısı ve öğretmenlerin haksız suçlamalarla görevden alındığını öne sürüp sokağa indi. 'Kelle avcılığı' eyleminde
 İl Milli Eğitim önünde toplanan 30 kişilik grup kırmızıya boyadıkları plastik manken başlarını taşıdı. Şube Başkanı Selçuk Türkoğlu, Bursa'da teftiş mekanizmasının kelle avcılığına dönüştüğünü belirterek, 'Soruşturulan 100 dosyadan en fazla 3'ünün mahkemeden geri dönmesi kabul edilebilir hata iken. Bursa'da bu oran yüzde 32' dedi. Sendika üyeleri İl Milli Eğitim Müdürlüğü önüne manken başlarını bıraktı. DHA
  