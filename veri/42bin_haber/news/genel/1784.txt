Tuzu yemeğe dök diş fırçasına değil!
DİŞİNİ tuz ya da karbonat kullanarak beyazlatmaya çalışanlar dikkat...
 Clubdentist'den çocuk diş hekimi Ayşe Gül Aydın Şimşek, bu yöntemin mine tabakalarını çizip aşındırdığını ve daha sarı hale getirdiğini söyledi. Şimşek, diş temizliğiyle ilgili hatalara dikkat çekti:
 - Sert değil, orta sertlikte fırça kullanın. Dişlerinizi sert fırçalamak, fırça çürüğü denilen aşınmalara sebep olur. 
 - Macununuzun mercimek tanesi büyüklüğünde olması yeterli. 
 - Hareketli protezleri çamaşır suyuna koymak kırılganlığını artırır, ömrünü kısaltır.
 - Diş fırçalarken görülen kanamalar, diş eti iltihabının belirtilerinden biridir.