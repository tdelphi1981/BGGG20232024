Eski ulaştırma bakanlarından Necdet Menzir vefat etti
Eski ulaştırma bakanlarından Necdet Menzir, tedavi gördüğü hastanede vefat etti.
Menzir, solunum yetmezliğine bağlı rahatsızlığı nedeniyle yaklaşık 5 aydır tedavi gördüğü International Hospital'da hayatını kaybetti. 
İstanbul Valisi Hüseyin Avni Mutlu, tedavi gördüğü Özel Yeşilköy International Hospitalde hayatını kaybeden Ulaştırma Eski Bakanı ve Eski Emniyet Müdürü Necdet Menzirin yakınlarına taziye ziyaretinde bulundu. 
Makam aracıyla hastaneye gelen Mutlu, "İstanbulda hizmet vermiş, daha sonra bakan olarak ülkeye hizmet vermiş değerli bir büyüğümüz. Ailesine taziye ziyaretinde bulunmak için hastaneye geldik" diye konuştu. 
"SEVENLERİ AÇISINDAN ACIDIR"  
Vali Mutlu, hastane girişinde gazetecilere yaptığı açıklamada, "Uzun bir süredir yoğun rahatsızlığı devam eden sayın Bakanımız Hakkın rahmetine kavuşmuştur. Öncelikle mekanı cennet olsun diyorum ve muhterem ailesiyle yakınlarına başsağlığı diliyorum. Tabi her fani ölümü tadacaktır ama sevilenlerin kaybı, sevenleri açsından acıdır. Bütün sevenlerine bir kez daha başsağlığı diliyorum"dedi. 
"AİLESİNE TAZİYE ZİYARETİNE GELDİM" 
Menzirin İstanbul Emniyet Müdürü olarak görev yaptığını hatırlatan Vali Mutlu, "Ülkemizde muhtelif yerlerde görevler yapmış, emniyet teşkilatında, İstanbulda hizmet vermiş, daha sonra bakan olarak ülkeye hizmet vermiş değerli bir büyüğümüz. Ailesine taziye ziyaretinde bulunmak için hastaneye geldik" diye konuştu. 
"AĞIR BİR RAHATSIZLIĞI VARDI" 
Necdet Menzirin bir süredir hastalığı nedeniyle tedavi gördüğünü belirten Mutlu, "Karaciğer değişikliği yapılmıştı. Başka bir rahatsızlıktan da problemleri mevcuttu. Ağır bir rahatsızlığı uzun süreden beridir çekiyordu. Tabi hastane şartlarında çok iyi bir bakımla ihtimam gösterildi. Ama vakti saati dolduğu vakit yapılacak bir şey yok" ifadelerini kullandı.Mutlu, taziye ziyaretinin ardından hastaneden ayrıldı. 
4 AY SONRA KALBİ İKİNCE KEZ DURDU 
Hastaneden yapılan açıklamada Menzirin 11 Eylül 2011 tarihinde solunum yetersizliği ve kalp durması sebebiyle hastaneye kaldırıldığı belirtilerek " Hasta 4 ay hastanemizde tedavi görmüş 2 Şubat 2013te yeniden kalbi durmuş ve tüm müdehalelere rağmen yaşama döndürülememiştir" dendi. 
Neclet Menzirin Pazar günü Fatih Camiinde kılınacak ikindi namazından sonra Zincirlikuyu Mezarlığında toprağa verileceği belirtildi. 
NECDET MENZİR KİMDİR?

Bursa'da 1945 yılında doğan Menzir, Ankara Polis Akademisi'ni bitirdi. Ordu, Denizli, Diyarbakır ve Olağanüstü Hal Bölge, Kocaeli ve İstanbul emniyet müdürlükleri yapan Menzir, 20. Dönem'de Doğru Yol Partisi'nden İstanbul milletvekili seçildi.
 
1997-1998 yıllarında Ulaştırma Bakanlığı yapan Menzir, evli ve 2 çocuk babasıydı.     