Galatasaray - Beşiktaş maçı öncesi korkutan tahmin
Spor Toto Süper Lig'in 19. haftasında Türk Telekom Arena'da bu akşam saat 19:00'da oynanacak olan Galatasaray - Beşiktaş karşılaşması öncesinde akıllardaki en büyük soru işareti hava ve stat zemininin durumu. Meteoroloji Genel Müdürlüğü'nün sitesindeki verilere göre; maç saatinde hava sıcaklığının 2 dereceye kadar düşmesi ve şiddetli yağış olması bekleniyor...
19. hafta zorlu bir mücadeleye sahne olacak. Bir yanda haftalardır liderlik koltuğunun sahibi Galatasaray, diğer yanda da FEDA sezonunda zirvenin en yakın takipçisi olan Beşiktaş... Türk Telekom Arena Stadı'ndaki bu zorlu mücadele saat 19:00'da başlayacak... 
DEV MAÇ ÖNCESİ TÜM GELİŞMELER 
ZEMİN DURUMU NASIL?    
Bu kritik mücadele öncesinde en çok merak edilen soru zeminin son durumunun nasıl olduğu...  
İstanbullular, yağışlı bir Pazar sabahına uyandı... Meteoroloji Genel Müdürlüğü'nün sitesindeki verilere göre; maç saatinde hava sıcaklığının 2 dereceye kadar düşmesi ve şiddetli yağış olması bekleniyor... 
"GALATASARAY'A YİNE GOLÜM VAR" 
Bu bilgiler ile birlikte tüm gözler Türk Telekom Arena'ya çevrildi. Galatasaray'ın Cluj ile oynadığı maçta saha zemininde büyük sorunlar ile karşılaşan sarı-kırmızılı kulüp, sezonun ilk yarısının sona ermesine 1 hafta kala zeminin altında ve üstünde başladığı çalışmaları kısa bir süre önce tamamladı. 
Drenaj çalışmasının ardından zeminin ısıtma sisteminin tamamlandığı alana çakıl taşı ve suyu emme özelliği olan kum serdirten sarı-kırmızılı kulüp, yapılan çalışmaları ilk kez Beşiktaş ile oynanacak derbi maçta test etme şansını yakalayacak.