Sezen Aksu yazdı Mithat Can söyledi!
Minik Serçe'nin oğlu Mithatcan'ın Tamperaman adlı ilk albümü için hediye ettiği şarkının sözleri ilk kez LIFE okurlarıyla buluşuyor...
 Sezen Aksu'nun 'Kınalı kuzusu' artık kurtlar sofrasında... Sezen Aksu, oğlu Mithat Can Özer'in 3 arkadaşıyla birlikte kurduğu Pis'Ton adlı grubun ilk albümüne bir şarkı hediye etti. Grup üyeleri Mithat Can Özer, Tarkan'ın gitaristi Can Şengün, başarılı davulcu Arıkan Sırakaya, Ajda Pekkan, Sertab Erener gibi isimlerin bas gitaristi olan Murat Ejder, ilk albümlerine Tamperaman adını verdi. Sezen Aksu'nun hediye ettiği şarkı ise albüme kayıtlar bittikten sonra eklendi. Oğlu Mithat Can için yaptığı bir açıklamada; 'Mithat Can çok temiz kalpli bir çocuk, ben ondan razıyım, o da benden olsun' diyen minik serçe oğlunu ilk albümünde yalnız bırakmadı...
 İşte o şarkının daha önce hiçbir yerde açıklanmayan sözleri;
 Ne sen bana gösterebildin kalbini
 Ne ben sana anlatabildim kendimi
 Hep savunmada hep tetikte
 Açık vermeden
 Bırakmadan akışına, sürüklenmeden
 Hep zar tutmak, kaçak dövüşmek
 Aşksız sevişmek, hep büyük beden giymek
 Çırpınıp didinmek
 Bu yüzden yarım yamalak
 Bu yüzden eksik yaşamak
 Ve bu yüzden kutsal yanmak
 Ama ah! Bu anlamamak
 Hadi yeniden hadi bir daha
 Doğalım da büyüyelim mi?
 Sonuna kadar, alana kadar
 Kalelerini yürüyelim mi?
 Usandım artık bu tekinsiz oyundan
 Bu kibirden, gururdan, bu aciz düellodan
 Unuttum neredeyse perdesiz yüzümü
 Çocuk bayramları kadar büyük gülüşümü
 Bir uçurtmalık, bir balonluk mutluluk düşümü
 Unuttum neredeyse, bu nasıl bir kaybolmak
  