Pasaport ücretinde zam!
Maliye Bakanlığı, nüfus cüzdanı, noter kağıdı ve pasaport gibi değerli kağıt ücretlerini bugünden itibaren yüzde 13 ile yüzde 16 oranı arasında değişmek üzere artırdı. Buna göre pasaport ücretleri bugünden itibaren yüzde 15.2 artışla 62.5 TL’den 72 TL’ye çıktı.
 Maliye Bakanlığı’nın Değerli Kağıtlar Kanunu Genel Tebliği Resmi Gazete’nin 31 Aralık 2012 tarihli mükerrer sayısında yayımlandı. Tebliğ ile noter kağıtları, pasaportlar gibi değerli kağıtların bedelleri, bugünden itibaren geçerli olmak üzere 2012 yılına göre yüzde 13 ile yüzde 16 oranları arasında bir artışla yeniden tespit edildi. Pasaport ücretleri 2013 yılı itibarıyla yüzde 15.2 artışla 72 TL’ye, noter kağıtları yüzde 16 artışla 7,25 TL’ye, nüfus cüzdanları yüzde 13 artışla 6,5 TL’ye yükseldi.
 
 Değerli Kağıdın Cinsi                   Bedel (TL)
                                         2012    2013
 1 - Noter kağıtları:
 a) Noter kağıdı                          6,25   7,25
 b) Beyanname                             6,25   7,25
 c) Protesto, vekaletname, re’sen senet  12,50  14,50
 2 - (Mülga: 30/12/2004-5281/14. md)
 3 - Pasaportlar                         62,50  72,00
 4 - Yabancılar için ikamet tezkereleri 172,00 198,00
 5 - (Mülga: 30/12/2004-5281/14. md)
 6 - Nüfus cüzdanları                     5,75   6,50
 7 - Aile cüzdanları                     58,00  66,00
 8 - (Mülga: 30/12/2004-5281/14. md)
 9 - Sürücü belgeleri                    77,50  89,00
 10 - Sürücü çalışma belgeleri (karne)   77,50  89,00
 11 - Motorlu araç trafik belgesi        77,50  89,00
 12 - Motorlu araç tescil belgesi        58,00  66,50
 13 - İş makinesi tescil belgesi         58,00  66,50
 14 - Banka çekleri (Her bir çek yaprağı) 3,80   4,50
 15- Mavi Kart                               -   6,00
 
 -BUGÜNDEN İTİBAREN GEÇERLİ OLACAK-
 Söz konusu değerli kağıtlar bugünden itibaren muhasebe birimleri, yetkili memurlar, noterler ve noterlik görevini yapan memurlar ile bankalar tarafından belirlenen ücretlere satılacak. Muhasebe birimlerinde ve yetkili memurlarda, mevcut değerli kağıtların yeniden değerlendirilmesi ve muhasebeleştirilmesi işlemleri Merkezi Yönetim Muhasebe Yönetmeliği hükümlerine göre yürütülecek.(ANKA)