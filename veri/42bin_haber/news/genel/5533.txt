Emlakta kan kaybı sürüyor
İMKBDE işlem gören Emlak Konut Gayrimenkul Yatırım Ortaklığının (Emlak Konut GYO) ikincil halka arz sancısı sürüyor.
Geçtiğimiz hafta piyasadaki halka arz söylentileri nedeniyle hisseleri değer kaybetmeye başlayan Emlak Konut GYO, bu kararına ilişkin açıklamayı cuma günü ikinci seansta yapınca tepki çekmişti. Geçtiğimiz hafta 2.78 liraya kadar gerileyen Emlak Konut GYO, yeni haftaya da değer kaybıyla başladı. İlk seansta, 2.69 liraya kadar gerileyen Emlak Konut GYO hisseleri, gün içerisinde 2.76 bandında seyretti. Hisseler günü yüzde 2.52 değer kaybıyla 2.71 liradan kapattı. 
HABER AJANSLARI DUYURDU 
Emlak Konut GYOnun tepki çeken ikinci halka arz süreci şöyle gelişmişti: Piyasalardaki söylentiye rağmen geçtiğimiz hafta cuma günü ilk seansta herhangi bir açıklama yapmayan Emlak Konut GYOnun halka arzını önce haber ajansları duyurdu. Bloomberg saat 12.33de halka arz haberini bir yetkiliye dayandırarak duyururken, saat 13.30da Emlak Konut GYO Genel Müdürü Murat Kurum Anadolu Ajansına açıklama yaptı. Kurum, yönetim kurulu kararı alarak ikincil halka arza karar verdiklerini açıkladı. Saat 13.44te ise Reuterse hisse satışıyla ilgili açıklama yapıldı. Emlak Konut GYOnun tüm yatırımcıları eş zamanlı bilgilendirmek için ikinci halka arza ilişkin Kamuyu Aydınlatma Platformuna yapması gereken açıklama ise haber ajanslarının haberlerinden sonra saat 14.17de gecikmeli olarak geldi. 
DEĞER KAYBETMEYE DEVAM 
24 Ocakta 3.42 lira olan Emlak Konut GYO hisseleri ikincil halka arz söylentilerinin çıktığı 7 Şubatta günü 3.03 liradan kapatmıştı. Hisseler 8 Şubatta da değer kaybederek 2,78 liraya geriledi. 10 günlük değer kaybı yüzde 20ye ulaşan Emlak Konut GYO, hisseleri dün de yüzde 2.52 değer kaybederek 2.71 liraya geriledi.  
Halka arz mayısta yapılacak 
TOPLU Konut İdaresinin iştiraki olan ve hisselerinin yüzde 25i halka açık olan Emlak Konut GYOnun ikincil halka arzla sermayesini 2.5 milyar liradan 3.8 milyar liraya çıkarması bekleniyor.
· İkincil halka arzın mayıs ayında yapılması planlanıyor. 
· Aracı kurum seçmek için bir ihale yapılacak. 
· Ne kadar hissenin daha halka açılacağı aracı kurum ve gelen taleplere göre belirlenecek. 
Yeni projelerde kullanacak 
KASIM 2010da sermayesinin yüzde 25ini halka arz eden ve Eylül 2012 verilerine göre yaklaşık olarak 7.6 milyar liralık portföy büyüklüğü ile İstanbul Menkul Kıymetler Borsasının (İMKB) en büyük gayrimenkul yatırım ortaklığı haline gelen Emlak Konut GYO, ikincil halka arzdan doğan 1 milyar 300 milyon liralık sermayeyi, yeni projelerin geliştirilmesinde kullanacak. Emlak Konut GYO 2013 yılında 10 bini mevcut projelerden, 5 bin adedi ise kentsel dönüşüm projeleri çerçevesinde 15 bin adet konut satışı yapmayı hedefliyor. Emlak Konut GYO Genel Müdürü Murat Kurum 2013 yılında yapacakları ihalelerle yaklaşık 20 bin adet yeni konutu içeren projelerin de gerçekleştirileceğini açıkladı.