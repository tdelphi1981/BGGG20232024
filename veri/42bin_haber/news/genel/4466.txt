Mısırda cenazeler de çatışmaya sahne oldu
Mısırın Port Said kentinde geçen yıl El Ehli ve El Mısri futbol takımlarının maçında 74 kişinin ölmesiyle ilgili davada 21 kişiye idam cezası verilmesi sonrası çıkan çatışmalar dün de sürdü, 4 kişi daha öldü.
Mahkemenin önceki gün açıkladığı karar sonrası çıkan çatışmalarda 2si polis 33 kişi can vermiş, 300den fazla kişi yaralanmıştı. Dünkü cenaze töreninin hükümet karşıtı gösteriye dönüşmesi üzerine polis binlerce kişiye göz yaşartıcı gazla müdahale etti. Kimliği belirsiz gruplar göstericilere ateş açtı, yaralanan 232 kişi hastaneye kaldırıldı. Başkent Kahirede Tahrir Meydanında devrimin ikinci yıldönümünde süren gösterilere de dün polis bir kez daha sert müdahale etti. 
3 KENTTE OLAĞANÜSTÜ HAL 
Cumhurbaşkanı Muhammed Mursi, Süveyş, İsmailiye ve Port Said kentlerinde 30 günlük olağanüstü hal ve geceleri sokağa çıkma yasağı ilan ettiklerini duyurdu ve muhalefete diyalog çağrısı yaptı. Türk Dışişleri derin üzüntü ve kaygılarını iletti. Açıklamada, Türkiye, dost ve kardeş Mısıra demokratikleşme sürecinde destek olmaya kararlılıkla devam edecektir denildi.