Bolşoydaki üçüncü Türk
Tenor Murat Karahan, Letonya Ulusal Operasının Bolşoy Tiyatrosundaki Lucia di Lammermoor temsilinde sahneye çıktı. Performansıyla büyük beğeni toplayan genç sanatçı, Leyla Gencer ve Meriç Sümenden sonra Bolşoyda sahneye çıkan üçüncü Türk sanatçı oldu.
OPERA sanatçısı tenor Murat Karahan (35), dünya çapında üne sahip Rusyanın Bolşoy Tiyatrosu sahnesine yıllar sonra çıkan üçüncü Türk oldu. Bolşoy Tiyatrosunda 8 ve 10 Şubat tarihlerinde Donizettinin Lucia di Lammermoor operasıyla sahne alan Karahan duygularını Hürriyete anlattı. 
Bolşoyda sahneye çıkan ilk çıkan Türk sanatçının 53 yıl önce La Traviata ile ünlü soprano Leyla Gencer olduğunu belirten Karahan, Bu şerefe 1973te erişmiş ikinci sanatçımız ise yine ünlü hocalarımızdan olan Meriç Sümen. Bu bilgileri Rusyaya gelmeden önce bilmiyordum doğrusu. Bolşoy yöneticilerinden öğrendim. Dolayısıyla ben Bolşoyda sahne alan üçüncü Türk sanatçı oluyorum dedi. Bolşoyda sahne almanın kendisi için ayrı bir heyecan olduğunu söyleyen genç sanatçı bu hayalinin nasıl gerçekleştiğini ise şu sözlerle anlattı: Ne yalan söyleyeyim. Daha küçükken günün birinde Bolşoy Tiyatrosuna çıkma hayali vardı içimde. Bunu hangi sanatçı hayal etmez ki? Ama gerçekleşebileceğini hiç düşünmemiştim. Letonya Ulusal Operasıyla birlikte Moskovaya gelişim sayesinde bu hayali gerçekleştirmiş oldum.  
Karahan, yeni hedefinin ne olduğu sorusuna hiç düşünmeden şu yanıtı veriyor: Geriye tek hayalim kaldı. Avrupa ülkelerinin başkentlerinde birçok tiyatroda sahne aldıktan sonra ülkem Türkiyede de görkemli bir tiyatro ve opera binası görmek isterim. Ankaranın görkemli bir tiyatro ve opera sahnesine ihtiyacı var. Hatta motiflerini bile hayal edebiliyorum. Nasıl ki Bolşoy Tiyatrosu Çarlık Rusyasının ihtişamını gözler önüne seriyorsa bizim de Ankarada Osmanlı kültürünü yansıtan ve ihtişamını gösteren bir kültür tapınağına ihtiyacımız var.