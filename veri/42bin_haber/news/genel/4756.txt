Kaçak göçmene kerpetenli işkence
İnsan tacirlerinden akılalmaz işkenceler...
  
 İstanbul mali polisinin kaçak göçmen çetesine yönelik baskınında kurtarılanlar Fatih'teki emniyet misafirhanesine yerleştirildi. Bangladeş uyruklu Muhammet T. ve arkadaşlarının anlattıkları kan dondurdu. Göçmenler çete üyeleri tarafından vücutlarına elektrik verildiğini, ütü basıldığını, sopayla dövüldüklerini ve kerpetenle kulaklarının çekildiğini anlattı. İddiaya göre, şebeke üyeleri  göçmenlerden ek para istedi. Vermeyenlere işkence uyguladı. Hatta seslerini ailelerine dinletti. Baskınlarda ele geçen kerpeten, ütü ve sopalara el konuldu.
 ÜÇ kentte düzenlenen operasyonla gözaltına alınan 38 kişi ise dün adliyeye sevk edildi. 
 Önder ŞUŞOĞLU / İSTANBUL   