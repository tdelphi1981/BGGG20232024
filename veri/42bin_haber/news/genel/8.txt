Kılıçdaroğlu 'tongaya bastık' dedi mi?
Cumhuriyet Halk Partisi (CHP) Genel Başkanı Kemal Kılıçdaroğlu, Kayseri'deki yolsuzluk iddialarıyla ilgili 'kumpasa bastık, tongaya bastık' şeklinde bir açıklaması olmadığını söyledi.
 CHP Genel Başkanı Kemal Kılıçdaroğlu'na Atatürk Havalimanı VIP Salonu'nda bir gazeteci ''Kayseri Belediye Başkanı Özhaseki'ye açtığınız davalar sonuçlanınca 'kumpasa bastık, tongaya bastık ifadesi kullandınız mı? diye sordu. Kılıçdaroğlu basın mensubunun sorusuna ''Hayır hayır, öyle bir açıklamam yok'' cevabını verdi.
 Kayseri Büyükşehir Belediye Başkanı Mehmet Özhaseki, katıldığı bir televizyon programında Kılıçdaroğlu ile ortak bir dostunun Kılıçdaroğlu'nun ''Olayların gerçek yüzünü anlatınca Kemal Bey'in ilk sözlerinin; 'Hadi ya! Desene kumpasa bastık, tongaya bastık! Yapma ya Enver!' olmuş.'' şeklinde konuştuğunu ileri sürmüştü.
 Kılıçdaroğlu daha sonra Ankara'ya gitti.
 AA