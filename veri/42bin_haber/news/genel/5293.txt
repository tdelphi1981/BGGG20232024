Erdoğandan Geçmiş olsun
Başbakan Tayyip Erdoğan, Balyoz davasından 18 yıl hapis cezasına çarptırılan ve önceki gün çok kritik bir açık kalp ameliyatı geçiren emekli Orgeneral Ergin Saygunun ailesini arayarak Geçmiş olsun dedi ve acil şifa dileklerini iletti. Erdoğan hastane başhekimiyle de görüşüp ameliyatla ilgili detaylı bilgi aldı.
BALYOZ hükümlüsü emekli Orgeneral Ergin Saygunun önceki gün geçirdiği kritik açık kalp ameliyatı sonrasında Başbakan Tayyip Erdoğandan gelen telefon, Saygun Ailesi ve çevresinde büyük moral ve sevinç yarattı. Gündemin bir numaralı başlığı olan telefonun geldiğine dair ilk haberi, Türkiye dün hürriyet.com.trden öğrendi. Erdoğan önce hastane başhekimi ile telefonla görüştü ve ameliyata dair detaylı bilgi aldı. Erdoğan, daha sonra da aileye ulaştı ve emekli Orgeneral Saygunun kızı Ece Saygun ile görüştü. Erdoğan, Geçmiş olsun diyerek acil şifa dileklerinde bulundu. Önceki gün saat 20.15 sıralarında gelen telefon ailede sevinçle karşılandı.  
UZUN TUTUKLULUĞU ELEŞTİRMİŞTİ 
Erdoğan, yakın dönemde uzun tutukluluk sürelerine işaret ederek bu konudaki endişelerini dile getirmiş, özellikle sağlık durumu kritik olan mahkûmların halen cezaevinde tutuklu olarak yargılanmalarının devam etmesini eleştirmişti. Erdoğan yapılan düzenlemelerin ve özellikle 3üncü yargı paketinin aslında tutuksuz yargılama süreçlerinin önünü açtığını seslendirmişti.

SAYGUN'UN OĞLU: KEŞKE ÖLÜM RİSKLERİ OLMADAN OLSAYDI

  İşte Adli Tıp'ın 'Ergin Saygun' raporu 
HASTANEYE TELEFON YAĞDI  
Başbakanın telefonunun ardından Saygun Ailesine dün neredeyse telefon yağdı. Genelkurmay Başkanı Orgeneral Necdet Özel, CHP Genel Başkanı Kemal Kılıçdaroğlu, TBMM Başkanı Cemil Çiçek, eski Cumhurbaşkanı Ahmet Necdet Sezer başta olmak üzere çok sayıda isimden aileye geçmiş olsun dilekleri iletildi.  
KAN GAZETECİDEN GELDİ 
Özellikle Saygunun ameliyatı için gereken kan arandığı sırada yakındaki askeri birliğe TSK tarafından talimat verilmemesi, orada bulunan Saygunun devre arkadaşlarının devreye girmesiyle, rica üzerine birkaç askerin hastaneye gönderilmesi eleştiri konusu olmuştu. Aranan kanın hemen bulunamaması üzerine Ece Saygun, Twitterdan zamanında Genelkurmay 2nci Başkanı olan ordu komutanlığı yapmış ameliyattaki babası için Kan arıyoruz diye yardım çağrısında bulunmuştu. Sonuçta aranan kan, genç bir gazeteci tarafından temin edilmişti. 
VİRÜSÜ ÖNCEDEN KAPTI 
Saygunun, hastanede virüs kaptığına ilişkin iddiaların doğru olmadığı da ileri sürüldü. Hürriyete bilgi veren kaynaklar, Saygunun, hastaneye 4 silahlı asker tarafından sedye ile taşınarak getirildiğini belirterek, Hastaneye geldiğinde zaten virüs kapmıştı. Bu kadar silahlı adamla dolaştırılan birinin virüs kapmasından daha doğal ne olabilir? Virüsü hastanede değil öncesinde kaptı dediler. 
Özgürlüğün geldiği gün ölmek yasak  
İSTANBUL 10. Ağır Ceza Mahkemesi dün saat 01.00de aldığı kararla, Balyoz davasından 18 yıl hapis cezasına çarptırılan emekli Orgeneral Ergin Saygun hakkında, sağlık sorunları sebebiyle Tutuklanmasının ertelenmesine karar verdi. Adli Tıp 3. İhtisas Kurulunun, Saygunun cezaevi koşullarında kalmasının hayati tehlike yaratacağını bildiren raporu mahkemeye gönderildiğinde Saygun, açık kalp ameliyatındaydı. İstanbul 10. Ağır Ceza Mahkemesi Balyoz davasını Yargıtaya göndermişti ancak yaşam hakkı söz konusu olduğu için Adli Tıp Raporunu değerlendirmeye aldı. Karar saat 01.00de açıklandı. Saygunun tutuklanmasının ertelenmesi kararı, Silivri Cezaevinden gelen bir ekip tarafından da dün 06.00da Ece Sayguna tebliğ edildi. Nermin, Ece ve Tolga Saygun kararı büyük sevinçle, gözyaşlarıyla karşıladılar. Ece Saygun, Babamın tahliyesiyle ilgili kararı imzaladım. Kimliğini, bir miktar parası varmış, onu verdiler. Tahliye oldu. İlk duyduğumda Cemal Süreyanın Özgürlüğün geldiği gün o gün ölmek yasak isimli şiiri geldi aklıma dedi. Sayguna yurtdışına çıkış yasağı konuldu. Ancak, hastanedeki tedavisinden sonra cezaevinde kalıp kalamayacağı yönünde yeniden rapor alınacak.  Eyüp SERBEST / İSTANBUL 
Baba tahliye oldun özgürsün, eve gideceğiz
EMEKLİ Orgeneral Ergin Saygun geçirdiği 8.5 saatlik açık kalp ameliyatından 15 saat sonra, dün saat 10.00 sıralarında gözlerini açtı. Yoğun bakımda bulunan babası Ergin Saygunun yanına giren Ece Saygun daha sonra hastanenin hemen karşısındaki kafeteryada bulunan annesi Nermin Saygunun yanına gelerek, şunları anlattı: Tespihini verdim eline. Baba tahliye oldun, beni duyuyorsan kırp gözlerini dedim. Kırptı. Sakın vazgeçme dayan dedim. Biliyorum direneceksin dedim. 5-6 dakika kaldım yanında. Gayet iyi. Babama ilk onu söyledim Tahliye oldun özgürsün. Baba eve gideceğiz dedim. Gözlerini açtı. Şu anda nefes almak için hortuma bağlı. Elimi tuttu. Beni duyuyorsan elimi sık dedim elimi sıktı. Uyutmaya devam edecekler. Oradaki bütün hastaların içinde en iyi babam duruyordu. Bir tek ağzında hortumu var, o kadar başka hiçbir şeyi yok. Söylediğim her şeye gözünü açtı, kırptı, elimi sıktı. Alnından öptüm. Buradayız dayan babacım, evimize gideceğiz dedim. Ece Saygunun bu sözleri üzerine, Nermin Saygun gözyaşlarını tutamadı. Serpil KIRKESER - Ozan URAL / DHA