Ağır ticarideki kayıp da ağır oldu
Avrupa pazarı ve ülkemizdeki binek otomobil pazarındaki düşüş, ağır ticari araçlara da yansıdı.
 Geçtiğimiz aralık ayında Avrupa pazarında satışlar yüzde 18 düşerken, ülkemizdeki kayıp yüzde 10 oldu. Avrupa toplamında 2012 son ayında toplam 23 bin adet ağır ticari araç satılırken, ülkemizde aynı dönemdeki satış 5.713 olarak gerçekleşti. 
 OSD verilerine göre aralık ayında ağır ticari araç satışlarında en önemli düşüş yüzde 81 ile Yunanistan'da, daha sonra sırasıyla İrlanda'da yüzde 48, İspanya'da yüzde 43, İsviçre'de yüzde 43, Estonya'da yüzde 41, oranında düşüş yaşandı. 2012 yılı Ocak-Aralık döneminde AB (27) ve EFTA ülkelerinde ağır ticari araç pazarı bir önceki yılın aynı dönemine göre yüzde 8 oranında azaldı ve 330 bin adet düzeyinde gerçekleşti.  Aynı dönemde Türkiye ağır ticari araç pazarı bir önceki yıla göre yüzde 14 oranında azaldı ve satışlar toplam 40 bin adet olarak gerçekleşti.