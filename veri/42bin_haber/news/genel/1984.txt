Yoros'un haçına ahırlı kamuflaj
Beykoz'da akılalmaz yöntem...
 Tarihi Yoros Kalesi'nden 2010 yılında izinsiz kazı yapılarak çalınan ve üzerinde haç bulunan Bizans dönemine ait mermer kitabe, Beykoz'da bir evin bahçesinde bulundu. İhbar üzerine olay yerine giden ekipler Tokatköy Çamlık Sokak'da bulunan bir adrese gelerek bahçede kazı çalışması başlattı. Özel bir ekip tarafından yaklaşık 10 saat sürdürülen kazı çalışmasında mermer kitabeye ulaşıldı. 
 ÜZERİNDE haç figürü ve haçın kolları arasında Grekçe 4 harf bulunan kitabenin Yoros Kalesi'nden çalınan kitabe olduğu belirlendi. Polis kitabeyi saklamak için evinin bahçesini ahıra çeviren ev sahibi K.Y'yi gözaltına aldı. Kitabenin bulunduğu evin bahçesi polis ekipleri tarafından korunurken, kitabenin çıkarılması için özel bir ekip beklendi.