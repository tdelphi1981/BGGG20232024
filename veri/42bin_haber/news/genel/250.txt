Hollywood'dan Behzat Ç'ye ödül!
Star TV'de yayınlanan 'Behzat Ç Bir Ankara Polisiyesi' dizisine büyük ödül...
 “Behzat Ç.”nin jeneriği “Key Art Awards 2012”de ‘teaser’ kategorisinde gümüş ödüle layık görüldü...
  
 “Behzat Ç.”nin jeneriği, “The Hollywood Reporter” dergisi tarafından düzenlenen ve eğlence ve iletişim dünyasının en kabul gören ödül organizasyonlarından biri olan “Key Art Awards 2012”de gümüş madalya kazandı.
  
 Behzat Ç. tanıtım videosunun yapımcısı Suat Küçükaydın ödülle ilgili şunları söyledi:
  
 “’Behzat Ç.’ için yaptığımız jeneriği Vimeo’ya koyduktan sonra ‘Key Art Awards’dan, jeneriği bu yarışmada görmek istediklerini beyan eden bir mail geldi. Biz de videoyu gönderdik. Perşembe günü de Ghost Rider, Paranormal Activity, Abraham Lincoln Vampire Hunter, Avengers gibi yapımların teaser’larını geride bırakarak gümüş ödül kazandığımızı öğrendik.”
  
 Ödül töreni 17 Ekim günü Hollywood’da, ArchLigt Cinerama’da düzenlenecek.