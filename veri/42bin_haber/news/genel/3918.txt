Allianz'dan Formula 1 deneyimi
Allianz Türkiye, Allianz Global'den uyarladığı Drive Master oyununu resmi Facebook sayfasında hayata geçiriyor.
 Facebook üzerinden oynanabilen Drive Master oyunu, kullanıcılara güvenli sürüş hakkında bilgiler verirken gerçek bir Formula 1 deneyimi sunuyor. Allianz Türkiye Facebook sayfası üzerinden Drive Master oynayan kullanıcıların, oyun süresince telefonlarına gelen çağrılar ve kısa mesajlarla dikkati dağıtılmaya çalışılıyor. Oyunda, Mercedes AMG Petronas Formula 1 pilotu Nico Rosberg'in tur zamanını geçmeye çalışan kullanıcılar arasında en iyi 10 tur zamanı yapan 3 kişi lisanslı Mercedes F1 spor çantası, 7 kişi ise Nico Rosberg şapkasına sahip olacak. Allianz'ın güvenli sürüş konusunda sürücüleri bilinçlendirmeyi amaçlayan uygulaması Drive Master, 28 Şubat 2013 tarihine kadar Allianz Türkiye resmi Facebook sayfası üzerinden oynanabilecek. Allianz Drive Master Facebook uygulamasının tüm katılım ve kullanım koşullarına Allianz Türkiye Facebook sayfası üzerinden ulaşılabiliyor.