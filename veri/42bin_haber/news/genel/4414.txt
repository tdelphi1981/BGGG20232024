Dünyanın en büyük fabrikasında yangın çıktı
Yalova'ya 13 kilometre uzaklıkta bulunan AKSA Akrilik fabrikasının elyaf deposunda sabah 08.30 sıralarında yangın çıktı. Bir anda alevler içinde kalan fabrikadan çıkan dumanlar kilometrelerce öteden, bile görüldü. Yaklaşık 6 saatlik çalışmanın ardından yangın kontrol altına alındı. Yangın bölgesinde bulunan Hürriyet Ekonomi Müdürü Sefer Levent, çevrede keskin bir kimyasal kokunun etkili olduğunu söyledi. 1968'de kurulan Aksa, kendi alanında dünyanın sayılı üreticilerinden biri. Şirketin piyasa değeri 1 milyar lirayı geçiyor.
Akkök Şirketler Grubuna ait Aksa Akrilik Kimya Sanayi tesislerinde bu sabah yangın çıktı. Elyaf depolarında saat 08.30da başlayan ve kısa sürede genişleyen yangının söndürülmesi için çevredeki tüm itfaiye ekipleri seferber oldu. Aksa Akrilik Kimya Sanayi A.Ş., yıllık 308 bin ton üretim kapasitesiyle dünyanın tek çatı altında en büyük akrilik elyaf üreticisi konumunda bulunuyor.


 DEV FABRİKDA BÜYÜK YANGIN 


BÜYÜK YANGINDAN FOTOĞRAFLAR 

YANGIN ANI AMATÖR KAMERADA / WEB TV 
17 AĞUSTOS DEPREMİNDEN SONRA KİMYASAL SIZINTI OLMUŞTU 
Yalova- Karamürsel karayolunun 13üncü kilometresinde bulunan Aksa Akrilik Kimya Sanayi tesislerinde henüz bilinmeyen nedenle başlayan yangın, 
   YANGIN DEPOLARDA ÇIKTI 
Hürriyet Gazetesi Ekonomi Müdürü Sefer Levent:  "Şu saat itibari ile yangın yerinde soğutma çalışmaları yapılıyor. Olay çok üzüntü verici. Ancak bu çapta büyük bir yangında sevindirici taraf, yangının üretim tesislerinde çıkmamış olması. Yangın, fabrikanın depolama alanlarında çıktı. Böylesine büyük bir tesiste olayın kısmen de olsa ucuz atlatılması bu kötü olayın teselli veren tarafı.  
Üretim kısmının yangından etkilenmemiş olması, Aksanın kısa süre içinde düzenli üretim akışının devam edeceğine yönelik beklentileri kuvvetlendiriyor. Yangının ne kadarlık bir alanda etkiliği olduğu, maddi kaybın ne kadar olduğu, yine şirketin böylesi bir durumdan ne kadar etkileneceği, önümüzdeki saatlerde yapılacak açıklamalar ile netleşir.  
Ancak fabrika yetkilileri, yangının üretim tesislerinden uzak bir bölgede olması nedeni ile, kendi alanında dünyanın en büyük fabrikası olan Aksanın Yalovadaki tesisinde üretimin aksamadan devam edeceği yönünde bilgi verdi.  
Buradaki en büyük sorunlardan biri, çevre üzerinde oluşan etki. Şu anda bölgede keskin bir kimyasal koku yayılmış durumda. Yangın bölgesindeki insanların çok dikkatli olması gerekir. Havanın rüzgarlı olması ve mevsimin kış olması çevre üzerindeki olumsuz etki açısından avantaj konumda."  
  
patlamalarla genişledi. Alevler elyaf deposunu sararken, yükselen simsiyah duman bölgeyi kapladı. İlk anda çevredeki sanayi tesislerinin itfaiye gruplarının müdahale ettiği yangını söndürmek için Yalova, İzmit, Karamürsel, Taşköprü belediyeleri itfaiyeleri de seferber oldu.   
Alanında stratejik öneme sahip Aksa Akrilik Kimya Sanayi tesislerinin elyaf deposunu tamamen kaplayan yangını çevredeki tesislere sıçramadan kontrol altına almak için itfaiye ekipleri büyük bir çaba gösterdi. Yaklaşık 6 saatlik çalışmanın ardından yangın tamamen kontrol altına alındı. 
Aksa Akrilik Kimya Sanayi A.Ş., yıllık 308 bin ton üretim kapasitesiyle dünyanın tek çatı altında en büyük akrilik elyaf üreticisi. Karbon elyaf yatırımıyla Türkiyenin ilk ve tek dünyanın dokuzuncu karbon elyaf üreticisi olan tesisler 5 kıtaya ve 50den fazla ülkeye ihracat yapıyor.

VALİ CİVELEK: CAN KAYBI YOK 
Yalova Valisi Esengül Civelek, AKSA Akrilik Kimya Sanayi A.Ş. Fabrikası'nda çıkan yangınla ilgili, Can kaybımız yok" dedi. Yalova-Karamürsel yolunda bulunan AKSA Akrilik Kimya Sanayi A.Ş. Fabrikası'na gelen Civelek, tesislerin içinde yaptığı incelemenin ardından, Sabah duyduğumuz olaydan dolayı üzüldüğümüzü ifade ediyorum. Yangın, elyaf deposunda çıkmış. Can kaybımız yok" diye konuştu. 
Yalova Ticaret ve Sanayi Odası Başkanı ve AKSA Yönetim Kurulu üyesi Celal Özel de yangının daha önemli yerlere ulaşmaması için tüm ekiplerin yoğun çaba gösterdiğini ve gerekli önlemlerin alındığını kaydetti.  
Öte yandan yetkililer, alevlere yakın bölümde olan depolarda elyafların bulunması nedeniyle patlama ihtimallerine karşı güvenlik şeridi çekti. Vatandaşlar bölgeden uzaklaştırıldı. Çevre il ve ilçelerden itfaiye ekiplerinin destek amaçlı Yalova'ya doğru yola çıktığı belirtildi. Yangına helikopter desteği de istendi.

GENEL MÜDÜRÜN AÇIKLAMASI 
AKSA adına açıklama yapan Akkök Grubu'na bağlı AKTOPS Tekstil Sanayi A.Ş.'nin Genel Müdürü Celal Özel de, yangının çıkış nedeniyle ilgili henüz kesin bir bilginin bulunmadığını söyledi. Aynı zamanda Yalova Ticaret ve Sanayi Odası Başkanı olan Celal Özel, "Yangının başladığı andan itibaren herkes seferber oldu. Ankara'dan bakanlıklardan arayarak destek oldular. Herkese teşekkür ederiz" dedi.  
Celal Özel, yangının ürünlerin bulunduğu depoda çıktığını ve kimyasal maddelerin bulunduğu bölüme uzak olduğunu sözlerine ekledi.  
FORKLİFT AKÜSÜNÜN PATLADIĞI İDDİASI 
Fabrikanın bulunduğu Taşköprü Beldesi Belediye Başkanı Ak Partili Şaban Ertan da elyaf depolarında çıkan yangına, forklift aküsünün patlamasının neden olduğunu duyduklarını, ancak kesin nedenin henüz bilinmediğini söyledi. Başkan Ertan, yangının çıktığı ürün deposunun da kimyasal maddelerin bulunduğu depolara uzak olmasının kendilerini biraz olsun rahatlattığını sözlerine ekledi. 
1968'DE KURULDU

Temeli 1968'de Raif Dinçkök tarafından atılan Aksa, akrilik elyaf ve tekstil elyafları alanında dünyanın en büyük üreticilerinden biri. Hisselerinin yüzde 37,28'i halka açık olan şirketin piyasa değeri 1 milyar 33 milyon lira. Aksa, İstanbul Sanayi Odası'nın açıkladığı En Büyük 500 şirket listesine  1.7 milyar lira ciro ile 28'inci sırada bulunuyor. 
 