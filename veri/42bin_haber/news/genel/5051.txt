CHP'li vekilden Aygün'e ağır sözler
CHP Tunceli Milletvekili Hüseyin Aygün'ün Twitter'da Dido Sotiruyu'nun "Benden Selam Söyle Anadolu'ya" kitabında "Rumlara etnik temizlik" yapıldığıyla ilgili cümleyi paylaşmasına en ağır tepki CHP Aydın Milletvekili Osman Aydın'dan geldi.
   CHP Çine İlçe Örgütü'nün ardından Eskiçine Köyü'nde kahvehaneyi ziyaret eden Milletvekili Aydın, iktidara yönelik eleştirilerinin ardından sözlerine partilisi Hüseyin Aygün'ü eleştirerek devam etti. Aydın, "CHP'de işler demokratik bir yapı içinde yürüyor. Çok seslilik çok zararlı bir şey değildir. Ama Hüseyin Aygün var içimizde. Şimdi bu adam çıktı dedi ki 'Yunanistan'a karşı biz soykırım yaptık'. Manyak herif ya deli. Biz Yunanistan'a gittik de orada mı soykırım yaptık? Polatlı'ya kadar Yunan askerinin ne işi vardı. Adam çıktı abuk sabuk konuşuyor. Şimdi bunu nasıl sahipleneceğim. Biz bu işi kabul etmiyoruz, kabul edemeyiz" dedi. Arzu BARLAS-AYDIN  