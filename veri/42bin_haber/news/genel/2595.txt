Mesut Özil bu kez 'Simit Sarayı'nda!
Önceki gece alemlere akan Mesut Özil bu kez soluğu yakın arkadaşları Acun Ilıcalı ve Alişan'la Levent'teki Simit Sarayı'nda aldı.
 Devre arası tatilini fırsat bilerek soluğu hemen İstanbul'da alan Mesut Özil'in şehir turu sürüyor!.. Önceki gece alemlere akan ve içkiyi fazla kaçırdığı için gazetecilerden köşe bucak kaçan Real Madrid'li futbolcu dün de herkesi şaşırtan bir hareket yaptı.
 MURADINA ERDİ!
 Her seferinde memleket hasreti çektiğini dile getiren Mesut Özil, yakın arkadaşları Acun Ilıcalı ve Alişan'la birlikte Levent'te bulunan Simit Sarayı'na gitti. Daha önce verdiği röportajlarda İspanya'da en fazla hasretini çektiği şeylerden birisini de simit olduğunu söyleyen genç futbolcu dün muradına erdi!.. Simit yiyen ve çay keyfi yapan Mesut Özil ardından çok mutlu bir şekilde objektife poz verdi.
 KOCA BİR PASTA YEDİ!
 Simit ve çay keyfinin ardından kola ile birlikte koca bir pasta dilimini mideye indiren yıldız futbolcunun hafta sonuna kadar İstanbul'da kalması bekleniyor. Mesut Özil'in İstanbul'da halı saha maçı da yapmayı planladığı fakat Acun Ilıcalı'nın geçirdiği sakatlık nedeniyle bu organizasyonun iptal olduğu da gelen bilgiler arasında.
 KALPLERİ YENİDEN KAZANDI
 Milli Takımımız yerine Almanya'yı seçtiği zaman çok büyük bir kesimin tepkisini toplayan Mesut Özil kalpleri geri kazandı. Yıldız futbolcu her hareketiyle bizden biri olduğunu gösterdi.
 (Takvim)