47 yaralı getirildi 7'si kurtarılamadı
Suriye Hava Kuvvetleri'ne ait savaş uçaklarının Türkiye sınırına yakın Halep'in Azez İlçesi'ne düzenlediği saldırıda yaralanan ve Kilis'e getirilenlerden 47 yaralıdan 7'si hayatını kaybetti.
 YARALILAR, Öncüpınar Sınır Kapısı'ndan ambulanslar ve özel araçlarla Kilis Devlet Hastanesi'ne getirildi. 
 Kentte yaşayan Suriyeliler, yaralıların tedavi altına alındığı Kilis Devlet Hastanesi'ne akın etti. İzinli doktorlar göreve çağırılırken, çok sayıda polis de hastane çevresinde önlem aldı.
 YEREL kaynaklara göre, yerleşim birimlerinin hedef alındığı hava saldırısında, çok sayıda kişi yaralandı ve hayatını kaybetti. Silah ve patlama sesleri Kilis kent merkezinden de duyuluyor. Pasaportu bulunan bazı Suriyeliler de canlarını kurtarmak için sınırdan geçerek Kilis'e geldi. 
  HASAN ÖZDEMİR - KİLİS