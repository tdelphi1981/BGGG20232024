10 ayda 29 milyon turist
Akdeniz Turistik Otelciler ve İşletmeciler Birliği(AKTOB), turizm sektörünün 50 bin yatak için teşvik aldığını ve en fazla yatağın Antalya'ya, ikincide de İstanbul'a yapılacağını açıkladı.
 AKTOB Ar-Ge tarafından yapılan analizlere göre, turizm sektörü Ocak-Ekim döneminde, 209 tesiste 50 binden fazla yeni yatak için 3,1 milyar TL'lilk yatırım teşvik belgesi aldı. 51 ili kapsayan yeni yatırımların yatak bazında illere göre dağılımında yüzde 28'le Antalya, yüzde 13'le de İstanbul ikinci sırada. İki şehri yüzde 7 ile Muğla, yüzde 6 ile İzmir ve yüzde 4 ile Aydın takip etti.
 Yeni yatırımlarda ilk sırayı yüzde 33 ile 4 yıldızlı, yüzde 30 ile 3 yıldızlı tesisler alırken, onları yüzde 15'e yakın payları ile 5 yıldızlı ile butik oteller izledi.
 AKTOB yetkilileri, 3,1 milyar TL'lik yeni yatırımlarla, 50 bin 466 yeni yatağın devreye girmesini beklediklerini ve bu yatırımlarla 12 bin 808 kişiye de iş imkanı doğacağını söyledi.
 TÜRKİYE'YE GELEN TURİST SAYISI YÜZDE 0,5 ARTTI
 Öte yandan AKTOB Ar-Ge biriminin derlediği verilere göre, Türkiye'ye gelen yabancı ziyaretçi sayısı ocak-ekim ayları arasında yüzde 0,5 artarak 28 milyon 665 binden 28 milyon 807 bine yükseldi.
 10 aylık dönemde Avrupa pazarları yüzde 0,2 artış gösterirken, Bağımsız Devletler Topluluğu pazarlarındaki iyileşme yüzde 6,7 oldu. Afrika bölgesinden gelenlerde de 66 dolayında gelişme kaydedildi. Amerika ve Asya pazarlarında ise gerileme yaşandı. AKTOB'un derlediği verilere göre ocak-ekim ayları arasında Almanya, Rusya, Hollanda, ABD, İsveç, Ukrayna, Belçika, Azerbaycan ve Irak pazarları arttı. İngiltere, İran, Fransa, İtalya, Yunanıistan, Suriye ve Avusturya'dan gelen ziyaretçi sayısı da düştü.
 Türkiye; 10 ayda Almanya'dan yüzde 4,7'lik gelişme ile 4,6 milyon ziyaretçi ağırlarken, Rusya pazarı da yüzde 3,1'lik yükselişle 3,4 milyonu yakaladı. Aynı dönemde İngiltere pazarındaki gerileme yüzde 5 dolayına geriledi. Türkiye bu pazardan 10 ayda 2,3 milyon kişi ağırladı.
 Türkiye bu yıl düşüşe geçen İran pazarında yüzde 36 dolayında küçülerek 1 milyon bandına inerken, Suriye'deki düşüş yüzde 34 oldu. Bu pazardan gelişler de 500 bin dolayına indi.
 
 AKTOB'un verilerine göre Türkiye'ye gelen yabancı ziyaretçiler
 (Ocak-Ekim)
         2011    2012    Değişim
 ALMANYA 4.400.064       4.607.126       4,71
 RUSYA FED.      3.364.387       3.470.173       3,14
 İNGİLTERE     2.484.618       2.358.755       -5,07
 HOLLANDA        1.161.591       1.210.448       4,21
 İRAN       1.662.481       1.055.524       -36,51
 FRANSA  1.044.123       937.202 -10,24
 A.B.D.  675.070 682.413 1,09
 İTALYA     672.655 641.165 -4,68
 İSVEÇ       543.432 588.612 8,31
 UKRAYNA 567.349 586.362 3,35
 BELÇİKA     552.103 573.616 3,90
 YUNANİSTAN 604.705 561.440 -7,15
 SURİYE     828.456 545.664 -34,13
 AZERBAYCAN      496.265 498.086 0,37
 AVUSTURYA       484.346 465.554 -3,88
 IRAK    310.138 446.324 43,91
 CİHAN
  