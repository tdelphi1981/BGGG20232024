Ergenekon savcısı 'YEDEK' oldu
İstanbul Terörle Mücadele Savcılığı'nda ilginç görevlendirme... Savcılık'ta toplam 17 savcı görev yaparken Başsavcı Vekili Oktay Erdoğan, en önemli soruşturmalara bakan savcıları, duruşma savcılarının yedeği yaptı
 SEDA KILIÇ / İSTANBUL
 İSTANBUL 22. Ağır Ceza Mahkemesi'nin duruşmalarına Savcı Murat İnam çıkıyor. İstanbul 23. Ağır Ceza Mahkemesi'ndeki duruşmalarda ise Savcı Fuzuli Aydoğdu görev yapıyor. Ancak Başsavcı Vekili Oktay Erdoğan, bu savcıların izinde olduğu dönemlerde görev yapacak savcıları adliyedeki en önemli soruşturmalara bakan savcılardan seçti. Bundan böyle Savcı Murat İnam izinde olduğunda, duruşmalara Savcı Muammer Akkaş çıkacak. 
 FİDAN'I İFADEYE ÇAĞIRMIŞTI
 AKKAŞ, Ergenekon, Darbe günlükleri, eski CHP Genel Başkanı Deniz Baykal'ın istifasına neden olan kaset skandalına ilişkin konuşmaları olan çetenin soruşturmalarını yürütüyor. Geniş kapsamlı soruşturmaları yürüten Savcı Akkaş, bundan sonra mahkemedeki dosyaları da incelemek zorunda kalacak.
 23. Ağır Ceza Mahkemesi'nin duruşma savcısı Fuzuli Aydoğdu izinli olduğunda ise Savcı 
 Adem Özcan duruşmalarda görev yapacak. 
 MİT Müsteşarı Hakan Fidan'ın dosyası elinden alınan Savcı Adem Özcan, son yapılan DHKP-C soruşturmasını da yürütüyor.
 
  