5 milyon dönümlük arazi Türk özel sektörüne açılacak
Türkiye önemli bir cari açık hanesine daha çözüm yolunda. Türkiye Sudanda İstanbul büyüklüğünde 5 milyon dönümlük arazi kiraladı. Verimli topraklarda yetişecek ananas, mango, avakado, pepino jambu, kanola, pamuk ve yağlı tohum gibi ürünler artık Türkiyeye daha ucuza girecek.
GIDA Tarım ve Hayvancılık Bakanlığı, Sudanda Beyaz Nil Nehri kenarında 5 milyon dönümlük verimli araziyi 99 yıllığına kiraladı. Bölgede, Türkiyenin ithal ettiği pamuk ve tropikal meyveler ile yağlı tohumlar yetiştirilecek. 
Türkiye ile Sudan arasında 2012 yılı Mayıs ayında imzalanan Karma Ticaret ve Ekonomik İşbirliği Mutabakat Zaptından sonra harekete geçen Gıda Tarım ve Hayvancılık Bakanlığı, Sudanın tarımsal potansiyelinden yaralanmak için çalışmalara başladı. TİGEM aracılığıyla Sudanın Abugota bölgesinde tarımsal işletme kuracak olan Bakanlık, Omdurman, Rahat ve Medani bölgelerinde ise özel sektör eliyle işletme kurulmasını sağlayacak.  
YATIRIMCILAR VERGİDEN MUAF TUTULACAK 
Proje kapsamında TİGEM ve Tarımsal Araştırmalar Genel Müdürlüğünün (TAGEM) çalışanlarından oluşan 13 kişilik teknik ekip Sudana giderek incelemelerde bulundu. Yapılan incelemeler sonucunda Omdurman, Abugota, Rahat ve Medani bölgelerinde tespit edilen koordinatlar dahilinde toprak ve su analizleri yapılarak coğrafi ve iklimsel veriler değerlendirildi. Söz konusu değerlendirmeler sonucunda, serbest ticaret bölgesi kurulması ve yatırımcıların vergilerden muaf tutulması ile TİGEM tarafından belirlenen arazilerin uygunlukları konularında sözlü anlaşmaya varıldı. 5 milyon dönümlük arazi Gıda Tarım ve Hayvancılık Bakanlığı adına kiralandı.  
ÖZEL SEKTÖRE AÇILACAK 
Bugün gazetesinde dün yayınlanan haberde 99 yıllığına kiralanan toprakların özel sektöre açılacağına da dikkat çekildi. İsteyenler topraklar Türkiyedeymiş gibi kira berdeli ödeyerek istedikleri ürünü yetiştirebilecekler. Bakanlık yetkilileri, Sudanın seçilmesindeki amacın bölgenin topraklarının verimliliği ve güneyde olmasından kaynaklandığını bildirdiler.  
PEPİNO YETİŞTİRİLECEK 
Böylece Türkiyede yetişmeyen ve ithal edilen sebzelerin yanı sıra tropikal meyveler (ananas, mango, avakado, pepino jambu), kanola, pamuk ve yağlı tohumlar Sudanda Türk girişimciler tarafından yetiştirilecek. Sofralara giren yiyecekler ucuzlayacak. Ürünler Avrupa, Orda Doğu ve Afrika pazarında da satılacak.

 
mozgenc@hurriyet.com.tr 
  
  
 