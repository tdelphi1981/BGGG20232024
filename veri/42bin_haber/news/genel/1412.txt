Arınçtan İsrail açıklaması
BAŞBAKAN Yardımcısı Bülent Arınç, İsrailin Gazzeye yönelik saldırılarına ilişkin, Saldırıların bir an evvel sona ermesini istiyoruz. Türkiye gereken her türlü çabayı gösterecek. Yine de iki ülkenin bu olay dolayısıyla hiç olmazsa birbirleriyle bu faciaların veya saldırıların durdurulması konusunda görüşmesi lazım dedi.
KKTCnin 29uncu kuruluş Yıldönümü dün Büyükelçi Mustafa Lakadamyalının ev sahipliğinde düzenlenen resepsiyonla kutlandı. Arınç, gazetecilerin soruları üzerine şunları söyledi: 
ÖNEMLİ ŞAHSI ŞEHİT ETTİ 
İsrailin Gazzeye saldırması, önemli bir şahsı şehit etmesi, şehirde hedefleri vurması insanlık dışı bir davranıştır. Bu bir facia. Dışişleri Bakanlığımız diplomatik bir dille bunu kınadı. Saldırıların bir an evvel durmasını bekliyoruz. Netanyahunun bir açıklaması oldu devam edecek şeklinde. Geçmişte Gazzede yaşanan acı olayların tekrarlanmamasını istiyoruz. Masum insanların hayatını kaybetmemesini istiyoruz. Bu saldırıların hiçbir ahlaki, hukuki dayanağı yok. Bir şehrin bombalanması, insanların ölmesine yürekler dayanmıyor. İsraille ilişkilerimizde belli sebeplerle bir gerileme var ve ilişkilerin dondurulması söz konusu. Yine de iki ülkenin bu olay dolayısıyla hiç olmazsa birbirleri ile bu facianın veya saldırıların durdurulması konusunda görüşmesi  lazım. 
Resepsiyona; TBMM Başkanvekili Sadık Yakut, CHP Ankara Milletvekili Gülsün Bilgehan, Ak Parti Genel Başkan Yardımcısı Süleyman Soylu, Hava Kuvvetleri Komutanı Orgeneral Mehmet Erten ve Rahşan Ecevit de katıldı.