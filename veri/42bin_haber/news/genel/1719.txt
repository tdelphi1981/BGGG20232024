Akıllı telefon 20 yaşında!
Bugün için oldukça yaygınlaşan akıllı telefonlar 20 yaşına bastı.23 Kasım 1992 tarihinde ilk kez görücüye çıkan ve IBM tarafından üretilen Simon Personal Communicator, Angler kod adıyla tanınıyordu. 

Cihaz telefon görüşmeleri yapabildiğini gibi kişi rehberi saklanabiliyor ve e-posta gönderilebiliyordu. Üçüncü parti uygulamaları dahi çalıştırabilen ilk akıllı cep, 899 dolarlık fiyat etiketiyle satışa sunuldu.

Sadece ABD'de bazı eyaletlerde satışa sunulan cihaz 6 ayda 50 bin satmayı başardı. 

Cihazın diğer özellikleri ise şöyle: 4.5 inç'lik ekranı bulunan Simon Personal Communicator'ün ekranı 160x293 piksel çözünürlüğe ulaşabiliyor. 1 MB'lık hafızasının yanı sıra toplam hafıza 1.8 MB'a yükseltilebiliyordu.