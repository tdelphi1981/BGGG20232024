2 haftada 200 film
İstanbul Kültür Sanat Vakfı (İKSV) tarafından düzenlenen İstanbul Film Festivalinin bu yıl 32ncisi gerçekleşecek. Festival kapsamında 30 Mart-14 Nisan tarihleri arasında 200ü aşkın film sinema seyircisiyle buluşacak.
BU yıl 32nci yaşını kutlayacak İstanbul Film Festivali, 30 Mart-14 Nisan tarihleri arasında, sinemaseverlere 20nin üzerinde bölümde 200ü aşkın filmin yanı sıra usta sinemacıların katılacağı söyleşiler, atölye çalışmaları ve sinema dersleriyle dolu iki hafta sunuyor. Festival bu yıl 2012 ve 2013ün parlak filmlerinden unutulmaz sinema klasiklerine, usta yönetmenlerin başyapıtlarından ocak ayında Sundance ve Şubatta Berlin Film Festivalinde prömiyeri yapılan filmlere, Altın Lale ve FACE yarışmalarından belgeseller ve çocuk filmlerine uzanan bir yelpazede izleyiciyle buluşacak.
Festival, 29 Mart Cuma akşamı İstanbul Lütfi Kırdar Uluslararası Kongre ve Sergi Sarayındaki açılış töreniyle başlayacak. Törenin hemen ardından, Pedro Almodovarın, festival kapsamında Akbank Galalarında izlenebilecek son filmi Im So Excited (Aklımı Oynatacağım) gösterilecek. 14 Nisan Pazar akşamı Cemal Reşit Rey Konser Salonunda yapılacak kapanış ve ödül töreninde ise Altın Laleler ile festivalin diğer ödülleri açıklanacak. Törenin ardından Altın Lale Uluslararası Ödülünü kazanan film gösterilecek. Festival biletleri 16 Mart Cumartesi saat 10.00dan itibaren Biletix ile  Atlas, Beyoğlu ve Rexx sinemalarında açılacak ana gişelerden alınabilir. Ayrıntılı bilgi; film.iksv.org 

 