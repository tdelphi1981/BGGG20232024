Seçilmiş krallık modeli
TÜRKİYE Barolar Birliği (TBB), yüksek yargının tek çatı altında toplanması önerisiyle getirilmek istenenin seçilmiş krallık modeli olduğunu belirtirken, bu modelin dünyanın hiçbir demokratik ülkesinde mevcut olmadığını bildirdi, bunda ısrar edilmesinin de rejim kavgasına, yeni çatışmalara, kutuplaşmalara yol açacağı öne sürüldü. TBB Yönetim Kurulundan yapılan yazılı açıklamada, şöyle denildi:
? Öngörülen bu model, dünyanın hiçbir demokratik ülkesinde mevcut olmadığı gibi Ak Partinin 12 Eylül 2010 tarihinde yapılan referandumda ileri demokrasiye geçiş, yargı bağımsızlığı ve tarafsızlığı adına devrim olarak sunduğu, kabulü yönünde her türlü propaganda aracını kullandığı modelin, çok ama çok gerisindedir. Demokrasinin evrensel standartlarına, hepimizin ortak güvencesi olan yargı bağımsızlığı ve tarafsızlığı ilkesine, demokratik ülkeleri demokratik olmayan ülkelerden ayıran en önemli ölçü olan kuvvetler ayrılığı öğretisine aykırıdır.
? Öngörülen ve olağanüstü yetkilerle donatılan Başkanlık sistemi modeli, özünde seçilmiş bir krallık modelidir. Bunun farkında olan Amerikan Anayasasını yapanlar, yürütme yetkisini Başkana verirken güç temerküzünü, iktidarın/yetkinin kötüye kullanılmasını engellemek için yasama, yürütme ve yargı arasında bir çeşit fren/denetleme/dengeleme işlevi görmek üzere kuvvetler ayrılığı ilkesini vazettikleri, yasama organını çift meclis olarak kurmuşlardır.
? Sonuç itibarıyla, sözü edilen taslakta öngörülen ve örneği dünyadaki hiçbir demokratik hukuk devletinde görülmeyen Başkanlık modeli sistemine, bu sistemin içerisine yerleştirilen yargı modeline karşı olduğumuzu kamuoyunun değerli dikkatlerine ve takdirlerine sunarız. 
 