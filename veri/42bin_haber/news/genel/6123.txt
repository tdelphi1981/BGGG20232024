G.Saray Adriano'yu istiyor
Barcelona Kulübü Asbaşkanı Jose Maria Bartomeu, Galatasaray'ın bir futbolcularıyla ilgilendiğini açıkladı.
Barcelona Asbaşkanı Jose Maria Bartomeu, Katalan kulübünün televizyon kanalına Neymar hakkında açıklamalar yaparken, Galatasaray'ın bir futbolcularını transfer etmek istediğini dile getirdi. 
İspanyol devinin yöneticisi, Brezilyalı sol kanat oyuncuları Adriano'yu Galatasaray'ın istediğini söyledi. Sarı-kırmızılı takımın, 28 yaşındaki Adrino için kendileriyle temas kurduğunu belirten Bartomeu, Paris Saint Germain ve Milan'ın da futbolcuyla ilgilendiğinin altını çizdi. 
Jose Maria Bartomeu, Barcelona'da Jordi Alba'nın transferinin ardından kadroya girmekte zorlanan Adriano'ya Galatasaray, Paris Saint Germain ve Milan'ın talip olmasına rağmen 2014 yılında sözleşmesi sona erecek futbolcu ile yollarını ayırmayı düşünmediklerini ifade etti.