MR skandalında Sağlık Bakanlığı ve TTB karşı karşıya
DEVLET ihalelerini düşük fiyatla alan şirketlerin, kâr amacıyla kaliteden taviz vermesi tartışmalarına Sağlık Bakanlığı ve Türk Tabipleri Birliği (TTB) de katıldı. Hürriyetin Ölümcül tasarruf haberiyle gündeme gelen tartışmada Sağlık Bakanlığı, MRın ucuza çekiliyor olması kalitesiz olduğu anlamına gelmez açıklaması yaparken, TTB Genel Başkanı Özdemir Aktan, 100 TLye MR olmaz dedi.
HÜRRİYETin Ölümcül tasarruf haberiyle duyurduğu, devlet ihalelerini düşük fiyatla alan şirketlerin, kâr amacıyla kaliteden taviz vermesinde tartışma büyüyor. MR skandalı sonrasında ortaya çıkan tartışmalara sağlık bakanlığı ve Türk Tabipleri Birliği (TTB) de katıldı. Sağlık Bakanlığı, MRın ucuza çekiliyor olması kalitesiz olduğu anlamına gelmez açıklaması yaparken, TTB Genel Başkanı Özdemir Aktan, 100 TLye MR olmaz dedi.  
FİYATLER REVİZE EDİLMELİ 
Sağlık Bakanlığı Kamu Hastaneleri Kurumu Başkanı Hasan Çağıl, çekilen MRın ucuz ya da pahalı olmasının asıl nedeninin alet ile ilgili olduğunu belirterek, Elbette fiyatların reel olması lazım. Sonuçta bizim de sağlık hizmetlerinin fiyatlarının revizesi ile ilgili olarak talebimiz var. Çok pahalı olunca sunum zorlaşıyor. Ancak sunumun ucuz olması kalitesiz olması anlamına da gelmiyor. Ayrıca 100 TL MR için iyi bir fiyat dedi. Başkan Aktan ise Hürriyete şunları söyledi:
TTB olarak asgari ücretlendirme hakkımız vardı. Ancak bu çıkarılan bir torba yasa ile 2006 yılında elimizden alındı. Önceden biz iş belli bir miktarın altında yapılırsa kaliteden ödün verilir diyorduk, haklı çıktık. Elimizden alınan bu yetkinin nelere mal olduğunu gören bakanlık bunu yeniden düşünmeli. Artık referans bir liste yayınlıyoruz. Bunu yaparken de hekim emeği ve malzemeyi baz alıyoruz. Ama buna uymak zorunlu değil.  
100 TLYE MR OLMAZ 
Maalesef performans sistemi MR sayısında artışa neden oldu. Buna karşı çıkıyoruz. Taşeronlaşmaya da karşıyız, çünkü bakanlık hizmeti dışarıdan alıyor. Ucuz olsun diye ihale yapılıyor. Kontrast denen bir madde var. Bu MRın kalitesinde ve hastalığın belirlenmesinde en önemli etkenlerden biri. Kontrastın fiyatı bile MRdan fazla. O nedenle 100 TLye MR çekilmesi mümkün değil. 
Nasıl tasarruf sağlanıyor 
· Görüntülemede, devlet hastanelerine ihaleyle hizmet alımı yapılıyor. 
· Bu ihalelere katılan şirketlerde raporlama için uzman doktor bulundurma şartı var ancak bu ihalelere katılanlar doğal olarak sadece kâr amacı güden çoğunluğu tıp dışında ana faaliyet alanı olan ticari şirketler. 
· Hizmet alımı ihalesi fiyat eksiltme yöntemiyle yapılıyor. En düşük fiyatı veren ihaleyi kazanıyor. Bu da kaliteyi olumsuz etkiliyor.
· Bilgisayarlı tomografide ince aralıklarla yapılması gereken taramalar birkaç santimetre kalınlıklarında tek fazda, MR incelemeleri ise daha az sekansla yapılıyor. 
· Sonuçta, tümörler gözden kaçıyor, teşhis ve tedavi gecikince de ölümcül sonuçlar doğuruyor.