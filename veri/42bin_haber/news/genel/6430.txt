Çıldırtan mesajda fırsat dönemi
Tüketicileri adeta çıldırtan tanıtıcı mesajların izine tabi olması için yapılan çalışmalar girişimcileri harekete geçirdi. Daha önce kendi bilgisi dışında telefon numarası ve mail adresi şirketlerin elinde olan kullanıcıların bilgilerini ve izinlerini almak isteyen şirketler kampanyalar düzenliyor.
İNTERNET ve cep telefonun yaygın kullanımıyla değişen pazarlama yöntemlerinin yeni kuralları belirlenmeye çalışıyor. Bir yandan avantaj sağlayan mesafeli satış yöntemini, bir yandan tüketicilerin bilgisi dışında yayılan kişisel bilgileri sektörü önündeki en büyük engel oluyor. Turkcell Genel Müdür Yardımcılığı görevinden ayrılarak kendi markaları Speak ve Evoriayı kuran Levent Burak Demiralp, Mesafeli pazarlama kurallarına göre yapıldığında herkese kazandırır dedi.  
BU SEFER İZİN İÇİN KAMPANYA  
Bilgi Teknolojileri ve İletişim Kurumu (BTK) tüketicilerden genellikle büyük tepki toplayan mobil ve mail yoluyla yapılan tanıtımlar için çalışma yürütüyor. BTK yetkilileri izinsiz yöntemi çok büyük bir sorun olarak gördüklerini belirterek, Reklam amaçlı aramalar, kısa mesaj ve e-postalar, TBMMye sunulan Elektronik Ticaret Kanun Tasarısının kabul edilmesiyle yasak olacağının belirtiyor. Speak ve Evorianın CEOsu Levent Burak Demiralp, bu düzenlemeyle birlikte sektörün data ve izin toplayabilmek için bir takım pazarlama faaliyetleri yapmak zorunda kalacağını anlattı. Speak ile mesafeli pazarlama yaptıklarını anlatan Demiralp, Data bu işin önemli bir noktası. Çıkması beklenen yasayla birlikte çok şey değişecektir. Bilgileri almak için önce bir pazarlama yapmak gerekecektir dedi.  
SABAHIN KÖRÜNDE MESAJ OLMAZ  
Yeni pazarlama araçlarının tüketiciye iyi anlatılması gerektiğini anlatan Demiralp, Tüketicilere kullanıp kullanmama konusunda tercih sunmak lazım. Sabahın köründe 6-7 mesaj atarsanız insanlar doğal olarak bundan rahatsız olur. Bu işte yazılı olmayan kurallardan birisi sabah 10.00dan akşam ise 20.00dan sonra tüketiciye ulaşmamak. Çünkü insanların aileleriyle olduğu özel anlar bunlar. Kendimizi tüketiciye doğru anlatmamız gerekiyor. Tüketicinin aslında yararına olan en önemli şey bilgiye ulaşımdır. Mesafeli pazarlama yöntemiyle hiç aklınızda olmayan fırsatları yakalayabilirsiniz. Asıl değerin burada yaratılıyor olması lazım. Mecliste bekleyen yasada bazı eksiklikler var. Devletin mesafeli satışın önünü kesmek istemediğini ancak sağlıklı büyümesini istediğini düşünüyorum. Onların alt düzenlemelerle giderileceğini düşünüyoruz. Bu senenin ikinci yarısında çıkabilir.  
İNSAN KAYNAĞI SIKINTISI VAR  
GSM sektörü büyüdükçe çağrı merkezi sektörünün de büyüdüğünü anlatan Demiralp, Kamu kurumları da artık çağrı merkezi hizmeti alıyor. Buradan hizmet sunuyor. Bilgilendirme yapıyor. Sektör her yıl yüzde 10-15 arasında büyüyor. Anadolu bölgesinde önemli istihdam yaratan çağrı merkezlerinde şu anda insan kaynağı sıkıntısı olduğunu düşünüyorum. Teşvik yasasının bitmesi de buradaki sorunların başında yer alıyor. Yeni teşvik paketinde sadece 6. bölge var diye konuştu.  
Hemen karar vermeye çalışmayın 
ÖZELLİKLE sigorta alanında telefonda satışın büyüdüğünü anlatan Demiralp, 30 kişi ile yola çıktıklarını bugün ise bu sayının 400 kişiye ulaştığını anlattı. Gelen ve giden çağrılar üzerinden pazarlama yaptıklarını anlatan Demiralp, bu sektörün Amerika ve Avrupada hızla büyüdüğünü Türkiyede ise yeni gelişmeye başladığını anlattı. Demiralp, tüketicilere şu önerilerde bulundu: Kullanıcıları iyi bir alışveriş için kendisine gelen bilgiyi iyi okuması-dinlemesi ve anlaması gerekiyor. Unutmaması gereken bir şeyde hemen karar vermesi gerekmediği. Ayrıca satın aldığı ürünün piyasada bulunan güvenilir bir marka olmasına da dikkat etmeli. Yaptığımız araştırmalar erkeklerin daha telefonda daha kolay alışveriş yaptığı kadınların daha şüpheci olduğunu gösteriyor.