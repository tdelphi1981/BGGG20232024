Zehir gibi teklif!
Fransa'yı karıştıran öneri...
 Eğitim Bakanı Vincent Peillon, esrar kullanımının serbest bırakılmasını teklif etti. Bakan 'Uyuşturucu trafiğinin önüne geçebilmek için bu gerekli' dedi
 Fransa Eğitim Bakanı Vincent Peillon'ın, esrar kullanımının serbest bırakılmasıyla ilgili tartışma açılmasını önermesi sosyalist hükümeti karıştırdı. Muhalefetin sert tepki göstermesi üzerine geri adım atmak zorunda kalan Peillon, uyuşturucu trafiğinin önüne geçilmesi için esrar kullanımının serbest bırakılmasını tartışmaya açmak istediğini, ancak bunun hükümetin resmi ulusal politikası olmadığını, kendi kişisel görüşü olduğunu söyledi. 
 Bir radyoya konuşan Bakan, kendini şu sözlerle savundu: Uyuşturucu trafiğinin önüne geçebilmek için esrar kullanımının serbest bırakılması konusunun ciddi bir şekilde gözden geçirilmesi gerekiyor. Bu benim kişisel değerlendirmem. Bununla birlikte, hükümetin esrarın yasaklanmasının sürdürülmesi konusundaki tavrını da destekliyorum.