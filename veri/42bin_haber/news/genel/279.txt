Annenin oyunu kızını da yaktı
İstanbul'da akılalmaz tecavüz davası... Songül Z. birlikte olduğu otobüs şoföründen ayrılmak isteyince şantajla tecavüze uğradı. Kadının 16 yaşındaki kızına da tecavüz eden şoför tutuklandı
 Hilal YILDIRIM / İSTANBUL
 İstanbul'a akıl almaz tecavüz olayı. 2002'de kocasının kendisini aldattığını öğrenen Songül Z. (38) intikam için belediye otobüs şoförü Cesur Y. ile yasak ilişkiye girdi. Üç çocuk annesi Songül Z., sevgilisini kocasına çalıştığı hastaneden bir arkadaşının ağabeyi ve aynı zamanda arkadaşı olarak tanıttı. Songül Z.'nin eşiyle de arkadaş olan Cesur Y., evlerine de  gidip gelmeye başladı. Songül Z. beş sene sonra pişman olup Cesur Y.'den ayrılmak istedi. Ancak Cesur Y., çektiği çıplak fotoğrafları eşine, çocuklarına ve çalıştığı hastaneye göndermekle tehdit edip Songül Y. ile şantajla ilişkisini sürdürdü.
 Songül Z., hastanede bulaşıcı bir enfeksiyona yakalandığı senaryosunu uydurarak Cesur Y.'nin tecavüzlerinden kurtuldu. Songül Z., bu arada 2010 yılında da kocasından boşandı ancak çocuklarının baskısı üzerine boşanan karı-koca aynı evde yaşamaya devam etti. Songül Z. İle ilişkisini bitirmesine rağmen kocasıyla da arkadaş olduğu için eve gelmeye devam eden Cesur Y., bu kez Songül Z.'nin 16 yaşındaki kızı B.K.'ya tecavüz etti. Annesinin çıplak fotoğraflarını B.K.'ya gösteren Cesur Y. bu çirkinliği aylarca sürdürdü.  
 'ANNE iNANMADI' 
 Daha fazla dayanamayan genç kız, annesine başından geçenleri anlattı ve çıplak fotoğraflarını gördüğünü söyleyip ilişkileri olup olmadığını sordu. Ancak kızının tecavüze uğradığına inanmayan Songül Z., kendi ilişkisini inkar edip  söz konusu fotoğraflar için de 'fotomontajdır'  cevabı verdi. Son olarak geçen mayıs ayında eve gelen Cesur Y. genç kıza bir kez daha tecavüz etti. B.K. bu kez olayı ağabeyine anlattı. Ağabeyin başvurusu üzerine Cesur Y. Gaziosmanpaşa 1. Sulh Ceza Mahkemesi'nce tutuklandı. Savcılık, Cesur Y.'nin 'çocuğun cinsel istismarı, kişiyi hürriyetinden yoksun kılma, şantaj, silahla tehdit' suçlarından 17,5 yıldan 41 yıla kadar hapis cezası istemiyle yargılanması için dava açtı.