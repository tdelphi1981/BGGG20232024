Avukat başörtüsü 'tutanakla' kürsüde
DANIŞTAY'dan vizeyi aldı, duruşmaya başörtüsüyle girdi...
 Danıştay 8. Dairesi'nin önceki gün Türkiye Barolar Birliği'nin avukatların 'mahkemelerde başları açık şekilde görev yapacağına' ilişkin meslek kuralının yürütmesini durdurdu. Mahkeme salonuna ilk kez başörtüsüyle giren avukat ise  Şule Dağlı Gökkılıç oldu. Duruşmada kadın hakim, avukata 'Bu şekilde mi duruşmaya gireceksiniz?' diye sordu. Avukat Gökkılıç'ın 'Evet. Danıştay'ın bu yönde bir kararı var' cevabı üzerine hakim 'Karara ilişkin bir yazı gelmedi bana. Bu durumu tutanak altına alıp baroya bildireceğim' yanıtını verdi. Hakim duruşma tutanağına 'Müdahil vekilinin türbanlı olduğu görüldü' diye yazdırdıktan sonra avukata söz verdi. SEDA KILIÇ