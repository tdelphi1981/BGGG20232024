Kızları kimse durduramadı
Erzurum'da günün konusu kızların kavgası oldu. Kent merkezinde karşılaşan iki ayrı gruptaki kızlar arasında başlayan tartışma, önce küfürleşmeye, daha sonra da tekmeli, yumruklu kavgaya dönüştü.
 Hızını alamayan kızlardan biri kavgayı ayırmak isteyen bir erkeği de tokatladı. Kavga güçlükle sonlandırılırken, karşı tarafı alt ettiklerini düşünen gruptaki kızlar birbirlerine sarılıp bunu kutladı. Kim oldukları öğrenilemeyen kızlar kısa sürede ortadan kayboldu.
  