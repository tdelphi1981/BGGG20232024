Türk Telekom ve Turkcell'in gözü Bulgaristan'da
Turkcell ve Türk Telekom, Bulgaristan'ın ikinci büyük mobil iletişim şirketi Cosmote Bulgaria Mobile EAD'nin (Globul) tamamı için bağlayıcı olmayan ön teklif verdiler.
 Türk Telekom ayrıca, Globul'u da bünyesinde bulunduran Yunan OTE Group'un Bulgaristan'daki bir diğer birimi olan Germanos Telecom Bulgaria AD'nin tüm hisselerinin satın alınması için bağlayıcı olmayan teklif verildiğini kamuoyuna açıkladı. Güneydoğu Avrupa'nın en büyük telekom operatörü olan Yunan OTE, gelecek iki yıldaki 3.4 milyar euroluk borcunu refinanse etmek için Bulgaristan birimi Globul ve Germanos Telecom Bulgaria'nın satışını değerlendirdiğini Haziran ayı sonunda açıklamıştı.
  