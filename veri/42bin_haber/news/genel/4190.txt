Hollandalı hukuk öğrencileri Emniyet'i gezdi
Hollanda Leidin Üniversitesi Hukuk Fakültesi'nde Ceza Hukuku üzerine yüksek lisans yapan 29 kişilik öğrenci grubu, İstanbul Üniversitesi Hukuk Fakültesi, İstanbul Adliyesi ve İstanbul Emniyet Müdürlüğü'nü ziyaret etti.
 Leidin Üniversitesi Hukuk Fakültesi Ceza Hukuku Derneği, her yıl inceleme amaçlı başka bir ülkeyi ziyaret ettikleri geleneksel gezilerini bu yıl Türkiye'ye düzenledi. Geçen pazartesi günü Türkiye'ye gelen yüksek lisans öğrencileri, salı günü İstanbul Üniversitesi Hukuk Fakültesi'nde bir sempozyuma katıldı. önceki gün Çağlayan Adliyesini ziyaret eden 25 kişilik grup, dün Emniyet Müdürlüğü'nü ziyaret etti. İl Emniyet Müdürlüğü ziyaretleri kapsamında yüksek lisans öğrencileri ilk olarak MOBESE merkezini gezdi. Daha sonra Olay Yeri İnceleme Şube Müdürlüğünü ve Olay Yeri İnceleme paravanını ziyaret edip, bilgi alan hukuk öğrencileri, son olarak Asayiş Şube Müdürlüğü'nü ziyaret etti.