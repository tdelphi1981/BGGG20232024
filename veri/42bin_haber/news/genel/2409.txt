Anketler İstanbul için ne diyor?
Dört araştırma şirketinin başkanı canlı yayına konuk oldu.
 Konsensus Araştırma Şirketi Genel Müdürü Murat Sarı, Sonar Araştırma Başkanı Hakan Bayrakçı, Andy-Ar Araştırma Şirketi Başkanı Faruk Acar ve Genar Araştırma Şirketi Başkanı İhsan Aktaş Habertürk ekranlarında yayınlanan "Türkiye'nin Nabzı" programında son anketlerini mercek altına aldılar.
 İSTANBUL'DA TOPBAŞ-SARIGÜL YARIŞI
 AK Parti belediyeciliği diye bir kavramın oluştuğuna dikkat çeken anketçiler Büyükşehirlerde partilerin ve aday gösterilmesi muhtemel isimlerin değerlendirmesini de yaptı. İstanbul'da halkın yüzde 53.6'sının Kadir Topbaş'ı istediğini söylediler.
 GÜRSEL TEKİN İSTENMİYOR, SARIGÜL YÜZDE 40 CİVARINDA
 CHP'nin İstanbul adayıyla ilgili bir değerlendirme yapan Andy-Ar İstanbul'dan adaylık düşünen Gürsel Tekin'e canlı yayında kötü bir haber verdi. Ankette CHP'lilerin Belediye Başkanı adayı olarak görmek istediği ismin Mustafa Sarıgül olduğunu ifade edildi. "Sarıgül'ün oyu yüzde 40'lar civarında. Gürsel Tekin'in adaylığıyla ilgili yapılan araştırmalarda yüzde 1 gibi bir beklenti olduğunu gördük. Bunu çok açık söylüyorum. Şu anda CHP tabanı yüzde 40 gibi bir kesim Mustafa Sarıgül'ü bekliyor"
 MELİH GÖKÇEK YÜZDE 50 SINIRINDA
 Büyükşehir Belediye Başkanı Melih Gökçek'ten Ankara halkının memnun olduğunu ifade ederek, Gökçek'in son oy oranının yüzde 50.3 olduğunu açıkladı.
 GÖKÇEK BAŞKA PARTİDEN ADAY OLSA..
 Sonar Araştırma Başkanı Hakan Bayrakçı ise Ankara'da bir Melih Gökçek faktörü olduğunu kaydederek "Ankara'da bir Melih Gökçek faktörü var. Kimleri çok sever, kimleri sevmez ama bir faktördür. O kadar ki, başka partiden aday olsa yine yüzde 20 oy alır" ifadelerini kullandı.
  