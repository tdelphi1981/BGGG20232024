Bebeği köpeğine emanet
Hollywood'un 37 yaşındaki ünlü oyuncusu Drew Barrymore ilginç bir itirafta bulundu.
  Geçtiğimiz Eylül ayında Olive isimli bebeğini dünyaya getiren Drew Barrymore, bebek bakımından dolayı yorgun düştüğünü, ancak köpeklerinin ona yardımcı olduğunu söyledi.
 İngiliz basınından The Daily Mail sitesinde yer alan habere göre; Tüm dünayda büyük beğeniyle izlenen 'Charlie’nin Melekleri' 37 yaşındaki oyuncu Barrymore, çok yorgun düşerek zaman zaman uyuduğunu, ancak köpeklerin sayesinde her şeyin kontrol altında olduğunu belirtti. Köpeklerinin bebeği için çok koruyucu olduğunu söyleyen Barrymore, kimi zaman yorgun düştüğü için uyuyakaldığında tüm kontrolün köpeklerinde olduğunu açıkladı.
 Çoban kırması köpeklerin Olive'in başından hiç ayrılmadığını sözlerine ekleyen Drew, bebeği ilk eve getirdiklerinde köpeklerle tanıştırdıklarını, köpeklerle büyüyen çocukların daha sağlıklı büyüdüklerini, bağışıklık sistemlerinin güçlendiğini ifade etti. Will Kopelman ile evli olan Barrymore, özellikle Douglas isimli çoban kırması köpeğin bebeğinin adeta bir koruması haline geldiğini de sözlerine ekledi