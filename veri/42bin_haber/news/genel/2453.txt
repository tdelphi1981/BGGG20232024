Vekil kardeşi Pamukkale'ye uçtu
Dünya Miras Listesi'ndeki Pamukkale'ye yeni atama...
 HACI SELAMOĞLU / DENİZLİ
 AKP'li vekilin eski imam olan kardeşi Mustafa Uçar, turizm merkezinin müdürü oldu. Vekil kardeşinin önlenemez yükselişi... MHP Genel Başkanı Devlet Bahçeli'nin geçen yıl eylül ayında Pamukkale'ye giriş kapısından alınmamasının ardından, büyük tepki gören müdür Nevzat Sallıo görevinden ayrıldı. Yerine vekaleten Himmet Şefik Akder getirildi. Geçen hafta Pamukkale ve Ören Yerleri Kültür Turizm İşletme Müdürlüğü'ne yeni bir isim atandı: AK Parti Denizli Milletvekili Bilal Uçar'ın kardeşi Mustafa Uçar.
 Böyle yükseldi
 - 2002: Pamukkale Aşağı Camii imamı 
 - 2009: İl Özel idaresi yemekhane sorumlusu 
 - 2010: İl Özel İdaresi Personel şefi 
 - Ekim 2012: Acıpayam Özel İdare Müd.
 - Aralık 2012: Pamukkale Müd.
 Özveri gereken görev
 İl Özel İdaresi Genel Sekreteri Adem Oklu, Milletvekili Bilal Uçar'ın atamayla ilgisinin olmadığını belirterek 'Herkes bu görevden kaçtı. Geceli gündüzlü çalışma, özveri gerektiriyor. Sorumluluğu ağır. Uçar, teklifimizi kabul etti' dedi.