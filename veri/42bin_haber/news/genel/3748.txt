Kocaman bir sürpriz var
F.Bahçe ligin ikinci devresinde farklı bir kimliğe bürünecek.
Sarı lacivertli teknik adam, Baroniden sonradan oyuna girip maçın kaderini değiştiren isim olarak yararlanacak. Semih varken forvet aldırmayacak. Genç Salihe de daha çok sorumluluk verecek.   
F.BAHÇE, şampiyonluk parolasıyla yola çıktığı ligin ikinci devresine yarın Elazığ maçıyla start verecek. Kalan 17 haftalık bölümde bambaşka bir takım izlettirmeyi amaçlayan teknik direktör Aykut Kocaman da 2. yarı planlarını yaptı. Sarı lacivertli teknik adamın yeni siteminde şu isimler ön plana çıkıyor. 
CRISTIAN YEDEKTEN GELECEK 
F.Bahçede forvet arkasına yapılacak transfer ve Meirelesin cezasının bitmesiyle Cristian Baroni kulübeye çekilecek. Kupada oynanan Sivas ve Bursa karşılaşmalarında ikinci devre oyuna girerek skoru değiştiren Cristian ligde de bu rolü üstlenecek. Sarı lacivertlilerin sambacısı, yeni rolünü şimdilik kabullenmiş gözüküyor.  
SEMİH NÖBETE DÖNECEK 
Takımdaki sürprizlerinden bir tanesi de Semih Şentürkün artan performansı. Fenerbahçenin emektar futbolcusu, 1461 Trabzon maçında attığı gol ve Bursaspor karşısındaki etkili futboluyla yeniden göze girdi. Eğer bu performansını sürdürürse, çok büyük ihtimalle sarı lacivertliler yedek forvet transferinden vazgeçecek.  
SALİHE DAHA FAZLA ŞANS  
F.BAHÇEde devre arasında değişen durumlardan biri de 18 yaşındaki Salih Uçanın başarılı performansı ile Kocamanın gözüne girmesi oldu. Yeni transferlerin gelmesiyle forma şansı azalacak genç futbolcu, buna rağmen hocasının kulübeden düşündüğü ilk isim olan Sezerin de önüne geçmiş durumda. 
Transfersiz de şampiyon olursunuz 
AYKUT Kocaman, 2. yarı öncesi futbolcularına net bir mesaj vererek 3 kulvarda da şampiyon olacaklarına inandığını belirtti. Sarı lacivertli teknik adam, Size güveniyorum. Transfer olmasa da güvenim tam. Bu takım, hem güç hem de karakter olarak üst düzeyde dedi.