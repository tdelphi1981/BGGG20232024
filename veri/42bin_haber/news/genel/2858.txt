Tecavüzcü vekile meydan dayağı
Hindistanın başkenti Yeni Delhide tecavüz ettikleri kızın ölümüne yol açan 5 kişi dün yargılanmaya başlanırken ülkenin Assam eyaletinde bir kadına tecavüz ettiği öne sürülen politikacı köy meydanında dayak yedi.
Hindistan medyasına göre Kongre Partisinden Assam meclisinde vekil olan Bikram Singh Brahma, önceki akşam bir eve girerek kadına tecavüze yeltenmeye kalkıştı. Kadının haykırışları üzerine köylüler, mağdureyi adamın elinden kurtarırken, eşi de politikacıdan şikayetçi oldu. Yeni Delhide yaşanan olay nedeniyle tecavüz ülkenin hassas konularından biri haline gelirken köylüler adamı soyup meydanda dövmeye başladılar. Öfkeli köylüler bir süreliğine saldırganı polise teslim etmemek için direndiler. Tecavüzle suçlanan vekil, sonra gözaltına alındı. Öte yandan, Yeni Delhide 23 yaşındaki tıp öğrencisi genç kıza toplu tecavüzle itham edilen yaşları 19 ile 35 arasındaki 5 kişinin yargılanması başladı. Resmen cinayetle, adam kaçırma ve hırsızlıkla suçlanan 5 kişi idam cezası alabilir. 
  TOPLU TECAVÜZDE KAN DONDURAN DETAYLAR