Milyar dolarlık muamma
Irak Savunma Bakanı Sadun el Dulaymi Rusya'yla yapılan 4.2 milyar dolarlık silah anlaşmasının 'yolsuzluk iddiaları' sebebiyle iptal edildiği yönündeki haberleri yalanladı.
 Başbakan sözcüsü Ali Mussavi AFP haber ajansına, Irak Başbakanı Nuri el Maliki'nin, yolsuzluk konusunda bazı kaygıları olduğu, ve anlaşmanın iptal edildiği yönündeaçıklamalarda bulundu. Öte yandan dün Bağdat'ta düzenlenen bir basın toplantısında 'Anlaşma süreci devam ediyor' diyerek Başbakanlık Sözcüsünü yalanlayan Dulaymi, 'hükümet ayrıntıları değerlendirme konusunda gecikti' diye ekledi. 
 AnlaŞma kararı ekim ayında Maliki'nin Rusya Devlet Başkanı Viladimir Putin'i ziyareti sırasında alınmıştı.
 Bu antlaşmayla Rusya bölgeye silah satan ABD'den sonraki ikinci büyük güç haline gelecek.