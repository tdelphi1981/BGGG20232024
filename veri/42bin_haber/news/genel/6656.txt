İstanbul'da Mart ayında kar sürprizi
İstanbulda gece yarısından itibaren kar etkili olmaya başladı. Gün aydınlandığında İstanbullular beyaz örtü karşılaştı.
Havanın soğumasıyla bilikte İstanbulun bir çok noktasında saat 04.00 sıralarında kar yağışı görüldü. Taksim Meydanında ve Cevizlibağda kar yağışı ile karşılaşan vatandaşlar şaşkınlık yaşadı.  
İŞTE 5 GÜNLÜK HAVA TAHMİNİ 
İSTANBUL'A MART AYINDA KAR SÜRPRİZİ / WEB TV 
Vatandaşlar, İstanbulda etkili olan sağnak yağışın ardından başlayan kar ile birlikte yollarda oluşan su birikintileri yüzünden zor anlar yaşadı.  
Park halindeki araçların üzerinde kar tuttu. Trafikteki araçlar ilerlemekte zorluk çekti. Anadolu yakasında Çamlıca tepesi ve Altunizade de bazı yollar karla kaplandı. Kar yağışı etkisini kaybetse de bazı İstanbul'un bazı bölgelerinde aralıklarla devam ediyor.
 
İSTANBUL MART AYINDA BEYAZA BÜRÜNDÜ / Foto Galeri 
Sabah evlerinden çıkanlar, Beklemiyorduk, sürpriz oldu" dedi. Kar çok şiddetli yağmasa da bir çok alanı beyaza bürüdü. 
KAR KÜREME VE TUZLAMA ARAÇLARI ANAYOLLARA ÇIKARILDI 
Başakşehir, Küçükçekmece ve Kayaşehir'de kar yağışının lapa lapa olduğu görüldü. İstanbul Büyükşehir Belediyesi de tedbir amaçlı olarak kış çalışma araçlarını ana yollara çıkardı.  
METEOROLOJİ SAĞANAK YAĞIŞ DEMİŞTİ 
Meteoroloji Genel Müdürlüğü İstanbul genelinde lokal kuvvetli sağanak yağışlar beklendiğini ve bu yağışlar nedeniyle meydana gelebilecek olumsuzluklara karşı (Ani sel, su baskını vb.) ilgilileri ve vatandaşları tedbirli ve dikkatli olmaları konusunda uyarmıştı. 
EDİRNE BEYAZA BÜRÜNDÜ 
Balkanlar üzerinden gelen soğuk ve yağışlı hava Edirnede etkili olmaya başladı. Son 1 haftadır baharı yaşayan ve hava sıcaklığının 19 dereceye kadar yükseldiği Edirnede, dün akşam saatlerinde kış yüzünü gösterdi. Hava sıcaklığı gece eksi bir dereceye kadar düşerken, yağmurun ardından kar yağışı başladı. Zaman zaman lapa lapa yağan kar nedeniyle bazı otomobillerin üzeri beyaza büründü. Sıcak havanın ardından yağan kar sonrası bazı vatandaşlar fotoğraf çektirdi. Kar yağışı, Kırklarelinin yüksek kesimleri ile Kofçaz İlçesi ile Bulgaristan sınırındaki Dereköy Gümrük Kapısı yolunda aralıklarla etkili oldu.  
Meteoroloji Müdürlüğü yetkilileri, Edirnede karla karışık yağmur yağışının etkili olacağını bildirdi.  

 