Tüketici güveni Eylül'de azaldı
Tüketici Güven Endeksi, Eylül ayında bir önceki aya göre yüzde 2,5 oranında azaldı.
 Türkiye İstatistik Kurumu (TÜİK) ve Türkiye Cumhuriyet Merkez Bankası işbirliği ile yürütülen Aylık Tüketici Eğilim Anketi'nin 2012 yılı Eylül ayı sonuçları açıklandı.
 Buna göre, endeks, Ağustos ayına göre yüzde 2,5 oranında azalarak 88,8 oldu.
 Eylül'de, bir önceki aya kıyasla satın alma gücü endeksi; mevcut dönemin 6 ay öncesine göre 89,2'den 86,7'ye gerilerken, gelecek 6 aylık döneme göre ise 90,1'den 86,8'e düştü.
 Katılımcıların, gelecek 3 aydaki genel ekonomik duruma ilişkin beklenti endeksi de Ağustos ayında 89,7 iken Eylül ayında 86,6'ya geriledi.
 Ağustos'ta 92,1 olan gelecek 6 aylık dönemde iş bulma olanakları endeksi de Eylül'de 91'e düştü.
  