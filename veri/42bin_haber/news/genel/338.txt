Türkiye'den Kırgızistan'a kredi ve hibe desteği
Türkiye, Kırgızistan'ın gelişmesi ve kalkınmasına katkı amacıyla sağlayacağı 106 milyon dolarlık hibe ve düşük faizli kredi desteğini hızlandıracak.
 Başbakanlık Binası'nda Başbakan Cantoro Satıbaldiyev'in hazır bulunduğu törende, Kırgızistan Maliye Bakan Yardımcısı Mirlan Baygonçokov ile Türkiye'nin Bişkek Büyükelçisi Nejat Akçal arasında, 28 Haziran tarihinde Bişkek'te imzalanan 100 milyon dolarlık kredi ve 6 milyon dolarlık hibe anlaşmasına ek olarak bir anlaşma daha imzalandı.
          
 Büyükelçi Akçal, AA muhabirine yaptığı açıklamada, sözkonusu 100 milyon dolarlık kredi anlaşmasının kullanımını hızlandırılması ve kolaylaştırılması amacıyla bir anlaşma daha imzaladıklarını belirterek, anlaşmanın yürürlüğe girmesi ile birlikte Kırgızistan'a 10 milyon dolarlık kredi diliminin aktarılacağını ifade etti.
          
 Baygonçokov da, Türkiye'nin Kırgızistan'a 100 milyon dolarlık krediyi çeşitli alanlardaki projelere vereceğini anımsatarak,  ''Kırgızistan'da Türk kredisini kullanmaya hak kazanan Türk-Kırgız ortak şirketleri hayata 
 geçirecekleri projelerini bitiminde beklemeden ödemelerini alacaklarını kaydetti.
          
 AA