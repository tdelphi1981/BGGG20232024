Dikkat! Meteorolojiden uyarı var
Sabah saatlerinde İstanbul'da ani bastıran yağmur hayatı olumsuz etkiledi. Meteoroloji Genel Müdürlüğü, İstanbul'la beraber birçok ilimize sağanak yağış uyarısında bulundu.
 Yapılan son değerlendirmelere göre; Akdeniz, İç Anadolu'nun kuzeydoğusu, Güneydoğu Anadolu, Doğu Anadolu'nun güneyi ile Muğla, Kırklareli, İstanbul, Kocaeli, Sakarya, Balıkesir, Çanakkale, Zonguldak, Düzce, Yalova, Bartın, Kastamonu, Sivas, Kayseri, Nevşehir, Niğde, Yozgat, Çorum, Amasya, Sinop, Gaziantep, Şanlıurfa, Diyarbakır, Adıyaman, Kilis, Malatya, Elazığ, Şırnak, Hakkari, ve Tunceli çevrelerinin yağmur ve sağanak yağışlı geçeceği tahmin ediliyor. İç Anadolu'nun kuzeyi, İç Ege ve Batı Karadeniz'in iç kesimlerinde yer yer sis hadisesi bekleniyor.
  
 HAVA SICAKLIĞI: Önemli bir değişiklik beklenmiyor. Ülke genelinde mevsim normalleri civarında seyredeceği tahmin ediliyor.
  
 RÜZGAR: Genellikle kuzey ve kuzeydoğu yönlerden hafif arasıra orta kuvvetli, Marmara ve Ege Kıyılarında yer yer kuvvetli olarak (30-60 km/s) esmesi bekleniyor.
 METEOROLOJİ'DEN UYARILAR
 SİS UYARISI: İç Ege, Batı Karadeniz'in iç kesimleri ile İç Anadolu'nun kuzeyinde yer yer sis hadisesi beklendiğinden yaşanabilecek olumsuzluklara karşı (Ulaşımda aksamalar, görüş mesafesinde azalma, vb.) dikkatli ve tedbirli olunması gerekmektedir.
 BÖLGELERİMİZDE HAVA
  
 MARMARA: Parçalı ve çok bulutlu, İstanbul, Kocaeli, Sakarya, ve Çanakkale ile Balıkesir'in kuzeyi ve Kırklareli'nin kıyı ilçelerinin sağanak yağışlı geçeceği tahmin ediliyor. Rüzgarın; kuzey ve kuzeydoğu yönlerden yer yer kuvvetli olarak (30-60 km/s) esmesi bekleniyor.
  
 EGE: Parçalı ve çok bulutlu, öğle saatlerinden itibaren Muğla çevrelerinin sağanak ve gök gürültülü sağanak yağışlı geçeceği tahmin ediliyor. Rüzgarın; Ege Kıyılarında kuzey ve kuzeydoğu yönlerden yer yer kuvvetli olarak (30-50 km/s) esmesi bekleniyor. Bölgenin iç kesimlerinde sabah saatlerinde yer yer sis hadisesi bekleniyor.
 AKDENİZ: Parçalı ve çok bulutlu,sabah saatlerinde Antalya'nın kıyı ilçelerinin, öğleden sonra Batı Akdeniz kıyıları, Doğu Akdeniz ile Burdur çevrelerinin sağanak ve gök gürültülü sağanak yağışlı geçeceği tahmin ediliyor.
 İÇ ANADOLU: Parçalı ve çok bulutlu, öğle saatlerinden itibaren, Sivas, Kayseri, Nevşehir, Niğde ile akşam saatlerinden Yozgat çevrelerinin yağmur ve sağanak yağışlı geçeceği tahmin ediliyor. Bölgenin kuzey kesimlerinde yer yer sis hadisesi bekleniyor.
 BATI KARADENİZ: Parçalı ve çok bulutlu, akşam saatlerinden itibaren Zonguldak, Düzce, Bartın ve Sinop çevrelerinin sağanak yağışlı geçeceği tahmin ediliyor. Bölgenin iç kesimlerinde sabah saatlerinde yer yer sis hadisesi bekleniyor.
 ORTA ve DOĞU KARADENİZ: Parçalı ve çok bulutlu, gece saatlerinde Çorum ve Amasya çevrelerinin yağmur ve sağanak yağışlı geçeceği tahmün ediliyor.
 DOĞU ANADOLU: Parçalı ve çok bulutlu, sabah Malatya, Elazığ ve Tunceli ile öğleden sonra Bitlis, Şırnak ve Hakkari çevrelerinin yağmur ve sağanak yağışlı geçeceği tahmin ediliyor.
 GÜNEYDOĞU ANADOLU: Parçalı zamanla çok bulutlu, sabah Gaziantep, Kilis, Adıyaman, Şanlıurfa ve Diyarbakır çevreleri ile öğleden sonra bölge genelinin sağanak yağışlı geçeceği tahmin ediliyor.