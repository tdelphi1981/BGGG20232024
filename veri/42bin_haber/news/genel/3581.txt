Hem elleri hem yürekleri ısındı
Hakkari Üniversitesi'nin, işsizlik ve yoksulluğun üst seviyede olduğu, çetin kış koşullarının hüküm sürdüğü kentte başlattığı 'Hava soğuk ellerimi tutar mısın?' kampanyası yüz güldürmeye devam ediyor.
 AKŞAM'ın haberiyle Türkiye genelinde  destek bulan kampanyaya koliler dolusu yardım gönderildi. Kampanya sorumlusu Hakkari Sağlık Hizmetleri Meslek Yüksekokulu Müdürü İrfan Yoldaş ve yardım komitesinde görev alan üniversite öğrencileri, hayırseverlerin ve kurumların gönderdiği giysileri ve kışlık botları, kar kalınlığının bir metreyi aştığı kentte evlere tek tek giderek çocuklara giydiriyor. Hakkarili çocukların hem ellerinin hem yüreklerinin ısındığını söyleyen Yoldaş, , 'Şu ana kadar kent merkezinde ve köylerde 980 öğrenciye yardımları teslim ettik. 500 çocuğumuzu daha sevindireceğiz. Bu kampanyaya desteklerini sunan tüm hayırseverlere teşekkür ediyorum. Kampanyada bizlere yol gösteren rektörümüze de teşekkür ediyoruz. Çocukları sevindirdik. Ancak ziyaret ettiğimiz evlerdeki yoksulluk manzaralarıyla duygulandık' dedi.
 
  