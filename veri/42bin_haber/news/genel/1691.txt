Gel de işin iÇinden çık!
Şaka gibi ama gerçek... Çin'de evleri yeni yapılan otoyolun ortasında kalan yaşlı çift, kendilerine ödenen tazminatı az bulunca taşınmayı reddetti. 'Devlet baba' inat etti. Yol yapılınca da ortaya bu tuhaf manzara çıktı
 Bu yolun dünyada eşi benzeri yok... Çin'in Zhejiang bölgesinde bulunan Wenling kentinde eşiyle birlikte yaşamını sürdüren Luo Baogen, evinin bulunduğu alana yol yapılacağını duyunca tazminat talebinde bulundu. Ancak devletin önerdiği miktar karı-kocayı kesmedi. 
 Yetkİlİlerİn tüm çabalarına rağmen evlerini boşaltmayı reddeden ve 5 katlı apartmanda bir başlarına oturan çift, projenin de aksamasına yol açtı. Hukuk yolları tükenince Çinli yetkililer, dahiyane (!) bir fikirle yolu apartmanın etrafından geçirmeye karar verdi. Bir süre sonra bu ilginç 'zihni sinir projesi' hayata geçinde de bu görüntüler ortya çıktı. 
 DİKKAT! DUVAR VAR
 Şimdi boş apartmanda yaşamlarını sürdüren Baogen Ailesi, her sabah üzerlerine doğru gelen araçları izliyor. Ancak evin etrafından dolaşmak zorunda kalan sürücüler duruma tepkili. Özellikle gece büyük risk oluştuğunu dile getiren şoförler bu duruma bir çare bulunmasını istiyor.