Galaxy S4 yalnız gelmeyecek
Samsung'un beklenen telefonu Galaxy S4 bakın beraberinde kimlerle geliyor?
Güney Kore merkezli teknoloji devi Samsung'un Galaxy S4'ü uzun zamandır konuşuluyor. Son olarak Nisan ayında satışa sunulacağı haberleri internete sızan Galaxy S4'ün yalnız gelmeyeceği ve beraberinde iki cihazın daha tanıtılacağı ortaya çıktı.

Project J kod adıyla üretilen Galaxy S4 dışında aynı kod adı altında Project J Mini ve Project Active isimli iki cihaz daha bulunuyor. Project J Mini kod adını taşıyan cihazın daha küçük ekrana ve düşük donanımsal özelliklere sahip Galaxy S4 Mini olması beklenirken, Project J Active'in ise bir telefon olmaktan öte giyilebilir bir cihaz olduğu iddia ediliyor. Bu da Samsung'un Apple'ın iWatch'unda olduğu gibi kendi akıllı saatini geliştirdiği ihtimalini akıllara getiriyor.

Elbette tüm bunlar henüz netlik kazanmış değil; ancak ilerleyen aylarda telefon pazarının epey ısınacağını söyleyebiliriz.

GALAXY S4 NASIL OLACAK

4.99 inç'lik Full HD çözünürlüğündeki Super AMOLED ekranıyla dikkat çeken Galaxy S4, 8 çekirdekli Exynos 5 Octa işlemcisinden güç alıyor. 13 megapiksel arka ve 2 megapiksel önde dahili kameraları bulunan cihaz ile 1080p formatında video çekimi yapılabiliyor. Android 4.2.1 Jelly Bean işletim sistemi altnd çalışan ve TouchWiz arabirimini kullanan Galaxy S4 siyah ve beyaz renk seçeneklerine sahip olacak.