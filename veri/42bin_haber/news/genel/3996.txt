Küçük tasarrufları hedefledi
Şekerbank'ın 0.01 gram altının bile değerlendirildiği küçük tasarrufa yönelik 'Tasarrufun Altın Günü' uygulaması başladı.
 Uygulama kapsamında, hangi ayarda olursa olsun bilezik, yüzük, kolye, çeyrek altın, küpe gibi her türlü ziynet altınını Şekerbank şubelerine getirenler, bu ziynetlerini 24 ayar değerinde altın olarak Vadesiz Altın Hesapları'nda biriktirebilecek.
 Tasarruf sahipleri, ziynet altınlarını Şekerbank şubelerine getirerek her pazartesi günü başlayacak ve dört gün sürecek 'Tasarrufun Altın Günü' uygulamasına katılabilecek. İAR eksperleri, ziynet sahibinin her türlü altınının 24 ayar 995/1000 saflıkta gram karşılıklarını şubelerde belirleyecek.