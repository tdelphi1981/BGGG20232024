Hamile çocuğu dağda seks kölesi yapmışlar!
Osmaniye'de yakalanan fuhuş çetesinin, seks işçiliğine zorladığı kadınlar içinde 15'indeki hamile çocuk da var. Evlerde yakalanmaktan korkan çete kadınları, Amanos Dağları'nda pazarlamış
 Önder ŞUŞOĞLU/İSTANBUL
 Bu fuhuş şebekesi polisi bile hayrete düşürdü. İhbar üzerine harekete geçen Osmaniye Polisi bir fuhuş çetesinin küçük kız çocuklarını da fuhuşa zorladığını tespit etti.  
 Polis, aynı çetenin Osmaniye'nin yanı sıra Eskişehir, Hatay, Gaziantep ve Şanlıurfa'da da faaliyet gösterdiği bilgisine ulaştı ve 4 ayın ardından operasyon için düğmeye bastı. Baskında ortaya çıkan detaylar 'bu kadarına da pes' dedirtecek türden:  14 yaşındayken çete lideri Cengiz A.'nın tuzağına düşen Z.F. tecavüze uğradı. Seks işçiliğine zorlanan küçük kız hamile kaldı. Çete, kızı pazarlamayı sürdürdü. Bir polis denetiminde yakalanan Z.F. yetiştirme yurduna yerleştirildi. Ama çete lideri Cengiz A., 8 aylık hamile Z.F.'yi tekrar çalıştırmaya başladı. Çetenin zorla fuhuş yaptırdığı Filiz D. ile Songül K.'nın da iki aylık hamile oldukları belirlendi. İki kadının da bulaşıcı hastalığı olduğu öğrenildi.
 AMANOS'U MESKEN TUTMUŞLAR
 Evlerin polis tarafından tespit edilmesinden korkan çete, kadınlara Amanos Dağları'da ağaçlık alanlarda ve otomobillerde fuhuş yaptırdığı ortaya çıktı. Örgüt lideri Cengiz A., Ahmet Y. ve 6 çete üyesi çıkartıldıkları mahkemece tutuklanarak cezaevine gönderildi.
  