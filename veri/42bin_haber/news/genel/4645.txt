Kadınların intikamı fena olacak
Demedi demeyin, kadınların intikamı fena olacak.
TSKnın yeni yasası milletimize hayırlı uğurlu olsun.
Bir dizi iyi işe vesile olmuş.
30 yaşın üzerindekilere yeniden bedelli şansı doğmuş, oda hapsi uygulaması kaldırılmış... Falan filan...
Lakin...
Öyle bir madde var ki...
Kanı beyne sıçratıyor.
İffetsiz bir kimseyle evlenmek veya yaşamak ordudan atılma sebebiymiş.
İyi de...
İffetli olmak ne?
Bir hayli genel ve sübjektif bir tanım.
Kim, kime göre iffetli, kime göre iffetsiz?
Kimine göre eline erkek eli değmiş bir kadın iffetsiz iken...
Kimine göre hayat kadınları iffetsiz.
Kimine göre başı açık kadın iffetsiz iken...
Kimine göre bara giden kadın iffetsiz.
Ben mesela...
İffete inanmıyorum.
Birini iffetli veya iffetsiz diye tanımlamaya da...
İffetin hep kadınlara atfedilen bir özellik olmasına da.
Başka bir dilde arayın iffeti, pek bulamazsınız.
En azından İngilizcede karşılığı olmadığını biliyorum.
Çünkü bu, bizim gibi, sapına kadar ataerkil toprakların takıntısı.
Bizim dilimizde baş köşede, diğerlerinin böyle bir mefhumu bile yok.
Ama...
Ha şuraya yazıyorum...
Bir gün bu toprakların kadınları, sizin bu erkeksi tavırlarınızı, sapkınlığınızı, bu sapkınlığı kadınlar üzerinden tatmin etme hırsınızı, kadınları ezme, katletme tutkunuzu fena halde burnunuzdan getirecek.
Demedi demeyin. 
  İFFETSİZLİK