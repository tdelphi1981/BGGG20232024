Başbakan'dan çılgın teklif
Başbakan Erdoğan hangi ilin taşınmasını teklif etti...
 Başbakan Recep Tayyip Erdoğan'ın, Şanlıurfa'da Türkiye Ziraat Odaları Birliği bölge toplantısında ilginç bir teklifte bulunduğu ortaya çıktı.
 SİVİL TOPLUMLARDAN DESTEK İSTEDİ
 Hakkari'nin coğrafi ve ekonomik olarak gelişmeyemüsait olmadığını belirten Erdoğan, şehir merkezini Yüksekova'ya taşımayı önerdi. Havaalanının da Yüksekova'ya yapıldığını hatırlatan Erdoğan, bunun için sivil toplum kuruluşlarından destek istedi.
 BU KUMAŞTAN 2 ELBİSE ÇIKMAZ
 Ziraatçılarla yaptığı toplantıda sorunları dinleyen Erdoğan, çeşitli talepleri de istişare etti. Yüksekova Ziraat Odası Başkanı Adnan Onay Erdoğan'dan Yüksekova'yı il yapmasını istedi. Başbakan'ın ise "Bu kumaştan iki elbise çıkmaz. Var mısınız? Şehri yukarıya Yüksekova'ya taşıyalım. Ben bunu hep söylüyorum ama bir sonuç alamıyoruz" karşılığını verdiği öğrenildi.