CHP vatandaşlık tanımını buldu
Yeni anayasayı hazırlayan TBMM Uzlaşma Komisyonu'na bugüne kadar vatandaşlık konusundaki önerisini sunamayan CHP, resmi görüşünü belirledi.
  Yeni CHP'liler ile ulusalcı kanadın 'Türk vatandaşlığı mı', 'Anayasal vatandaşlık mı' tanımı üzerinde yaşadığı görüş ayrılığı, uzun süre partiyi kilitlemişti. Ulusalcı kanat arasında yer alan CHP'li komisyon üyesi Süheyl Batum, 'Kişisel anketim' diyerek, milletvekilleri arasında anket hazırladı. 110 milletvekiliyle yapılan ankete katılanların yüzde 90'ı 'Türk vatandaşlığı' ifadesinin kullanılmasını, ancak bu ifadenin etnisiteyi değil, 'hukuki bağı' içerdiğinin de vurgulanmasını istedi. CHP'lilerin yüzde 65'i 'Türkçe'den başka dilde eğitim yapılmaması' talebini de ortaya koydu. Milletvekillerinin yüzde 73'ü ise ilk dört maddeye hiçbir şekilde dokunulmamasını istedi. 
 Ancak anket CHP'de rahatsızlık yarattı. CHP'li Süheyl Batum, 'Bu anketin sonuçları CHP'nin görüşü değildir. Milletvekili arkadaşlarımın görüşlerini merak ettiğim için bu anketi hazırladım. Hiçbir bağlayıcılığı yok' dedi. Diğer komisyon üyesi Atilla Kart ise 'Bu anket yok hükmündedir. Kişiseldir, parti görüşünü yansıtmamaktadır' dedi.
 'VATANDAŞLIK TANIMI NE?'
 CHP Genel  Merkezi'nin talebi üzerine TBMM Uzlaşma Komisyonu'na sunalacak öneride, 'Vatandaşlığın bir hukuki sonuç olduğu, dine, dile, ırka, etnik kökene aidiyeti içermediği, hukuksal bağ olduğu' belirtildi. Öneride vatandaşlığın, 'Türk milletinin vatandaşlık bağını ifade ettiği, dini, ırkı, dini kapsamadığı, Türkiye Cumhuriyeti'ne hukuksal bağı ifade ettiği' kaydedildi. 
 Ebru TOKTAR ÇEKİÇ / ANKARA