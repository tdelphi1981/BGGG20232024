Türkmenistan'da Alman Ekonomi Günü düzenlendi
Türkmenistan ile Almanya arasındaki ekonomik işbirliği yeni bir boyut kazanıyor.
 Başkent Aşkabat'taki Mizan Oteli'nde Alman Ekonomi Günü düzenlendi. Türkmenistan Ticaret ve Sanayi Odası'nın düzenlendiği etkinliğe, Orta Asya'da faaliyet gösteren Alman şirketlerinin  temsilcileri katıldı.
 Türkmenistan'da ikinci defa düzenlenen Alman Ekonomi Günü etkinliğine, Almanya'dan kalabalık işadamı grubu Aşkabat'a geldi. CLAAS, Wirtgen International, Hospitalia Interhational, R-Biopharm AG, Siemens AG, BASF, Wintershall Holding GmbH – Caspian Region, RWE Dea AG, Bentec gibi önde gelen şirketleri yanı sıra pek çok Alman firması, Türkmenistan ile yeni işbirliği imkanlarını değerlendirdi.
 Toplantıda Türkmenistan'daki yatırım potansiyeli, bankacılık, enerji, yüksek teknoloji alanındaki işbirliği masaya yatırıldı. Toplantı kapsamında bir dizi ikili görüşmeler yapıldı. 
 Ayrıca etkinlik kapsamında Almanya'nın önde gelen iş makinelerini üreten GLAAS şirketi, Aşkabat'taki Ziraat Üniversitesi'nde eğitim merkezi açtı.
 Alman şirketleri, Türkmenistan'daki pek çok alanda yatırım yapmayı planlıyor. Şirketler, Türkmenbaşı kentindeki liman projesine, Aşkabat'taki havalimanı projesine büyük ilgi gösterdi. Ayrıca, Alman şirketleri Türkmenistan'a yüksek teknolojiyi taşımaya kararlı olduklarını sundukları sunumlarda gösterdiler. 
 CİHAN
  