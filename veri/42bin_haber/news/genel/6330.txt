Mersin,Giray Bulak ile yollarını ayırdı
Spor Toto Süper Lig takımlarından Mersin İdman Yurdu, teknik direktör Giray Bulak ile yollarını ayırdı.
Kulüp Başkanı Ali Kahramanlı,yaptığı açıklamada, ligdeki kötü gidişe dur diyebilmek adına takımda kan değişikliğine ihtiyaç duyulduğunu söyledi. 
Bu kapsamda Giray Bulak ile toplantı yaptıklarını belirten Kahramanlı, şunları kaydetti: Toplantıda hocamızla oturup konuştuk ve sözleşmeyi karşılıklı anlaşarak feshetmeye karar verdik. Giray hoca, takımı iyi yerlere getirebilmek için büyük özveriyle çalıştı ancak çeşitli şansızlıklar yaşadık. Bizim için çok değerli bir kardeşimiz olan Giray hocaya bundan sonraki hayatında başarılar dileriz. 
Kahramanlı, hafta sonu Kasımpaşa ile yapılacak maça kadar yeni bir teknik direktör bulmak için çalışmalara başladıklarını kaydetti. 
İLK İSİM DAUM! 
Mersin İY Yönetim Kurulu, Giray Bulaktan boşalan teknik direktörlük koltuğu için ise tanıdık bir isim düşünüyor. Güney ekibi, Beşiktaş ve Fenerbahçenin eski teknik direktörü Cristoph Daumu takımın başına geçirme amacında. Taraflar arasında anlaşma sağlanırsa, Alman teknik adamın hafta sonu oynanacak Kasımpaşa maçına çıkması planlanıyor.