Sneijder'e büyük şok!
Sneijder konusunda hareketli saatler yaşanmaya devam ediyor.
 Inter Başkanı Massimo Moratti, basın yoluyla takımda kalma talebini ileten Wesley Sneijder’e cevap verdi: Artık çok geç. “Wesley, takımda kalmak ve sözleşmesini yenilemek istiyor” ifadeleriyle Sneijder’in mevcut durumunda gelişmeler olduğunu belirten İtalya’nın saygın gazetesi La Gazetta dello Sport, satırlarında aynı zamanda Inter Başkanı Massimo Moratti’nin son açıklamasına dikkat çekti.
 Galatasaray’a gitmeyi değil de Inter’de kalmak istediğini söyleyen Sneijder’e, “Sneijder’in talebinin gerçekleşmesi mümkün değil. Bunun için çok geç” cevabını veren başkan Moratti, Hollandalı futbolcunun isteğine kesin bir dille ret cevabını verdi. 18 yıldır Inter’de başkanlık görevini üstlenen Massimo Moratti, daha önce de Wesley Sneijder’in transferine ilişkin, “Bu durumdan çok sıkıldım” ifadelerini kullanmıştı.
 YENİ SNEİJDER SEFERİ
 Öte yandan gün yapılan Divan Kurulu sonrası yemekte bir araya gelen G.Saray kurmayları, Hollandalı futbolcunun transferinin bir an önce bitirilmesi konusunda karar kıldı. Bunun üzerine de CEO Lutfi Arıboğan ve Ünal Aysal’ın danışmanlığını yapan Sinan Kalpakçıoğlu’nun Milano’ya gittiği öğrenildi. Öte yandan İtalyan basınında çıkan haberlerde Sarı-Kırmızılılar’ın Sneijder’e ültimatom verdiği ve “En geç salı gününe kadar kararını ver” dedikleri iddia edildi.
  