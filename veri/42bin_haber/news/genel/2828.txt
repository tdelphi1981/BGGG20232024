'Koza'dan karı-koca çıktılar
Brangelina'dan paparazzilere 'noel' golü... Çiftin, 31 Aralık'ta evlendiği ortaya çıktı. Düğünün adresi ise, modacı Donna Karan'ın Karayipler'deki 'Huzur kozası' diye bilinen malikanesi
 Yılın düğünü gizli kapaklı gerçekleşti iddiası... İngiliz The Telegraph gazetesi, Angelina Jolie-Brad Pitt çiftinin yılbaşı gecesi gizlice evlendiğini yazdı. Gazetenin haberine göre çiftin nikahı, dünyaca ünlü modacı Donna Karan'ın Karayipler'deki turistik Turks&Caicos Adaları'nda bulunan milyon dolarlık malikanesinde yapıldı. 'Huzur kozası' adıyla anılan 4 havuzlu malikanedeki törende, Pitt'in annesi Jane, babası William, kardeşleri Doug ve Julie de hazır bulundu.
 ONLAR HİNDİ YERKEN BİTSİN
 Telegraph gazetesi, nisan ayında nişanlanan ikilinin, 'paparazziler hindi yemeye dalmışken' gözlerden uzak bir yerde evlendiğine yer verdi. Çiftin yakınları ise düğünle ilgili bir açıklama yapılmayacağını söylemekle yetindi.
  