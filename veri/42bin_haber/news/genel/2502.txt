Yorgan altında kimse kalmasın
Sabancı Vakfı, hayata geçirdiği "Fark Yaratanlar" programıyla toplumsal gelişmeye katkıda bulunan "sıra dışı kişilerin olağanüstü öykülerini" anlatmaya devam ediyor. Dördüncü sezonun fark yaratan yeni öyküsü, Türkiye'deki engellilere ve dezavantajlı gruplara yönelik projeler üreten Gülçin Kaya
Engelli vatandaşların günlük hayata daha fazla katılımını sağlamak hedefiyle "Engelsiz Sanat Derneği"ni kuran Gülçin Kaya  "Yorgan Altında Kimse Kalmasın" kampanyasına imza attı.         
Gülçin Kaya'nın fark yaratan hikayesi, www.farkyaratanlar.org ve www.sabancivakfi.org internet sitesinin yanı sıra Facebook, Twitter ve Youtube'da yayınlanıyor. Gülçin Kaya, 2007 yılında Engelsiz Sanat Derneği'ni kurarak Avrupa Birliği fonlarından hibe aldı. Kaya, Engelsiz Sanat projesinde, 120 zihinsel engelli bireyi 50 Avrupalı sosyolog, psikolog, sanat eğitmeni genç ile sanat atölyelerinde biraraya getirdi. Dramadan heykele, cam boyamadan müziğe farklı sanat dallarında gerçekleştirilen atölyeler, 2010 yılında gerçekleşen 5. Dünya Gençlik Kongresi'ne katılan 147 ülkeden binlerce gence örnek proje olarak aktarıldı. İspanya ve Yunanistan, projeyi kendi ülkelerinde uyguladı. 
PROGRAMI İZLEMEK İÇİN TIKLAYIN / WEB TV  
Gülçin Kaya, Engelsiz Sanat projesi ile "Yeni Düşler Yenilikçi Düşünceler 2008" proje yarışmasında sosyal girişimcilik iş fikri kategorisinde ve 10 Üstün Genç İnsan 2009 (Ten Outstanding Young Persons 2009) yarışmasında "İnsani ve Gönüllü Liderlik" kategorisinde birinci oldu. Proje, Heinz-Schwarzkopf Vakfı'nın düzenlediği "Yılın Genç Avrupalısı" yarışmasında 2010 yılında Türkiye'den aday gösterilip ilk sekiz Avrupa finalisti arasına girdi. 
Gülçin Kaya, "Engelsiz Sanat" projesinin ardından, "engellilerin bir ayıp gibi saklandığı" düşüncesinden hareketle "Yorgan Altında Kimse Kalmasın" projesini hayata geçirdi. Kaya, projeyle farklı alanda başarılı olan yedi engelli gencin toplumsal hayata katılmalarını hedefledi. 7 engelli gencin fotoğraflarının çekildiği projede, engellerinin değil başarılarının ön plana çıkarıldığı fotoğraflarla İstanbul ve Balıkesir'de çeşitli salonlarda sergiler düzenlendi. Gülçin Kaya, 20 ilde sergiler düzenlemeyi hedeflerken, projeye katılan engellilerin hikayelerinin yer aldığı bir de kitap çalışması yapmayı planlıyor. 
Fark Yaratanlar videolarını izlemek ve paylaşmak için:  
http://www.sabancivakfi.org/sayfa/gulcin-kaya
http://www.farkyaratanlar.org/Video/117-gulcin_kaya.aspx 
www.facebook.com/FarkYaratanlar
www.twitter.com/Farkyaratanlar
www.youtube.com/user/turkeychangemakers 
  
 