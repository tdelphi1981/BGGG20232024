'Anam sana neden kıydılar!'
Son dönemde yaşanan Ermeni vatandaşlara yönelik saldırılar Samatya Meydanı'nda protesto edildi. Yaşamını yitiren Marisa Küçük'ün oğlu Yaşar Küçük'ün isyanı yürekleri dağladı
 CEM TÜRKEL / İSTANBUL
 VATANDAŞ sokağa indi, ölümlere 'dur' dedi... Samatya'da Ermeni yurttaşlara yönelik gerçekleştirilen saldırılar dün protesto edildi. Aralarında BDP İstanbul milletvekilleri Sabahat Tuncel, Ertuğrul Kürkçü, Hrant Dink'in kardeşi Orhan Dink, eski İHD Başkanı Akın Birdal ve sanatçı Ferhat Tunç ile Halkların Demokratik 
 Kongresi'nden çok sayıda kişi Kocamustafapaşa Meydanı'nda bir araya geldi. 'Ermeni halkının yanındayız. Irkçılığa geçit vermeyeceğiz' yazılı pankart ve dövizler taşıyan grup, 'Yaşasın halkların kardeşliği' sloganı eşliğinde öldürülen Marisa Küçük'ün evine kadar yürüdü. Yurttaşlar camdan alkış ve tencerelere vurarak destek verdi. 
 Küçük'ün oğluYaşar Küçük'ün evin kapısının önüne diz çökerek, 'Anam sana neden kıydılar' diye isyan etmesi gruptakileri ağlattı.
 Irkçı izler var
 BDP milletvekili Ertuğrul Kürkçü 'Kimse bu saldırıları bize sıradan seri bir katilin cinayetleri olarak anlatmaya çalışmasın. Biz bunun arkasında ırkçı bir iz görüyoruz ve hissediyoruz' dedi.