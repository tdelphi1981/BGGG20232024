Asker konvoyunda kaza
Sultanbeyli’de asker uğurlama konvoyunda kontrolden çıkan otomobil kaza yaptı. Bayan sürücü ile 3 yaşındaki kızı yaralandı.
 Kaza, saat 22.30 sıralarında Fatih Bulvarı’nda meydana geldi. Zübeyde Güven yönetimindeki 34 FV 2174 plakalı otomobil, asker uğurlamak için oluşturulan araç konvoyunda kontrolden çıkarak yol kenarındaki bariyerlere çarptı.
 Zübeyde Güven ve aynı araçta bulunan 3 yaşındaki kızı yaralandı. Konvoydaki diğer sürücülerin ihbarı üzerine olay yerine polis ve sağlık ekipleri sevk edildi. Yaralılar ambulanslarla Pendik Marmara Eğitim ve Araştırma Hastanesi'ne kaldırılarak tedavi altına alındı.
 Anne Zübeyde Güven’in durumunun ağır olduğu öğrenildi. 3 yaşındaki kızının ise kazayı hafif sıyrıklarla atlattığı bildirildi. Olay yerinde inceleme yapan polis ekipleri, kazayla ilgili inceleme başlattı.