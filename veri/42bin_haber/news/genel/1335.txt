Qatar Airways ilk 787 Dreamliner'ını teslim alıyor
Seattle’daki Boeing Hangarı’ndaki Özel Tören Orta Doğu Havacılığı İçin Yeni Bir Çağın Başlangıcı...
 Bütünüyle Kablosuz Bağlantılı İlk 787, Qatar için Göklerde 
 Seattle, ABD – Qatar Airways, ABD’li uçak üreticisi Boeing’in Seattle’daki merkezinde yapılan özel bir törenle ilk Boeing 787 Dreamliner’ı teslim aldı.
 Uçağın Qatar Airways’e teslim edilmesi için Boeing hangarı seçildi. Yapılan tören, havayolu şirketinin çok sayıda yöneticisi, Boeing yöneticileri ve hem yerel hem de uluslararası medya tarafından izlendi. Törenin onur konuğu Birleşik Devletler Qatar Büyükelçisi Sayın Mohamed Bin Abdulla Al-Rumaihi’ydi.
 Akşam yapılan törenin ardından Boeing ve Qatar Airways çalışanlarının 787 projesinde bir arada çalışmada gösterdikleri başarıya teşekkür etmek amacıyla, her iki firma çalışanlarının da katıldığı bir kutlama yemeği düzenlendi. Hava yolu şirketinin ilk  Dreamliner’ının bugün ilerleyen saatlerde Doha’ya gitmek üzere Seattle’dan kalkması ve yarın Qatar’a varması planlandı (14 Kasım Çarşamba).
 Qatar Airways’in bölgede, 787 teslim alan ilk hava yolu şirketi olması ile birlikte, Orta Doğu havacılık sektöründe bir dönüm noktası yaşandı. Doha merkezli hava yolu şirketinin 60 adet  Dreamliner siparişi bulunuyor. Bunların teslimatlarının gelecek bir kaç hafta, ay ve yıl içinde yapılması planlandı.
 Genişlik, konfor ve lüks, yolculara 787 ile benzersiz bir seyahat deneyimi yaşatmak için sınırlarını genişleten Qatar Airways’in uçaklarının en önemli özellikleri arasında yer alıyor. Devrim yaratan koltuk tasarımı, projede üretici ile birlikte çalışan Qatar Airways’in istediği şekilde yapıldı.
 Bu uçak ayrıca dünyada tamamen kablosuz özellikler ile donatılmış ilk 787. Bu özellikler tüm yolcuların (hem Business Class hem de Economy Class kabinlerinde seyahat eden) Wi-Fi ve GSM telefonu seçeneklerini kullanarak bağlantı kurmasına olanak sağlıyor. Bütünüyle interaktif uçuş eğlence sistemi yolculara 1000’den fazla video ve ses seçeneği sunuyor.
 Seattle’da yapılan törende misafirlere seslenen Qatar Airways CEO’su Akbar Al Baker 2007 yılından beri hava yolu şirketinin filosuna katılan uçaklar arasındaki bu en yeni uçağın, şirketin tarihinde  yeni bir başlık açan önemli bir olay olduğunu belirtti ve sözlerine şöyle devam etti:
 “Beş yıl önce Boeing bize, ilk uçağı 777’nin teslimatını yaptı. 2007 yılında, programlı New York ve Washington DC uçuşlarımız ile Amerikan piyasasına girerek Qatar Airways olarak yeni bir dönüm noktası yaşadık.”
 “Bugün, Birleşik Devletler ve Boeing ile daha güçlü bağlara sahibiz çünkü 787 Dreamliner teslimatı yapılan ilk Orta Doğu Müşterisi olduk.”
 “Boeing son teknoloji uçaklar üretiyor. Bunların her biri Orta Doğu’da ve tüm dünyada bizimle uçan yolcularımıza sunduğumuz bize özel Beş Yıldızlı hizmeti doruk noktasına taşıyacak şekilde tasarlanıyor.”
 “Qatar Airways, 15 yıl önce uçuşlarına başladığı zamandan beri, ulusal bayrağımızı dünyanın her köşesine taşıma rüyasının peşinden gidiyor. Art arta iki yıl Dünyanın En İyi Havayolu Şirketi seçildik. Bugün de dünyanın en gelişmiş uçakları ile her köşeye ulaşıyoruz.”  
 “Yeni havacılık teknolojisinin öncülüğünü yapan 787’ye yatırım yapma kararımız uçağın sahip olduğu rakipsiz özellikler ile hava yolculuğunun geleceğini şekillendiriyor ve firmamızın uçuş ağını genişleterek filosuna değer katma düşüncesini yansıtıyor.” 
 “Yeni 787’lerimiz özel olarak tasarlanmış iç mekanları, geniş kabinleri ve koltukları ile hem Business hem de Economy Class yolcularına benzersiz bir deneyim yaşatacak.”
 “Genişlik, konfor ve yolculara sunulan en iyi uçuş eğlencesi seçenekleri yeni Boeing 787’lerin önemli özelliklerinden biri. Qatar Airways bu alanda gerçek bir lider olmak için çok zaman ve çaba harcadı, koltuk tasarımı ve diğer özellikler üzerinde üreticiler ile birlikte titizlikle çalıştı.”
 Boeing Commercial Airplanes Başkanı ve CEO’su Ray Conner, Qatar Airways’in hava yolu şirketleri arasında en büyük başarıyı elde eden şirketlerden biri olduğundan şüphe duymadığını belirtti ve sözlerine şöyle devam etti: “Qatar Airways, günümüzün teknolojik açıdan en gelişmiş ticari jet uçaklarına sahip.” 
 “Benzersiz yakıt verimliliği ve yolcu konforu ile 787’nin Qatar Airways’in kalite ve karlılık hedefine uygun bir uçak olduğuna şüphe yok. Bugün yapılan teslimat Boeing’in Qatar Airways ile karşılıklı mükemmellik taahhüdüne dayanan ortaklığında yeni bir dönemin başlangıcı oldu.”
 Kompozit malzemelerden üretilen Boeing 787 Dreamliner uzun mesafe uçuşu yapabilen ilk orta boyutlu uçak.
 Qatar Airways müşterileri diğer özelliklerin yanı sıra, iyileştirilmiş ışıklandırma, daha büyük pencereler, daha geniş baş üzeri bölmeleri, daha düşük kabin irtifası ve geliştirilmiş havalandırma sistemi gibi kabin ortamını iyileştiren özelliklerden faydalanacak.
 Qatar Airways’in yeni 787’lerinde, 22 adet Business Class ve 232 Economy Class olmak üzere iki sınıfta toplam 254 koltuk yer alıyor.
 Business Class’daki 1-2-1 koltuk düzeni ile diğer geniş gövdeli uçaklara sahip rakipleri ile karşılaştırıldığında, iki koltuk daha az bulunuyor. Bu düzen, her yolcunun doğrudan koridor erişimi olan tipik bir First Class kabin düzenidir.
  
 Qatar Airways için özel olarak tasarlanan koltuklar, her yolcu için oldukça geniş alan (mevcut business kabinlerin neredeyse iki katı) sunuyor. Yolcular arkalarına dayanarak tek bir düğme ile farklı “beşik” pozisyonlarına getirilebilen 22-inç genişlikteki koltuklarda rahatlayabilir. Bacak mesafesi oldukça geniş olan koltuklar ayrıca, 80-inç uzunluk ve 30-inç genişlikte düz yatak seçenekleri sunuyor. 
 Yemek yerken, okurken, çalışırken veya dinlenirken, farklı vücut pozisyonlarına uyum sağlaması için kolçakların da farklı yükseklik ayarları bulunuyor. Yolcular şık ahşap işli geniş sürgülü masalarda rahatça yemek yiyip çalışabilecek. Yemek yerken, dizüstü bilgisayarlarını kolayca yan masaya bırakabilecek. Arıca kişisel eşyaları için çekmece ve yan  bölme gibi geniş depolama alanları bulunuyor. B/E Aerospace tarafından üretilen koltuklarda ayrıca kişiye özel 17 inç dokunmatik ekranı TV monitörleri bulunuyor.
 Economy Class’da koltuk düzeni 3-3-3 şeklinde yapılmış. Recaro tarafından en son tasarım teknolojisine ve malzemeler ile üretilen koltuklar tüm yolculara yüksek düzeyde konfor ve kişisel alan sunuyor. Diğer geniş gövdeli uçaklara sahip rakipleri ile karşılaştırıldığında, sıra başına bir koltuk daha az bulunan Economy Class yolcularına, tamamen farklı bir seyahat deneyimi sunuyor. 
 7 inç arkaya yatan koltuk yastığı ve sırt bölümü daha fazla konfor için “beşik” pozisyonunda ayarlanabiliyor. 32 inç koltuk arası mesafe ve 16,9 inç genişlik, daha önce olmadığı kadar geniş kişiye özel alan sağlıyor. Ayarlanabilir hamak tarzı baş desteği, dinlenirken yolculara rahat bir destek sağlıyor.
 Economy Class’daki koltukların her birinin arkasında 10,6 inç TV monitörü yer alıyor. Bu monitörler uçuş esnasında yolculara çeşitli eğlence seçenekleri sunuyor.
 Uçaktaki koltukların göze çarpan bir özelliği de, ödüllü dokunmatik ekranlı Android teknolojisine sahip kontrol üniteleri. Bu sayede yolcular, akıllı telefonlardaki gibi, 1000’den fazla film, TV programı, müzik ve oyun seçenekleri sunan interaktif bir sistemde dolaşabiliyor.
 Dokunmatik ekranlı kontrol ünitesinin benzersiz ikili ekran arayüzü yolcuların kişisel ekranlarında bir film izlerken aynı zamanda kendi el cihazlarında oyun oynamasına da olanak sağlıyor
 Yolcular Wi-Fi ve GSM telefon aracılığı ile bağlantı kurabiliyor, metin ve MMS mesajlarını gönderebiliyor. Sesli arama yapmak da mümkün olmasına rağmen, yolcuların rahatsız olmasını en aza indirmek amacıyla devre dışı bırakılmıştır. Her koltukta kişiye özel güç portları bulunuyor. USB’li bu portlarda, MP3 ve dizüstü bilgisayar güç çıkışları dahil, diğer şarjlar için girişler yer alıyor. USB portları dijital fotoğraf makinelerindeki fotoğrafların kişisel ekranda görüntülenmesine olanak sağlarken, iPort konektörleri iPod ve iPhone içeriklerinin yolcuya ait mini TV’lerde görüntülenmesine olanak sağlıyor. Böylece yolcular işleri ile ilgili bağlantıları yapabiliyor.
 787 diğer uçaklardan çok daha sessiz olması sayesinde yolcuların çalışmasına, uyumasına ve huzur içinde dinlenmesine olanak sağlıyor. Sektördeki en geniş pencereler ve türünün ilk elektronik touch pad kumandaları ile kabine giren ışık ayarlanabiliyor, yolcular parlama olmadan dışarıya bakabiliyor. Bunlar, geleneksel panjurların yerini alıyor.
 Uçak içindeki dinamik ışıklandırma, uçuş esnasında otomatik olarak değişerek yolcuların vücut saatlerinin saat dilimine göre ayarlamasına yardımcı oluyor.
 Boeing 787 Dreamliner’ın tasarımı yolcuların varış noktasına en az yorgunluk hissederek ve en çok dinçleşmiş şekilde varmasına olanak sağlıyor. Çünkü bu uçakların kabin basıncı yer seviyesine 2000 feet daha yakın bir düzeyde tutuluyor ve hava temizleme sistemi sayesinde diğer pek çok uçaktan daha temiz ve sağlıklı bir ortam oluşuyor.     
 Qatar Airways’in yeni Boeing 787 D Dreamliner’ının yolcuları uçuş esnasında tamamen yeni bir yemek deneyimi de yaşayacak. Ödüllü Şefler  Ramzi Choueiri, Vineet Bhatia, Tom Aikens ve Nobu Matsuhisa dahil, ünlü mutfak yıldızlarından oluşan bir ekip hava yolu şirketinin  yolcularının damak tadına uygun bir dizi özel yemekten oluşan bir menü olan ‘Qatar Airways Dünya Mutfakları Menüsü’ nü oluşturmak için Qatar Airways ile özel bir işbirliği yaptı.
 Qatar Airways’in ilk 787’si hizmete girdikten sonra, gelecek ay başlayacak Doha-Londra Heathrow uçuşları öncesinde uçak ekibini uçağa alıştırmak için ilk olarak ticari yolcular ile Dubai’ye uçuş yapacak. Filoya daha fazla Dreamliners katıldıkça, Zürih, Delhi ve Frankfurt gibi diğer önemli rotalara dağıtılacaklar.
 Sadece 15 senedir faaliyette olan Qatar Airways bu süre içinde oldukça hızlı bir büyüme gösterdi. Şu anda, 112 uçaktan oluşan modern filosu ile Avrupa, Orta Doğu, Afrika, Pasifik Asya, Kuzey ve Güney Amerika’daki  iş ve turizm merkezi olan 120 önemli noktaya uçuşlar yapıyor. 
 2012 yılı başına kadar Qatar Airways Bakü (Azerbaycan); Tiflis (Gürcistan); Kigali (Ruanda); Zagreb (Hırvatistan), Erbil (Irak), Bağdat (Irak), Perth (Avustralya), Kilimanjaro (Tanzanya); Yangon (Myanmar); ve Maputo (Mozambik) uçuşlarına başladı.
 Qatar Airways gelecek bir kaç hafta ve ay içinde, yeni rotalara hizmet götürmeye başlayacak. Bunlar: Belgrat, Sırbistan (20 Kasım); Varşova, Polonya (5 Aralık), Gassim, Suudi Arabistan (7 Ocak 2013); Najaf, Irak (23 Ocak); Phnom Penh, Kamboçya (20 Şubat); Chicago, ABD (10 Nisan); ve Salalah, Umman (22 Mayıs).
  