İÜ'de 4 yıl daha söylet dönemi
Cumhurbaşkanı Abdullah Gül, İstanbul Üniversitesi'nin yeni rektörünü atadı. Mevcut rektör Prof. Yunus Söylet 4 yıl daha üniversitenin başında olacak.
 İSTANBUL Üniversitesi'nde 20 Aralık'ta yapılan rektörlük seçiminde 1207 oyla birinci olan Söylet, Cumhurbaşkanı Gül tarafından atandı. YÖK'ün Cumhurbaşkanı'na sunduğu listede de ilk sırada yer alan mevcut rektör Söylet, 2017 yılına kadar görev yapacak.
 KARAR sonrası açıklama yapan Prof. Söylet, şeffaf ve hesap veren bir yönetim anlayışına sahip olacaklarını belirterek 'Gelecek vizyonumuzda eğitim, bilim, kültür, sanat ve çağdaş mekan tasarımı üzerine kurulu bir çok projemiz var. Bu çalışmaları akademik ve idari personelimiz ile birlikte hız kesmeden sürdüreceğiz' dedi. 
 Seray ŞAHİNLER / İSTANBUL