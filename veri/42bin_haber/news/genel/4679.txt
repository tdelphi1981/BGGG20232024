Destek var umut az
İmralı görüşmelerini Başbakan açıkladı, siyasilerden farklı yorumlar geldi. Peki halkın tepkisi ne oldu? İşte vatandaşın sürece dair yorumu...
   Türkiye İmralı ile yapılan barış görüşmelerine kilitlendi. "30 yılda binlerce cana mal olan terör bitecek mi?", "Barış gelecek mi?" Sorularına net cevap vermenin mümkün olmadığı bu günlerde AKŞAM muhabirleri İstanbul'un İmralı nabzını tuttu. 
 11 ayrı bölgede 100 kişiyle görüşen muhabirlerimiz, "İmralı görüşmelerini destekliyor musunuz?", "Barış olacağına inanıyor musunuz" diye sordu. 
 YANITLAR ise çarpıcı. Süreçle ilgili halkın kafası karışık. Görüşmelere destek verenlerin ise yüzde 10'u da sürecin barışla sonuçlanacağından umutsuz. İşte o görüşlerden bazıları: 
 Emre Çakar (Öğrenci):  Sürece destek veriyorum. Osmanlı'dan beri Kürt sorunu binlerce insanın ölümüne neden olan bir süreç geçirdi. 
 Taner Diribaş (Emekli Vali yardımcısı): Olabilir ama milli hassasiyetlere dikkat etmek ve Türkiye'nin birliğinin muhafazası şartıyla. 
 Zakİr Uzun (Müftü): Desteklemiyorum, binlerce insanı öldürmüş bir insan. Tabii ki kanın durması gerekiyor ama taviz verilmemeli.  
 A.T. (Polis): Bizi terör belasından ve PKK lanetinden kurtaracak her türlü müzakere ve anlaşmayı destekliyorum. 
 Cem Topbaş (işadamı): Uygun buluyorum. Kan durması ve milli hassasiyetlerin gözetilmesi şartıyla.     
 Nazmİye Hasköy (Hemşire): Görüşülmemeli. Katille ne işi var devletin. Terörist başıyla görüşülmesini istemiyorum. O kadar evlatlarımız can verdi ya hesabı ne olacak. Barış gelmez. 
 Kenan Kara (46 Avukat):  Süreci destekliyorum. Amaç barışa ulaşmaksa İmralı ile görüşülmesi de mecburdur. Ancak bu sürecin olumlu sonuçlanacağına inanmıyorum. 
 Mustafa Alpaslan (Avukat): Görüşmelere karşıyım, süreç ne demek. Terör örgütü ile pazarlık yapılacaksa bu kabul edilemez 
 İbrahİm Arslan (Serbest Meslek): Destekliyorum. Çözümü görüşmelerle halledilirse zaten barışa yatkınız. Süreçle ilgili de toplumun bilgilenmesi gerekir. 
 Kadİr Kartal - (Avukat): Desteklemiyorum. PKK'nın lideri konumundaki bir kişiyle görüşülmesini istemiyorum. 
 Denİz Cengiz (Öğrenci): Görüşmelerin samimi olduğuna inanmıyorum. 3 PKK'lının cenazelerinde yine nefret söylemi hakimdi. Görüşmeler sadece oyalama politikası gibi görünüyor. Barışın geleceğine inanıyorum ancak görüşmeler yetersiz kalır. 
 Nİhal Özel: Hiçbir koşulda barış olabileceğine inanmıyorum. Ben artık her şeyin arkasında bir Amerika görüyorum. Kararları onlar veriyorlar biz de kukla gibi uyguluyormuşuz gibi. 
 Bülent Kaya (Esnaf): Süreci kısmen destekliyorum. Görüşmeler gizli olmamalı neler konuşulduğunu bilmeliyiz. Barışın gelmesi halinde işlerin düzeleceğini düşünüyorum. 
 Duygu Kurban - Öğrenci: Destekliyorum ama güvenim yok. 3 PKK'lı öldürüldü ve AKP hemen "iç hesaplaşma" dedi. Barış istiyoruz ama AKP ile olacağına inanmıyorum. 
 Mehmet Ay (Fotoğrafçı): Kanın durması için kiminle görüşüldüğünün bir önemi yok. İSTİHBARAT SERVİSİ    
 Destek yarı yarıya  
 Muhabİrlerİmİzİn "İmralı görüşmelerini destekliyor musunuz?" sorusuna vatandaşların yarısı "evet" yanıtı verdi    