Genelkurmay'da sürpriz atama
Ergenekon davasının tutuklu sanıklarından Genelkurmay Adli Müşaviri Tümgeneral Hıfzı Çubuklu, daha pasif bir görev olarak tanımlanan Hukuk İşleri Müdürlüğü'ne atandı. Karar şaşkınlık yarattı
 Çeşitli kamu kurum ve kuruluşlarına yapılan atamalar Resmi Gazete'nin dünkü sayısında yayımlandı. Atama kararlarına göre, Genelkurmay Başkanlığı'nda beklenmedik bir atama oldu. Ergenekon davasının tutuklu sanıklarından Genelkurmay Adli Müşaviri Tümgeneral Hıfzı Çubuklu, Hukuk İşleri Müdürlüğü'ne atandı. Tutuklu generalin atanmasının ardından 'Genelkurmay'da kadro boşaltma operasyonu' yorumları yapıldı. 
 RESMİ Gazete'de yayınlanan diğer atamalar ise şöyle:
 - Dışişleri Bakanlığı Avrupa Konseyi ve İnsan Hakları Genel Müdür Yardımcılığı'na Kıvılcım Kılıç.
 - Dışişleri Bakanlığı İkili Siyasi İşler Genel Müdürlüğü'ne Büyükelçi Ümit Yalçın.
 - Dışişleri Bakanlığı İkili Ekonomik İşler Genel Müdürlüğüne Büyükelçi Ali Rıza Çolak.
 - Dışişleri Bakanlık Müşavirliği'ne, İkili Siyasi İşler Genel Müdürü Büyükelçi İsmail Ethem Tokdemir.
 - Gençlik ve Spor Bakanlığı Gençlik Hizmetleri Genel Müdür Yardımcılığı'na Sinan Aksu.
 - İçişleri Bakanlığı AB ve Dış İlişkiler Dairesi Başkanlığı Şube Müdürlüğü'ne Kuzeydoğu Anadolu Kalkınma Ajansı Genel Sekreteri Dr. Rıfat Altan.
 - Adli Tıp Kurumu Altıncı Adli Tıp İhtisas Kurulu Başkanlığı'na, Prof. Dr. Hamdi Tutkun.