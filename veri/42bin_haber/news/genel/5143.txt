O ben olabilirdi, ben de o
Türkiye'de yaşayan KANADALI Stephanie Coe, Sarai Sierra'nın İstanbul'da öldürülmesinin ardından AKŞAM için yazdı:
 Bazen sadece bir yere gittikten sonra o yerin bulunmak için iyi bir yer olmadığını anlarsın. Öncesinde bunun iyi bir fikir olmadığına dair seni rahatsız eden bir his vardır fakat beyninin diğer tarafı "Endişe etme, hiç birşey olmayacak, sen sensin" der ve kendinle korkusuzca konuşursun. Ancak sonra yanlış bir kişiyle bir yerde kalakalırsın ve her ne kadar aksi olması için dua etsen de oradan sağ çıkamayacağını anlarsın. 
 Ben hatırlamak istediğimden çok daha fazla o yerdeydim, kaderle mücadele ettim ve hatta ölüm öpücüğünün "Bu kez değil" diyen soğuk nefesini hissettim. Fakat ölüm Sarai Sierra'yı öptü.  O, İstanbul'a fotoğraf çekmeye geldi. Belki buraya gelmek benim olduğu gibi onun da her zaman rüyasıydı. Muhtemelen o da benim gibi İstanbul'a aşık oldu, oradaki misafirperver yüzlerin ardındaki tehlikeleri benim öğrendiğim gibi anlayabilecek kadar uzun kalmamıştı. Belki yüzünde yarım bir gülümsemeyle sokaklarda yürürken kendisine merhaba diyen garip adamlara merhaba demişti. Adamlar nasıl yanıt verdiğine bakıp, sohbet edebilecekleri bir turist mi yoksa her şeyini alabilecekleri bir kadın mı anlamaya çalışıyorlardı. 
 O da benim gibi kendisini kafasından vuran yanlış adama güvendi. (Ben bu olayı Türkiye'de yaşamadım) Ben kaçabildim, o kaçamadı. Ondan daha şanslıydım. İstanbul'a ölmek için geldin, cesedin duvar dibine atılmış bulundu, soğuk ve yapayalnız bir ölüm. Bu ben de olabilirdim. 
 Hiçbir zaman konuşmayacak olan kurbanı suçlamak kolay. Umarım kimse onu değil, ona bunu yapan adamı yargılar ve bunun bir erkek olduğu gerçek. Erkekler şiddet ve cinsellik içeren dürtülerini kontrol edebildikleri zaman dünya kadınlar için daha güvenli bir yer olacak. Erkekler kendilerini ve diğer erkekleri doğalarındaki şiddeti ve şiddet eğilimlerini sorgulamaya başlamadıkça kadınlar şiddet ölümleri yaşayacaklar veya biz hayatımızın bir yerinde herhangi bir zamanda şiddet tehdidi altında yaşayacağız. Bu bizim kaderimizi belirleyecek olan konu. 
 Sağlıklı erkekler kontrolü ele almalı. Siyasetçiler aile değerlerinden bahsediyor fakat bunun ne kadar üstünkörü söylendiği şu en basit ve temel konuyla uğraştıklarında ortaya çıkıyor: Kadına karşı şiddet,  korumaları gereken kadınlar. 
 Sarai Sierra'yı duyduğumdan beri gerçekliğimin değiştiğini hissediyorum. Çünkü o ben ve diğer tüm kadınlar gibi, bir kız çocuk, bir kızkardeş, bir eş ve bir anne. Huzur içinde uyusun.