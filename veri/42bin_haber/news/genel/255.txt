'Şikayet edenlere kulak vermeyin'
Bakan Ergün, ''Avrupa'da Türkiye'yi şikayet edenlere kulak vermeyin. Onların büyük bölümü, Türkiye'deki demokratik ilerlemelerden rahatsız olanlar'' dedi.
 Bilim, Sanayi ve Teknoloji Bakanı Nihat Ergün, Avrupa Birliği'ne seslenerek, ''Türkiye'den Avrupa'ya gidip, Türkiye'yi siyasi konularda şikayet edenlere o kadar kulak vermeyin. Onların büyük bölümü, Türkiye'deki demokratik ilerlemelerden rahatsız olanlardır'' dedi.
 Avrupa tecrübelerimizden yararlanmalı
 Bakanı Ergün, ''Biz Avrupalı dostlarımızın bilgi ve tecrübelerinden bugüne kadar istifade ettik bugün de ediyoruz ama artık Avrupalı dostlarımızın da Türkiye'nin tecrübelerinden yararlanma vakti gelmiştir'' diye konuştu.
  