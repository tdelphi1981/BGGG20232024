Fransa'dan Suriye muhalefetine destek
Fransa, yeni oluşturulan Suriye muhalefeti koalisyonunu Suriye halkının tek meşru temsilcisi olarak tanıyan ilk Batılı güç oldu.
 Duyuru, Fransa Cumhurbaşkanı Francois Hollande tarafından televizyonda yayımlanan bir basın toplantısında yapıldı.
 Hollande, "Fransa'nın Suriye Ulusal Konseyini Suriye halkının tek meşru temsilcisi ve gelecekteki demokratik Suriye'nin hükümeti olarak tanıyor" dedi.
 Hollande, muhalifleri silahlandırma konusunu da değerlendireceklerini belirtti. Ancak Hollande, "silahların nereye gittiği açıkça belli olmadan" bunu yapmaycaklarını söyledi.
 Suriyeli muhalifler, geçen Pazar günü Katar'ın başkenti Doha'da Suriye Devrimi ve Muhalefeti Güçleri Koalisyonu adlı yeni bir çatı örgütü kurmuştu.
 ABD ve İngiltere de koalisyona destek vermişti.
 Ancak bu iki ülke de, koalisyonu bir tür sürgündeki hükümet gibi tanımadı.
 ABD Dışişleri Bakanlığı Sözcüsü Mark Toner, ülkesinin Suriyeli muhaliflerin koalisyonunu Suriye halkının 'meşru bir temsilcisi' olarak tanıdıklarını belirtti.
 Toner, "Yu anda siyasi geçiş dönemi için hazırlaranacak bir yapı var. Ama hala, yardımlarımızın doğru yerlere ulaştığına emin olmamızı sağlayacak teknik komitelerin kurulmasını bekliyoruz" dedi.
 Körfez ülkeleri de koalisyonu Suriye halkının tek meşru temsilcisi olarak tanımıştı.
 -BBC TÜRKÇE-