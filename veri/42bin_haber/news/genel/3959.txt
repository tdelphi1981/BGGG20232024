Spora en büyük yatırım özelden!
ÖZEL sektörün önde gelen 7 şirketi İstanbul'un 2020 Olimpiyat adaylığı kampanyası için 20 milyon dolar harcayacak.
 İstanbul'un 2020 Olimpiyat adaylığı için yürütülen tanıtım kampanyasında, aralarında THY, Koç Holding ve Turkcell'in de bulunduğu yedi şirketle 20 milyon dolarlık sponsorluk anlaşmaları yapıldığı açıklandı. Türkiye Milli Olimpiyat Komitesi Başkan Yardımcısı Hasan Arat iki uluslararası haber ajansıyla gerçekleştirdiği telekonferansta, 'Bu Türkiye tarihinde spor alanında özel sektör tarafından yapılan en büyük yatırım. Türkiye'nin son beş yıldaki dikkat çekici ekonomik büyümesini yansıtıyor' dedi. ÜLKER, Doğuş Grubu, Digiturk ve Sabancı Holding SAHOL de sponsor şirketler listesinde yer alıyor. İstanbul'a, 2020 Olimpiyatlarında ev sahipliği için Tokyo ve Madrid kentleri rakip. Uluslararası Olimpiyat Komitesi (IOC) hangi kentin olimpiyatlara ev sahipliği yapacağına Eylül'de karar verecek.