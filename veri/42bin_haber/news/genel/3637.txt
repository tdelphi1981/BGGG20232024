Bir silgi bir kalem yeter
Sabancı Vakfı, Fark Yaratanlar programıyla, toplumsal gelişmeye katkıda bulunan sıra dışı kişilerin olağanüstü öykülerini anlatmaya devam ediyor. Dördüncü sezonun fark yaratan yeni öyküsü, ihtiyacı olan okullarla, onlara destek olmak isteyen bağışçıları, sanal ortamda buluşturan Bir Silgi Bir Kalem projesi
Milli Eğitim Bakanlığı ortaklığında yürütülen Bir Silgi Bir Kalem projesi kapsamında, okulların yetkili olarak belirledikleri öğretmenler aracılığıyla okulu hem görsel hem de yazılı olarak tanıtan okul profilleri hazırlanıyor. Bu profiller üzerinden okulların ayni bağış ihtiyaçları www.birsilgibirkalem.org  web sitesinde bağışçılara duyuruluyor. Aynı platform üzerinden, ihtiyaç sahibi okullara ve öğrencilere yardım etmek isteyen bağışçı kişi veya kurumlar da Türkiyenin dört bir yanındaki okulların ihtiyaçlarını görerek karşılamak istediklerini seçebiliyorlar. 
BİR KALEM BİR SİLGİ YETER / WEB TV 
Bir Silgi Bir Kalem projesi kapsamında bugüne kadar 983 okul ve 3292 bağışçı siteye kayıt oldu. Şimdiye kadar 442 istek, bağışçılar tarafından gerçekleştirildi ve bağışların mali değeri 73 bin 901 TLye ulaştı. Şimdi ise 401 istek bağışçılarını bekliyor.  
Okullar ve bağışçılar arasında bir köprü kurmayı amaçlayan Bir Silgi Bir Kalemin fark yaratan hikayesi, www.farkyaratanlar.org ve www.sabancivakfi.org internet sitelerinin yanı sıra Facebook, Twitter ve Youtubeda yayınlanıyor. 
Bağış sürecinin sorunsuz ve eksiksiz tamamlanması için çalışılıyor 
Bir Silgi Bir Kalem projesiyle bağış sürecinin taraflar için sorunsuz ve sağlıklı tamamlanması adına çalışmalar yapılıyor. Çalışmalar kapsamında; ürünün tedariki, lojistik destek, bağış sürecinin takip edilmesi, bağış sonrası geribildirimler ve sosyal medyada paylaşım gibi konularda bağışçılara ve okullara destek veriliyor. Siteye en çok iletilen ihtiyaçlar arasında tebeşir, fotokopi kağıdı, sözlük, tahta, ısıtıcı ve fotokopi makinesi bulunuyor.  
Projenin destekçileri arasında Turkish Philantropy Funds, Orhan Holding, Teknosa ve Yurtiçi Kargo da yer alıyor. 
Fark Yaratanlar videolarını izlemek ve paylaşmak için: 
http://www.sabancivakfi.org/sayfa/bir-silgi-bir-kalem
http://www.farkyaratanlar.org/Video/123-bir_silgi_bir_kalem.aspx
www.facebook.com/FarkYaratanlar
www.twitter.com/Farkyaratanlar
www.youtube.com/user/turkeychangemakers 
 