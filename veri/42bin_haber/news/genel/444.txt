'Rafet mi beni meşhur etti, ben mi onu?'
Şarkıcılığa soyunan ünlü manken Tuğba Altıntop, eski eşi ve 2 kızının babası Rafet El Roman hakkında yaptığı açıklamada 'Artık zamanında Rafet'i ben mi patlattım yoksa Rafet mi beni patlattı bilmiyorum ama 95'ten beri Rafet'i herkes tanıyor, müzisyen olarak işinde bir numara' diye konuştu
 Ünlü manken Tuğba Altıntop geçtiğimiz hafta Etiler'de menajeri Erdi Günaydın'la birlikte yemek yerken görüntülendi. Yeni projesinden bahseden Altıntop, 'Şu anda Rafet'le beraber bir şarkı üzerinde çalışıyorum. Rafet Almanya'da stüdyo da çalışıyor, ben bitince Almanya'ya gidip stüdyoda sadece okuyacağım' dedi.
 ARTIK RAFET'LE İYİ DOSTUZ 
 Yusuf Güney hatırlatılarak; 'Rafet Bey kime el atsa patlatıyor', denilmesi üzerine Altıntop; 'Artık zamanında Rafet'i ben mi patlattım yoksa Rafet mi beni patlattı bilmiyorum ama 95'ten beri Rafet'i herkes tanıyor, müzisyen olarak işinde bir numara. Rafet'le artık biz iki iyi arkadaşız. Birbirimizi çok iyi tanıyan iki dostuz. İnşallah böyle de devam eder. Çocuklarımız böyle daha mutlu, daha güzel' dedi.
 OLCAY ÜNAL SERT