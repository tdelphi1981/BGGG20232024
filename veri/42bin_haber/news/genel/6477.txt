Gül'ü ağırlayan İsveç Kraliyet Ailesi yasta
Cumhurbaşkanı Gül'ün resmi ziyarette bulunduğu İsveç 97 yaşındaki Prenses Lilian'ın ölümüyle yasta.
İsveç Prensesi Lilian pazar günü Stockholmde hayatını kaybetti. Aslen İngiltereli ve prensle tanışana kadar İngiliz aktör Ivan Craig ile evli olan Lilian Mae Davis, 1943 yılında gelecekteki kocası İsveç Prensi Bertil ile tanıştı. Prens boşanmış olan tanınmamış birisi ile evlenmesi durumunda kendisinin tahta geçme miras hakkını kaybetmesinden endişe ederek bu ilişkiyi uzun süre gizli tuttu. Lilian ve Bertil 30 yıl sonra 1976 yılında evlendiler. 1997 yılında Prens Bertilin ölümü sonrası Prenses Lilian resmi törenlerde İsveçi temsil etmeye devam etti. 
Prensesin kesin ölüm nedeni açıklanmazken, 2010 yılında Prenses Lilianın Alzheimer hastalığına yakalandığı biliniyor. Prenses 30 Ağustos 1915 yılında doğarken, gençlik yıllarında belli bir süre manken olarak çalışmıştı. 2.Dünya Savaşı döneminde ülkedeki fabrikalarda birinde çalışan Prenses Lilian, aynı zamanda gönüllü yardımsever hemşire görevini de üstlenmişti.