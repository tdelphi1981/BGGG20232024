Facia sinyali!
Raydan çıkan sistem can yaktı... Güney Afrika'da iki yolcu treni çarpışınca 300 kişi yaralandı. Sebep, demiryoluna dadanan hırsızların sinyal kablolarını yürütmesi
   Demiryolunda akıllara zarar ihmal... Güney Afrika'da dün iki trenin çarpışması sonucu en az 300 kişi yaralandı. Pretoria kenti yakınlarındaki istasyonda meydana gelen olayda, yaralılar arasında çok sayıda çocuk bulunduğu belirtildi. Kaza sonrası yapılan ilk incelemelerde çarpışmanın nedeninin kablo hırsızlığı olduğu ortaya çıktı.  
 2011'DE 800 ÖLÜ 
  köhneMİŞ demiryolu sistemini gözlerine kestiren hırsızların, sinyalizasyonu düzenleyen kabloları yürüttüğü belirlendi. Güney Afrika'da 2011 yılında da Soweto'daki tren kazasında 800 kişi hayatını kaybetmişti.  