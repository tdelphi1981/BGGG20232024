Cristian'ın ayağını kırın
Avni Aker Stadı basın tribününde bile inanılmaz bir atmosfer vardı. Bir gazeteci avazı çıktığı kadar bağırıyordu:
Gerilimin iyice tırmandığı önceki akşamki 1461 Trabzon-F.Bahçe maçında en sakin olması beklenenler bile en ağır küfürleri savururken, saha yabancı madde yağmuruna tutuldu. 
1. OLAY 
TRABZONdaki 1461 Trabzon-Fenerbahçe Türkiye Kupası grup maçı öncesi kentte çok gergin bir ortamın bizi bekleyeceğini düşünüyorduk Trabzon polisi havalimanında geniş önlemler almış ve tek bir olaya meydan vermeyecek şekilde organize olmuştu. Polisin yanı sıra jandarma da yol boyu takıma eşlik etmiş sarı lacivertlilerin kaldığı otelde de her türlü önlemi almışlardı 
Maç günü Fenerbahçeliler, stada olaysız geldiler. Ne olduysa da statta oldu zaten Hakaretler havada uçuştu Öncelikle basın tribününün durumu üzüntü vericiydi. Faal bazı gazetecilerin fanatizmi inanılmaz boyutlardaydı. 
İşte size statta yaşananlardan bir kaç örnek... 
MAÇ BOYU KÜFÜR DURMADI 
-İLK yarının sonunda 1461 Trabzon kalecisi Fatih ile Stoch arasındaki ikili mücadelenin ardından büyük bir gazetenin Trabzon muhabiri çıldırdı ve küfürler savurmaya başladı Kimse onu teskin etmeye çalışmıyor ve aksine küfürlere çevresindekiler de katılıyordu. Küfürlerden hakem Suat Arslanboğa, Aykut Kocaman, Stoch nasibini aldı Bu gazetecinin küfürleri maç sonuna kadar sürdü
- Maçın sonlarında Fenerbahçe 1-0 öne geçince arka taraftan bir ses yükseldi: Cristianın ayağını kırın. Salihe vurmayın. O daha küçük Bu sözleri duyunca şaşkınlık içinde geriye döndüm. Kim diye bakmak istedim. Bu sırada tepki bana yöneldi: Rahatsız mı oldun? Şikeden rahatsız olmuyorsunuz ama...  
FBTVCİLER NEREDE! 
-DEVRE arasında çay molası için içeri girdiğimizde yaşı 50 civarında bir gazeteci bir yukarı bir aşağı dolaştığını gördük. Kendisine ne aradığını sordular. Yanıtı, FB TV çalışanlarını arıyorum oldu. Son derece kızgındı, Fenerbahçe TV çalışanlarını bulup onlarla kavga etmek istiyordu Neyse ki, kimseyi bulamadı da büyük bir olay yaşanmamış oldu.  
BUNU NEDEN YAPIYORSUNUZ 
-F.BAHÇEnin attığı gol sonrası Aykut Kocamanın başına bir taş atıldı Fenerbahçe Teknik Direktörü bir an panikle elini kafasına götürüp kan olup olmadığına baktı. Ve ellerini iki yana açarak sordu: Neden yapıyorsunuz? Bir süre tribünlere baktı. Ardından tepkiler yükselince geri döndü
Spor sahalarına tahrik edici pankartlar sokmak yasak Ancak Avni Akerde bu pankartlardan çok sayıda vardı.
Geçtiğimiz yıl Trabzonda oynanan karşılaşmada soyunma odasında büyük olaylar olmuştu. O gün Fenerbahçeliler özel güvenlikten bazı kişilerin futbolcularına saldırdığını söylemişti. Bu kez soyunma odası koridorlarında özel güvenlik yoktu. Polis bizzat soyunma odalarını kontrol altına almıştı. Bu da soyunma odası koridorlarında yeni bir olayın olmasını önledi... 
2. OLAY 
F.Bahçeliler Göksunun elini sıkmadı 
Kupada F.Bahçe ile eşleştiklerinde, Biz onlarla PTT 1. Ligde oynamayı bekliyorduk diye yazan 1461 Trabzonlu Göksuya sarı lacivertli futbolcular, elini sıkmayarak tepki gösterdi. 
HER şey, 1461 Trabzonun, Ziraat Türkiye Kupasında Galatasarayı eleyip Fenerbahçe ile aynı gruba düşmesiyle başladı. Takımın gençlerinden Göksu Alhasın, twitter hesabından yazdığı mesaj bir anda gündem oldu. Göksunun sarı lacivertli takımın küme düşürülmesi tartışmalarına atıfta bulunarak, PTT 1. Ligde karşılaşmayı beklediğimiz Fenerbahçe ile Türkiye Kupasında karşılaşıyoruz demesi Fenerbahçelilerin büyük tepkisine yol açmıştı. 
İşte bu olay sarı lacivertli oyuncular tarafından unutulmadı. Önceki akşamki 1461 Trabzon-Fenerbahçe maçı öncesi seremonide, futbolcular el sıkışırken, birçok Fenerbahçeli oyuncu Göksunun elini sıkmadı. Göksu, maçın devre arasında olayı arkadaşlarına anlatırken, çok üzüldüğünü, şaşırdığını ve seremoninin sonuna doğru kendisinin de elini indirdiğini söyledi. 
3. OLAY 
Canın sağ olsun, elin kirlenmedi 
Takım arkadaşları, Biz de ikinci maçta onların elini sıkmayacağız diyerek Göksuya destek çıktı. 
FENERBAHÇELİ futbolcuların Göksuya yönelik tepkisini öğrenen 1461 Trabzonlu takım arkadaşları, maç sonrası twitter hesaplarından destek verdi. Sercan Kaya ve Abdullah Halman, Göksu kardeşimizin elini sıkmayanlar ikinci maçta bize el uzatmasınlar derken, Barış Memiş, Sen onlardan yüreklisin. Biz de onların elini sıkmayız kardeşim diye yazdı. Sıddık İstemi ise, Göksu bana devre arasında olayı anlattığında inanmak istemedim. Şimdi TVden izledim. Yaptıkları çok ayıp ifadelerini kullandı.
Trabzondaki internet forumları ve haber sitelerinde de olay geniş yer buldu. Bazı taraftarların forumda, Bu ülkede adalet işlemediği sürece bu olayları daha çok yaşarız ve Göksunun elleri kirlenecekti. Yazık çocuğa demeleri dikkat çekti. 
4. OLAY 
Yaşlı kadına Kocaman jest 
MAÇIN ardından F.Bahçe kafilesi stattan çıkarken, kenarda bir yaşlı kadının beklediği dikkat çekti. Stattan en son çıkan Aykut Kocaman o kadının yanına gitti ve elini sıktı Onunla birkaç kelime konuştuktan sonra takım otobüsüne binen Kocaman, cebinden çıkardığı bir miktar parayı güvenlik görevlisi aracılığıyla kadın futbolsevere gönderdi.