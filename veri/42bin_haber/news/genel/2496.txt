Kar donduruyor
DONDURUCU soğukların etkisinin her geçen gün artığı, Türkiyenin en soğuk kenti ünvanını alan Karsta dün gece en düşük sıcaklık sıfırın altında 28 dereceye kadar düştü. Bölgede yaşam felç olurken, motorları donan araçlar sabahları çalıştırılmadı.
Meteoroloji Bölge Müdürlüğünden alınan bilgiye göre, gecenin en düşük sıcaklıkları, sıfırın altında olmak üzere Ağrıda 26, Erzurumda 23, Ardahanda 16, Iğdır, Muşta 6, Erzincanda 5 dereceyi buldu. Kar kalınlıkları ise Ağrıda 32, Ardahanda 19, Karsta 17, Erzurumda 7 derece oldu. Hafta sonuna kadar yağış beklenmediği için dondurucu soğukların etkili olması bekleniyor.   
İŞTE BEŞ GÜNLÜK HAVA TAHMİNİ 

Karsta şiddetli soğuklar, dışarıda çalışmak zorunda olan börek satıcıları, kargo çalışanları, ayakkabı boyacıları, tüpçüleri etkiliyor. Gün boyu dışarıda olan ve şiddetli soğuklarla iç içe yaşayanlar, ısınabilmek için de kağıt, karton ve meyve kasası yakarak ısınabiliyor. Bir kargo şirketi çalışanı "Karsta soğuklar en çok beni etkiliyor. Çünkü sürekli dışarıdayım. Soğuk havalarda tir tir titriyoruz" dedi.

TÜRKİYE'DEN KIŞ MANZARALARI / FOTO GALERİ

TAŞITLAR ÇALIŞMIYOR

Özellikle geceyi dışarda geçiren ve kapalı garajda bulunmayan otomobil, kamyon, otobüs, minibüs gibi taşıtlar sabahları çalışmıyor. Kimileri sistemleri ısıtmak için büyük tonajlı dizel taşıtların altında ateş yakarken, bazıları da akü desteği ile sorunu çözmeye çalışıyor. 

ABLADAN KARDEŞE ATKI DESTEĞİ

İlköğretim çağındaki öğrenciler için ise karakış nedeniyle adeta beyaz çile çekiyor. Okula yaya gidiş ve dönüşlerde zor anlar yaşayan minik öğrenciler kalın giyinmelerine rağmen soğuktan korunamıyorlar. Mihralibey İlköğretim Okulunda ablalar küçük kardeşlerini üşümemeleri için sürekli kontrol ediyor, hatta atkı desteğinde bulunuyorlar. 

KAR ALTINDA RENKLİ KAĞIZMAN DÜĞÜNÜ

Karsın Kağızman İlçesi Çeperli Köyünde kar yağışı altında yapılan düğün ilginç görüntülere sahne oldu. Gündoğan ile Erdem çiftinin düğün töreni yoğun kar yağışı altında yapıldı. Kar yağışına aldırış etmeyen yüzlerce davetli saatlerce kol kola girerek müzik eşliğinde halay çekti. Yoğun kar yağışı altında düğün yapmanın herkese nasip olmayacağını belirten damat İbrahim Erdem, davetiler de davul zurna eşliğinde bizim kadar eğlendi. 
HAVA ULAŞIMINA SİS ENGELİ 
 Konya'da etkili olan yoğun sis nedeniyle uçak  seferlerinin yapılamadığı bildirildi.

Kentte etkili olan sis nedeniyle görüş mesafesi düşünce ulaşımda  aksaklıklar yaşandı.
 
Konya Havaalanı yetkililerinden aldığı bilgiye göre, yoğun  sis nedeniyle Türk Hava Yolları ve Pegasus Hava Yolları'nın Konya-İstanbul  seferleri yapılamadı.

Yetkililer, uçuşların, görüş mesafesinin 200 metreye kadar düşmesi  nedeniyle yapılamadığını ifade etti.

Konya Havaalanı'nda seferlerin yapılamaması nedeniyle yaklaşık 4 saattir  beklediklerini belirten yolcular ise kendilerine önceden bilgi verilmemesi  nedeniyle yetkililere tepki gösterdi.
         
        