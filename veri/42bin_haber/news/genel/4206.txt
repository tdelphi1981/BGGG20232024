Çocuktan al barışı
Barış çağrısını bu kez Diyarbakırlı çocuklar yaptı: 'Akan kanın durmasını istiyoruz ', 'İnşallah dağdakiler ile Türk askerimiz barışır...'
 Hakkı KURBAN
 Onlar da barış istiyor! Teröre karşı barış çağrısını bu kez Diyarbakırlı çocuklar, kaleme aldıkları duygu dolu mektuplarla dile getirdi... 
 DİYARBAKIRLI 88 çocuk, AK Parti Kadın Kolları Başkanlığı tarafından geçen yıl Çanakkale'ye götürüldü. Şehit ve Gaziler Haftası nedeniyle organize edilen gezinin ardından, çocuklardan izlenimlerini şiir, resim ve mektuplarla kağıda dökmeleri istendi. Ortaya çıkan dikkat çekici mesajlar, 'Diyarbakır'dan Çanakkale'ye Mektuplar' başlıklı kitapta toplandı. İşte o mektuplardan, çocukların bugüne de ışık tutacak mesajları: 
 DİYARBAKIR'DAKİ kardeşlerim orada taş atacaklarına gelsinler, dedelerimizin mezarını görsünler. İnşallah dağdakiler ile Türk askerimiz barışır. Bu düşmanlık sona erer. Çünkü gençlerimiz yok oluyor...
 KARDEŞ GİBİYDİLER 
 ŞEHİTLERİN mezarlarına gittiğimizde benim içimi hüzün ve mutluluk kapladı. Hüznüm oradaki şehitler. Mutluluğum ise orada her şehirden şehitlerimiz vardı. Kardeşçe savaştılar ve kazandılar. Türk'ünden tutalım Kürt'ü, Çekrez'i, Laz'ı, Alevi'si, Sünni'si...
 FABRİKALAR AÇILSIN 
 DİYARBAKIR'DA fabrikalar açılsın, insanlar iş bulsunlar, sokakta hırsızlık yapıp, polislerimize taş atmasınlar. Biz de isteriz Diyarbakır da İstanbul, İzmir gibi olsun insanlarımız mutlu olsun. Akan kanı durdurmanızı istiyoruz...
 ANLADIM ki nasıl Diyarbakır benim vatanımsa Çanakkale de benim aynı şekilde vatanımdır...
 Koca yüreklİ çocuklar
 AK Parti Kadın Kolları Başkanı Güldal Akşit ise 132 sayfalık kitap için kaleme aldığı önsözde 'Gördük ki, doğunun o geniş yürekli insanın çocuk haliydi bizimle Çanakkele'ye gelen, o koca yürekli çocuklar kocaman adamların taşıyamadığını omuzlarına yüklendiler... Sevinçleri sevincimiz, hüzünleri hüznümüz, geleceğimiz çocuklarımız... Farklılıklar zenginliğimiz, böylece, 'Biz birlikte Türkiye'yiz' dedi.
 Kan dursunBEN Diyarbakırlı olarak artık kanın durmasını istiyorum. Anaların ağlamadığı günlere uyanmak istiyorum. Ağzı köpük köpük savaş çığırtkanlığı yapanların sustuğu TV'ler istiyorum. Diyarbakır ve bütün doğuya fabrikalar istiyorum. Fabrika olsa abim çalışır, dağa çıkmaz.  
 HANİ KARDEŞLİĞİMİZ?
 BİNLERCE şehit bize uyudukları yerden ders verdi. Diyarbakırlı şehit, Antepli, Giresunlu, Hataylı, Kayserili, Tokatlı... Dediler ki: 'Ey torunlarımız! Ne haldesiniz! Biz, siz beraber rahat yaşayın diye toprağa düşmedik mi? Oysa biliyoruz ki toprak bizim değil, sizin üzerinizde. Sana diyorum Diyarbakırlı Mehmet, İstanbullu Hakan! Ne haldesiniz? Hani kardeşliğiniz? Hani birliğiniz? Üstünüzdeki toprağı atın, dirilin' diyorlardı.
  