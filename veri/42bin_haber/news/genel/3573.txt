İngiltere'de at eti skandalı
İngilterenin en önemli süpermarket zinciri Tesconun sattığı hamburger köftelerinin içinde yüzde 29 oranında at eti çıktı.
Dana eti olarak satılan köftelerin dün gece bütün marketlerden toplatıldığını açıklayan Tesco yetkilisi Ürünlerimizin içinde yasal olmayan türde et bulunması çok ciddi bir durum dedi. 
İrlanda Gıda Güvenliği Kurumunun araştırması sonucu ortaya çıkan skandalda test edilen ürünlerin yüzde 37sinde at DNAsı ve yüzde 85inde domuz DNAsına rastlanıldı. Toplam 27 dana burger ürününde at ve domuz eti DNAsına rastlanılırken, dana etinden üretildiği iddia edilen diğer 31 üründen 21inde domuz DNAsı bulundu.  
Araştırmanın sonuçları et ürünlerinin takip edilebilirliği ve marketlere gelene kadar geçen süreçle ilgili şüpheleri yeniden alevlendirdi. Ayrıca Birleşik Krallıkta yaşayan Müslüman ve Yahudilerin domuz eti konusundaki hassasiyetleri durumun ciddiyetini arttırıyor.  
At eti içeren ürünlerin İrlanda ve İngilterede bulunan iki farklı tesisten geldiği bildirilirken, ürünlerin yalnızca Tescolarda değil Lidl, Dunnes Stores, Aldi gibi diğer sürepmarket zincirlerinde de satıldığı ortaya çıktı.