Yunanistan durdu Rumlar sıkıntıda...
YUNANİSTAN Milli İlaç Örgütü'nün (EOF), ilaç ihracatını geçici olarak durdurma kararı, Güney Kıbrıs'ı vurdu.
 Rum Fileleftheros gazetesi, Yunanistan şirketlerinden ve ilaç depolarından ilaç temin eden Kıbrıslı Rum ithalatçıların bu önlemden etkilenmeye başladığını yazdı. Stoklardaki ilaçlar sayesinde şimdilik kriz durumunun söz konusu olmadığı belirtildi.
 Erteleme maliyeti  30 milyar euro
 AVRUPA Birliği, IMF ve Avrupa Merkez Bankası'ndan iki kez kurtarma paketi alan Yunanistan'ın, kendisine şart koşulan önlemleri iki yıl erteleme talebinin IMF ve AB'ye 30 milyar euro ek maliyet getireceği belirtiliyor. Die Welt gazetesi, Almanya parlamentosunun Yunanistan'a ekstra yardım konusundaki kararını 12 Kasım'daki Euro Bölgesi maliye bakanlaarı toplantısından önce vereceğini belirtti.