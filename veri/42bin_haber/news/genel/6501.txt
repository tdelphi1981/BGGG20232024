35 bin dolara bombalamışlar
Hatayın Cilvegözü Sınır Kapısında 11 Şubatta meydana gelen ve 14 kişinin hayatını kaybettiği patlamanın failleri nefes kesen bir operasyonla yakalandı.
Terör ve İstihbarat uzmanlarından oluşan 10 kişilik özel ekip, isimlerini belirledikleri bombacıları Suriyede yaptıkları nokta operasyonuyla tek tek yakalayarak Türkiyeye getirdi. Olayla ilgili 5 kişi 8 ve 9 Martta Türkiyede 3 kişi ise Suriyede yakalandı. Aracı Cilvegözüne getirdiklerini itiraf eden bombacılar saldırıyı 35 bin dolar aldıkları El Muhaberata bağlı Suriye ordusu Zırhlı Birlikler Komutanı Ammıd Havvasın talimatıyla yaptıklarını söyledi. 8 kişiden 3ü savcılık sorgusunun ardından serbest bırakıldı. Saldırıyı gerçekleştiren 1i Türk 4ü Suriyeli 5 kişi dün hâkim önüne çıkarılarak tutuklandı.  
İDLİBTE YAKALANDILAR 
Patlama sonrası, tüm güvenlik kameraları incelendi ve olaydan kısa süre önce bir aracın Suriyeden gelerek patlamanın olduğu yere park ettiği tespit edildi. Saldırının Suriye uyruklu A. B.nin düzenlediği belirlendi. Patlamadan önce araçtan inerek Suriyeye dönen 2 kişinin A.B.nin kardeşi Y. B. ve Y.B.nin karısı Z.Ş. olduğu tespit edildi. Suriyede yakalanarak Türkiyeye getirilen 3 şüpheli, özel ekip tarafından idlibten Lazkiyeye geçmek isterlerken yakalandı.  
AYNI AİLEDEN 3 BOMBACI 
A.B. saldırı emrini El Muhaberatla ilişkili olduğu öğrenilen ve Suriye Ordusuna bağlı zırhlı birliklerin komutanı Ebu Şufettir lakaplı Ammıd Havvastan aldıklarını itiraf etti. A.B.nin kardeşi Y.B., eşi Z.Ş.yi dikkat çekmemek için arabaya bindirdiklerini böylece aile görüntüsü vererek bombalı aracı sınır kapısına kadar getirdiklerini anlattı.  
BU BOMBAYLA KALMAYACAK 
Saldırı için Cilvegözü sınır kapısını Ammıd Havvasın seçtiğini söyleyen Y.B. ifadesinde, Havvasın kendisine, İnsani yardımların geçtiği kapıyı havaya uçuracaksınız. İşiniz bununla da bitmeyecek dediğini aktardı. Eylemi gerçekleştirmek için 35 bin dolar aldıklarını itiraf eden Y.B., yakalanmamaları halinde Kilis Öncüpınardaki kamplara bombalı saldırı düzenleyeceklerini söyledi.  

Filmlere konu olacak operasyon 
Hükümet Sözcüsü Bülent Arınç, Bir ay içerisinde araçtan inen üç şahsın da kimlikleri tespit edilmiştir. 7,8,9 Marttaki  operasyonlarda 8 kişi yakalandı. Filmlere konu olacak operasyonlarla tamamlanmıştır diye konuştu.