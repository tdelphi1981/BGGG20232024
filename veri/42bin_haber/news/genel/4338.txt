‘Yazarlığım sevgiliye mektuplarla başladı’
Dilara Endican’ın sunduğu Kanaltürk’te yayınlanan Hay Hay Buyursun Gelsin adlı programına konuk olan tanınmış oyuncu Sermiyan Midyat birbirinden ilginç açıklamalarda bulundu.
 Kişisel özelliklerinden bahseden ünlü aktör ‘’Hayatla ilgili sıkıntım var yani hani böyle bazen sığır gibi gözüksem de biraz fazla hassasım galiba. Mesela bir reklâm filmi izleyip insanları sömürdükleri için ciddi ağlayıp küfrettiğim zamanlar oluyor’’ şeklinde konuştu. Ünlü oyuncu, yazarlık deneyimine başlangıç konusunda ise ‘’Benim yazarlığım sevgiliye mektuplarla başladı. 17 18 yaşındaydım dile getiremiyordum duygularımı yazıyordum. Sevgilime söyleyemiyordum yazıyordum’’ dedi. Hakan UÇ