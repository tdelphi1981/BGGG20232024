Japonya'da 'cadılar' nükleeri protesto etti
JAPONYA'DA nükleer karşıtları, hükümeti protesto etti. Nükleer enerjiye karşı çıkan göstericiler, dikkat çekmek için Cadılar Bayramı temasını kullandı.
 Protestocular, nükleer karşıtı mesajlarına dikkat çekebilmek amacıyla gösteri için Cadılar Bayramı temasını tercih etti. Farklı kılıklara bürünmüş nükleer karşıtları, Tokyo'nun en işlek bölgesinde boy gösterdi. Farklı gösteri, çevredekilerin de ilgisini çekti. Japonya, 2011 yılındaki depremin ardından, Fukuşima Nükleer Santrali'nden sızan radyasyon nedeniyle son 25 yılın en feci nükleer kazasını yaşamıştı. Bu olay üzerine hükümet, ülkedeki 50 reaktör kapatmıştı. Başbakan Yoşihiko Noda'nın 2 nükleer reaktörün yeniden açılması kararını onaylaması ise nükleer karşıtlarının tepkisine neden olmuştu.