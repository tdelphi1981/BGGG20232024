VakıfBank, %42 büyümeyle kredi kartının lideri
VAKIFBANK, 2012 yılında kredi kartı cirosunu ve işlem adedini en hızlı büyüten banka oldu.
 Sektördeki büyüme yüzde 24 düzeyinde gerçekleşirken, VakıfBank Worldcard 2012 yılında 13.7 milyar TL ciroya ulaşarak geçen yıla göre yüzde 42 büyüme gerçekleştirdi. İşlem adedinde ise, sektörün 2 katından fazla artış göstererek yıllık 120 milyon adedin üzerine çıkmayı başardı. VakıfBank Genel Müdür Yardımcısı Feyzi Özcan 'Kredi kartları sektöründe 13.7 milyar TL ciro ve %42 büyümeyle elde ettiğimiz bu başarı, müşterilerimizi gerçekten anladığımızın en önemli göstergesi. Önümüzdeki dönemde de istikrarlı büyümeye ve ödeme sistemlerinde yenilikçi ve öncü uygulamalarımıza devam edeceğiz' dedi.