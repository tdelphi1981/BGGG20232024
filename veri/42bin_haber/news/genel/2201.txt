'Çok yedim' demek zayıflatıyor
Çok yediğini düşünmenin iştahı azaltabileceği belirlendi.
İngiltere'deki Bristol Üniversitesi'nden Jeffrey Brunstorm ve ekibi, öğle yemeğinde 100 gönüllüden bazılarına daha az bazılarına ise daha çok miktarda yemek ikram etti. Araştırmacılar, yemek sırasında hileli bir doldurma ve boşaltma yöntemi kullanarak fark ettirmeden gönüllülerin yemeklerini değiştirdi.
Az bir miktar makarna yediğini düşünenler çok, daha çok yediğini düşünenler ise az yedi.  

Yemekten 2 saat sonra çok yediğini sananların diğerlerinden daha az acıktığı görüldü. Araştırmanın obeziteyle mücadeleye ışık tutabileceğini belirten bilimadamları, bu sonuçların açlığın denetiminde idrakin rolünü gösterdiğini vurguladı. Bilimadamları, iştahın sadece mönünün boyutu ve içeriğiyle yönlenmediğini belirtti. Araştırma, Plos One dergisinde yayımlandı.

 
  
  
 