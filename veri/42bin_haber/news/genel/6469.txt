Savcı abinin şiddeti
Savcı ağabeyi, B.G.yi üniversite sınavına girmesin diye eve kapattı. B.G., evden kaçıp polise başvurdu. Sığınma evinde ailesi bulunca, Ankaraya götürüldü, kimlik bilgileri ve sınav yeri değiştirildi.
BODRUMda yaşayan 22 yaşındaki B.G., ailesinin karşı koymasına rağmen liseyi bitirdikten sonra üniversite sınavlarına girmek istedi. Savcı ağabeyi, sınava girmesini engellemek için B.G.yi eve kapattı ve şiddet uyguladı. Bir fırsatını bulup evden kaçan B.G., Muğlada polise başvurdu ve kadın sığınmaevine yerleştirdi. Ailesi genç kızın yaşadığı sığınmaevini bulup tehdit edince, bu kez B.G. polis korumasında Muğladan Ankaradaki bir başka sığınma evine götürüldü.  
KİMLİĞİ DEĞİŞECEK 
Ankara Cumhuriyet Savcılığının can güvenliğinin sağlanması talebi üzerine Ankara 3üncü Aile Mahkemesi, B.G.nin kimlik bilgilerinin değiştirilmesi ve ailesinin 6 ay süreyle kendisine yaklaşmamasına ilişkin tedbir kararı verdi. Mahkeme, genç kızın eğitim ve geçim masrafları için babanın kızına aylık 125 lira nafaka ödemesine de hükmetti. 
SINAV YERİ DEĞİŞTİRİLDİ 
24 Martta ailesinin yaşadığı yerde üniversite sınavına girecek olan B.G., Sınav günü beni yine bulurlar endişesine kapılınca, devreye Ankara Barosu girdi. Baronun görevlendirdiği avukat, B.G.nin Bodrumda gireceği sınav yerinin değiştirilmesi için dava açtı. Başvuruyu değerlendiren Ankara 5inci Aile Mahkemesi Hâkimi Şerafettin Şanver, can güvenliği nedeniyle genç kızın sınav yerinin değiştirilmesi yönünde karar aldı. Hâkim Şanver, ÖSYM tarafından Muğlada belirlenen okulda B.G.nin sınava girmesi mümkün görülmediğinden, sınava gireceği okulun değiştirilerek Ankarada bir okulda sınava girmesine karar verilmiştir dedi. Mahkeme kararın bir örneğini ÖSYM Başkanlığına gönderdi.  
FİZİKSEL ŞİDDETE UĞRADIM  
B.G., avukatı aracılığı ile savcılık ve mahkemeye verdiği dilekçesinde başına gelenleri özetle 
şöyle anlattı: Ortaokul mezunu bir ablam, biri savcı iki ağabeyim var. Ailemin baskılarına rağmen liseyi başarıyla bitirdim. Üniversite sınavlarına gizlice başvurdum. Sınav giriş belgeleri gelince, ailem durumu öğrendi. Özellikle savcı stajyeri olan ağabeyim S.G.nin sözlü ve fiziksel şiddetine maruz kaldım. Beni bir odaya kilitledi. Bir gün fırsatını bulup evden kaçıp Muğlada polise gittim. 
 