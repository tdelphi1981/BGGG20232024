İstanbulda Fransa zamanı
Comité Colbertin 16-22 Ocak tarihlerinde İstanbulda düzenleyeceği Colbert Festivali kapsamında İstanbul Modernde Sarkisten Thomas Hirschhorna 11 Türk ve Fransız sanatçının işlerine yer veren Modernlik? Fransa ve Türkiyeden Manzaralar sergisi açıldı.
ÜNLÜ Fransız markalarının temsilcisi Comité Colbert; Fransız lüksünü ve yaşam tarzını Türkiyede tanıtmak amacıyla, 16-22 Ocak tarihleri arasında İstanbulda Colbert Festivali bugün başladı. Festivalin ana teması, Fransız Lüksünün Modern Yüzü. Festival, Fransa ve Türkiye arasında yüzyıllara dayanan kültürel ilişkileri, iki ülkenin tarihsel gelişiminde önemli bir yere sahip olan modernlik kavramı ekseninde ele alacak.
Festivale eş zamanlı olarak, İstanbul Modernde ise Modernlik? Fransa ve Türkiyeden Manzaralar başlıklı bir sergi ziyarete açıldı. Comité Colbertin ana sponsorluğunda bugün başlayan sergi, çağdaş Fransız ve Türk sanatçıların ortak yönlerini ve modernliğe yaklaşımlarını yansıtırken, modernleşmenin günümüz sanatına olan etkilerini de araştırıyor. Türkiyeden ve Türkiyenin modernleşme serüvenindeki rol modellerinden biri olan Fransadan sanatçıların bulunduğu sergide; Nevin Aladağ, Fikret Atay, Kader Attia, Ayşe Erkmen, Cyprien Gaillard, Thomas Hirschhorn, Pierre Huyghe, Chris Marker, Sarkis, Hale Tenger ve Nasan Turun 21inci yüzyılda modernliğin algılanışını sorgulayan çalışmaları izlenebilir. Serginin küratörlüğünü İstanbul Modern Şef Küratörü Levent Çalıkoğlu ve İstanbul Modern küratörlerinden Çelenk Bafra üstleniyor. Modernlik? Fransa ve Türkiyeden Manzaralar sergisini 16 Mayısa dek görmek mümkün.