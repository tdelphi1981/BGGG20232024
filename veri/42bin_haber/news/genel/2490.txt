Zokora ve Bamba 8 maçta yok
Trabzonsporun iki yıldızı Fildişi Sahili formasıyla Afrika Uluslar Kupasında finale çıkarsa, kritik maçlarda takımlarını yalnız bırakacak.
TRABZONSPORda teknik heyet, Afrika Uluslar Kupası nedeniyle bir hayli dertli... Güney Afrikada yapılacak ve 19 Ocakta başlayacak olan turnuva, 10 Şubatta sona erecek. Fildişi Sahilinin elemeleri geçmesi nedeniyle Trabzonsporun iki yıldızı Didier Zokora ve Sol Bamba da kupada boy gösterecek.
Turnuvanın favorilerinden biri olarak gösterilen Fildişinin final oynaması Trabzon adına oldukça kötü bir haber olacak. Bu durumda Bamba ve Zokora, Türkiye Kupasındaki 4 grup maçında forma giyemeyecek. Ligde ise Karabük, Elazığ, Gaziantep ve Sivas mücadelelerini kaçıracak. 
Asıl düşündüren Fenerbahçe maçı 
SAKATLIĞI dolayısıyla Bambadan son 4 karşılaşmada yararlanamayan Trabzonspor, Fildişili oyuncusunun olmarığı bu maçlarda 5 puan kaybetti. Zokoranın yokluğu ise Şenol Güneşi en çok düşündüren konu. Fırtına için asıl büyük tehlike ise, 22. haftadaki F.Bahçe maçı...  Henüz o haftanın programı belli değil ancak karşılaşma 15-17 Şubatta oynanacak. Fildişinin finalistlerden biri olması halinde Zokora ve Bambanın 12 Şubatta Trabzonda olmaları bekleniyor. İki yıldız yorgun gelecekleri için F.Bahçe maçında da tribünde olabilir.