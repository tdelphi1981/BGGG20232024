'Türk ekonomisi, hayal kırıklığı yarattı'
Türk ekonomisinde yılın üçüncü çeyreğinde kaydedilen büyümenin hayal kırıklığını yarattığı belirtiliyor.
 Economist dergisi, euro krizi ve Suriye’deki ihtilafa ilişkin tedirginliğin Türk ekonomisine zarar verdiğini yazdı.
 İngiliz Economist dergisi, Türkiye’nin GSYH’sının yılın üçüncü çeyreğinde yüzde 1.6 büyüdüğünü belirterek bu oranın beklentilerin iyice altında olduğuna dikkat çekti.
 Böylece Türkiye’nin “hayal kırıklığını yaratan büyümeyi” açıklayan son yükselen piyasa ekonomisi olduğu kaydedildiği haberde şu değerlendirme yapıldı:
 “Türkiye, son 10 yılda ekonomisi, 2010 ve 2011’de yüzde 8’i aşan bir oranla hızlı büyüyerek yatırımcılar arasında heyecan yaratmıştı. Ancak Türkiye’nin en büyük ticaret ortağı olan euro bölgesindeki kriz ve Suriye’deki ihtilafa ilişkin tedirginlik zarar verdi. Sanayi üretimi de, Ekim ayında yüzde 5.8 düştü.”
 ANKA