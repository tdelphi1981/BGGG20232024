Vurdu vurdu, vuruldu
'Kuzey'de yeni Breivik vakası... İsviçre'de çifte silahıyla rastgele ateş eden manyak, üç kişiyi öldürdü, iki kişi yaralı kurtuldu. Cenevre canisi ayağından vurularak durdurulabildi
 Norveç'te iki yıl önce 77 kişiyi öldüren Anders Breivik'in ardından bu kez İsviçre'de bir başka saldırgan 3 kişiyi katletti. Olay, önceki gece Cenevre'nin 100 kilometre dışındaki Daillon Köyü'nde gerçekleşti. Kimliği açıklanmayan 33 yaşındaki bir kişi, elindeki iki silahla 32, 54 ve 79 yaşındaki üç kadını öldürdü. Etrafa 20 el ateş eden saldırganın kurşunlarının isabet ettiği iki kişi ise yaralı olarak kurtuldu. 
 İhbar üzerine olay yerine giden ekiplerin, zanlıyı vurarak etkisiz hale getirdiği belirtildi. Polis yetkilileri, tutuklanan saldırganın, işsiz olduğu ve 2005 yılında sinir hastalıkları hastanesinde kaldığı bilgisini verdi. DIŞ HABERLER