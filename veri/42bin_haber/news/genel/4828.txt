Kadınlarımızın yarısı sizin Katee benziyor
İngiltere, Romanyadan göçmen akınını önlemek için yeni önlemler alırken Bükreş yönetimi İngiliz turistleri ilginç bir kampanyayla ülkeye çekmeye çalışıyor.
ROMANYA hükümetinin Neden buraya gelmiyorsunuz? İngilizlere benzemiyor olabiliriz ama Romanyayı seveceksiniz başlıklı kampanyası bir imaj çalışması. Kampanyayı yürüten Gandul haber sitesinin internette yayımladığı posterlerdeki sloganlar da dikkat çekici: Orada hava kötü mü? Eviniz ya da işiniz mi yok? Kötüymüş. O zaman gelin burada yaşayın.  
Bir posterde de İngiltere Prensi Williamın eşi Kate Middletona atıfla Kadınlarımızın yarısı Katee, diğer yarısı da kız kardeşine (Pippa) benziyor deniyor. Çıplak fotoğrafları olay yaratan Prens Harryyle ilgili bir başka posterde ise Charles 2005te burada ev aldı ve Harrynin hiç çıplak fotoğrafı çekilmedi yazıyor.  
İNGİLTERE ENDİŞELİ 
Kampanyada ayrıca Romanyada ortalama maaşın İngilteredeki asgari ücretin bile çok altında olduğu, ama biranın çok daha ucuz olduğu belirtiliyor. Posterler Romanya ve Londradaki bazı turistik yerlere asılacak. Aynı günlerde Londra hükümeti, özellikle de 2014ten itibaren istedikleri AB ülkesinde çalışabilecek olan Bulgaristan ve Romanya vatandaşlarınıın gelmesini engellemek için negatif kampanya başladı.