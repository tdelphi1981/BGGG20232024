Sağlıkta yine sınıfta kaldık
Avrupa Komisyonu, 2012 yılı sağlık raporunu açıkladı. Avrupa Birliği (AB) üyesi 27 ülkenin yanı sıra üyelik adayı beş ülke ile Avrupa Serbest Ticaret Birliği üyesi 3 ülkenin sağlık durumunun incelendiği rapora göre, Türkiyede kadınların yaşam beklentisi 78.8 erkeklerin ise 73.3 yıl.
Rapor 27 AB üyesi ülkede kadınların yaşam beklentisinin 81.7, erkeklerin ise 75.3 olduğunu ortaya çıkartırken, Avrupada en uzun yaşayanların Fransız kadınları ile İsveçli erkekler olduğunu gösterdi. 
BEBEK ÖLÜMLERİ FECİ 
Eurostatın AB için yaptığı araştırmanın sonuçlarını içeren rapor, 21. yüzyılda Avrupa ülkelerinde ortalama bebek ölümü oranının binde dörtte kaldığını gösterdi. Türkiyede ise bu oran binde 13.6. Rapor ayrıca Türkiyede doğan bebeklerin yüzde 7.5ten fazlasının düşük kiloda doğduğuna dikkat çekti. Ayrıca, araştırmaya göre, Avrupada kişi başına en az doktorun düştüğü iki ülkenin Türkiye ve Karadağ olduğu görüldü. Kişi başına düşen hemşire sayısında ise Türkiye açık farkla en son sırada yer alıyor.