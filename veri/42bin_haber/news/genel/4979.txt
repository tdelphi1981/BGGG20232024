Trump Towers İstanbul'a yeni genel müdür
Profesyonel iş tecrübesiyle uzun yıllar AVM ve perakende sektöründe üst düzey yönetim kademelerinde görev alan Bülent Kural, Trump Towers İstanbul projesinin genel müdürlüğüne getirildi.
 BÜLENT KURAL KİMDİR?
 AVM, ofis ve residence olmak üzere Trump Towers İstanbul projesinin tüm birimlerinden sorumlu olacak Bülent Kural, İktisadi Ticari Bilimler Akademisi Ekonomi Bölümü mezunu. İş hayatına Puma, Slazenger gibi uluslararası markaların ithalatıyla başlayan Bülent Kural, sonrasında Sabancı Holding şirketlerinden Temsa ve Lassa’da uzun yıllar yöneticilik yaptı. Reebok Türkiye’nin yaklaşık 10 yıl süreyle genel müdürlüğünü üstlendi. Via Port Alışveriş Merkezi’nin açılış sürecinde ve sonrasında Genel Müdür olarak görev aldı. Son olarak Starcity Outlet Center’ın genel müdürlüğünü yürüten Kural, aynı zamanda perakende firmalarına danışmanlık yapıyordu.
  