"Hakemliğinizi bitireceğim"
Fenerabahçe ile Bursaspor arasında oynanan karşılaşmanın devre arasında soyunma odası koridorlarında yaşandığı iddia edilen olay çok konuşulacak cinsten. Bursaspor Menajeri Sidal, Aziz Yıldırımın hakemleri tehdit ettiğini ileri sürdü.
Maçın devre arasında F.Bahçe Başkanı Aziz Yıldırımın soyunma odası girişinde hakem Tolga Özkalfaya çıkıştığını söyleyen Süha Sidal, Tehditlerini herkes duydu dedi.  
FENERBAHÇE 4-1 BURSASPOR 
KARŞILAŞMANIN sona ermesinin ardından Bursaspor Menajeri Süha Sidalın ortaya attığı bir iddia, büyük bir tartışmanın fitilini ateşledi. Sidal, TV8de yayınlanan Telegol programına telefonla bağlanarak, Fenerbahçe Başkanı Aziz Yıldırımın devre arasında hakemleri tehdit ettiğini söyledi. Sidal, maçın devre arasında yaşananları şöyle anlattı:
Devre bitti, hepimiz içeri giriyoruz. Hepimiz oradayız. Aziz Yıldırım hakemlere, Ben TFF dinlemem, alayınızın cezasını ben vereceğim. Hakemliğinizi bitireceğim dedi. Bu laftan sonra herkes etkilendi. 
POLİS KAMERASI HER ŞEYİ ÇEKTİ 
POLİS kamerasının da anlattığı olayı kaydetmiş olduğunu söyleyen Sidal, şöyle devam etti:
Aziz Yıldırımın bu sözlerini hakemlerin raporlarına yazması gerekiyor. Ben bunları duydum. Oradaki herkes de duydu. Polis kamerası da yaşananları çekti. Hakem raporlarında da bunları göreceksiniz. Bu olaylardan sonra herkesin ağzı açık kaldı. Yakışmıyor. Devre arasında yaşanan bu olaylar Türk futbolunun geldiği noktayı göstermektedir. 
İBRAHİM YAZICIDAN DA TEPKİ 
BURSASPOR Başkanı İbrahim Yazıcı da menajer Sidalın, yaşananları kendisine mesaj yoluyla anlattığını belirterek, Bakalım Futbol Federasyonu bu olayla ilgili nasıl bir şey yapacak. Gerekeni yapacak kişilerin ne yapacağını bekleyelim. Gerçi şimdi ben bunları söylüyorum diye bana ceza verirler. Bakalım lig nasıl bitecek? Her hafta bir olay yaşanıyor. Bir türlü arkası gelmiyor dedi. 
Hakaret yok ispat edin! 
Sarı lacivertli kulüpten yapılan açıklamada, Yıldırımın hakemlere hakaret ettiği iddialarının gerçeği yansıtmadığı belirtildi. 
SÜHA Sidalın sözlerinin TVlerde ve sosyal medyada yankılanması üzerine Fenerbahçe Kulübü resmi internet sitesinden yalanlamada bulundu.
Açıklamada, başkan Aziz Yıldırımın demokratik haklarını kullandığı, bunun saldırı olarak nitelenemeyeceği belirtilerek, iddiaların ispatlanması istendi.
Açıklamada özetle şöyle denildi:
Başkanımızın soyunma odası koridorlarında karşılaştığı hakemlere hakaret ettiği ve üstüne yürüdüğü şeklindeki beyanlar gerçeği yansıtmamaktadır. Başkanımızın, üst üste kasdi faullerle oyuncularının sakatlanmasına seyirci kalınmasına yönelik serzenişleri bilerek ve sistemli olarak çarpıtılmaya çalışılmaktadır.  
HAKEMLERİN PERFORMANSI ORTADA 
HAKEMLERİMİZİN gerek uluslararası, gerekse ulusal yarışmalarda sergiledikleri performans ortada olup, bu performanslara yönelik hakaret içermeyen demokratik tavır ve söylemler bir kulüp başkanının en doğal hakkıdır.
Sağduyu ve üçüncü kişilerin kişilik hakları konusunda her türlü özeni gösteren Sayın Aziz Yıldırımın, kendisinden sadır olmayan eylem ve söylemleri kabul etmesi mümkün olmamakla birlikte bu isnatta bulunanlar hakkında ispat külfetlerini yerine getirmedikleri takdirde her türlü yasal yola başvuracağımızı kamuoyuna duyururuz. 
 