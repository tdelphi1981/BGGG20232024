Memorial, Alman Hastanesini alıyor
Son dönemde personel maaş ödemelerindeki sıkıntılar ve istifalarla gündeme gelen, bünyesinde Alman Hastanesini de bulunduran Universal Grubunun yüzde 51ine Memorial talip oldu. Universal Genel Müdürü Esat Erkuş, satışın 13 Şubatta kesinleşeceğini söyledi.
SAĞLIK sektöründeki birleşme ve satın almalara bir yenisi daha eklenmek üzere. Memorial Hastaneleri, içerisinde Alman Hastanelerinin de yer aldığı Türkiyenin en büyük gruplarından Universal Hastaneler Grubuna talip oldu. Anlaşma gerçekleşirse Memorial, Universalin yüzde 51 hissesine sahip olacak. Böylece toplamda 20 hastane ve 3 tıp merkezi ile ortaya yeni bir sağlık devi çıkacak. Universal Hastaneler Grubu Yönetim Kurulu Başkanı ve Genel Müdürü Esat Erkuşun verdiği bilgiye göre Memorial Hastaneleri Universala talip oldu. Yaklaşık 4 aydır görüşmelerin devam ettiğini söyleyen Erkuş, Memorial yüzde 51 hisseyi istiyor. 13 Şubatta olağanüstü Genel Kurulumuz var. Burada satışın olup olmayacağı yönde bir karar alacağız dedi.  
ÜÇ ORTAKLI YAPI 
Universalda aralarında ADM Capital, PGGM ve bir Dünya Bankası kuruluşu olan IFCnin oluşturduğu yabancı ortaklı bir konsorsiyumun yüzde 26lık payı bulunduğuna dikkat çeken Erkuş, Yabancı ortaklar bu paylarını satmak istemiyor. Eğer satış gerçekleşirse üç ortaklı bir yapı oluşacak diye konuştu. Erkuş, satışın gerçekleşmesi halinde Türkiyenin en büyük sağlık grubunun ortaya çıkacağına dikkat çekti. 
Son dönemde grupta yaşanan maaş gecikmesi ve ayrılan yöneticilerle ilgili iddiaları da değerlendiren Erkuş, yıl sonunda personel maaşlarında iki aylık bir gecikmenin olduğunu kabul etti. Personelin halen içeride iki maaşa yakın alacağı olduğunu kaydeden Erkuş, bunun sağlık sektöründe normal olduğunu ve gecikmenin başka ödemelerin öne çekilmesi ile sermaye artırımının Şubat ayına kalmasından kaynaklandığını belirtti.  Gruptaki dört genel müdür yardımcısından üçünün ayrıldığını kaydeden Erkuş, şöyle konuştu: Kendileri eski yönetimle birlikte gelmişlerdi. Ancak biz yönetim kadrosunda bazı değişiklikler yapma kararı aldık ve yeni isimlerle anlaştık. Ayrıca bazı doktorlar ve yöneticilerle de yollarımız ayrıldı. 
SIKINTI SEKTÖRDE  
Son yıllarda doktor maaşları, ilaç fiyatları, kiralar ve genel giderlerin artmasına karşın SGKnın ödediği ücretlerin artmadığını kaydeden Esat Erkuş, SGK fiyatları ile yaşamaya çalışıyoruz. Üstelik ödemelerdeki gecikmeler de cabası. Herşeyin fiyatı artıyor ama benim devletten aldığım fiyat artmıyor. Eğer bu fiyatlarda iyileştirme yapılmazsa sağlık sektöründeki sıkıntılar artacaktır dedi. 
Memorial Hastaneleri Yönetim Kurulu Başkanı Turgut Aydın da Universal ile yaptıkları görüşmeleri doğrularken, görüşüyoruz ama bazı şartlarımız var. Şimdilik anlaşma ihtimali biraz daha uzak görünüyor ifadesini kullandı. Universalin yaşadığı sıkıntılar nedeniyle karışık bir yer olduğunu belirten Aydın, yılların getirdiği bazı karışıklıklar var. Ne ile karşılaşacağımızı tam olarak bilemiyoruz. Biz prensip olarak hep çoğunluk hisseyi almak isteriz ve işimize kimseyi karıştırmayız. Bizim de yoğurt yiyişimiz budur dedi.