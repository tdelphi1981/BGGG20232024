Mehmet Ali Erbil'den büyük gaf!
GAFLARI ve skandallarıyla gündemde kalan şovmen Mehmet Ali Erbil, KKTC’nin Girne kentinde 5 yıldızlı bir otelin eğlencesinde yine diline hakim olamadı.
 Erbil, hafta sonu şov yaptığı otelin sahnesinde, “Kumarda Kıbrıslı bir karı kazandım. Onu aldım haremime koydum” deyince, Kıbrıslı Türklerin de bulunduğu izleyiciler arasında soğuk rüzgâr esti.
 KKTC Medyası: Saygısız
 Yaptığı espriler ile izleyenlerini kahkahalar içinde bırakan Erbil’in, bir anda yüzleri asan bu sözleri, ‘saygısızlık’ diye nitelendirildi. KKTC’nin yerel gazetelerinden Haberdar, Erbil’in saygısızlık yaptığını birinci sayfasına çıkartırken, internet haber siteleri de ünlü şovmenin Kıbrıs Türklerine yönelik gaflarının yeni olmadığına dikkat çekti. HÜRRİYET