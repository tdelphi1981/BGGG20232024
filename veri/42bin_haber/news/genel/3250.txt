Umutsuz aşıklar ölüme birlikte gitti
KOCAELİ'DE feci olay... Körfez İlçesi'nde başkalarıyla evli olan ve gizli aşk yaşayan Nuran Özçelik (27) ile Şaban Uçar (30) ellerini atkıyla bağladıktan sonra birlikte denize atlayarak intihar etti.
 İlçenin 95 Evler ile 60 Evler arasındaki sahilde dün saat 16.00'da sahilde bir kadın ve erkeğin cesedini görenler polise haber verdi. Gelen polis ekibinin yaptığı inceleme sonunda ölen kişilerin Nuran Özçelik ve Şaban Uçar olduğu belirlendi. Polise ifade veren bu görgü tanığı, 'Önce erkeğin kadını denize attığını sanmıştım. Kadın denize düşerken onunla birlikte erkek de denize düştü' dedi. Bu ifadelerden, Nurcan Özçelik ve Şaban Uçar'ın denize atlamadan önce ellerini atkıyla bağladıkları suya düştükten sonra ellerini hareket ettiremedikleri için hemen batarak boğuldukları anlaşıldı. DHA