Topbaş: 'Gerginlik istemiyoruz'
Topbaş, Göztepe parkındaki cami yeri tartışmalarına açıklık getirdi: "Gerginlik istemiyoruz, camiyi nereye isterlerse oraya yaparız"
İstanbul Büyükşehir Belediye Başkanı Kadir Topbaş, Göztepe Parkına cami yapılmasına ilişkin önceki gün yeniden İBB Meclisinden geçen kararı gerekirse değiştirebileceklerini söyledi. 2005 yılında bir STKnın Göztepe Parkına cami yapılması talebi üzerine, İstanbul Büyükşehir Belediye Meclisinden çıkan, kendi imzasının bulunmadığı plan değişikliğinin 7 yıldır yaşanan süreçten sonra önce iptal edilip, son olarak Danıştayın Bölgede camiye ihtiyaç var görüşü sonucu yeniden gündeme geldiğini kaydeden Topbaş; Gerginlik istemiyoruz maksat oranın ihtiyacının görülmesi dedi.  
 Göztepe Parkı'na cami yapılmasına onay veren karar hakkında ne düşünüyorsunuz? Doğru buluyorum Yanlış buluyorum  
Kadıköy Belediyesinin yapımı planlanan caminin, İBBnin belirledikleri alan yerine yine Göztepe Parkının içindeki başka bir alanda yapılması talebini değerlendireceklerini söyleyen Başkan Topbaş, konuyu Kadıköy Belediye Başkanı Selami Öztürkle de görüştüklerini ifade etti.  
Saraçhanedeki Başkanlık makamında, Bulgaristan Kalkınma ve Bayındırlık Bakanı Liyana Pavlonia ile görüşen İBB Başkanı Kadir Topbaş kentsel dönüşüm, depreme dayanıklılık, şehir planlama, sınır ötesi gibi konularda teknik ve uzmanlık işbirliği konusunda prensip anlaşmasına imza attı. Bulgar Bakanla yaptığı görüşmenin ardından gazetecilerin Göztepe Parkına yapılması planlanan camiyi ilişkin soruları yanıtlayan Topbaş, Göztepe Parkına cami yapılması kararına ilişkin hukuki süreç hakkında bilgi verdi. Bölgenin, önceki gün İBB Meclisinde alınan kararla yeniden dini tesis alanına alındığını kaydeden Başkan Topbaş, şunları söyledi: 
YETER Kİ İHTİYAÇ GİDERİLSİN  
Danıştay, İdare Mahkemesini kararını iptal edince bölge yine dünkü kararla dini tesis alanına alınmış oldu. Danıştayın kararında bölgede ciddi bir ihtiyaç olduğunu söyledi. Kadıköy İlçe Belediyesi hudutları içinde olduğu için ilçe belediyesi ile ve Başkanla yapılan görüşmelerde bunun bir gerginlik ortamına gelmemesi konuşuldu. Maksat bir ihtiyacı karşılamaksa bunun sadece Göztepe Parkının bir kenarında olması yerine yakın bir çevrede de olabilir. Sayın Başkan Selami Öztürk de bize cami için başka bir yeri önerebileceğini söyledi. Kendisiyle bugün de tekrar görüştüm. Oraya yakın bir noktada cami olabilecek bir yer olduğunu bahsetti. Bizim Meclisimize de takdim edilecek. Hazırlanacak teklifle birlikte Meclis oraya kabul ettiğinde, burasını yeniden yeşil alana çevirmiş olacağız. 
Danıştay o bölgede cami ihtiyacı olduğunu gerekçesinde ifade ediyor. Bu gerekçeye göre, Sayın Başkanla da daha önce görüştüğümüz gibi, yakın bir çevrede bu ihtiyacı karşılayavcak bir alan bulursak, o cami alanını oraya kaydırabileceğimizi görüşmüştük. Sayın Başkanda böyle bir yer var dedi. Meclisimiz de teklif edilen yer uygun görüldüğü taktirde mevcut Göztepe Camisinin olduğu yeri, yeşil alan olarak kalmasını ve ağaçlık olarak kalmasını uygun görürse, yeni önerilen yeri cami alanı olarak teşhir ederse, artık burada gerginlik ve sıkıntı alanı oluşmaz diye düşünüyorum. Maksat bu tip çalışmaların hem kent içinde hem de Türkiyede gerginlik ortamı oluşmasını asla istemiyoruz. 
  GÖZTEPE PARKINDA CAMİYE ONAY ÇIKTI  
"UZLAŞMAYI BALTALAMAYALIM" 
Kadıköy Belediye Başkanı Selami Öztürk, İBB Meclisi'nin aldığı karar sonrasında İBB Başkanı Kadir Topbaş'la görüştüklerini belirterek "Umarım akıl öne geçer ve uzlaşırız. Bizim teklif ettiğimiz alan cami yapımına elverişti. Park bütünlüğünü bozmayacak, parkın köşesinde bir alan. Şu an İBB Meclisi'nden geçen alan üzerinde onlarca, 50-60 yıllık ağaç var. Onların kesilmesine hiçbir vicdan izin vermez. Bir akıl üzerinde buluruz" dedi. 

Kadıköylüleri de sakin olmaya çağıran Öztürk, "Uzlaşıyı baltalamayalım. Amacımız bağçıyı dövmek değil, beraber karar almak. Sayın Başkan'ın olumlu katkısı olacağını düşünüyorum. Önümüzdeki günlerde cami yeri karar altına alınırsa problem kalmaz" diye konuştu.

GÖSTERDİĞİMİZ YER İBB'NİN 

Kadıköy Belediyesi olarak cami yeriyle ilgili karar alma ve plan yapma yetkileri olmadığına vurgu yapan Öztürk, kendi önerdikleri yerin de Göztepe Parkı'nın içinde olduğunu vurgulayarak, söz konusu arazinin özel mülkiyette olmayıp, İBB'ye bağlı Spor Müdürlüğü'nce kiraya verildiğini, bir bölümünün de yine İBB tarafından Çocuk Trafik Parkı yapıldığını söyledi. Öztürk, "İBB Meclisi, önce 1/5000'lik planları yaparsa, biz de ona göre 1/1000 ölçekli uygulama planını yapacağız. Sekter hiçbir çalışmamız olmaz, desteğimiz olur. CHP Grubu ile görüştük. İBB Meclisi 1/5000'liği geçirirse, Kadıköy'ün gösterdiği yerde karar alırsa, CHP olumlu oy verecek. Biz camiye değil, yeşilin yok edilmesine karşıyız." dedi. 
  
 