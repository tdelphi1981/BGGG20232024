Bezirgan Köyü'nün kanser kabusu
Türkiye'de her yıl 200 bin, Antalya'da ise 4 bin kanser vakası görülüyor.
 Antalya'da kanser vakalarındaki artış tedirginliğe yol açarken, Kaş İlçesi Bezirgan Köyü'nde ise bu hastalık köy halkının korkulu rüyası haline geldi. Kaş'ın en büyük köylerinden bin 384 nüfusa sahip Bezirgan Köyü'nde son 5 yılda 50 kişi kanser nedeniyle yaşamını yitirdi. Tarihi Likya Uygarlığı'na kadar dayanan, Osmanlı İmparatorluğu döneminde ticaret merkezi olan, tarihi taş evleriyle turizme hizmet veren Bezirgan Köyü'nde, şu anda halen 4 kişi kanser tedavisi görüyor. 
 ÇOĞU 40 YAŞ ALTI
 BEZİRGAN Köy Muhtarı Turan Altaca ise kanser hastalığının köye bir kabus gibi çöktüğünü söyledi. Kanserden bu kadar çok kişinin ölmesinin normal olmadığını belirten Altaca ölenlerin çoğunun 40 yaşının altında olduğunu söyledi. DHA