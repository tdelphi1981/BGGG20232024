Tatilcilerin dönüş çilesi başladı
TEM Otoyolu Bolu Dağı geçişinde araç yoğunluğu nedeniyle ulaşımda aksamalar meydana geliyor.
 Kurban Bayramı ile 29 Ekim Cumhuriyet Bayramı'nı fırsat bilen vatandaşlar 6 günlük tatili evlerinden uzakta geçirdi. Tatilcilerin dönüş yolculuğuna başlaması nedeniyle TEM Otoyolu Bolu Dağı geçişindeki 1. viyadük ile Gümüşova rampalarında İstanbul istikametine araç yoğunluğu yaşanıyor.
 Otoyoldaki trafik kazaları nedeniyle zaman zaman ulaşım durma noktasına geliyor. Trafik ekipleri, sürücüleri aşırı hız ve takip mesafesini korumaları yönünde uyarıyor.
 Yoğunluğun yarın gece saatlerine kadar devam etmesi bekleniyor.
 
 Ankara-Kırıkkale karayolunda araç yoğunluğu nedeniyle ulaşımda aksamalar meydana geliyor.
 Kurban Bayramı ile 29 Ekim Cumhuriyet Bayramı'nı fırsat bilerek tatili evlerinden uzakta geçiren vatandaşların dönüş yolculuğuna başlaması nedeniyle ''başkentin Doğu Anadolu'ya açılan kapısı'' konumundaki Elmadağ mevkisinde araç yoğunluğu yaşanıyor. Başkentin yaklaşık 45 ille bağlantısını sağlayan karayolunda trafik ve karayolları ekipleri önlemlerini artırdı.
 Trafik ekipleri, sürücüleri aşırı hız ve takip mesafesini korumaları yönünde uyarıyor.
 Yoğunluğun yarın gece saatlerine kadar devam etmesi bekleniyor.
 
 Topçular Feribot İskelesi'nde yoğunluk artıyor
 Yalova üzerinden İstanbul'a giden tatilciler, Yalova Topçular Feribot İskelesi'nde yoğunluk oluşturdu.
 Bayram tatilinin bitmesine bir gün kala İstanbul ile Bursa, İzmir ve güney bölgeleri arasındaki ulaşımın önemli geçiş güzergahlarından Yalova'da ciddi araç trafiği yaşanıyor.
 Topçular ile Eskihisar arasında deniz ulaşımını sağlayan iskelenin istifinde sabah saatlerinden itibaren yoğunluk artmaya başlarken İDO yetkilileri, sefer sayısını arttırdı. Bayram tatili dönüşleri dolayısıyla, sefer yapan feribot sayısının 12'den 15'e yükseltildiği belirtilirken, Topçular-Eskihisar arası seferlerin aralıksız devam ettiği bildirildi.
 Kurban Bayramı'nın ikinci ve üçüncü gününde toplam 15 bin aracın Eskihisar'a geçtiğini öğrenilirken, bayramın son gününde ise 10 bine yakın aracın geçiş yapmasını beklendiği vurgulandı.
 Bayram tatili süresince iki nokta arasında yaklaşık bin sefer gerçekleştirildiği kaydedildi.
 Topçular Feribot İskelesi'nde yoğunluğun, yarından itibaren daha da artması bekleniyor.
 
 AA