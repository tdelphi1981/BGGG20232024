Tansiyonu yükseltiyorlar
Cezaevlerindeki 65. gününe girilen açlık grevlerini bitirmek için oluşturulan ve aralarında Şah İsmail Bedirhanoğlu, Bekir Ağırdır, Mehmet Emin Aktar, Cengiz Çandar, Mithat Sancar, Gencay Gürsoy, Avni Özgürel'in de olduğu Temas ve Diyalog Grubu da Başbakan Erdoğan'dan görüşme talebinde bulundu. Bedirhanoğlu, ölüm haberleri gelmeden diyaloğun sağlanmasını isteyerek şunları söyledi:
 -  TOPLUMA YANSIYOR: Hem hükümet hem BDP cephesinde ciddi restleşme var. Üsluplar da giderek sertleşiyor. Bunların çözüme katkısı yok. Aksine siyasilerin yükselttiği tansiyon topluma da yansıyor. 
 - ŞANTAJ DEĞİL: Kişisel olarak açlık grevi eylemlerini doğru bulmuyorum. Ancak şantaj olduğunu da düşünmüyorum. Kritik süreçteyiz. Cezaevinden çıkacak bir tabutun Kürtler üzerindeki etkisi çok farklı olabilir. Bu muhtemel tehlike, hükümetin önümüzdeki dönemlerde gerçekleştirmek istediği süreci tıkayacaktır. 
 HELİN ALP / DİYARBAKIR