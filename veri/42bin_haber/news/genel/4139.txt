Erbil'de 'Akademik Kürdİstan'
Ezber bozan etkinliklere imza atan Mardin Artuklu Üniversitesi, yine çok konuşulacak bir konferans için hazırlıklarını tamamladı. Üniversitenin, Erbil'deki Selahaddin Üniversitesi'yle ortaklaşa düzenleyeceği konferansta 'Kürtler ve Kürdistan: Osmanlı Dönemi' masaya yatırılacak. 16 -18 Nisan'da gerçekleştirilecek konferansın ikinci ayağı ise 2015'te Mardin'de.
 'ÇÖZÜM' ARAMIYORUZ
 Konferansın Koordinatörü ise Artuklu Üniversitesi Sosyal Bilimler Enstitüsü Müdürü ve Tarih Bölüm Başkanı Doç. Dr. İbrahim Özcoşar. Çalışmalarını AKŞAM'a anlatan Özcoşar, amaçlarını şöyle açıkladı: Kürtleri veya Kürtlerle ilgili her şeyi politik bir sorunun parçası olarak görme ve çözüm arama amacı taşımıyoruz. Böyle bir şeyin akademik bakışa zarar vereceğini düşünüyoruz. Politize amaçlardan uzak, akademik bir yaklaşımla Kürtler ve Kürdistan'ı tartışmayı, coğrafya ve halk bağlamında akademik çalışmaları teşvik etmeyi amaçlıyoruz. Ancak böyle faaliyetler aracılığıyla Kürtler'in politik tartışmaların ötesinde tarihsel varlıklarının da farkına varılması, dolayısıyla Kürtler'in çatışma sebebi olarak görülmesi önyargısının yıkılmasını ağlayabilir diye düşünüyorum. 
 ALİ EKBER ERTÜRK