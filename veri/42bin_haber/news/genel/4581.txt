Fırat'a BDP'den davet
BDP Grup Başkanvekili Pervin Buldan, CHP'de yaşanan "Türklerle Kürtler eşit olamaz" tartışması üzerine CHP'den istifa eden Salih Fırat'ı BDP'ye davet etti.
 Daha önce Van Bağımsız Milletvekili Aysel Tuğluk, CHP'den istifa ettiğini duyuran Salih Fırat'ı BDP saflarına çağırmıştı. Bu kez teklif Buldan'dan geldi. Buldan, Twitter üzerinden yaptığı açıklamada "Onurlu bir duruş sergileyen Salih Fırat'ı partimize davet ediyoruz" dedi.
 CHP'ye "ırkçı ve faşist" suçlaması yaparak istifa eden Fırat'ı partisine davet eden Buldan, "CHP'nin ırkçı,faşist söylemleri karşısında istifa ederek onurlu bir duruş sergileyen S.Fıratı partimize davet ediyoruz. Sayın Salih Fırat'ın bu onurlu duruşu BDP'ye geçerek taçlanacak ve sürece önemli ölçüde katkı sunacaktır" dedi.
  