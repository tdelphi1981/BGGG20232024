Anayasaya 'ortak akıl', teröre 'empati'li çözüm
Cumhurbaşkanı Abdullah Gül, yeni anayasanın tarihi bir sorumluluk olduğunu, terör ve diğer sorunların çözümü için de empati kurulmasını, özeleştiride bulunulmasını istedi. Gül'ün yeni yıl mesajları şöyle:
 ANKARA
 YILDIZ GİBİ PARLIYORUZ: Böyle kırılgan, istikrarın ve güvenliğin oluşmadığı, belirsizliklerin sürdüğü bir bölgede Türkiye, kazanımları sayesinde adeta bir yıldız gibi parlamaktadır. Türkiye, dinamik ve istikrarlı ekonomisiyle, modern devlet yapısıyla, demokratik rejimiyle, güçlü ordusuyla, uluslararası alandaki etkinliğiyle, zengin insan kaynağıyla fark yaratmaktadır. Bu vasıflar, Türkiye'yi dünyada emsalsiz bir konuma getirmiştir. Bu gurur vericidir.
 YAPISAL REFORMA DEVAM: Ekonomimiz performansıyla, dinamizmiyle güven vermektedir. Bununla birlikte çevresel etkilerle yavaşlamanın Türk ekonomisine de yansımalarının olması tabiidir. Bu nedenle yapısal reformların aksatılmadan devam ettirilmesinin lebilir hale getirilmesinin taşıdığı önemi vurgulamak isterim.
 YENİ ANAYASA SORUMLULUKTUR: Anayasa çalışmalarında ortak akılla hareket edilmesinin ve milletin beklentisi doğrultusunda hızla sonuçlandırılmasının, siyasi partilere ve Parlamento'ya düşen tarihi sorumluluk vardır. Bu demokrasimizin çıtasının yükselmesini sağlayacak önemli bir fırsattır.
 AB İVMESİNİ MUHAFAZA EDELİM: AB üyeliği her zaman olduğu gibi temel önceliklerimizden biri olmaya devam edecektir. Ülke olarak reform ivmesini muhafaza etmemiz elzemdir.
 EVRENSEL DEMOKRASİ VURGUSU: Yeni dünya düzeninin önde gelen bir ülkesi olabilmek için, demokrasi, insan hakları, hukukun üstünlüğü, şeffalık ve hesap verebilirlik gibi değer ve kavramların tüm anlamıyla benimsenmesi ve uygulamaya dönüştürülmesi önemli bir sorumluluktur. Daima evrensel standartları hedeflemeliyiz.
 EMPATİ VE ÖZELEŞTİRİ: Terör başta olmak üzere, ülke gündemindeki ciddi sorunları göz ardı edemeyiz... Daha fazla özgürlük, demokrasi ve kalkınma yolunu açarak, ön yargılardan sıyrılarak, konuşarak, tartışarak, empati ve özeleştiri yaparak, bütün sorunlarımızı büyük bir özgüvenle aşacağız.
 SURİYE KONUSUNDA KARARLILIK: En büyük temennimiz Suriye'de akan kanın bir an önce durması, acıların sona ermesi, Suriye halkının demokratik bir yönetime, barışa, huzura ve refaha kavuşmasıdır.