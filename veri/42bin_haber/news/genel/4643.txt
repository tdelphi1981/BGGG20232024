En son 13 denizciyi yitirdik; 35 yıl sonra kabul edebildik
TÜRKİYE Cumhuriyeti, 1974 yılında kabul edilen Denizde Can Emniyeti Uluslararası Sözleşmesine İlişkin 1978 Protokolüne ve 1978 Gemiadamlarının Eğitim, Belgelendirilme ve Vardiya Standartları Hakkında Uluslararası Sözleşmeye İlişkin Değişikliklerin Kabulü Hakkında Karara 35 yıl sonra katılmayı onayladı.
17 Ocak 2013te kabul edilen kanunlar 31 Ocak 2013 tarihli Resmi Gazetenin mükerrer sayısında yayınlanarak yürürlüğe girdi. 
Geçtiğimiz yılın son günlerinde Şilede 4ü Kıyı Emniyeti mürettebatı olmak üzere 13 denizcinin ölümü sonrası gündeme gelen denizde arama ve kurtarma ile ilgili Türkiye kabul edilen uluslararası anlaşmalara 35 yıl sonra onay vererek taraf oldu.  
Bakanlar Kurulunun 17 Ocak 2013te kabul ettiği kanun ile Türkiye,  edilen 1974 Denizde Can Emniyeti Uluslararası Sözleşmesine İlişkin 1978 Protokolüne katılmayı kabul etti.  
Cumhurbaşkanı Abdullah Gülün 30 Ocak 2013te imzaladığı kanun 31 Ocakta Resmi Gazetede yayınlanarak yürürlüğe girdi. Aynı tarihte kabul edilen 1978 Gemiadamlarının Eğitim, Belgelendirilme ve Vardiya Standartları Hakkında Uluslararası Sözleşmeye İlişkin Değişikliklerin Kabulü Hakkında Karar da yasalaştı.  
Bakanlar Kurulu ayrıca,  22 Mayıs 1991 tarihinde kabul edilen 1978 Gemiadamlarının Eğitim, Belgelendirilme ve Vardiya Standartları Hakkında Uluslararası Sözleşmeye İlişkin Değişikliklerin Kabulü Hakkında Karara katılmamın uygun bulunmasını da kabul etti. Bu yasa da Gül tarafından imzalanarak yürürlüğe girdi. 
 