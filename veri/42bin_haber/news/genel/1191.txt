Lucescu Darbesi
Brezilya kulübü ve Sarı-Lacivertli yönetim, yıldız futbolcu için İtalyanlar'a 7 milyon euro önerdi.Devreye giren Mircea Lucescu, piyasayı yükseltip Robinho'nun bonservisine 8.5 milyon verdi.
 MİLAN, 22'YE ALDIĞI ROBİNHO'YU 10 MİLYONUN ALTINA SATMAK İSTEMİYOR
 G.Saray ve Beşiktaş'ta çalıştığı dönemde F.Bahçe'ye şampiyonluk yarışında ağır darbeler vuran Mircea Lucescu bu kez de transferde Sarı-Lacivertli takımın karşısına çıktı. Rumen teknik adamın çalıştırdığı Ukrayna kulübü Shakhtar Donetsk, F.Bahçe'nin de istediği Robinho için devreye girip piyasayı yükseltti.
 GOL ATMAYI ÖZLEDİ
 ROBİNHO, Milan formasıyla Serie A'da son golünü 2 Mayıs'ta Atalanta'ya attı. Gol atmayı özledi. Bunun için de oynayabileceği bir takıma gitmek istiyor. Talipleri eski kulübü Santos'un yanı sıra F.Bahçe. Milan da 4 milyon euro ile takımda en çok para verdiği 3 futbolcudan biri olan Robinho'dan kurtulmak istiyor.
  
 PİŞMİŞ AŞA SU KATTI
 MİLAN, 22 milyon euroya aldığı Brezilyalı golcünün bonservisine 10 milyon eurodan fazla para veren herhangi bir kulübe satmaya hazır. Santos ve F.Bahçe ise 7 milyon euronun üzerine çıkmak istemiyor. Ancak devreye Lucescu'nun takımı Shakhtar girdi. Ukraynalılar'ın önerdiği rakam ise 8.5 milyon euro.
 İSTANBUL GİBİSİ YOK
 OCAK transfer döneminde Robinho kesinlikle satılacak. Milan, 10 milyon euronun altında bir rakama bile 28 yaşındaki Brezilyalı golcüyü elden çıkarmaya razı. İtalyanlar, Robinho'ya 18 milyon eurodan fazla para harcadı. Zarardan kâr etmeyi planlıyor. Robinho ise Ukrayna yerine İstanbul'a daha sıcak bakıyor.
  