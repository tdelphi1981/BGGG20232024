Üfle öğren
Bilim adamlarının yeni keşfettiği bir nefes testi sayesinde mide kanserleri daha çabuk teşhis edilebilecek.
Test kanserin vücutta sinyal veren kimyasal maddeleri yüzde 90 doğruluk oranında tespit edebiliyor. Test, insanların nefesinde, tümörden sızmış çok küçük kimyasalları algılayabiliyor. 
  
British Journal of Cancer dergisinin son sayısında yayınlanan araştırmaya göre İsrailli ve Çinli bilim adamları 130 hastayı inceleme altına aldı. İngiltere'de 7 bin kişiye her yıl son evrede mide kanseri teşhisi koyuluyor.  
  
İnsan nefesini koklayan bazı eğitimli köpekler de erken evrede akciğer kanserini teşhis edebiliyordu. Türkiye'de de uygulanan yöntemle insanlarda kanser doğal bir yolla keşfedilebiliyor, böylece hastalar gereksiz yere radyasyona da maruz kalmamış oluyor. 
  
Yapılan araştırmalara göre köpeklerin burunları insanlarınkinden 1000 kat daha hassas ve böylece kanseri teşhis edebiliyor.  
 