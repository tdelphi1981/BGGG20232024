AB, Türkiye için büyüme tahminini düşürdü
AB Komisyonu Ekonomik ve Finansal İlişkiler Genel Direktörlüğü’nün yılda iki kez yayımladığı “Avrupa Ekonomik Tahminleri” raporunun Sonbahar 2012 dönemine ait bölümünde Türkiye’nin bu yıl yüzde 3, gelecek yıl yüzde 2.9, 2014 yılında ise yüzde 3.7 büyüyeceği tahmininde bulundu. Bahar 2012 tahminlerinde Türkiye’nin bu yıl yüzde 3.3, gelecek yıl ise yüzde 4.6 büyüyeceği tahmin edilmişti.
 AB Komisyonu Sonbahar Ekonomik Tahminleri Türkiye hakkındaki büyüme tahminlerini düşürdü.
 AB Komisyonu Ekonomik ve Finansal İlişkiler Genel Direktörlüğü’nün yılda iki kez yayımladığı “Avrupa Ekonomik Tahminleri” raporunun Sonbahar 2012 dönemine ait bölümünde Türkiye’nin bu yıl yüzde 3, gelecek yıl yüzde 2.9, 2014 yılında ise yüzde 3.7 büyüyeceği tahmininde bulundu. Bahar 2012 tahminlerinde Türkiye’nin bu yıl yüzde 3.3, gelecek yıl ise yüzde 4.6 büyüyeceği tahmin edilmişti. 
 AB raporunda 2014 yerel seçimleri hatırlatılarak “Kamu tüketimindeki artışın ılımlı biçimde yavaşlaması bekleniyor. 2011’de yüzde 4.5 olan rakam, bu yıl yüzde 3.7, gelecek yıl yüzde 5.3 ve seçim yılı 2014’te yüzde 6.6 olacak. Hükümetin açığı harcamanın kısıtlanmasından çok yüksek gelir yoluyla baskılaması bekleniyor” denildi.
 -"YEREL SEÇİM DOLAYISIYLA HÜKÜMETİN KAMU HESAPLARINI KONTROL ARZUSU ARTABİLİR- 
 Tahmin raporunda, Hükümetin sıkı maliye politikası uygulayacağı beklentisi ifade edildi. Ekonomik etkinlikteki zayıflamanın, yerel seçim dolayısıyla, hükümetin üretim ve istihdamda büyümeyi desteklemek için kamu hesaplarının yönetiminde sürdürdüğü “esnek yaklaşımı” sürdürme arzusunu artıracağı kaydedildi, ancak bunun yatırımcı güvenini zedelememesinin taşıdığı öneme değinildi. 
 AB Komisyonu raporunun “Büyüme önemli ölçüde düşüyor” başlığıyla özetlenen Türkiye bölümünde yıllık reel GSYİH büyüme oranının 2011’in ilk çeyreğindeki yüzde 11.9’den, 2012’nin ilk yarısındaki yüzde 3.1’lik düzeye yavaşlayarak geldiği bildirildi. AB Komisyonu, GSYİH büyümesinin 2012’de daha da düşerek yüzde 3 dolayına ineceğini, 2012’de yüzde 2.9 olacağını daha sonra da 2014 yılında yüzde 3.7’ye yükseleceğini belirtti. Raporda Türkiye’ye ilişkin yer alan saptamalardan bazıları da şöyle:
 -AB TAHMİN RAPORUNDA TÜRKİYE- 
 -Bu yıl özel tüketimde artışın; yavaş istihdam artışı, kredi genişlemesindeki yavaşlama ve zayıf liranın ithal tüketim malları talebi üzerindeki etkisinden kaynaklanan güçlü baz etkisiyle hızlı biçimde yavaşlaması bekleniyor. Özel tüketimde büyüme bu yıl yüzde 0.4, 2013’te yüzde 2, 2014’te de yüzde 3.5 artacak. 
 -Kamunun tüketim harcamalarındaki artışın ılımlı biçimde yavaşlaması bekleniyor. 2011’de yüzde 4.5 olan rakam, bu yıl yüzde 3.7, gelecek yıl yüzde 5.3 ve seçim yılı 2014’te yüzde 6.6 olacak. Hükümetin açığı harcamanın kısıtlanmasından çok yüksek gelir yoluyla baskılaması bekleniyor. 
 -2012’nin ilk yarısında ithalat talebindeki zayıflık ve güçlü ihracat artışı ekonominin yeniden dengeye daha önce öngörüldüğünden daha hızlı kavuşmuş olabileceğini gösteriyor. 
 -2014’te ithalat iç talebe paralel olarak büyük ölçüde artabilir ve sonuç olarak net ihracatın büyümeye etkisi yeniden negatife dönebilir. 
 -Hükümetin maliye politikasını, artan cari işlemler açığı, kamu borcunun düşük tutulması beklentisi ve özel sektör öncülüğünde büyüme tercihi nedeniyle görece sıkı tutması bekleniyor. 
 -Zayıflayan ekonomik etkinlik, özellikle 2013 ve 2014’te seçimler açısından, hükümetin üretim ve istihdamda büyümeyi desteklemek için kamu hesaplarının yönetiminde bugüne kadar yatırımcı güvenine zarar vermeden yapılabilen esnek yaklaşımını sürdürme arzusunu artıracak. 
 -2012’nin son aylarının pozitif baz etkisine dayanarak enflasyonun, 2011 sonunda kaydedilen yüzde 8.9’luk rakamdan, bu yıl sonunda yüzde 8’e düşeceği bekleniyor. Enflasyon 2014’te yüzde 5.8 olacak. 2013’te ise enflasyonun son vergi ve zamlarla geçici olarak yükseleceği, 2014’te ise yavaşlayacağı tahmin ediliyor. 
 -Büyümenin yavaşlamasıyla birlikte istihdamın daha zayıf olması bekleniyor. Yıllık istihdam artışı 2011’de yüzde 6.7 iken bu yıl yüzde 2.3’e düşecek. 2013-2014 arası ise yüzde 1-2 arasında olacak. İşsizlik rakamındaki düşüşün ise devam etmesi ancak daha küçük adımlarla gerçekleşmesi bekleniyor. İşsizlik rakamının (AB tanımına göre) 2011’deki yüzde 8.8’lik düzeyden, 2012’de yüzde 7.5’a düşmesi bekleniyor. İşsizlik 2013-2014 arasında ise yüzde 6-7 dolayında olacak.
 ANKA
  