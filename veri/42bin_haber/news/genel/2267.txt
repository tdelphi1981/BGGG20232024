Dört kişiden üçü, beyaz etin ambalajsız satışının yasak olduğunu bilmiyor
BESD-Bir'in araştırmasına göre halk piliç eti konusunda eksik bilgiye sahip. Başkan Koca, Türkiye'de sağlıklı üretim yapılıyor' diyor
 BESD-BİR Başkanı ve Beypiliç Genel Müdürü Sait Koca, tüketicilerin piliç yeme alışkanlığı ve piliç eti sektörünü algılaması hakkında çarpıcı açıklamalarda bulundu. Türkiye'de piliç eti sektörünün Avrupa standartlarında üretim yaptığını söyleyen Sait Koca, dönem dönem ortaya atılan mesnetsiz iddialar yüzünden tüketicinin bilgi kirliliği yaşadığını söyledi. Sağlıklı Tavuk Bilgi Platformu tarafından Türkiye genelinde yaptırılan araştırmada tüketicinin konu hakkında yeterli bilgiye sahip olmadığının ortaya çıktığını belirten Koca, araştırma sonucunda şaşırtıcı bilgilere ulaştıklarını söyledi. Koca; 'Nüfusun dörtte üçü, beyaz etin ambalajsız satışının yasak olduğunu bilmiyor. Avrupa standartlarında üretim yapıldığı algılanmamış. TSE dışındaki HACCP ve BRC gibi kalite standartlarını hemen hemen kimse tanımıyor' dedi.
 Halk bilmiyor ama çok sıkı denetim var
 TÜRKİYE'DE  bilimsel ve insan sağlığına uygun üretim yapıldığını belirten 'Tüketicilerin %69'u sektörün düzenli denetlenmediğini düşünüyor. Oysa gıda en fazla denetlenen sektör' dedi.