Survivor'a sürpriz bir isim daha!
Survivor Ünlüler-Gönüllüler 2013 önümüzdeki aydan itibaren Star Tv ekranlarında olacak.
 Yarışma bu sene, geçtiğimiz yılların aksine Dominik Cumhuriyeti'nde değil Panama'da çekilecek.
 “Survivor”ın ünlüler takımına sürpriz bir isim daha katıldı.
 Bu yıl Panama’da yapılacak yarışmada, “Krem” dizisindeki Rüya rolüyle adını duyuran Brezilyalı model Larissa Gacemer de mücadele edecek.
 Takımın diğer ünlüleri; Barış Manço’nun büyük oğlu Doğukan Manço, oyuncu Cengiz Coşkun, muhabir Nazenin Tokuşoğlu, model Irmak Atuk, eski futbolcu Ümit Karan, fotoğrafçı Bennu Gerede, “Kavak Yelleri”nin Efe’si Dağhan Külegeç ve jokey Erhan Yavuz. Yarışmacılar, 15 Mart’ta Panama’ya gidecek. DHA