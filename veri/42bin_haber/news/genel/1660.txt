Gazi'den maaş promosyonunda rekor
Gazi Üniversitesi’nin maaş promosyon ihalesinde Halk Bankası’nın 5 yıl için 22 milyon 950 bin TL’lik teklifi ile bu alanda Türkiye rekoruna imza atıldı. Halk Bankası bu bedeli peşin olarak tek seferde Gazi Üniversitesine ödeyecek.
 Gazi Üniversitesi’nden yapılan açıklamaya göre önceki dönemde 5 milyon 800 bin TL olan maaş promosyon tutarı yaklaşık 4 katlık bir artışla 22 milyon 950 bin TL’ye yükseldi. Gazi Üniversitesinin akademik ve idarî tüm personeli 5 yıllık maaş promosyonlarını tek seferde peşin olarak alacak. İhale; Üniversite personelinin maaş, ek ders, döner sermaye katkı payı, özlük vb. ödemelerini kapsıyor. İhaleye toplam 6 banka katılarak teklif verdi. Bu tekliflerden en yüksek teklif olan Halk Bankası’nın teklifi kabul edildi.
 ANKA
 
  