Almanya Şanlı'nın adresini kontrol bile etmemiş
Almanya'dan gelerek Ankara'daki ABD Büyükelçiliği'ne saldırı düzenleyen "canlı bomba" DHKP-C militanı Ecevit Şanlı (43) hakkında Almanya'da iki soruşturma yürütüldüğü ortaya çıktı.
Şanlı hakkında ilk soruşturmayı Berlin Savcılığı başlatırken ikinci soruşturmayı da Karlsruhe'de bulunan Federal Başsavcılığı'nın yürüttüğü öğrenildi. Berlin'de Alişan kod adıyla tanınan Ecevit Şanlı hakkında Berlin Savcılığı, 2009 yılında dernek yasalarına muhalefetten soruşturma açtı. Ecevit Şanlı üzerinde Almanya'da yasaklanan yasadışı DHKP-C örgütüne ait bilgi ve propaganda malzemeleri üzerine açılan soruşturmada, dava açmaya yetecek delil ve bulgulara rastlanmadığı için takipsizlik kararı verildi. 
YANLIŞ ADRES 
Soruşturma sırasında ifadesi alınan Ecevit Şanlı'nın Alman polisine ve savcılığına verdiği adreste hiç bulunmadığı ortaya çıktı. Türklerin yoğun yaşadığı ve "Küçük İstanbul" olarak bilinen başkentin Kreuzberg semtindeki "Lobeck-Strasse 47" adresini veren Şanlı'nın hiçbir zaman bu adreste ikamet etmediği belirlendi. Dört katlı olan binada oturan çok sayıdaki Türk, ne bu soyadlı kişiyi tanıdıklarını ne de böyle kiracının binada oturduğunu gördüklerini söylediler. Polis ve savcılık, soruşturmayı yürütürken Ecevit Şanlı'nın ifadesinde verdiği ikamet adresini kontrol etmediği de ortaya çıktı. 
  ALMANYA'DAN BÜYÜK İHMAL 
ŞANLI'YI "TEHLİKELİ" DEĞİL DİYE İZLEMEMİŞLER  
İKİNCİ SORUŞTURMA 
Ecevit Şanlı hakkında ikinci soruşturmayı ise merkezi Karlsruhe'de bulunan Federal Başsavcılığı açtı. Federal Başsavcılığı'nın, 2011 yılının başında, yasadışı DHKP-C adına para toplamak ve finans kaynakları sağlamak iddiasıyla Şanlı hakkında açtığı soruşturma hala devam ediyor. 
Alman polisinden edinilen bilgiye göre, bir dönem Köln kentinde yaşadığı sanılan Ecevit Şanlı hakkında Ekim 2012'den bu yana hiçbir haber alınamadı. Alman polisi ve istihbarat teşkilatlarının Ekim 2012'den itibaren Şanlı'nın izini kaybettikleri ortaya çıktı. Şanlı'nın Ankara'daki bombalı saldırıdan sonra hayatını kaybetmesi üzerine Federal Başsavcılığı'nın başlattığı bu soruşturmanın, öldüğüne dair resmi evrakların gelmesi halinde kapatılacağı öğrenildi. 
 