Eksi 226
Aşırı soğuklar hem Avrupa'yı hem Asya'yı sardı. Ukrayna -23'ü, Çin -20'yi gördü. Bilanço ağır; 226 kişi donarak öldü
 Soğuk havalar dünyanın dört bir yanında can almaya devam ediyor.
 RUSYA'DA 88 kişi ölürken; 500'den fazla insan donma tehlikesi geçirerek hastanede tedavi altına alındı. Moskova'da okullar tatil edildi.
 SİBİRYA'DA termometreler -50'yi gösterdi. Yatacak yeri olmayan kişilere, kilise önlerinde sıcak çorba dağıtılıyor.
 UKRAYNA'DA 83 kişi dondurucu soğuklar yüzünden can verdi. Bir aydır kar altında olan başkent Kiev, -23 dereceyi gördü. 100 köy elektriksiz kaldı.
 POLONYA'DA 1 Aralık'tan itibaren 49 kişi hayatını kaybetti. Ölenlerin büyük bir kısmı sokaklarda yaşayan evsizler.
 HİNDİSTAN'IN kuzeyinde 26 kişi donarak hayatını kaybetti. Uttar Pradeş eyaletinin başkenti Lucknow'da okullar, aşırı soğuk yüzünden 5 Ocak'a kadar kapalı kalacak. Yeni Delhi'de 15 uçak seferi yoğun sis yüzünden iptal edildi.
 Çin'in -20'yi gören Yintai bölgesinde soğuk hava nedeniyle kıyıya çarpan dalgalar anında dondu.