Rakipten korkma, atak oyna ve kazan
Aybaba, son toplantıda Fenerbahçe maçının stratejisini futbolcularına anlattı.
BEŞİKTAŞ Teknik Direktörü Samet Aybaba, F.Bahçe maçı öncesi son toplantısında, futbolcularından atak bir futbol oynamalarını istedi. Derbinin stratejisini anlatan deneyimli teknik adam, Arkadaşlar, saldırmadan kazanamayız. Gol yiyebiliriz ama önemli olan bizim hücum oynamamız. Çıkın ve Beşiktaş takımı olarak, her an gol atabilen ve sahada izleyenlere keyif veren bir maç izletin dedi. 
Sol kanada destek verİn 
AYBABA, buna karşılık kanatlarda görev yapan futbolcularından dikkatli olmalarını isterken, Özellikle sol kanada yardımcı olun. Gökhan henüz uyum aşamasında. Bu nedenle hatasız ve risksiz oynayın ifadelerini kullandı.