Lokomotifini al kendi malını taşı
Bakan Binali Yıldırım, havayollarında ve karayollarında olduğu gibi, demiryollarının altyapısının da yolcu ve yük taşımacılığı için serbestleştirileceğini belirterek, Artık Kayseriden Samsuna taşımacılık yapmak isteyen bir madenci kendi trenini, vagonunu, lokomotifini alıp taşıma yapabilecek dedi.
TÜRKİYE Cumhuriyeti Devlet Demiryolları (TCDD), yolcu ve yük taşımacılığı için demiryolu hizmetini özel sektöre açıyor. Dün Hürriyet Gazetesi tarafından yayınlanan habere ilişkin konuşan Ulaştırma, Denizcilik ve Haberleşme Bakanı Binali Yıldırım, sistemin nasıl işleyeceğini anlattı. Demiryollarının bugüne kadar sadece TCDD tarafından yolcu ve yük taşımacılığı için kullanılabildiğini söyleyen Binali Yıldırım, Adına 10uncu yıl marşı yazılan sektör adı anılamaz hale geldi. Ama artık aynı havayollarında ve karayollarında olduğu gibi, demiryolların altyapısını da herkes kullanabilecek. Bunun adı demiryollarında serbestleşmedir dedi. Havacılık sektöründeki gelişimin, demiryollarında da gerçekleşeceğini vurgulayan Yıldırım, Hem fiyatlar daha makul hale gelecek hem de demiryollarının daha etkin şekilde kullanımı sağlanacak. Yolcu taşımacılığında demiryolunun payı da artacak dedi.  
İKİ BÖLÜME AYRILIYOR 
İstanbul Fuar Merkezinde düzenlenen Eurasia Rail-3. Demiryolu Hafif Raylı Sistemler Altyapı ve Lojistik Fuarının açılış töreninde konuşan Binali Yıldırım şunları söyledi: Demiryolları iki bölüme ayrılıyor. Bir tanesi bildiğimiz TCDD olarak aynen kalıyor ve diğeri de normal üstyapı işletmecisi yanı yolcu ve yük taşımacılığı yapacak şirketlere dönüştürülüyor. Demiryollarının onarımı sinyalizasyonu devletin elinde kalmaya devam edecek. Ancak Türkiyede taşımacılık yapmak isteyen, yerli firma olmak zorunda. Yurtdışından gelmesi önemli değil, ortak olabilir ama şirket Türk olacak. 
YOLU BİZ YAPIYORUZ 
TCDDnin yanı sıra, belirli güzergahlarda yük ve yolcu taşımacılığı yapmak isteyenlerin de Ulaştırma Bakanlığı tarafından verilecek izinler çerçevesinde işletmecilik yapabileceğini anlatan Binali Yıldırım, konuşmasını şöyle sürdürdü: Ancak serbestleşmeyle birlikte, mesela Kayseriden Samsuna taşımacılık yapmak isteyen bir madenci artık sadece TCDDnin yaptığı taşımacılığın dışında kendisi taşıma yapabilecek. Karayollarında yolu biz yapıyoruz herkes bu yolların üzerinde taşımacılık yapabiliyor. Burada da aynısı olacak. Yol ücreti vermek suretiyle trenini, vagonunu, lokomotifini kendisi temin edip taşımacılığını gerçekleştirebilecek. 
 
 
Ulaştırma, Denizcilik ve Haberleşme Bakanı Binali Yıldırım Hürriyet Gazetesi Genel Yayın Yönetmeni Enis Berberoğluna adına özel bir hızlı tren maketi hediye etti. 
KİLOMETRE BAŞINA ÖDEME 
Binali Yıldırım, demiryollarında gerçekleştirilecek serbestleşme için özelleştirme sözünün doğru olmadığını vurgulayarak şunları söyledi: Demiryollarında da serbestleştirme, tekelin kaldırılması söz konusu. Özelleştirme sözü doğru değil. Burada treni alan işletmeciliğini yapacak. İşletmeci şirket, kilometre başına para ödeyecek. TCDD de aynı kurala tabii olacak. Başlangıçta yük taşımacılığıyla bu işin gerçekleşmesini öngörüyoruz.  
3üncü havalimanı için 3 sağlam teklif yeterli 
ÜÇÜNCÜ havalimanı için ihale tarihinin 3 Mayıs olduğunu ancak firmaların ilave süre talebi olduğunu anlatan Binali Yıldırım, Şu ana kadar yerli yabancı 16 firma dosya aldı. 3 sağlam teklif bizim için yeterlidir. Yap-işlet- devret projesi olduğu için, herkes kendi hesabını kendisi yapacak dedi. İşletme süresinin 25 yıl sabit olacağını, sadece kira ücretini yarıştıracaklarını hatırlatan Yıldırım, Büyük bir yatırım olduğu için yapım hariç 25 yıl işletme süresi dedik. 4-6 yıl arasında değişen yapım süresini işletmeye dahil etmedik yorumunu yaptı.  İkinci, üçüncü ve takip eden etapların, yolcu sayısındaki artışa göre işletme döneminde yapılacağını belirten Yıldırım, şöyle konuştu: Biz giden ve transit yolcu için 340 milyon yolcuya karşılık 12 yıl içinde bir bedel ödemeyi taahhüt ediyoruz. Ancak 12 yıla kalmadan belki ilk birkaç yıl içinde bu desteğe gerek olmayacak. Bizim için çok tatlı ve güzel bir iş. Yolcu potansiyelinde de sıkıntı yok. Hem işimizi yaptıracağız hem üzerine para alacağız hem de 25 yıl sonra tesisi devir alacağız.  İşi firmaların yapacağını ve işletmeye alacağını, devlete her yıl için 1, 1.2 milyar veya 1.5 milyar lira yıllık kira teklif edileceğini söyleyen Yıldırım, Yarışma da bunun üzerinden olacak. Projede firmaları serbest bıraktık. Sadece kapalı alan tanımını ve kullanım amaçlarını belirttik. Atatürk Havalimanı, 3. havalimanı tamamlandığında daha çok şehir havaalanına dönüşecek. Tarifeli trafik, yeni alana kaydırılacak dedi. 
2023e kadar 45 milyar TL 
BİNALİ Yıldırım, 2002de demiryollarına ayrılan yatırım bütçesinin 250 milyondan, 2013te 5 milyar liraya yükseldiğini belirterek, 250 milyon lirayla tamir, yenileme yapılamaz ancak günü kurtarılabilirdik. Son 10 yılda demiryollarına 26 milyar lira yatırım yaptık. Yeni yapacağımız yatırımlarla toplam demiryolu ağını 11 bin kilometreden, 25 bin 500e çıkaracağız. 2023e kadar 45 milyar liralık yatırım hedefi belirledik. 2023te de yüksek hızlı tren ağını 10 bin kilometreye çıkarmayı hedefliyoruz  dedi. 
Galatasaraya olimpiyat logosu 
ÖNÜMÜZDEKİ hafta Şampiyorlar Liginde Schalke ile oynayacak Galatasaray, formasında 2020 olimpiyat logosuyla sahaya çıkacak. 
Ormana yol yapılmaz diye bir şey yok 
ULAŞTIRMA Denizcilik ve Haberleşme Bakanı Binali Yıldırım, Üçüncü köprü yapımında 1 milyon ağaç kesilecek iddiasıyla ilgili olarak da Afaki konuşmalarla büyük projelerde soru işareti oluşturmayalım. 3. köprü ve Kuzey Marmara Otoyolu, Türkiye ve İstanbul için hayati öneme sahip. Projede çevrenin korunması için her türlü tedbir alındı ve uygulamada buna azami dikkat gösteriliyor. Ormana yol yapılmaz diye bir şey yok. Ormanı kurtarmak için belirlili bir sayıda ağacı kesmek en mantıklı yol. Kaldı ki kesilecek ağaçların kat ve kat fazlası dikilecek. Bu konuda endişeye mahal yok. Her türlü tedbir alınaca diye konuştu. 
OGS de kalkacak tek HGS kalacak 
OTOYOL ve köprülerdeki Kartlı Geçiş Sisteminin (KGS) yerini alan HGS, Otomatik Geçiş Sisteminin de (OGS) yerini alacak. OGS sistemlerinin tamamının HGSye dönüştürüleceğini ve OGS kullanıcılarının mağdur olmaması adına, HGSnin bedelsiz olarak dağıtılacağını belirten Binali Yıldırım, OGS, HGS sistemlerine dönüştürülecek. Bedelsiz HGSler vatandaşın evine kadar elden teslim edilecek dedi.