Orman yangınlarının bütçeye maliyeti 300 milyon lira
ORMAN Genel Müdürü Mustafa Kurtulmuşlu, 'Orman yangınlarıyla mücadele için yılda 300 milyon dolarlık harcama yapıyoruz'' dedi.
 Yıl içerisinde çıkan 2 bin 400 yangının 2 bininin insan kaynaklı olduğunu vurgulayan Kurtulmuşlu, şöyle devam etti: 'Bu yıl yaklaşık 10 bin hektar orman, yangınlardan zarar gördü. Yıl içinde çıkan 2 bin 400 orman yangınının 2 bini insan kaynaklı. Bu insanların eğitim yoluyla bilinçlendirilmesi masraflarımızdan daha önemli. Orman yangınlarıyla mücadele için yılda 300 milyon dolarlık harcama yapıyoruz. Hava araçlarımız var. Çalıştırdığımız yaklaşık 18 bin işçinin 13 binini orman yangınlarında istihdam ediyoruz.  Yangınlar olmazsa Türkiye bu parayı bir başka yere aktarabilir.'