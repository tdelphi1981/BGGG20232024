Osman Gidişoğlu vefat etti
Tiyatro ve seslendirme sanatçısı Osman Gidişoğlu (68) vefat etti.
İstanbul Büyükşehir Belediyesi Şehir Tiyatroları'ndan alınan bilgiye göre, Gidişoğlu Beylerbeyi'ndeki evinde geçirdiği kalp krizi sonucu hayatını kaybetti. 
Osman Gidişoğlu'nun, dün Şehir Tiyatroları'nın Yaşar Ne Yaşar Ne Yaşamaz adlı oyununda görev aldığı öğrenildi. 
 
Osman Gidişoğlu kimdir? 
 
Manisa'da 1945 yılında doğan Osman Gidişoğlu, Manisa Halkevi'nde tiyatroya başladı. Gidişoğlu, 1965 yılında Ankara Devlet Konservatuvarı'na bir yıl devam etti. 
Ankara Devlet Tiyatroları'nda profesyonel tiyatro hayatına başlayan Gidişoğlu, birçok sinema, dizi ve tiyatro oyununda rol aldı, dizi ve filmlerde seslendirme çalışmalarında bulundu. 


 ÜNLÜ OYUNCU HAYATINI KAYBETTİ