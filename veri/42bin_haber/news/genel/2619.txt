Kozanoğlu ve Önal'a uyuşturucu sorulacak
Ünlü mankenlere şok...
 Tanınmış iş adamlarının çocuklarının da aralarında bulunduğu 19 sanığın 'örgüt kurmak ve yönetmek', 'uyuşturucu ticareti yapmak'tan yargılandığı davanın 3'üncü duruşması dün görüldü. İstanbul 15'inci Ağır Ceza Mahkemesi'ndeki duruşmada sanık avukatlarının tahliyeye yönelik savunmaları alındı. Duruşmada Yasemin Kozanoğlu ve Ayşe Hatun Önal'a uyuşturucu sattığı iddia edilen tutuklu sanık Ali Rıza Kantar'ın avukatı Yüksel Yangel, Önal ve Kozanoğlu'nun tanık olarak dinlenilmesini istedi. Mahkeme, tutuklu sanıklar Coşkun Ertürk, Tarık Eyilik ve Taner Eyilik'in tahliyesine karar verdi. Önal ve Kozanoğlu'nun duruşmada tanık sıfatıyla dinlenilmesi için zorla getirilmesine hükmeden mahkeme, Hotiç Ayakkabı'nın varisi Sinan Hotiç hakkındaki yakalama kararını da kaldırdı. SEDA KILIÇ