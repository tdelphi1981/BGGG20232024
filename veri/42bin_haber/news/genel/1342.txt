Heyelan, asfaltı 1,5 metre yükseltti
Trafik ekipleri yolun yükseldiği kesimde önlem alırken, ulaşım tek şeritten sağlanıyor.
 KARABÜK'te, heyelan sonucu asfalt yol yaklaşık 1,5 metre yükseldi.
 Saat 08.30 sıralarında, Karabük- Ankara yolunun Kardemir A.Ş.'nin karşısındaki kesimde heyelan meydana geldi. Karabük yönünde 20 metrelik bölümde asfalt yol yaklaşık 1,5 metre yükseldi. Heyelanın olduğu bölgeye gelen trafik ekipleri asfaltın yükseldiği kesimi dubalarla kapattı. Ulaşım tek şeritten sağlanırken, Karayolları ekipleri yolda inceleme yaptı.
 Karabük Belediye Başkanı Rafet Vergili yol hakkında yetkililerden bilgi aldı. Yoldan geçen bazı sürücüler ise yükselen yolun fotoğrafını çekerken, polisler sürücüleri uyardı.