Iğdırlı çocuklar Oyuncakhane'de
Sabancı Vakfı, toplumsal gelişmeye katkıda bulunan sıra dışı kişilerin olağanüstü öykülerini, Fark Yaratanlar programıyla kamuoyuna anlatmaya devam ediyor. Fark Yaratanlar programı, yapılan çalışmaların kısa videolarının, Sabancı Vakfı tarafından hazırlanarak internet ortamında paylaşılmasını, izleyenlere ilham vermesini, böylece toplumsal gelişmeye aktif katılımın çoğalmasını amaçlıyor.
Sabancı Vakfının yeni Fark Yaratanı, Iğdırdaki dezavantajlı çocukların oyuncaklara daha kolay ulaşabilmesi ve oyun ortamında çocukların biraraya getirilmesi amacıyla Oyuncakhaneyi kuran Ömer Faruk Arınç oldu.   
Proje ile etnik ve politik açıdan farklılıklar gösteren ebeveynlerin ortak bir amaç için biraraya gelmeleri ve sağlanacak fırsat eşitliği sayesinde, bölge çocuklarının suçtan ve terör olaylarından uzak kalmaları amaçlanıyor. Iğdır Emniyet Müdürlüğünde Çocuk Şube Müdürü olarak görev yapan Ömer Faruk Arınçın öncülüğünde kurulan Oyuncakhane, Kalkınma Bakanlığı Sosyal Destek Programı (SODES) kapsamında finanse ediliyor. Çocukların eline taş değil, oyuncak verelim düşüncesi ile 15 Mayıs 2012de açılan Oyuncakhaneyi şu ana kadar yaklaşık 5 bin çocuk ziyaret etti.  
Oyuncakhanede oluşturulan oyun ortamları ile çocukların bir araya gelerek sosyalleşmeleri,  özgüvenli ve sağlıklı bireyler olarak yetişmeleri hedefleniyor. Üyelik sistemi ile faaliyet gösteren Oyuncakhanede oyun oynamak isteyen çocuklar, üye olduktan sonra gelecekleri gün ve saat için randevu alıyorlar. Her çocuk bir saat boyunca Oyuncakhanede dilediği gibi vakit geçiyor. Çocuklar Oyuncakhanede vakit geçirirken aileleri de, isterlerse görevli rehber öğretmenden danışmanlık alabiliyorlar.   
Her gün belirlenen bir okuldaki öğrencilerin hep birlikte Oyuncakhaneye getirilerek oyun oynamaları da sağlanıyor. 3-12 yaş arası çocukların ziyaret ettiği, toplam 1158 oyuncağın bulunduğu Oyuncakhanede, 3-6 yaş arası çocuklar için ise ayrı bir oyun alanı bulunuyor. SODES desteği ve Ege Üniversitesinde görevli uzman akademisyenlerin önerileri ile alınan oyuncaklar ile oyun salonları, her gün kapsamlı bir şekilde organik temizleyicilerle temizleniyor. Çocuklar, isterlerse oyuncakları ödünç alarak 1 hafta evlerinde oynayabiliyor.  
Türkiyede bir Emniyet Müdürlüğü tarafından kurulan ilk ve tek Oyuncakhane fikrinin sahibi Ömer Faruk Arınçın fark yaratan hikayesi, www.farkyaratanlar.org ve www.sabancivakfi.org internet sitelerinin yanı sıra Facebook, Twitter ve Youtubeda yayınlanıyor. 
Fark Yaratanlar videolarını izlemek ve paylaşmak için: 
www.sabancivakfi.org
www.farkyaratanlar.org
www.facebook.com/sabanci.vakfi
www.twitter.com/SabanciVakfi
www.youtube.com/user/turkeychangemakers 

 