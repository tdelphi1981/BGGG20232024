Cironun %70'i dışarıdan
Türkiye'nin ilk ihracatçı firmalarından Eczacıbaşı Vitra, 2005'te Alman Engers Keramik'i alarak yurtdışında üretime başladı. 75'ten fazla ülkeye satış yapan şirketin yurtdışında 9 fabrikası var
 Eczacıbaşı Yapı Ürünleri Grubu Başkanı Hüsamettin Onanç, 'Keşke daha erken yurtdışına açılsaydık' diyor. 
 - Eczacıbaşı Vitra'nın yurt dışı öyküsü nasıl başladı? 
 İLK ihracatını 1981 yılında yapan Eczacıbaşı Yapı Ürünleri Grubu, 2000'li yıllarla birlikte, yola İrlanda'daki yatırımla çıktı. 
 GRUBUMUZ, ilk olarak 2005'te Alman Engers Keramik'i satın aldı. 2007 ve 2008'de Villeroy & Boch AG'nin Karo Bölümü'nün yüzde 75'ini, lüks banyo mobilyaları pazarında ise Burgbad'ın tüm hisselerini alarak yoluna devam etti. 
 - Yurtdışında yeni yatırım olacak mı?
 2011'İN Ekim ayında Rusya'daki karo seramik fabrikamız açıldı. Aynı yerde, seramik sağlık gereçleri fabrikamızın inşaatı da devam ediyor. Irak, BAE, Suudi Arabistan, Azerbaycan gibi ülkelere de odaklanmaya başladık. Üretimimizin yüzde 50'den fazlasını Orta Avrupa, Britanya Adaları ve Rusya başta olmak üzere, 75'ten fazla ülkeye ihraç ediyoruz. Seramik kaplama malzemelerinde Türkiye'nin AB ülkelerine yaptığı ihracatta 1.'yiz, seramik sağlık gereçleri ihracatının yüzde 50'sinden fazlasını gerçekleştiriyoruz. VitrA, Villeroy&Boch ve Engers Keramik markalarıyla Almanya pazarında ikinci konumunu koruyor. Ciromuzun yüzde 70'i yurtdışında oluşuyor.
 Divan, Erbil'le yurtdışına açıldı yeni oteller yolda
 KOÇ Holding çatısı altındaki Divan Grubu, yurtdışındaki ilk otelini Erbil'de açtı. Erbil'in ilk 5 yıldızlı oteli olan Divan Erbil, 100 milyon dolara mal oldu. Koç Holding Turizm, Gıda ve Perakende Grubu Başkanı Tamer Haşimoğlu, mevcutta 9'u Türkiye'de 1'i Erbil'de olmak üzere 10 Divan Oteli bulunduğunu söyleyerek, Divan kalitesini dünyanın önemli noktalarına taşıma gayretinde olduklarını söyledi.
 Şişecam'ın yeni hedefi küresel marka olmak
 ATATÜRK'ÜN kurduğu ve Türkiye'nin en büyük sanayi kuruluşlarından biri olan Şişecam, yurtdışı faaliyetlerini sistematik bir plan çerçevesinde yürütüyor. Şişecam Yönetim Kurulu Başkan Vekili Ahmet Kırman, şirketin 77 yıllık tarihini beş evreye ayırıyor. 1980'li yıllarda ihracata başlayan şirket, 1990'lı yıllarda tüm teknolojik altyapısını yenileyerek dış rekabete hazır hale geldi. Kırman 'Yeni hedefimiz küresel bir şirket olmak. Özellikle de Asya, Latin Amerika ve Doğu Avrupa'da yatırım çalışmalarımız var. Dünya şirketi' olma yolunda hızla ilerliyoruz' şeklinde konuşuyor.
 Avrupa'ya yatırım yapan ilk sağlıkçı Dünyagöz oldu
 YURT dışında Frankfurt, Köln, Lond ra, Amsterdam'da 4 merkezde Avrupalıların göz sağlığına baktıklarını belirten Dünyagöz Hastaneler Grubu Yönetim Kurulu Başkanı Eray Kapıcıoğlu, 'Türkiye'nin Avrupa'daki ilk tam teşekküllü göz cerrahi merkezini  Frankfurt'ta açtık. Avrupa'da yatırım yapan ilk sağlık grubu olduk. 2013-2014 arasında  yurtdışındaki yeni yatırımlarla büyümeye devam edeceğiz' dedi.
 YARIN
 - Ülker, Godiva ile lüksün de zirvesine oturdu...
 - Eti: 'Sınırötesi yolculuk yapmayan  büyüyemez'
 - Uludağ şimdi gözünü MENA'ya dikti
 - Güllüoğlu'na 'ortaklık' teklifi yağıyor
  