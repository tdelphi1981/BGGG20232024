Rusya’da akıl almaz kaza
Rusya'nın Rostov bölgesindeki karayolunda bir araç takla attı. Kazada can kaybı olmazken, araçta bulunan bir kadın kazanın etkisiyle aracın arka camdan savruldu.
 Rostov bölgesine bağlı Taganrog şehri yakınlarında meydana gelen kaza bir aracın kamerasından saniye saniye yansıdı.
 Görüntüde, araçlar trafikte seyir halindeyken bir araç önündeki ticari taksiyi sıkıştırmaya başlıyor. Taksiye iyice yaklaşan araç fazla sağa yanaşınca önce kaldırıma çıktı, ardından bir kayaya çarparak takla attı.
 Bu sırada aracın camları parçalanırken, arka koltukta oturan bir kadın camdan dışarı savruldu. Kazazedelere çevredeki vatandaşlar yardıma koştu. Yaralılar, olay yerine çağrılan ambulansla hastaneye kaldırıldı.
 CİHAN
  