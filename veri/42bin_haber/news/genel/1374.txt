Carroll Aslan olcak
El Mundo, "Anelka Ocak'ta West Ham'a geri dönüyor. Liverpool da Yuvaya dönecek olan Andy Carroll'u, G.Saray'a verecek" diye yazdı
 Transfer dönemi yaklaşırken bu kez G.Saray için ilginç bir senaryo ortaya atıldı. İspanyol El Mundo Deportivo Gazetesi, ara transferde forvetini güçlendirmek isteyen G.Saray'ın, West Ham'da kiralık oynayan İngiliz oyuncu Andy Carroll'u alacağını öne sürdü. Sarı-Kırmızılı ekibin Şampiyonlar Ligi'nde gruptan çıkması halinde bu oyuncuyla forvet hattını güçlendirmek istediği de hatırlatıldı.
 SEZON BAŞI OLMAMIŞTI
 HABERDE Çin'e transfer olan Nicolas Anelka'nın kulübün mali sıkıntıya girmesi nedeniyle geri dönmek istediği ve West Ham'a geleceği iddia edildi. Anelka'nın gelmesiyle boşta kalacak ve Liverpool'a dönmek zorunda olacak Carroll'un da G.Saray'a satılacağı öne sürüldü. Liverpool'un ihtiyacı olmayan Carroll'a şu anda G.Saray ve Milan'ın talip olduğu da kaydedildi. Bu oyuncu sezon başında G.Saray'ın transfer gündemine girmesine rağmen, girişimler sonuçsuz kalmıştı.
 Aneta huzurda
 G.SARAY'DA sakatlığı nedeniyle ülkesinde tedavi olan Çek yıldız Tomas Ujfalusi, sevgilisi Aneta Vignerova'yla basının huzuruna çıktı. Yanlarına 7 yaşındaki kızı Kacenka'yı da alarak yeni eş adayını basına tanıtan Ujfalusi'nin mutluluğu gözlerinden okunuyordu. Çek Cumhuriyeti'ndeki güzellik yarışması öncesi kendisinden 9 yaş küçük sevgilisiyle poz veren Ujfalusi, sorulan sorular karşısında ise sessiz kalmayı tercih etti.
 Muslera'yı yenmeçok güzel olacak
 SİVAS'IN golcüsü Kamil Grosicki, Polonya'nın, Uruguay'la oynayacağı özel maç  öncesi iddialı açıklamalar yaptı. Grosicki, rakip takımın kalesini Türkiye'den çok iyi tanıdığı Muslera'nın koruduğunu hatırlatarak, "Uruguay'da Suarez ve Cavani gibi yıldızlar var. Savunma oyuncuları bile, dünyanın sayılı kulüplerinde oynuyor. Muslera'yı da çok yakından tanıyorum. Bu maçta Muslera'yı yenmek güzel olacak" dedi.
  