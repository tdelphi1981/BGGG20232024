Koşa koşa kızarmaya mı geldin
Afrika Kupasında mücadele ettiği için Trabzonsporun orta sahada eksikliğini hissettiği Didier Zokoranın, milli takım dönüşü Türkiyede çıktığı ilk maçta kırmızı kart görmesine camia sert tepki gösterdi.
Tolunay Kafkasın göreve getirilişinden sonra sahasında 4-1lik Gaziantepspor galibiyetiyle umutlanan Trabzonsporda Sivas mağlubiyeti kadar isteksiz oyun ve Zokoranın kırmızı kartı tepkilerin odak noktası oldu. Yerel basın kırmızı kart gören Didier Zokoraya da tepki gösterirken, Sorumsuz Zokora kızardı, Zokora ikinci yarıda takımı sattı, Afrikadan gelip apar topar kırmızı kart gören Zokora Fenerbahçe derbisinde forma giyemeyecek, Fenerbahçe maçı öncesi bu yapılır mı Zokora. Böyle sevgi olmaz olsun ifadelerini kullandı. 
CANLARI İSTEYİNCE OYNUYORLAR 
 BORDO mavili takımın teknik direktörü Tolunay Kafkas oynanan kötü futbol nedeniyle eleştirilirken, hedef tahtasında futbolcular da yer aldı. Sivasspor yenilgisinin ardından sosyal medyada Gaziantepspor maçında ortaya konan futbolu beğenmeyen taraftarlar, bordo mavili futbolcuları, canları istediği zaman oynamakla suçladılar. Tolunay Kafkas da kazanan takımı değiştirmekle suçlandı. Gaziantepspor karşısında galip gelinmesinin yanı sıra sahaya konan başarılı ve arzulu futbolcu topluluğunu bozmakla suçlanan Kafkas, ayrıca Giray ve Afrika Kupasından dönen Zokora ve Bamba tercihleri nedeniyle tepki çekti. 
HOCAM SENİ CESUR BİLİRDİK 
zİrvenİn 13 puan uzağına düşen bordo mavili takımın taraftarlarının ilginç yorumları dikkati çekti. Taraftarların Sivasspor yenilgisi üzerine yaptıkları ilginç yorumlardan bazıları şöyle: Kara-denizde Çer-nobilden sonra yeni felaket Trabzon-spor, Mesele Tolunay ya da Şenol Güneş değil. Uyumayım. Ya da uyuyun tercih sizin, Temizlik şart. Takımda oynamayan, bedavadan para alanları göndermezsek böyle devam eder. Tolunay Hocam seni cesur bilirdim ama sen de acaba düzelmelerini mi bekliyorsun? 
Gerekeni yapın, oynamayanı gönderin lütfen, Koşan, ısıran orta saha oyuncuları lazım bize. Halil gibi oyuncudan gol beklersen işimiz zor, Bu oyuncu topluluğuna hangi hocayı getirirseniz getirin, hem hocayı kovdurur hem de yönetimi. Sezon sonu bir çoğu fiyatına bakılmadan satılmalı ve Tolunay Hocaya istediği kadroyu yapma şansı verilmelidir. 
Kafkas takımı dinlendirdi 
TOLUNAY Kafkas,Sivasspor maçının ardından oyuncularına bir gün izin verdi. Bordo mavili takım, F.Bahçe maçının hazırlıklarına bugün yapacağı çalışmayla başlayacak.