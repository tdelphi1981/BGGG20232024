Alışverişlerdeki anlaşmazlıklarda yeri oranlar belirlendi
Bursa Tüketiciler Derneği (BTD) Genel Başkanı Sıtkı Yılmaz müşteri, satıcı ve sağlayıcılar arasında çıkan uyuşmazlıklarda esas alınacak parasal sınırların yeniden belirlendiğini söyledi.
 Yılmaz, TÜİK tarafından belirlenen Üretici Fiyatları Endeksi'nde meydana gelen ortalama yüzde 2,57 oranında artış esas alınarak, 1 Ocak 2013 tarihinden geçerli olmak üzere düzenlendiğini kaydetti.
 Yılmaz'ın yaptığı açıklamayla göre yeni oranlar şöyle: "Tüketici Sorunları Hakem heyetlerinin bin 191,52 TL'ye kadar verdiği kararlar bağlayıcı olacak. Taraflar, kararlara 15 gün içinde tüketici mahkemesinde itirazda bulunabilecek. Müşteri, bin 191, 52 TL'ye kadar olan anlaşmazlıklarda ise hakem heyetine başvurmadan mahkemeye gidemeyecek. Büyükşehir statüsündeki illerde kaymakamlıklar nezdinde görev yapan Tüketici Sorunları Hakem heyetleri, 3 bin 110,58 TL'ye kadar olan anlaşmazlıklara bakabilecekler. Bin 191,52 ile 3 bin 110,58 TL arasındaki anlaşmazlıklarda, kararları bağlayıcı olmayıp delil niteliğinde sayılacak. Yine büyükşehir statüsündeki illerde Tüketici Sorunları İl Hakem heyetleri, 3 bin 110,58 TL üzerindeki anlaşmazlıklara bakabilecek. Verdiği her karar, delil niteliğinde olacak. Bu arada 4077 Sayılı Tüketicinin Korunması Hakkındaki Kanun'un 25. maddesi kapsamındaki cezalar da yüzde 7,80 oranında arttırıldı."
 CİHAN
  