'Bekaret kontrolü ayrılık getirdi!'
Dizi arkadaşından 'Feriha'yı oynayan Hazal Kaya hakkında çok konuşulacak iddia.
 Geçen hafta sona eren 'Adını Feriha Koydum-Emir'in Yolu' dizisinde 'Hatice Hala'yı canladıran Ayşegül Çidamlı, 'Feriha'yı oynayan Hazal Kaya hakkında ilginç bir iddiayı Kanaltürk'teki '2. Sayfa'da dile getirdi.
 Ayşegül Çidamlı şunları söyledi:
 "Senaryoda Feriha'ya bekaret kontrolü yapılacağı bir sahne vardı. Hazal 'Bunu oynamam, kadın burada küçümseniyor' diye karşı çıktı. Hatta bana 'Ayşegül abla bekaret kontrolüne götürüyorlar, bu kadar olur mu?' diye karşı çıktı. Ben de ona 'Kızım bekaret kontrolüne gidecek olan sen değilsin ki, Feriha. Rolünle gerçeği karıştırma' dedim. Dinlemedi. O sahne her şeyin sonu oldu. Hazal bir daha toparlayamadı. Meğer annesi de Mor Çatı'nın kurucuları arasındaymış. Bu yüzden Hazal, bekaret kontrolü sahnesine daha aşırı tepki göstermiş. Bir de arkadaşlarının çok dolduruşuna geldi. Çevresi Hazal Kaya'ya 'O rol sana hiç yakışmıyor. Sen daha iyisine layıksın' diye sürekli doldurdu. Çok iyi giden bir işten kim gittiyse, haksızlık yaptıysa tokadı yer. Tokadı atan da seyircidir. Hazal'ı çok seviyorum. Ama bakın 'Son Yaz' dizisi de tutmadı."
  