Emekliye kurtuluş reçetesi
Devlet, sivil toplum ve akademisyenler geçim sıkıntısındaki emekli için Ankara'da toplandı. 'Daha iyi ikinci bahar' için önemli bir adım atıldı. SGK, Maliye-Kalkınma-Kültür ve Aile bakanlıkları temsilcileri, akademisyenler ve STK'lar beklenen yasal düzenlemenin çevçevesini çizdi. Taraflar, huzurlu emeklilik için ortak aklın yol haritasını çıkardı
 Doruk ÇAKAR / ANKARA
 Emekli nüfusun yaklaşık 3,5 milyonu yani yüzde 32'si 1.000 TL'nin altında aylık alıyor. SGK emeklilerinin ortalama aylığı 810 TL. Bağ-Kur'dan emekli olanların aylık geliri ise 560 lira ile 630 lira arasında değişiyor. Emekliler içinde en fazla aylık geliri olanlar ise memur emeklileri. Onlar ise 1,350 lirayla koca bir ayı geçirmek zorunda kalıyor.
 
 1,5 MİLYON KİŞİ 60'INDAN SONRA DA ÇALIŞIYOR
 BU vahim tablo da 'ikinci bahar' hayaliyle emekli olanları yeniden çalışmaya zorluyor. Resmi rakamlara göre Türkiye'de emeklilerin yüzde 38'i emekli olduktan sonra da çalışmaya devam ediyor. 'Yaşlanmak yok, çalışmaya devam' diyen rakamlara göre; - emeklilik sonrası çalışmaya devam edenlerin yüzde 5.2'si 60 yaş ve üstü bireylerden oluşuyor. 60 yaş üzerinde istihdam edilen 1 milyon 450 bin kişi var. 
 SOSYAL Güvenlik Kurumu (SGK) ve Türk Ekonomi Bankası (TEB) tarafından dün Ankara'da organize edilen 'Emekliler Gelecek Stratejisi Konferansı'nda, emeklilikle ilgili yeni stratejiler tartışıldı. Maliye, Kalkınma, Kültür ve Turizm, Aile ve Sosyal Güvenlik Bakanlıklarının temsilcileri ile akademisyenler ve çok sayıda STK temsilcisinin bir araya geldiği konferansta 'emekli nasıl kurtulur?' sorusuna yanıt arandı. Toplantıda konuşan SGK Yönetim kurulu Üyesi ve Türkiye Emekliler Derneği Genel Başkanı Kazım Ergün iç açıtan acı tabloyu şu şekilde özetledi: 'Çalışma hayatının sonunda insanlar mutlu bir yaşam sürmek ister. Fakat emekliler bize çok acı hatıralarını anlatıyor. Yurt gezilerinde bize rastlayıp 'Maaşımızı aldık, kira ve faturaları ödedik, kalan parayla bir hafta geçinemeyoruz' diyenler var. Bir vatandaşımız, 'Şu anda evime ekmek götürecek param yok. Kendimi Zonguldak'taki Balkayası'ndan mı atayım yoksa evimin bahçesindeki ağaca mı asayım' diyen var.
 Emekliye 13. maaş için adımlar atılsın
 l ÜNİVERSİTELERE 65 yaş üstü öğrenciler için kontenjan ayılması: Böylece emeklilerin sosyal yaşamdan kopmaları engellensin.  
 l YAŞLI dostu hastane ve kent sağlık merkezlerinin oluşturulması: Emeklilere, beklemeden ve bürokratik formalitelere takılmadan hizmet verecek sağlık merkezleri oluşturulsun. 
 l EKONOMİK ve fiziksel olarak yaşlı istismarının önlenmesi: Emeklililerin ekonomik ve sosyal koşulları iyileştirilerek, ucuz işgücü olarak istismar edilmelerinin önüne geçilsin. l GENÇLERİN yaşlı bakımı konusunda bilinçlendirilmesi: Bakıma muhtaç duruma gelen emeklilere, bakım konusunda destek verecek genç nüfus bilinçlendirilsin. 
 l 13. MAAŞ olarak da adlandırılan banka promosyonları sağlansın...
 Bakım sigortası ilgi çeker
 TOPLANTI öncesinde 'emeklilere bakım sigortası'yla ilgili açıklamalar yapan SGK Başkanı Fatih Acar, bakım sigortası konusunun akademik çevrelerce tartışıldığını söyledi.  Acar şunları anlattı: Akademisyenler somut bir öneriyle geldiğinde kurum olarak bununla ilgilenebiliriz. Bu sadece bizi değil Aile ve Sosyal Politikalar Bakanlığı'nı da ilgilendiriyor.
 Psikolojik boyutu var
 BAKIM sigortası'nı Türkiye'nin gündemine taşıyan AKŞAM yazarı ve Gazi Üniversitesi Öğretim Üyesi Prof. Dr. Cem Kılıç ise şunları söyledi: Emeklilik kavramı sadece ekonomik yönlü değil. Sosyolojik ve psikolojik boyutu var. Bakım sigortası gibi Türkiye örneğine özel hizmetlerin tasarlanması ve toplumsal algının politika üretiminde göz önünde bulundurulmalıdır.'
 Emeklilerle anket de yapılsın
 l EMEKLİLERİN beklentilerinin belirlenmesi için düzenli anket yapılması: Bu anket sonuçlarına göre politikalar geliştirilecek. 
 l SPOR ve sağlıklı beslenme konusunda bilinçlendirme: Emekliler yaş ve fiziklerine uygun spor aktivitelerine yönlendirilecek ve sağlıklı beslenmeleri konusunda bilgilendirilecek. 
 l AYLIK hesabında uzun ömürlülük riskinin dikkate alınması. 
 l İNTİBAK yasasının revize edilmesi 
 l YAŞLILARIN sosyal izolasyondan korunması, huzurevlerinin yeniden yapılanması.
 Neler konuşuldu?
 l SOSYAL güvenlik ve emeklilik sistemleri: Dünya örnekleri, Türkiye uygulaması kapsamında tartışıldı ve alternatif sistemler irdelendi 
 l AKTİF yaşlanma: Emeklilerin sağlıklı yaşlanarak, üretime katkılarının sağlanması. 
 l MADDİ olanakların geliştirilmesi 
 l Yaşlılıkta sağlık hizmetleri 
 l TAMAMLAYICI emeklilik sistemleri. 
 l YAŞLILARA yönelik sosyal politikaların geleceği. 
 l GİRİŞİMCİLİK faaliyetleri.
 38 yaşında emekli olunmasa
 SGK Başkanı Acar 'Banka kuyruklarında vefat eden emeklilerimizin görüntüleri içimizi burkmuştur. Bu konuyla ilgili önce 65 yaş aylığı alanlar, sonra özürlüler ve şimdi 10 milyon emeklinin aylığını evlerinde ödeyebilecek noktaya geldik. 38 yaşında emekliliği getirenler çok büyük yanlış yapmıştır. Gelişmiş ülkelerde olduğu gibi nüfusa oranı makul seviyelerde bir emekli sayısı olsaydı, emeklilerimize çok daha fazla aylık verebilecektik' dedi.
  