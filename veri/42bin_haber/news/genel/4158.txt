Herkes yerini bilecek!
Fatih Terimin rahatsız olduğu konulara el atan başkan Ünal Aysal, Floryaya huzur getirmek için önemli bir karar aldı. Aysal, yöneticilere, Kimse kendi sahası dışında tek kelime konuşmayacak talimatı verdi.
GALATASARAY Kulübü Başkanı Ünal Aysal, Fatih Terim ve sarı kırmızılı teknik heyet ile yaşanan fırtınalı günler sonrasında, tedbiri elden bırakmıyor. 
Fatih Terim ile aradaki buzları eriten ve şampiyonlar ligindeki hedefler adına dünya yıldızı Wesley Sneijderı transfer eden Başkan Aysal, Floryanın huzuru için de yeni bir karar aldı. 
YÖNETİMDE HERKESE AÇIKLADI  
AYSAL, önceki gün gerçekleşen Yönetim Kurulu toplantısı ve yöneticilerle yediği Les Ottamanstaki yemekte üzerine basarak bir konuya dikkat çekti: Bundan böyle artık Futbol Komitesinde görev yapan İkinci Başkan Ali Dürüst ve Abdurrahim Albayrak dışında hiçbir yönetici futbol hakkında konuşmayacak!
Geçmişte yapılan maliyetli transferler, futbol takımı ve teknik heyet hakkında sarı kırmızılı idarecilerin yaptığı açıklamaların Terim ve ekibini rahatsız ettiğini düşünerek böyle bir uygulama kararı aldığı öğrenildi. 
YETER Kİ HUZUR GELSİN  
TERİM ile yaptığı görüşmelerde, Floryada işlerin huzurlu yürümesinin ne kadar kritik olduğunu bir kez daha gören Aysal, hem ligde hem de Şampiyonlar Liginde kritik bir sürece giren futbol takımınının rahat bir ortamda çalışmasını çok önemsediğini, bu kararıyla göstermiş oldu. 
Aysalın yöneticilere koyduğu yasağı anlatırken, Herkesin sadece sorumlu olduğu şube hakkında demeç versin. Aksi halde bir çok sorun çıktığını görüyoruz dediği öğrenildi. 
Aysal el koydu 
Fatih Terimin, Kasımpaşa maçı sonrası dile getirdiği sıkıntıları ortadan kaldırmak isteyen Aysal, ilk adımı konuşma yasağıyla attı. Daha önce bazı yöneticiler, transferlerin yanı sıra, teknik-taktik eleştiriler de yapınca rahatsızlık doğmuştu. 
Bayan Aysaldan hediye sürprizi 
BAŞKAN Ünal Aysalın Les Ottomans Otelde Fatih Terim, Lutfi Arıboğan, yönetim kurulu üyeleri ve eşlerine verdiği yemekte herkesi gülümseten bir sürpriz yaşandı.  Başkan Ünal Aysalın eşi Fani Aysal, Fulya Terim, Deniz Ülke Arıboğan ve tüm yönetim kurulu üyelerinin eşlerine hediye verdi. 
Hedef Şampiyonlar Ligi kupasını almak 
Dürüst, G.Saray en büyük kupayı hedefliyor ve bu kimseye imkansız gelmiyor dedi. 
GALATASARAY İkinci Başkanı Ali Dürüst, hedeflerinin Şampiyonlar Ligi kupası olduğunu açıkladı. Sarı kırmızılı yönetici Radyospora yaptığı açıklamada, Galatasarayın hedefi en yukarıya oynamaktır. En önemlisi bu şovda her zaman kalıcı olmaktır. Sneijderin Galatasaraya gelmesi Galatasarayın büyüklüğü ile ilgilidir. Amaç Şampiyonlar Ligi şampiyonluğudur. Mühim olan Galatasaray bu amacı ortaya koyduğunda bu amaç kimseye olmaz gelmiyor. Galatasaray bunu sağladı dedi.