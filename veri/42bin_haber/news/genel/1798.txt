TEB altın hesabı 700 milyon TL
TEB Altın Bankacılığı Satış Direktörü Selami Erten bankalarda bulunan altın depo hesaplarının 2011'in 3. çeyreğinde 2011 yılı başına göre yüzde 400 artış ile 140 tona ulaştığını söyledi.
 ALTIN Bankacılığı ve altına dayalı ürünlerin Merkez Bankası'nın TL zorunlu karşılıkların yüzde 30'una kadar altın tutulabilmesine imkan sağlamasıyla birlikte son yıllarda bir yatırım aracı olarak ön plana çıktığına değinen Selami Erten, böylece önceki yıllarda bu alana ilgi göstermeyen banka ve finans kurumlarının da bu alana odaklanarak yeni ürün ve hizmetler geliştirmeye başladığını ifade etti. 
 ERTEN, sözlerini şöyle sürdürdü: ' TEB olarak müşterilerimize sunduğumuz gerek vadesiz altın ve gümüş  depo hesapları, gerekse yatırımcılara oldukça cazip getiri imkanı sunan vadeli altın depo hesapları ve düzenli altın  birikimi yapmaya yarayan damla altın hesaplarımız ile 700 milyon TL'yi aşkın bir tasarrufu Türk ekonomisine kazandırmış olduk.'