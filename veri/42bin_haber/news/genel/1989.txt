Meclis'te Salman'la dayanışma
Eşinden dayak yediği iddialarıyla gündemde olan AKP Ağrı Milletvekili Fatma Salman (Kotan) dün TBMM Genel Kurulu çalışmalarına katılınca ilgi odağı oldu.
  AKP sıralarının arkasında oturan ve sol gözündeki morluk dikkat çeken Salman'ın yanına öncelikle AKP'li kadın vekil arkadaşları gelip destek verdi. CHP'li Binnaz Toprak, BDP'li Pervin Buldan ve Sebahat Tuncel de Salman'ın  yanına gelerek 'geçmiş olsun' dileklerini iletti ve dayanışma mesajı verdi. ANKARA
 Yıldırım boşanma
 AK Parti Ağrı Milletvekili Fatma Salman eşi İdris Kotan'dan boşandı. Daha ileri bir tarih olan duruşma, dün Sincan 4. Aile Mahkemesi'nde görüldü.  Duruşmaya İdris Kotan'ın avukatı ve Fatma Salman katıldı. Taraflar, anlaşmalı boşanma protokolünü tekrarladı. Nafaka ve tazminat talep etmeyen Fatma Salman 'Davacı eşimle aramızda şiddetli geçimsizlik olup, evlilik birliğimiz temelinden sarsılmıştır. Hür irademle boşanmak istiyorum' dedi.  Hakim Tuncay Öztürk, çiftin boşanmalarına ve çocukların velayetlerinin annede kalmasına karar verdi. ANKARA
  