Türk altını dokunanın elini yakıyor
ABD yaptırımları nedeniyle, İranın Türkiyeden altın alımlarının bankacılar ve altın tüccarları için mali riskler yaratması Dubaiden İrana satılan Türk altını miktarının büyük ölçüde azalmasına neden oldu.
Türkiye, uluslararası yaptırımlar nedeniyle İrandan aldığı doğalgaz karşılığında ödemelerini dolar veya euro yerine lira olarak yapıyor. İran ise yapılan ödeme karşılığında Türkiyeden altın alarak kuryelerle Dubaiye taşıyor. Dubaide altın döviz karşılığı satılıyor ya da İrana gönderiliyor. 
ABDli yetkililer küresel bankacılık sistemine erişimi çok kısıtlı olan İranın Türkiye ile yaptığı altın ticari sayesinde mali olarak ayakta kaldığını ifade ediyorlar. 
TÜRK ALTINI SORUN OLMAYA BAŞLADI 
ABD Dışişleri Bakanlığı, Senatoda İranın değerli maden ticaretinin kısıtlanmasını da kapsayacak yeni yaptırımların onaylanmasının ardından ABDli diplomatların Ankaraya gidip görüşmeler yürüttüğünü belirtmişti. 
Altın ticareti üzerinde ABDnin artan baskısı, Türk altının ticaretini yapanlar için sorun yaratmaya başladı. 
Reuters'in haberine göre, Dubaide altın ticareti yapanların çoğu Türkiyede üretilen altın külçelerini almayı kabul etmiyor. 
BÜYÜK İNDİRİM İSTİYORLAR 
Bazı tüccarlar birçok banka ve işlemcinin birkaç aydır Türk altınının ticaretini durduğunu ifade ederek, büyük indirim talep ettiklerini belirtiyor. 
Türkiyenin Birleşik Arap Emirliklerine altın ihracatı Ağustos ayında 2 milyar dolar civarına yükselmiş, fakat konuya basının yoğun ilgi göstermesinin ardından Kasım ayında 621 milyon dolara gerilemişti. 
Türkiyede bulunan bir sektör kaynağı, İranın Türkiyeden aldığı altını Dubaiye naklediyor olmasının uluslararası bankaları ve tüccarları endişelendirdiğini, bu nedenle Türkiyede üretilen altının ticaretinin durdurulduğunu söyledi. 
Reuters'a konuşan yetkili, Bu pek anlatılan bir durum değil. Geçen aydan bu yana sessizce devam ediyor. Bazı uluslararası bankalar inisiyatif aldı, Türkiyeden gelen külçe altından uzak durmak istiyorlar. dedi. 
GİZLİ İNCELEME 
İranın Türkiyeden aldığı altının Dubaiye kanalize edilmesiyle Türkiyenin Birleşik Arap Emirliklerine altın ihracatı Ağustos ayında patlama göstermişti. 
Türk bir yetkili, İranın aldığı altın hakkında Çok büyük bir doğalgaz tüketimimiz var... Altın konusunda İran piyasadan almaya çalışırsa, onları durduramayız. Altını buradan almak ve başka bir yere götürmek onların kararı... Satışı (Türkiye) devlet veya devlet kurumları yapmıyor dedi. 
Sektör kaynakları Dubai hükümetinin tüccarlar üzerindeki baskıyı artırdığını ve Türkiyeden gelen altını almak konusunda dikkatli olmalarını istediğini ifade etttiler.