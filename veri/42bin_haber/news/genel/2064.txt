2013 yılının yol haritasını belirleyecek
Ağaoğlu Şirketler Grubu, 2013 yılının yol haritasını 700 çalışanı ile birlikte Uludağ’da belirleyecek.
 15 Aralık 2012 tarihinde başlayacak toplantılarda, grup 2012 yılının genel değerlendirmesi, 2013 yılı genel ekonomik beklentileri, 2013 yılı yatırım stratejileri ve mali bütçesinin planlanması konularında çalışacak. 
 
 Toplantılar hakkında değerlendirme yapan Ağaoğlu Şirketler Grubu CEO’su Hasan Rahvalı, “Yapılacak toplantı ve çalışmalar kapsamında orta ve üst düzey Ağaoğlu çalışanları bir araya gelerek 2013 yılının stratejilerini belirleyecek. Kurumsal yapımıza bağlı olarak tüm süreçlerde çalışanlarımızla ortak alınan kararlar doğrultusunda hedeflerimizi belirleyeceğiz.’’ dedi.
 2013 yılının stratejilerinin ortaya konacağı toplantılardan çıkan sonuçlar ise 22 Aralık 2012 Cumartesi Uludağ’da düzenlenecek bir basın toplantısı ile tüm kamuoyu ile paylaşılacak.
  