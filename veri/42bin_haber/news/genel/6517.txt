1 milyon kişiye ulaşacak podyum
New York, Berlin, Sydney, Moskova ve Tokyo moda haftalarını düzenleyen IMG, bu yıl İstanbulu da uluslararası ağa dahil ediyor. 19 defile ve 12 sunuma ev sahipliği yapacak Mercedes-Benz Fashion Week Istanbulu 200 ülkeden yaklaşık 1 milyon kişi takip edecek, Türk tasarımcılar global oyuncu olacak.
BUGÜN başlayan ve beş gün sürecek olan Mercedes-Benz Fashion Week İstanbul, ilk kez dünyanın en büyük eğlence şirketi IMG tarafından düzenleniyor. New York, Berlin, Sidney, Moskova ve Tokyo gibi pek çok önemli şehirde moda haftaları düzenleyen IMG ile İstanbulun kaderinin değişmesi bekleniyor. IMG Fashionun hedefi İstanbulu ilk önce bölgesel, sonrasında ise global bir oyuncu haline getirmek. 
IMG Moda Etkinlikleri Genel Müdürü ve Başkan Yardımcısı Peter Levy, Hedefimiz IMG Fashionun tecrübesini kullanarak Türk tasarımcıları uluslararası ağımızla buluşturmak. İstanbul daha şimdiden IMG Fashionun uluslararası Mercedes-Benz Fashion Week dijital ağına dahil oldu dedi. 
200 ÜLKEDEN TAKİPÇİ 
Levy sözlerini şöyle sürdürdü: Etkinlik, Mercedes-Benz Fashion Weekin dünya çapında yaklaşık 200 ülkeden toplam 1 milyondan fazla takipçisine ulaşma şansını yakaladı. Ayrıca dünyanın önde gelen moda ve eğlence etkinliklerini fotoğraflayan Getty Images ile çalışıyoruz. İstanbulda etkinlik esnasında çektiği tüm fotoğrafları uluslararası sitesinde konumlandırarak etkinliği uluslararası basına taşıyacak. 
MODA TİCARETİNDE LİDER 
İstanbul Moda Haftasını çeşitli sivil toplum kuruluşları ve derneklerin yanı sıra IMG ve Doğuş grubu ortaklığıyla kurulan IMG Doğuşun üstlendiğini hatırlatan Levy, Bu etkinliğin Türkiyeyi moda ticareti alanında lider bir ülke olarak konumlandırmada kilit rol üstleneceğine dair tüm kuşkularımızı bertaraf ettik dedi.  
19 Türk tasarımcı 
Antrepo 3ün  Runway alanında toplam 19 defile (Mehtap Elaidi, NIAN by NIHAN BURUK, RED BEARD BY TANJU BABACAN, Tween, ATILKUTOGLU, Aslı Güler, Janucha by Jale Hürdoğan, Tuvanam, Niyazi Erdoğan, Simay Bülbül, Nihan Peker, Nej, Özlem Kaya, Gamze Saraçoğu, Studio Kaprol, Argande, Hakan Akkaya, Adl+Cengiz Abazoğlu, Soul by Özgür Masur.) gerçekleştirilecek. Studio alanında ise Ece Gözen, Lady Faith, Songül Cabacı, Begüm Salihoğlu Couture, Emre Erdemoğlu, Ayşe Deniz Yeğin, Tuba Ergin, Ayhan Yetgin, Nazlı Bozdag, Kith&Kin, Selma State, DB Berdan sunum yapacak.  
Bir yıllık altyapı hedefi 
IMG Doğuş CEOsu Ahmet Ünüvar, bu etkinliği oluşturmak ve yetenekli Türk tasarımcıları uluslararası platforma taşımak için gayretli bir biçimde çalıştıklarını söyledi. Ünvar İşbirliği içinde, yerel moda sektörüne bir senelik bir program çerçevesinde markalarını tanıtabilecekleri ve bireysel iş hedeflerini gerçekleştirebilecekleri güçlü bir altyapı kurmak için çalışıyoruz dedi.