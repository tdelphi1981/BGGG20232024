Petrol 100 doların altına zor iner
ULUSLARARASI Enerji Ajansı (IEA) Baş Ekonomisti Fatih Birol, Davosta bugün başlayan Dünya Ekonomik Forumunda (WEF) Ortadoğudaki siyasi gelişmelerden, dünya ekonomisinin resesyona girmesine kadar her yıl farklı konuların ön plana çıktığına dikkat çekerek, bu yılki zirvenin belki de en önemli gündem maddesinin enerji olacağını bildirdi.
Birol, ikili görüşmelerde ise kendisine en çok petrol fiyatlarının sorulduğunu anlattı. Davosta enerjiyle ilgili önemli oturumları yönetecek, ayrıca dünyanın önde gelen şirketlerinin CEOları ve üst düzey yöneticileriyle ikili görüşmeler gerçekleştirecek olan Birol, yıllardır katıldığı zirvede kendisine en sık sorulan sorunun Petrol fiyatları hangi seviyede kalacak? olduğunu belirtti. 
EN MERAK EDİLEN SORU 
Geçtiğimiz yıl petrol fiyatlarının ortalama 110 dolar seviyesinde olduğunu vurgulayan Birol, şöyle devam etti: Bu yıl da Davosta petrol fiyatlarını soracaklar. Ben şimdiden size onlara vereceğim yanıtı vereyim: 2013 yılında petrol fiyatları ortalama 100 doların altına inerse şanslı olduğumuzu addederim. Çindeki talep hala güçlü. Üretim açısından bakılınca ise Ortadoğudaki jeopolitik gerilim devam ederse, petrol fiyatlarını artıracak bir faktör olabilir. Fiyatın 100 dolarlar civarında olabileceğini düşünüyorum.  
ÜÇ KRİTİK MADDE 
Birol, Dünya Ekonomik Forumunda enerji alanıyla ilgili şu üç konunun ağırlıkla tartışılacağını da dile getirdi: 
1- ABD ve Kanadada, konvansiyonel olmayan doğalgaz ve petrol devrimi ve yansımaları. Bunlar, sadece enerji alanında değil, ülkelerin ekonomik rekabet gücündeki dengeleri de ciddi şekilde değiştirmeye başladı. Önemli bazı jeopolitik yansımaları oluyor. Acaba ABD ve Kanadada yaşanan bu devrim, başka ülkelerde tekrarlanabilir mi? Hangi ülkeler gündemde olabilir?
2- Çindeki petrol talebi hızlı şekilde artmaya devam ediyor, fiyatlar yine 100 dolarların üzerinde. Petrolde üretim büyümesi nereden gelecek? Büyüme için en cazip ülke Irak. Ancak özellikle merkezi hükümet ve Erbil arasındaki sorunlar, üretimdeki büyümeyi engelleme potansiyeli olduğunu gösteriyor.
3- Yenilenebilir enerjide, 
10 yıl aradan sonra ilk defa 2012de yatırımlarda bir düşüş görüldü. Birçok Avrupalı yenilebilir enerji şirketinde ciddi çalkalanmalar oldu. Yenilenebilir enerji artık durağan dönem veya düşüşe mi geçti? Nasıl tekrardan ayağa kaldırılabilir? 
Ekonomik baskı Irakta sorunu çözer 
FATİH Birol, Irakta ne kadar petrol üretimi bekliyorsunuz sorusuna, Irakta önümüzdeki çeyrekte önemli büyüme olmayacağını söyleyeceğim. Iraktaki iç meseleler mutlaka ve mutlaka halledilmeli. Şu anda merkezi hükümet ve bölgesel hükümet arasındaki sorunun çözülmemesi iki tarafın da işine gelmiyor. Ekonomik baskının politik sorunları çözeceğini düşünüyorum. Petrol üretimi 2020ye kadar günlük 6 milyon varile çıkabilir yanıtını verdi.  
 