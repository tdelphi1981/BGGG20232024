Öğretmen cinayetinde düğüm çözülüyor
Kocaile'nin İzmit İlçesi'nde 2 Ekim'de yol kenarında cesedi bulunan sözleşmeli öğretmen Serpil Kömürcü (25) cinayetinin sır perdesi aralanıyor.
 Genç kadının başında darbe izi, kolları ve bir ayağının kırık olması nedeniyle dövülerek öldürüldüğünün anlaşılması üzerine polis, kentteki 400 güvenlik kamerasını inceledi. Kömürcü'nün olay günü yengesinin yanından sinirli bir şekilde ayrıldığı, daha sonra bir araca bindiği saptandı. Kamera görüntülerinde aracın plakası net görünmediği için TÜBİTAK'ta özel yöntemle belirgin hale getirildi. Aracın, bir fabrikada yemek hizmeti veren firmada aşçı olarak çalışan Selami K.'ya ait olduğu tespit edildi. Gözaltına alınan Selami K. ifadesinde, Serpil öğretmeni Kandıra'ya götürmek için aracına aldığını, ancak garip davranışlarda bulunması nedeniyle yolda ona tokat atıp araçtan attığını söylediği öğrenildi. Sorgusu devam eden zanlı adliyeye sevk edilecek.
 Ulaş TEKİN / KOCAELİ