Galatasaray Üniversitesi'nde yangın
Galatasaray Üniversitesi Beşiktaş kampüsündeki 142 yıllık tarihi ahşap binada yangın çıktı. Binanın yanan çatı kısmı çöktü. Yangına karadan ve denizden söndürme araçlarıyla müdahale edildi. Saat 19.00 sularında başlayan yangın gece yarısına doğru kontrol altına alındı. Üniversitenin iç bölümlerinde soğutma çalışması yapılıyor.
Üniversitenin Ortaköy'deki kampüsünde bulunan 1871 yılında inşa edilen tarihi ahşap binanın 3. katında iddiaya göre bir öğretim görevlisinin odasındaki elektrik kontağından yangın çıktı. Kısa sürede büyüyen yangın ahşap binayı sardı. Çatıya sıçrayan yangına denizden ve karadan müdahale edildi.

GALATASARAY ÜNİVERSİTESİ'NDE YANGIN - FOTO GALERİ

DENİZDEN YANGINA BÖYLE MÜDAHALE EDİLDİ / WEB TV

  Prof. Ortaylı: Yangınlar düşündürücü  
Yangının aniden büyümesi üzerine olay yerine Sarıyer, Beşiktaş, Şişli ve Beyoğlu itfaiyesi ekipleri yönlendirildi. Ayrıca denizden de söndürme araçları ile yangına müdahale edildi. Tarihi binadaki alevlere su ve köpükle müdahale edelirken, binanın çatısı çöktü. 

VALİ HÜSEYİN AVNİ MUTLU'DAN AÇIKLAMA / WEB TV

Yangının çevredeki binalara sirayetini önlemeye çalışan itfaiye ekiplerinin binada öğrenci olması ihtimaline karşı arama yaptığı görüldü. İtfaiyenin çalışması sırasında, polis de Çırağan Caddesi'ndeki trafiği durdurdu.

  KARADAN DENİZDEN YANGINLA SAVAŞ 
ZABIT TUTULURKEN YANGIN ÇIKTI

Galatasaray Üniversitesi Rektörü Ethem Tolga, yangının önce bir dumanla farkedildiğini ardından hemen süratle yangına müdahale edildiğini söyledi. Ethem Tolga olay yerine gelen itfaiyenin müdahale ettiğini ve yangın olmadığı için zabıt tutulurken çatıdan dumanlar yükseldiğini belirtti. 

Rektör Ethem Tolga yangınla ilgili şunları söyledi:

"Saat 19.00 civarında bir öğretim üyesinin odasından bir elektrik kontağı marifetiyle işte bir duman söz konusu oluyor. Sonra yangın alarmı çalıyor. Güvenlikçiler hemen gelip müdahale ediyorlar, söndürüyorlar daha doğrusu alev bile yok. Dumanlı yere köpük sıkıyırlar. Sonra itfaiye geliyor, itfaiye yangın söz konusu olmadığı için zabıt tutarken ondan sonra çatıda işte dumanlar çıkıyor daha sora alev alıp gidiyor. Bizim tahminimiz elektrik kablolarından yangının yürümüş olması, yani görünmeyen kısmından yürümüş olması ve çatıya kadar devam etmiş olması. Kagir ama büyük bir kısmı ahşap. Çok eski kuru tahtalarımız var, yani söndürmesi zor oluyor. Şimdi bütün itfaiye, kıyı emniyet hep birlikte çalışıyorlar, umarım kontrol altına alınır. Bu Çırağan Sarayı'na olan kısım henüz kontrol altına alınamadı, umarım o da alınır. Alevler çatıda var ama biraz düşük. Yani o bir saat öncseni göre düşük. İşte uğraşıyorlar. İnşallah kısa zamanda şey olur. 

Umarım bir katımız, çatımız ve onun altındaki zarar görmüş olur, daha altta iki katımız, umarım oralara sıçramaz. Burası öğretim üyelerinin ve idarenin olduğu kısım. Öğrencilerin ders yaptığı kısım yolun öbür tarafı oluyor. Şu anda can kaybı gözükmüyor, umarım yoktur. Boşaltılmış. çünkü bina böyle alev alev yanan bir şey değil.  
Biz bilgisayar merkezi başka binada, orada onları koruma altına aldık. Bir an önce arşivlerimiz zaten bilgisayar şeyinde, onlarda bir sorun olacağını zannetmiyorum." 
   Galatasaray Üniversitesi'nde yangın 
DUYGULARINIZI YAZIN YAYINLAYALIM 
TARİHİ BİNALAR  TEK TEK KÜL OLUYOR   
İstanbul'da bir ay içerisinde tarihi mekanlarda üçüncü kez yangın çıktı. Galatasaray Üniversitesi'nden önce Aralık ayında Kapalı çarşı'da ve Cağaloğu'nda bulunan 150 yıllık İl Milli Eğitim Müdürlüğü binasında yangın çıkmıştı. Yangınlarda tarihi mekanlarda büyük zarar meydana gelmişti.

142 YILLIK TARİH YANDI

Yanan bina, Galatasaray Üniversitesi tarafından kullanılan, Feriye Saraylarıolarak da bilinen ve Çırağan Sarayının müştemilatı olan bina. Sultan Abdülaziz döneminde mimar Sarkis Balyan tarafından 1871de inşa edilen ve resmi adı İbrahim Tevfik Efendi Sahilsarayı olan ana bina, uzun yıllar Galatasaray Lisesinin kız bölümü dersliği ve yatakhanesi olarak kullanıldıktan sonra Galatasaray İlkokuluna tahsis edildi ve 1992 yılında da üniversiteye devredildi. İlk dönemde idari birimler, sınıflar, kütüphane ve öğretim üyelerinin bürolarını barındıran ana bina, günümüzde sadece idari birimlerin bir kısmı ile Hukuk, İİBF ve İletişim Fakülte sekreterliklerini ve bu fakültelerde görevli öğretim üyelerinin bürolarını içeriyor.
  GALATASARAY ÜNİVERSİTESİ'NDE YANGIN