Belgrad seferleri başladı
Yurt içinde ve yurt dışında uçuş ağını genişletmeye devam eden Pegasus Hava Yolları’nın 2013 yılında uçuşlarına başladığı ilk yurtdışı uçuş noktası Belgrad oldu.
 Pegasus Hava Yolları’ndan yapılan açıklamada uçuş ağına eklenen 26. ülkedeki 62. Uçuş noktası olan Belgrad uçuşlarının ilkinin 1 Şubat 2013’te gerçekleştiği bildirildi. Açıklamada, Pegasus Hava Yolları’nın Belgrad uçuşlarının Şubat ayından itibaren her hafta Salı, Perşembe, Cuma ve Pazar günleri Sabiha Gökçen Havalimanı’ndan karşılıklı olarak 49.99 Euro’dan başlayan fiyatlarla gerçekleştirileceği kaydedildi.
 
 Verilen bilgiye göre, Pegasus yolcuları Belgrad’dan Türkiye’de Adana, Alanya Gazipaşa, Ankara, Antalya, Bodrum, Dalaman, Diyarbakır, Elazığ, Gaziantep, Hatay, İzmir, Kayseri, Konya, Samsun, Sivas, Şanlıurfa, Trabzon, Kütahya Zafer, Malatya’ya; yurtdışında ise Almati, Beyrut, Dubai, Krasnodar, Kuzey Kıbrıs, Londra, Omsk, Tahran, Tel Aviv ve Tiflis’e olmak üzere toplam 10 ülkede 29 noktaya bağlantılı olarak uçabilecekler.
 Pegasus Hava Yolları’nın yeni uçuş noktası Belgrad ile birlikte, Balkanlarda Bükreş, Priştine, Üsküp, Belgrad olmak üzere 4 farklı noktaya uçuyor. Pegasus Hava Yolları’nın  28 Şubat’ta uçmaya başlayacağı Saraybosna hattı ile Balkanlardaki uçuş noktalarını 5’e çıkaracağı bildirildi.
 ANKA