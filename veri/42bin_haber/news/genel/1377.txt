Ben dünya sanatçısıyım AKP'den korkmuyorum
Twitter'da paylaştığı yazılar gerekçe gösterilerek hakkında dava açılan Fazıl Say'ın yargılanması devam ediyor.
 SOSYAL medyada paylaştığı yazılarla hakkında dava açılan dünyaca ünlü piyanist Fazıl Say suskunluğunu bozdu, 'Zor beni hapse atmaları' dedi. CNN Türk'te Enver Aysever'in sunduğu Aykırı Sorular programına katılan Fazıl Say, 'Suçlu olduğumu hissetsem kendiliğimden hapse girerim' açıklamasında bulundu. Fazıl Say, özetle şöyle konuştu:
 - ONLAR 75 milyonluk Türkiye'nin 37.5'inin oyunu almış olabilir. Ben de 350 milyonluk AB'nin kültürlerarası büyükelçisiyim. Ben de onların avukatıyım. Zor beni hapse atmaları. Ha hala atıyorlarsa buyursun atsınlar. Ama şu bir gerçek, burada oyunlar dönüyor. 
 - DESTEK vermeyenlerin benimle hesaplaşmak istemeleri beni ilgilendirmez. Bütün dünya bu davada benim suçsuz olduğumu biliyor. Suç diye bir şey vardır dünyada. Suçlu olduğumu hissetsem rahatsız olur ve belki de kendiliğimden hapse girerim. 
 - AKP'den korkmuyorum, büyük bir problem olarak görüyorum bu baskıyı. Bir insanın Allah'a inanıp inanmamasını bile hükümet mi tayin edecek. Benim şu anda içinde bulunduğum davaya baksana çok trajik bir dava. Bütün dünya gülüyor Türkiye'ye.
  