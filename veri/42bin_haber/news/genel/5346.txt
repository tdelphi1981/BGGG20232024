Kayıtlar başladı
3 yıldır yurtdışında müzik kariyerine devam eden Koray Candemir ülkesine geri döndükten sonra Türkiye’nin önemli müzik şirketlerinden Sony Music Türkiye ile anlaştı.
 Albüm kayıtları için stüdyo çalışmalarına başlayan Koray Candemir’in albümü Mart ayı içinde müzik marketlerdeki yerini alacak. Prodüktörlüğünü Mor ve Ötesi’nden tanıdığınız Burak Güven’in yaptığı 11 şarkıdan oluşacak albümde Koray Candemir’e ait şarkıların yanı sıra sürpriz sanatçıların da besteleri yer alıyor.