9 odalı malikane
İngilterenin dördüncü en zengin adamı unvanına sahip Formula 1 patronu Bernie Ecclestoneun kızı Tamara Ecclestone, Bel Airdeki dokuz odalı malikânesine taşındı. Los Angelestaki yeni evinde HELLO!ya açan 28 yaşındaki Ecclestone, 2013 kesinlikle benim yılım olacak diyor.
TAMARANIN 9 ODALI MALİKANESİ FOTO-GALERİ  

Formula 1in veliahdı Tamara Ecclestone, evine yeni taşınmış olsa da yabancılık çekmediğini ve yeni hayatına hemen alıştığını söylüyor ve ekliyor: Güneş pırıl pırıl parlıyor, kız kardeşim hemen yakınımda... Bundan daha mutluluk verici ne olabilir ki? 2013 kesinlikle benim yılım olacak!     

Röportaj devam ederken de bir moda tasarımcısının atölyesini aratmayan muhteşem bir kıyafet koleksiyonunun bulunduğu giyinme odasına doğru ilerliyor ve hepsini İngiltereden özel olarak getirttiğini belirtiyor.    

Hello!ya evini nasıl dekore ettiğini anlatırken odaları teker teker gezdiriyor. Uzun süredir birlikte olduğu işadamı sevgilisi Omar Khyamiden temmuz ayında ayrılan Ecclestone, sözlerine söyle devam ediyor: Geçtiğimiz yıl benim için çok zor geçti. İnanın zor atlattım. Ama yaşadığımız her şeyin bir nedeni var, her ne kadar kalbiniz kırıldığında bunu çok anlayamasanız da...

Şimdilerde bekârlığın tadını çıkaran genç kadın, işine odaklanmış ve Londranın batısında 45 milyon Pounda aldığı ve 18 milyon Pounda yeniden dekore ettireceği evine konsantre olmuş durumda. Heyecanlandığı bir diğer konu da 24 yaşındaki kardeşi Petranın doğumuna sayılı günler kalması...
Tamara Ecclestone, evinin ve özel hayatının kapılarını ardına kadar açtığı Hello!ya, ayrılık acısından yeni hayatını kurduğu Los Angelestaki evine, televizyon programına olan tutkusundan ideal erkek tanımına birçok şey anlattı.     

ONLARLA EVLENEN YAŞADI FOTO-ANALİZ

TEYZE OLMAK İÇİN SABIRSIZLANIYORUM   

Tamara evin gerçekten çok güzel. Seni Los Angelestan bir ev almaya iten sebep ne oldu?

- Son birkaç aydır Amerikada zaman geçirmekten keyif alıyorum. Kız kardeşimle birlikte olmayı ve buradaki hayat tarzını seviyorum. Yeni çıkaracağım saç bakımı ürünlerimin de Amerikada olacağını düşünürsek, burada olmak için birçok sebebim var diyebilirim.

Kız kardeşin çok yakında ilk çocuğunu dünyaya getirecek. Onun burada yaşaması taşınma sürecini hızlandırmış olabilir mi?

- Petra hamileliğiyle ilgili basına konuşmuyor. Bu sebeple ben de bu konuya girmeyi çok istemiyorum. Biz birbirimize çok yakınız ve onun bu hassas zamanında yanında olmak istiyorum; çünkü biliyorum ki bir daha bu günlere geri dönemeyeceğiz. Teyze olmak için sabırsızlanıyorum ve onun yanından bir an bile ayrılmak istemiyorum.

Kız kardeşin Petra gibi sen de artık devamlı Los Angelesta mı yaşayacaksın?

- Benim asıl evim, büyüdüğüm yer olan Londra... Şu an burada olmam için birçok nedenim var ama Londra benim asıl yaşadığım yer. New Yorkta işimle ilgili olan toplantılara mutlaka katılıyorum ama iki yaşam alanım İngiltere ve Los Angeles olacak. Şu an beni Londraya bağlayan bir şey yok. İstediğim gibi yaşamanın verdiği özgürlük hissi beni gerçekten huzurlu yapıyor. Daha önce hiç böyle bir şey yaşamamıştım.

Saç bakımı ürünleri çıkartacağını söylemiştin. Ondan da biraz bahseder misin?

- New Yorkta bir basın toplantısı düzenledik ve ürünümüzü tanıttık. Çok yakında Amerikada ve İngilterede satışları başlayacak; beklediğimden çok daha olumlu sonuçlar alıyorum. 
HAYATIMA GİRECEK ERKEK ANNESİNE DÜŞKÜN OLMALI

Omar Khyami ile yaşadığın ilişkiden sonra erkeklere olan bakışın değişti mi?

- Güven olmadan bir ilişkinin devam etmesi mümkün değil. Güven benim için çok önemli. Bir erkeğin aynı zamanda beni güldürebilmesi gerekiyor. Eğer birlikte gülüp eğlenemiyorsanız, gelecek 30 yılı, belki de daha fazlasını nasıl paylaşacaksınız? Omarla olanlardan sonra beni sabah uyandığımda gülümsetecek, küçük şeylerle bile mutlu olup eğlenebileceğim biri olmalı hayatımda. Bir de annesine düşkün olması gerekiyor. Annesini seven bir erkek başka bir kadını da aynı şekilde sevebilir. 

Petranın hamile olması senin de annelik duygularını harekete geçirdi mi?

- Hayır. Petra hayatının en mutlu günlerini yaşıyor. O ve eşi James çok mükemmel bir çift. Onlar sadece benim de mutlu bir ilişki yaşayabileceğime dair bir umut oluyorlar. Ama bu, şu an böyle bir şeye hazır olduğum anlamına gelmez. Bir ilişkiye henüz hazır değilim. 
Bel Air Country Clubdaki malikane, 19 bin dönümden büyük bir arazi içinde konumlanmış. İçinde özel bir barı, oyun odaları, spor odası ve özel bir sinema salonu bile bulunuyor.