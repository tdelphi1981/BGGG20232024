Kartal sonunu getiremedi
Beşiktaş seyircisi önünde 2-0 öne geçtiği ve rakibinin 10 kişi kaldığı karşılaşmada Kardemir Karabükspor'la 2-2 berabere kalarak İnönü'de kabus gördü.
İNÖNÜ'DE DÜNYANIN EN GÜZEL OLAYI OLDU Orhan Can yazıyor...

Geçtiğimiz hafta Galatasaray derbisinde mağlup olarak 11 haftalık yenilmezlik serisi noktalanan Beşiktaş bu kez de seyircisi önünde Kardemir Karabükspor'la 2-2 berabere kaldı. 2-0 geriye düştüğü ve 10 kişi kaldığı karşılaşmada Kardemir Karabükspor golleri karşılaşmanın ikinci yarısında buldu. Beşiktaş'ın gollerine İbrahim Toraman ve Olcay imza atarken, Kardemir'in gollerinde Ahmet İlhan ve Lua Lua imzası vardı. 
Konuk ekip 2-0 geriye düştüğü dakikada Erdem'in atılmasıyla 10 kişi kalmasına rağmen son yarım saatte bulduğu gollerle İstanbul deplasmanından bir kez daha puanla dönmeyi başardı. Karabükspor sezonun ilk yarısında İstanbul'da oynadığı karşılaşmalarda hem Fenerbahçe hem de Galatasaray'ı 3-1'lik skorlarla mağlup etmeyi başarmıştı. Bu sonuçla mavi kırmızılı ekip İstanbul deplasmanından oynadığı üç maçtan 7 puan çıkartmayı başardı.

BEŞİKTAŞ-K.KARABÜKSPOR MAÇININ FOTOĞRAFLARI Emre Oktay'ın objektifinden... 
İKİNCİ YARIDA GALİBİYET YOK 
Beşiktaş ise sezonun ikinci yarısına çok kötü bir başlangıç yaptı. İkinci yarının ilk maçında İnönü'de İstanbul BB ile 2-2 berabere kalan siyah beyazlı takım, geçtiğimiz hafta oynanan derbi mücadelesinde Galatasaray'a 2-1 mağlup olmuştu. Beşiktaş bu karşılaşmadan da eşitlikle ayrılarak 3 maçta sadece 2 puan alabilirken 7 puan kaybetmiş oldu.

 AYBABA: "MAÇIN KADERİNİ DEĞİŞECEK AZ OYUNCUMUZ VAR" 
FERNANDES AYBABA'NIN ELİNİ SIKMADI
Karabükspor eşitliği yakaladıktan sonra Beşiktaş teknik direktörü Samet Aybaba çok tartışılan bir karara imza attı ve Fernandes'i oyundan çıkartarak yeni transfer Dentinho'yu oyuna soktu. Oyundan çıkarken sinirli olduğu görülen Fernandes kulübede kendisine elini uzatan Aybaba'nın elini sıkmadı. 

BEŞİKTAŞ'TA ALMEIDA ŞOKU 
STAD: İnönü
BEŞİKTAŞ: Mcgregor, Mehmet Akgün, Ersan, İbrahim Toraman, Gökhan, Necip, Oğuzhan, Fernandes (DK.73 Dentinho), Holosko, Olcay, Almeida (DK.15 Sinan)
YEDEKLER: Cenk, Emre, Escude, Hasan, Mehmet Akyüz, Dentinho, Sinan Kurumuş
K. KARABÜKSPOR: Bora (DK.33 Tomic), Seric, Mabiala, Deumi, Erdem, Yiğit, Birol, Ahmet İlhan, Hakan Özmert (DK.46 Lua Lua), Hamroun, İlhan
YEDEKLER: Tomic, Selim, Lua Lua, Hakan Söyler, Anıl, İshak, Burak
SARI KART: Erdem, Seric, Lua Lua (K.Karabükspor) / İbrahim Toraman, Gökhan (Beşiktaş)
KIRMIZI KART: Erdem (K.Karabükspor)
GOLLER: DK.16 İbrahim Torman, DK. 58 Olcay / DK.60 Ahmet İlhan, DK.69 Lua Lua
 
 MAÇTAN DAKİKA DAKİKA POZİSYONLAR

BAKKAL: "OYUNCULARIMI KUTLUYORUM" 
MAÇTAN NOTLAR...
Spor Toto Süper Lig'de Beşiktaş'ın Kardemir Karabükspor ile yaptığı karşılaşmada sakatlığı geçen Hugo Almeida, ilk 11'de sahaya çıktı.Sakatlığı nedeniyle Galatasaray derbisinde görev alamayan Portekizli oyuncu, bu karşılaşma öncesi takımıyla birlikte gerçekleştirdiği iki antrenmanın ardından hazır hale geldi ve teknik direktör Samet Aybaba tarafından ilk 11'de sahaya sürüldü. Almeida'nın forvete dönmesi sonrası, Galatasaray karşısında bu bölgede etkisiz kalan Holosko, alışık olduğu sağ kanatta takımının kozu oldu. Teknik direktör Aybaba, Galatasaray maçında yedek tuttuğu Oğuzhan Özyakup'a ise 1 maç aradan sonra Kardemir Karabükspor karşısında forma verdi.

ZORUNLU REVİZYON
Samet Aybaba, bugünkü mücadelede cezalı oyuncular nedeniyle zorunlu revizyona gitti. Geçen hafta gördükleri sarı kartlarla cezalı duruma düşen Tomas Sivok, Roberto Hilbert ve Veli Kavlak, Kardemir Karabükspor karşısında takımlarını yalnız bıraktılar. Aybaba, Sivok'un yokluğunda savunmanın göbeğinde İbrahim Toraman'ın yanında Ersan Adem Gülüm'e görev verdi. Hilbert'in yokluğunda Mehmet Akgün savunmanın sağında oynarken, Veli Kavlak'ın yerine de Oğuzhan Özyakup forma giydi.

DENTINHO YEDEK SOYUNDU
Siyah-beyazlı ekibin Ukrayna'nın Shakhtar Donetsk Kulübü'nden yarım sezonluğuna kiraladığı Dentinho, geçen hafta olduğu gibi bugünkü maçta da yedek soyundu. Dentinho'nun yanı sıra Cenk Gönen, Escude, Emre Özkan, Hasan Türk, Mehmet Akyüz ve Sinan Kurumuş, ilerleyen dakikalarda görev almak için yedek beklediler. Beşiktaş'ın Ankaragücü'nden devre arasında kadrosuna dahil ettiği Sinan Kurumuş da kadroda kendisine yer bularak BJK İnönü Stadı'nda ilk heyecanını yaşadı.

GÖKHAN SÜZEN VE DENTINHO, İLK KEZ TARAFTARIN ÖNÜNDE
Kara kartallarda devre arasında transfer edilen Gökhan Süzen ve Dentinho, taraftarların önüne ilk kez çıkmanın heyecanını yaşadılar.
Galatasaray karşısında ilk 11'de oynayan Gökhan Süzen'in yanı sıra Dentinho da BJK İnönü Stadı'na ilk kez çıktı. Taraftarlar, maç öncesi Dentinho ile Gökhan Süzen'i tribünlere çağırarak alkışladılar.

CENK GÖNEN'E DESTEK
Takımda uzun zamandır forma giyme fırsatı bulamayan Cenk Gönen'e destek taraftarlardan geldi.
Taraftarlar, diğer yedek oyuncularla birlikte ısınan Cenk Gönen'i tribünlere çağırarak alkışladılar. Siyah-beyazlılar, yedek kaleciye Bu taraftar senden çok şey bekliyor şeklinde tezahürat yaptılar.

NIANG TRİBÜNDE
Beşiktaş'ın yine devre arasında Katar'ın Al-Sadd takımından kiralık olarak transfer ettiği Mamadou Niang, Kardemir Karabükspor maçını tribünden takip etti. Senegalli oyuncu, mücadeleyi locadan izledi.

STADIN BÜYÜK BÖLÜMÜ DOLDU
İki takım arasındaki karşılaşmada, tribünlerin büyük bölümü doldu. Sezon başından beri olduğu gibi Kapalı Tribün boş kalırken, mücadeleyi 25 bine yakın taraftar izledi. Yaklaşık bin kişilik Kardemir Karabükspor taraftarı da kendilerine ayrılan bölümden takımlarına destek verdiler.

TARAFTARIN CENTİLMENLİK GÖSTERİSİ
Karşılaşma öncesi iki takım taraftarları, centilmenlik gösterisinde bulundular. Takımlarını desteklemek üzere stada gelen Beşiktaş ve Kardemir Karabüksporlu taraftarlar, iki takım oyuncularını birlikte tribünlere çağırdılar. Her iki ekibin oyuncuları birlikte tribünlere giderek taraftarları selamladılar. Kardemir Karabüksporlu taraftarlar da, Beşiktaş sen bizim kardeşimizsin şeklinde tezahüratta bulundular. Bu arada iki takım oyuncuları, Ekmeğini israf etme yazılı pankartla sahaya çıktılar.

KARDEMİR KARABÜKSPOR'DAN GAZETECİLERE JEST
Kardemir Karabükspor, karşılaşmada basın mensuplarına küçük bir sürpriz yaptı. Konuk ekip yetkilileri, 10 Ocak Dünya Gazeteciler Günü dolasıyla basın tribününde bulunan koltuklara üzerinde Gazeteciler gününüz kutlu olsun yazılı birer gül bıraktılar. Bu arada Kardemir Karabükspor'da, Afrika Kupası maçlarını tamamlayarak dönen Lualua ile Mabiala kadroda yer aldılar. Önemli maçlardaki performansıyla dikkat çeken Lualua yedek soyunurken, Mabiala ilk 11'de görev aldı.