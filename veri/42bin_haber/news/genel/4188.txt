Hakkari AKP'de atama muamması
Başbakan Erdoğan'ın Hakkari'de oy kaybeden partisini güçlendirmek için geçen dönem Hakkari Milletvekili olan Abdülmüttalip Özbek'i il başkanı olarak atadığı öne sürüldü. AK Parti'nin Tunceli'yle birlikte milletvekili çıkaramadığı iki ilden biri olan Hakkari'de halen il başkanlığı binası bulunmuyor. Özbek salı günü yapılan grup toplantısında Başbakan'ın yaptığı il başkanlığı teklifini kabul ettiğini söyledi.
 Özbek'in, çevresine yaptığı değerlendirmelerde 'Hakkarİ'de geceler gündüz oldu. Herkes çok umutlu, bu kez sorunun çözüleceğini düşünüyor' dedi. Mevcut İl Başkanı Abdulmecit Tarhan ise yaptığı yazılı açıklamada kendisine böyle bir bilgi gelmediğini ve görevinin başında olduğunu söyledi. 
 Zeki DARA / HAKKARİ
 
  