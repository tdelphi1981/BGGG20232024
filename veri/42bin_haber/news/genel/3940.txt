Galatasaray'la yarışıyor
Sarı lacivertli takım, G.Saray ile farkı 3 puan daha azaltmak amacıyla çıktığı maçta 1 puanla yetindi. Bu sezon, G.Saray ne zaman cuma günü puan yitirse, F.Bahçenin de yüzü gülmedi.
EZELİ rakibi ve lig lideri Galatasaray cuma günü deplasmanda Kasımpaşaya 2-1 yenilerek yara alırken, F.Bahçe de dün sahasında Elazığsporla 2-2 berabere kalarak 2 puan bıraktı. F.Bahçe bu sezon 5. kez ezeli rakibinin Cuma günü puan kaybettiği haftada puan yitirerek ilginç bir istatistik yakaladı. 
6NCI HAFTA BAŞLADI  
SEZONUN 6. haftasında Cuma günü Galatasaray deplasmanda Orduspora 2-0 kaybetmiş, Fenerbahçe ise ertesi gün Kasımpaşaya 2-0 yenilmişti. Sezonun 8. haftasında cuma günü G.Saray deplasmanda 3-3 berabere kalırken sarı lacivertliler bir gün sonra deplasmanda Bursaspor ile 1-1 berabere kaldı. 
12. haftasında yine cuma günü G.Saray sahasında 3-1 kaybetmiş F.Bahçe ise bir gün sonra Eskişehir ile 1-1 berabere kalmıştı. 
14. haftada da cuma günü Galatasaray sahasında 1-1 berabere kaldı, Fenerbahçe ise pazar günü deplasmanda Kayseri ile 1-1 berabere kaldı.  
3 PUAN DERKEN 1 PUAN 
GELENEK ikinci yarının ilk haftasında da değişmedi. Sarı lacivertli takım, mağlup olan ezeli rakibine 3 puan yaklaşma fırsatını bir kez daha eline geçirdi. Rakibin Elazığspor olması, taraftarlarda bu fırsatın değerlendirileceği umudunu artırdı ancak beklentiler yine çıkmadı. 
Fenerbahçe, 2 farklı geriye düştüğü karşılaşmayı, uzatma dakikalarında beraberliğe getirerek 1 puanla yetindi.