'Döner katili'ni mırıldandı, 7 ay hapsi yedi
Almanya'da 'Döner katili' adlı şarkıyı söyleyen aşırı sağcı şarkıcı Daniel Giese (42), Meppen Sulh Mahkemesi tarafından 7 ay hapis cezasına çarptırıldı.
 Mahkeme, cezası tecil edilen Giese'yi şarkısıyla, 8 Türk ve 1 Yunanı öldüren aşırı sağcı 'Nasyonalsosyalist Yeraltı' adlı terör hücresiyle dayanışma gösterdiği gerekçesiyle suçlu buldu. 600 euro da para cezasına çarptırılan Giese'nin, 2010 yılında da 'Adolf Hitler yaşıyor' adlı CD ile piyasaya sürdüğü 2 şarkının Almanya'da yaşayan yabancıları aşağıladığı kaydedildi.