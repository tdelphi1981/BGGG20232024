Japonya borsası, Türkiye ve Hindistan borsalarıyla birleşti
Tokyo Borsası ile Osaka Borsası'nın birleşmesi ile kurulan Japonya Borsaları Grubu, ürünlerin ortak listelenmesi için Hindistan ve Türkiye borsaları ile birleşti.
 Japonya'da yayınlanan günlük ekonomi gazetesi Nihon Keizai'nin haberine göre birleşme ile ilgili imzalar atıldı. Gazete, gelişmekte olan 2 ülkedeki yatırımcılarının yatırım gücü ile birlikte bölgelerdeki yatırım fonlarının Japonya'ya çekileceği yorumunda bulundu. Habere göre, İstanbul Menkul Kıymetler Borsası, borsa yatırım fonlarını ortak şekilde listeleyecek. Tokyo Borsası'ndaki yatırımcılar, İstanbul borsasında listelenen yatırım fonlarını satın alabilecek. Tokyo Borsasında ilk kez Orta Doğu menşeli yatırım ürünleri listelenecek.
 Gazete konuyla ilgili, "Japonya borsaları, gelişmekte olan ülkeler ile birleşme sonrasında da hızlanarak fon yönetimini baz alma suretiyle çekiciliğini artıracak ve uluslararası arenada yatırım fonu mücadelesine hazırlanacak." yorumunda bulundu. Hindistan ve Türkiye borsaları ile iş birliği ile beraber Tokyo ve Osaka borsalarının yurt dışındaki ortaklarının sayısı 38'e ulaştı. Bunların 20'sı Asya'da bulunuyor. Japon borsaları, Asya'da bir numaralı borsa olmayı amaçlıyor.
 CİHAN
  