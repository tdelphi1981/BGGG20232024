İzmir'de kayınvalide dehşeti
İzmirin Çiğli İlçesinde dayak yediği eşinden boşandıktan sonra mutluluk hayalleriyle ikinci kez evlenen, ancak yine şiddet gören Gamze Nur Ö. tartıştığı kayınvalidesi S.P.Ö. tarafından 3 yaşındaki kızının gözleri önünde bıçaklanarak öldürüldü.
Annesine sık sık, öldürülmesi durumunda çocuklarına bakmasını vasiyet eden Gamze Nur Ö.'nün bir ay önce polise koruma kararı aldırmak için başvurduğu, ancak sonra eşiyle barıştığını söyleyip geri çektiği ortaya çıktı.  
Olay, dün saat 13.00 sıralarında meydana geldi. Şiddet gördüğü gerekçesiyle eşiyle yaşadığı evi terk ederek, çocuğunu da alıp 3 gün önce başka eve taşınan 27 yaşındaki Gamze Nur Ö. yanına gelen kayınvalidesi 40 yaşındaki S.P.Ö. ile tartışmaya başladı. Tartışma sırasında S.P.Ö., iddiaya göre eline geçirdiği bıçakla Gamze Nur Ö.'yü torunu D.Ö.nün gözleri önünde vücudunun çeşitli yerlerinden bıçakladıktan sonra boğazını da keserek öldürdü. Bıçak izlerinden gelinin başını da koparmak istediği ileri sürülen S.P.Ö., olayın ardından kapıyı da torununu ve öldürdüğü gelininin üzerine kapatarak kaçtı. Olay sırasında markette olduğu öğrenilen Gamze Nur Ö.'nün ilk evliliğinden olan 9 yaşındaki oğlu B.K. eve geldiğinde kapıyı açamadı. Camdan annesinin kanlar içerisinde yerde yattığını gören B.K.nin yardım istediği komşuları, olayı polise bildirdi.

'POLİS KAPIYI KIRDI'

Eve gelen polis ekipleri, çocuk ağlama sesi duymaları üzerine kapıyı kırarak içeriye girdi. Kapının hemen arkasında kanlar içinde yerde yatan Gamze Nur Ö.'nün öldüğü belirlendi. Hemen yanında ağlayan D.Ö. ile ağabey B.K., polis tarafından karakola götürüldü. Ekiplerin incelemesi ve genç kadının çocuklarının verdiği bilgiler doğrultusunda, cinayet şüphelisi olarak kayınvalide S.P.Ö. aranmaya başlandı.

ANNESİNE VASİYET ETMİŞ

Çiğlideki bir fabrikada gece çalışan, sabah iş bitiminde her gün kızını kontrol etmek için eve gelen, ancak dün kendi evine giden Nursel Şahin acı haberle yıkıldı. Kızının evine gelen Nursel Şahin, sinir krizi geçirdi. Şahin burada, kızının sık sık kendisine öldürülmesi durumunda çocuklarına bakmasını vasiyet ettiği söyledi. Acılı anne ve yakınları, koşmularının desteğiyle güçlükle ayakta durabildi.

ACI HAYATI DA ORTAYA ÇIKTI

Kayınvalidesi tarafından öldürülen Gamze Nur Ö.'nün acı hayat hikayesi de olayla birlikte ortaya çıktı. Henüz 17 yaşındayken ilk evliliğini yapan ve bir oğlu olan Gamze Nur Ö.'nün halen başka bir suçtan cezaevinde bulunan eşinden şiddet gördüğü için 2008 yılında boşandığı öğrenildi. Bir yıl sonra 2009 yılında ise hayatını bu kez C.Ö. ile birleştiren Gamze Nur Ö.'nün ikinci kez anne olduğu ve son eşinden de yine sürekli şiddet gördüğü belirtildi. Eşinden şiddet gördüğü için 3 aylık koruma kararı bulunan Gamze Nur Ö.'nün bu sürenin bitmesinin ardından geçen 25 Ocakta yine karakola giderek kocasına karşı koruma kararı başvurusunda bulunduğu ortaya çıktı. İşlemlerin devam ettiği sırada 1 Şubat 20013 tarihinde ise yine polise başvurup eşiyle barıştığını ve başvurusunu geri çektiği anlaşıldı. 

ESKİ VE YENİ EŞİ BİRBİRİNİ BIÇAKLAMIŞ

Gamze Nur Ö.'nün aynı bölgede oturan ilk eşi A.K. ile ikinci eşi C.Ö.nün ise, çocuklardan D.Ö.nün kimden olduğuyla ilgili sık sık kavga ettikleri ve bu nedenle de iki kez birbirlerini bıçakla yaraladıkları kaydedildi.

EMNİYETE GETİRİLİRKEN GÜLDÜ 
Gelinini öldüren S.P.Ö. yakalandığı Urla İlçesinden Bozyaka Semtindeki Cinayet Büro Amirliğine getirildi. Emniyete getirilişi sırasında güldüğü gözlenen S.P.Ö. basın mensuplarına "Görmediğim birşeyi yaptığımı söyleyemem" dedi. 


 