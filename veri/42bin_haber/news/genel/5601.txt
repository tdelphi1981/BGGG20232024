Suriyeli mülteciye çalışma izni onayı
Suriyeli mültecilere oturma izninden sonra çalışma izni için de onay çıktı.
Gaziantepteki galvaniz fabrikasında meydana gelen patlamada iki Suriyeli mültecinin hayatını kaybetmesinden sonra gündeme gelen çalışma izni süreci başladı. Böylece ülkelerindeki iç karışıklık nedeniyle Türkiyeye gelen ve Emniyetin ikamet izni verdiği Suriye uyruklu yabancılar, çalışma izni de alabilecek. 
Çalışma ve Sosyal Güvenlik Bakanlığının yürüttüğü çalışma çerçevesinde Suriyeli mültecilere verilen çalışma izni süresi ikamet izni sürelerini aşamayacak. Bu şekilde durumu uygun bulunan Suriyeli mülteciler, değerlendirme kriterlerine tabi tutulmadan çalışma izni alabilecek. Bu şekilde Emniyet makamlarından alınmış en az 6 ay süreli ikamet tezkeresi bulunan Suriye vatandaşlarını istihdam etmek isteyen işverenler, belirlenen usul ve esaslara göre başvuru yapabilecek. Başvurular ilk olarak Yabancıların Çalışma İzinleri Hakkında Kanun ve mevzuat kapsamında incelenecek. Uygun bulunan talepler Çalışma ve Sosyal Güvenlik Bakanlığınca değerlendirmeye alınacak.  
İnşaatlarda ve tarlalarda çalışıyorlar 
TÜRKİYEde Hatay, Gaziantep, Şanlıurfa ve Kilis gibi şehirlerde kalan yaklaşık 170 bin Suriyeli mülteci bulunuyor. Mülteciler, sınır illerinde tekstil sektöründe, inşaatlarda ve mevsimlik işçi olarak düşük ücretlerle çalışıyor. Türkiyenin bugüne kadar yaklaşık 600 milyon dolar para harcadığı Suriyeli mültecileri kaçak olarak çalıştıran işyerleri için ağır para cezaları veriliyor.