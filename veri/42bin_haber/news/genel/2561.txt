Havayollarına iç hatlarda yeni uçuş teşviki
Sivil Havacılık Genel Müdürlüğü (SHGM), uçuşların tüm ülkeye yayılması amacıyla iç hatlarda sefer yapan 6 havayolu şirketi için yeni teşvik başlattı.
 Düzenleme ile iç hatlarda ana merkez olan; İstanbul Sabiha Gökçen, İzmir Adnan Menderes, Ankara Esenboğa ve Antalya Havaalanları’ndan sürekli uçuş hizmeti verilmeyen güzergahlara sefer düzenleyen şirketlere ayrıcalık tanındı.
 Yılbaşından itibaren uygulanacak teşvik kapsamında yayınlanan genelgede; yolcu talep, mağduriyet ve memnuniyetleri de dikkate alınarak havayolları, uçuş izin başvurusu yaptığı hatlarda, yaz tarife döneminde başlamak üzere haftalık en az 3 sefer düzenleyecek. Uçuş izni onaylanan hatlarda o hattı ilgili havayolu dışında başka havayolu şirketi kullanamayacak. İzin alan şirkete, hattı geliştirmesi için 2 yıl süre tanındı.
 Ayrıca teşvik edilen iç hattı alan havayolu şirketine buradan dış hatta düzenlenecek seferler için öncelik verilecek.
  
 2013 YILINDA TEŞVİK EDİLEN HATLAR
 Sivil Havacılık Genel Müdürlüğü’nün (SHGM) 2013 yılı yaz döneminde başlamak üzere 4 büyük havalimanından uçmak kaydıyla teşvik kapsamına aldığı hatlar ise şöyle:
 İstanbul Sabiha Gökçen Havalimanı'ndan;
 Adıyaman, Ağrı, Amasya (Merzifon), Denizli (Çardak), Gökçeada, Iğdır, Isparta (Süleyman Demirel), Kahramanmaraş, Nevşehir (Kapadokya), Muş, Siirt, Sinop, Uşak, Eskişehir (Anadolu)
 Ankara Esenboğa Havalimanı'ndan; 
 Balıkesir (Koca Seyit), Gökçeada, Sinop, Antalya (Gazipaşa), Sivas, Denizli (Çardak)
 İzmir Adnan Menderes Havalimanı'ndan; 
 Adıyaman, Ağrı, Amasya (Merzifon) , Batman, Bursa (Yenişehir), , Iğdır, Isparta (Süleyman Demirel), Kahramanmaraş, Kocaeli (Cengiz Topel), Konya, Nevşehir (Kapadokya), Muş, Siirt, Sinop, Sivas, Tokat, Uşak, Eskişehir (Anadolu), Tekirdağ (Çorlu), Zonguldak (Çaycuma), Antalya(Gazipaşa)
 Antalya Havalimanı'ndan;
 Adıyaman, Ağrı, Amasya (Merzifon), Batman, Bursa (Yenişehir), Çanakkale, Denizli (Çardak) , Erzincan, Erzurum, Elazığ, Gökçeada, Iğdır, Kahramanmaraş, Kocaeli (Cengiz Topel), Kayseri, Kars, Nevşehir (Kapadokya), Muş, Siirt, Sinop, Sivas, Tokat, Uşak, Eskişehir (Anadolu), Tekirdağ (Çorlu), Şanlıurfa (GAP), Zonguldak (Çaycuma), Mardin, Malatya. 
  