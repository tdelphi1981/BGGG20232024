Eşinden işadamına hocalı tuzak
MANİSAnın Salihli İlçesinde akaryakıt istasyonu sahibi A.C.ye, eşi S.C.nin sevgilisi A.Ş. ile kurduğu tuzak, şaşkınlık verdi. Aralarındaki sorunu çözmek için tanıdığı hocaya para göndermesi gerektiğini söyleyen S.C.nin bugüne kadar eşinden 200 bin TLnin üzerinden para alıp sevgilisine verdiği ileri sürüldü. Polis tarafından yakalanan S.C. ile sevgilisi A.Ş., serbest bırakıldı.
İzmir Cumhuriyet Başsavcılığının talimatı doğrultusunda Asayiş Şube Müdürlüğü Yankesicilik ve Dolandırıcılık Büro Amirliği ekipleri, Salihli İlçesinde akaryakıt istasyonu sahibi A.C.nin (46), eşi S.C. (39) tarafından dolandırıldığı iddiası üzerine harekete geçti.   
Araştırmada, S.C.nin eşi A.C.yi, "Hastalığının tedavisi için İzmire taşınalım diyerek kente taşınmaya ikna ettiği, burada da, aralarındaki sorunları çözmek için telefonla bir hocayla konuşturduğu belirlendi. İlişkilerindeki sorunun düzeldiğini zanneden A.C.nin bu şekilde hocanın verdiği hesaba 200 bin TLnin üzerinde para yatırdığı saptandı. Genişletilerek sürdürülen soruşturmada, A.C.nin hoca zannettiği kişinin eşi S.C.nin sevgilisi A.Ş. (43) olduğu ortaya çıktı. Çevresinde kendisini, asker, istihbaratçı olarak tanıttığı belirlenen A.Ş. ile sevgilisi S.C., polis tarafından gözaltına alındı. İşadamı A.C.nin eşi S.C., ifadesi alındıktan sonra, A.Ş. ise sevkedildiği adliyede nöbetçi mahkemece tutuksuz yargılanmak üzere serbest bırakıldı. 