Zara'nın patronu, Buffett'ı da sollayıp 3'üncü en zengin oldu
İspanyol hazır giyim şirketi Zara'nın patronu İspanyol Amancio Ortega, milyarderler listesinden yükselmeye devam ediyor.
 Toplam serveti 47,4 milyar doları bulan Ortega, bu servetle yaşlı kurt Warren Buffett'ı geride bıraktı. La Coruna'da basit bir apartman dairesinde yaşayan Ortega, her gün aynı kıyafetleri giyiyor: Beyaz gömlek, gri pantalon ve mavi blzer ceket. Ortega ayrıca Zara marka hiçbir kıyafet giymiyor. Her gün aynı kafede kahvaltısını ediyor, öğle yemeğini ise şirketin genel merkezinde diğer çalışanlarla birlikte yiyor. Boş zamanlarında ata binen Ortega, Audi A8 kullanıyor.
  