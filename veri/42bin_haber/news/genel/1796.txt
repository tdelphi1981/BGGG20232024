Bank Asya gram altın satışına başladı
Bank Asya Bireysel Ürün ve Satış Müdürü Gökhan Çeviker, şubelerde 1 gramdan başlayan altın alım satımına başladıklarını dile getirdi
 BANK Asya Bireysel Ürün ve Satış Müdürü Gökhan Çeviker, Türkiye'de yastık altı olarak nitelenen altın büyüklüğünün 5 bin ton olduğunun tahmin edildiğini vurgulayarak, 'Bankamızın düzenlediği Altın Kabul Günleri'nde yaklaşık 3.4 ton altın toplandı. 2011 yılından bu yana hurda altın alımı gerçekleştiren bankaların yaklaşık 10 tonun üzerindeki altını reel ekonomiye kazandırdıkları tahmin ediliyor' dedi.
 GÖKHAN Çeviker, Altın Kabul Günleri'yle büyük bir ivme yakaladkları altın hesap büyüklüğünün ise  2011 yılı sonunda 9,9 ton iken 2012 yılında yüzde 22 artarak 12 tona ulaştığını dile getirdi. Çeviker,' 62 ilde 800'ün üzerinde gerçekleştirdiğimiz Altın Kabul Günlerimize toplamda 20 bin 232 kişi katıldı' dedi.
 ÇEVİKER, şöyle devam etti: 'Mayıs 2009 tarihinden beri altın cari hesabı ile altına yönelik ürün çalışmalarımıza başladık. Müşterilerimiz cari hesaplarından tek seferlik veya düzenli olarak altın hesaplarına altın alım talimatı verebiliyor. Ayrıca 2012 Kasım ayından itibaren 1 gramdan başlayan farklı ağırlıklarında altın alım satım hizmetine başladık.'