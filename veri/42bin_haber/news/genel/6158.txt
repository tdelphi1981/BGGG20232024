Fiyatı en çok artan ürün mandalina
İstanbul Ticaret Odası (İTO), Şubat ayında kentte perakende fiyatı en fazla artan ürünün, yüzde 20,55 ile mandalina olduğunu açıkladıİTO 2013 Şubat Ayı İstanbul Ücretliler Geçinme İndeksine göre, Şubat'ta ayında indeksdeki 86 maddenin fiyatında artış izlendi. Gıda Harcamaları,Yaş Kuru Sebze ve Meyve grubunda yer alan mandalina, Şubat ayında yüzde 20,55 oran ile fiyatında en fazla artış izlenen mevsimsel ürün oldu.

Ürün grupları itibariyle en fazla artış görülen diğer maddeler ise şöyle sıralandı: Mevsimsel Tarım Ürünleri; yüzde 20,55 ile mandalina, yüzde 19,95 ile kıvırcık salata, yüzde 10,75 ile balık, yüzde 7,53 ile ayva.

İşlenmiş Tarım/Sınai ve Diğer Ürünler; yüzde 8,70 ile uzun filtreli sigara, yüzde 6,97 ile taksi ücreti, yüzde 4,80 ile diş macunu, yüzde 4,76 ile kısa filtreli sigara.
Mevsim Dışı Tarım Ürünleri; yüzde 15,83 ile sivri biber, yüzde 14,54 ile kabak, yüzde 9,36 ile domates.

Aylık fiyat azalışları

2013 Şubat ayında indekste yer alan 11 maddenin fiyatında azalış izlendi. Kültür-Eğitim ve Eğlence Harcamaları grubunda yer alan Maç Giriş Ücreti yüzde 27,02 oran ile Şubat ayında fiyatı en fazla azalış gösteren madde oldu. Fiyat azalışında maç giriş ücretini yüzde 3,02 ile turp, yüzde 2,96 ile pırasa, yüzde 2,44 ile portakal şeklinde sıralandı.

Yıllık bazda en fazla artış yüzde 31,77 ile limonda gerçekleşti

2013 Şubat ayında bir önceki yılın aynı ayına göre Gıda Harcamaları grubunda yer alan limon yüzde 31,77 oran ile fiyatı en fazla artış gösteren madde oldu. Fiyat artışında limonu yüzde 29,22 ile buzdolabı, yüzde 28,06 ile havlu, yüzde 27,66 ile taze fasulye izledi. Diş macununun fiyatı yüzde 25,40, müze giriş ücreti yüzde 25, mandalina fiyatı yüzde 21,05, soğanın fiyatı ise yüzde 18,59 arttı.

Gıda Harcamaları Yaş Kuru Sebze ve Meyve İndeksinde mevsim ürünlerinden karnabahar bir önceki yılın aynı ayına göre yüzde 33,28 oranla yıllık bazda fiyatı en fazla azalış gösteren madde oldu. Karnabaharı yüzde 30,08 ile yeşil soğan, 24,77 ile kıvırcık salata ve yüzde 23,30 ile ıspanak takip etti.