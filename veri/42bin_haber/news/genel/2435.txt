Dönüşüm, pazar payını yüzde 10 geriye attı
AKÇALI Boya, yatırımlarla önümüzdeki yıl yüzde 20 büyüme hedefliyor.
 Ercan ÖZTÜRK / KKTC
 Akçalı Boya'nın hedefinde ihracat payını yüzde 25'e çıkarmak da var. Kentsel dönüşümün pazarı yüzde 10 geriye attığını belirten Akın Akçalı, 'Çünkü evini boyatacak olan insanlar evim kentsel dönüşüme gidecek diye bu ihtiyaçlarını erteliyor. Bu nedenle pazarda bir daralma oldu. Kentsel dönüşüm planlı olduğu takdirde bu sıkıntı aşılacak ve birkaç yıl içinde bu yüzde 10'luk kayıp telafi edilecektir' şeklinde konuştu. Rusya, Moldova, Bulgaristan ve Türki Cumhuriyetler başta olmak üzere çevre ülkelere ağırlıklı ihracat yaptıklarını ifade eden Akın Akçalı, Rusya'da Krasnodar şehrinde de bir fabrikalarının olduğunu ve bu fabrikadan da ihracat yaptıklarını dile getirdi. İhracattaki paylarını yüzde 25'e çıkarmayı hedeflediklerini anlatan Akın Akçalı, özellikle Cezayir pazarında yer almak istediklerinin altını çizdi.