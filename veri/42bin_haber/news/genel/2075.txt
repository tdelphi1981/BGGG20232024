'Aşk hikayesi'ne acı son
Bodrum'da iki ay önce dünyaevine giren Mehmet Güngören (30) evlendikten 10 gün sonra işsiz kalınca bunalıma girdi.
 Genç adam kendini evin kapısına asarak yaşamına son verdi. Eşinin intihar haberini öğrenen Gönül Güngören sinir krizi geçirdi. Gönül Güngören, 'Yeni evlendiğimiz için borçlarımız vardı. Bir süredir kendisini kötü hissediyordu. İntihar etmesine gerek yoktu. Borçlarımızı bir şekilde öderdik. Beni nasıl yalnız bırakıp gitti' diyerek gözyaşı döktü. Yeni evli çiftin birbirlerini çok sevdiği öğrenilirken, mutluluklarından geriye 'Bir aşk hikayesi' başlıklı özenle hazırlanmış düğün davetiyesi kaldı.
 Mustafa İNCİ