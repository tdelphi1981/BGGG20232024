Kırgızistanda Türk OHALi
Dokuzuncu Cumhurbaşkanı Süleyman Demirel döneminde Türk-Kırgız ilişkilerini güçlendirmek için Kırgızistanın başkenti Bişkekte kurulan üniversitede durum gergin.
Kırgız polisi, pazartesi günü dört Türk öğrenciyi, bir güvenlik görevlisini dövdükleri gerekçesiyle tutuklayıp hapse attı. Diğer Türk öğrenciler ile olağanüstü durum toplantısı yapan Kırgız rektör vekilinin; Ayağınızı denk alın, burası Kırgızistan. Bütün Türkler dikkatli olsun. Evlerinden ve yurtlarından çıkmasın dediği kaydedildi. 
Kavga banktan çıktı 
Hürriyetin edindiği bilgiye göre, güvenlik görevlisini hastanelik eden Sezgin Demir, Zafer Aktaş ve birinin adı Ali Gürsoy olmak üzere hazırlık okuyan iki öğrenci, şikâyetçi güvenlik görevlisiyle anlaşma yoluna gitmeye çalışıyor.  Öğrenci Konseyi başkanı Eren Karakaya ise, bir alışveriş merkezinde banka ayak koyma yüzünden çıkan kavga sırasında güvenlik şirketinin diğer görevlilerinin yanı sıra halkın da öğrencilere saldırdığını, bu nedenle dört öğrencideki darp izlerinin de ciddi olduğunu aktardı.