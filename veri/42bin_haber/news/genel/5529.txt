Evimi, yazlığımı sattım şirketleri kurtaramadım
İstanbul Hazırgiyim ve Konfeksiyon İhracatçıları Birliği (İHKİB) Başkanı Hikmet Tanrıverdi, sahibi olduğu 4 şirket için iflas erteleme talebinde bulundu. İstanbul Ticaret Mahkemesi, 21 Ocakta yapılan başvuruyu inceledi, 4 Şubatta tedbir kararını verdi. Hürriyete konuşan Hikmet Tanrıverdi, 37 yıl sonra ilk kez çekim yazıldı. Şirketlerimi kurtarmak için evimi, yazlığımı sattım. Tabi bizim koyduklarımız sadece faizleri karşıladı dedi. Tanrıverdi büyük bölümü bankalara olmak üzere 50 milyon TLlik borçları olduğunu açıkladı.
16.1 MİLYAR DOLAR 
17 bin üyesi ile geçtiğimiz yıl 16.1 milyar dolar ihracat yapan İHKİBin Başkanı Hikmet Tanrıverdinin sahibi olduğu Tanrıverdi Yatırım Holding A.Ş, İnci Düğme Tekstil Sanayi ve Ticaret A.Ş, İnci Tekstil Sanayi ve Ticaret A.Ş ve Tan Motorlu Araçlar Sanayi ve A.Ş. adına yapılan iflas erteleme başvurusunda ilk karar 4 Şubatta çıktı. Mahkeme, tedbir kararı ile 4 şirketi alacaklılara karşı koruma altına almış oldu. İflas erteleme kararının kendisi ise yapılacak yargılama sonrası karara bağlanacak. 
Bu süreçte Etiler Marmarisi sattıklarını TGS Dış Ticaret şirketindeki ortaklıktan çıktıklarını anlatan Tanrıverdi toplam borçlarının 50 milyon TL dolayında olduğu belirterek Söz konusu borcu karşılaşacak varlığımız da bulunuyor dedi. Banka faizlerinin kendilerini zorladığını anlatan Tanrıverdi Normalde millete yüzde 10 kullandırıyorlar bize yüzde 19 ile kullandırıyorlar. Geri çek diyorsun kapat diyorlar. Kapatmaya kapatamıyorsun ihtiyacın var paraya döndürmek zorunda kalıyorsun şeklinde konuştu. 
1 YIL İÇİNDE TOPARLARIZ 
Çalışan sayılarını 130 kişiye kadar azalttıklarını anlatan Tanrıverdi: Tedbir  kararını aldığımız gün bankalara gittim. Borçlarını yapılandırma yoluna gittik. Bankalar da olumlu yaklaşmaya çalışıyor. Borçlarımızı ödemek adına hızlı bir şekilde üretime devam ediyoruz. Bu yaklaşım sürerse 1 sene içerisinde herkesle anlaşırım ve bu koruma tedbirinden çıkmış olurum. 
Bakandan cebim açık mesajı geldi 
HEM kamudan hem özel sektörden kendilerine destek mesajları verildiğini anlatan Tanrıverdi, Ekonomi Bakanı Zafer Çağlayanın da kendisine Telefonum 24 saat açık. Yapabileceğim bir şey varsa yapalım dediğini aktardı. Tanrıverdi, İHKİB başkanlığına devam edip-edemeyeceği konusunda ise şunları söyledi:  Ben bu olayı yönetimle de paylaştım zaten 1 yıl sonra da seçimimiz var o seçim sürecine kadar bir sıkıntı olmayacağını düşünüyoruz. 