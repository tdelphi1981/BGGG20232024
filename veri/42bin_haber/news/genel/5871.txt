D-100 yıkım çalışmaları yüzünden kapandı
D-100 Karayolu Kağıthane ile Şişli arasında kalan Talatpaşa Köprüsünün yıkım çalışmaları sürüyor. Çalışmalar nedeniyle D-100 karayolu Okmeydanı ile Çağlayan arası güney yönünde (Mecidiyeköy istikameti) gece 00.00 ile 06.00 saatleri arasında trafiğe kapatıldı.
İstanbul Büyükşehir Belediyesi (İBB), ayaklarının yolu daraltması sebebiyle D-100ün bir şerit daralmasına neden olan Talatpaşa Köprüsünün yıkım çalışmalarını sürdürüyor. Çalışmalar nedeniyle D-100 karayolu Okmeydanı ile Çağlayan arası güney istikameti saat 00.00 ile 06.00 saatleri arası trafiğe kapatıldı.Bakırköy istikametinden gelen araçlar, trafik işaretleri ve görevliler tarafından Okmeydanı sapağına yönlendiriliyor. 
Talatpaşa Köprüsü yeniden inşa edildikten sonra D-100 karayolu 3 şeritten 4 şeride çıkacak. Yıkım ve köprü çalışmaları, araç trafiğini etkilememesi için, gece 00.00 ile 06.00 saatleri arasında yapılacağı, çalışmaların gündüz saatlerinde askıya alınarak trafiğin, normal kendi güzergahında akacağı öğrenildi.

 YIKIM ÇALIŞMALARI D-100'Ü KAPATTIRDI