Rekabet var, ceza ummuyorum
Rekabet Kurulunun açtığı rekabeti ihlal soruşturmasından bir ceza çıkmasını beklemediğini söyleyen Yapı Kredi Genel Müdürü Faik Açıkalın, Çıkacak her türlü karara saygılıyız dedi. Açıkalın, bankaların aldığı masraflarla ilgili olarak da, "Siz benim babamın oğlu olmadığınıza göre masrafımı alacağım diye konuştu.
YAPI Kredi Genel Müdürü Faik Açıkalın, Rekabet Kurumunun 12 bankanın rekabeti ihlal ettikleri gerekçesiyle açtığı soruşturmaya ilişkin, Ben buradan bir ceza çıkmasını ummuyorum ve beklemiyorum dedi. Türkiyede bankalar arasındaki rekabetin uluslararası standartta olduğunu vurgulayan Açıkalın, Bankalar rekabetin kurallarına örnek bir uyum gösteriyor. Savunma sırasında da belirttiğim gibi, alınacak kararlar sadece hukuka değil adalet ve vicdana göre de değerlendirilmeli. Biz çıkacak her türlü karara saygılıyız. Bankalar rekabetin kurallarından muaf olsun gibi bir yaklaşımımız kesinlikle yok diye konuştu.  
TEK KANATLI YUMUŞAK İNİŞ 
Açıkalın, 2012 yılı sonuçlarını, 2013 hedeflerini paylaştığı toplantıda, Türk ekonomisinin ve bankacılık sektörünün geçen yılı iyi geçirdiğini ve bu yılın geçen yıla göre bankacılık açısından daha belirsizliklerin az olduğu bir yıl oluduğunu kaydetti. Açıkalın, Türkiyenin 2012de yumuşak inişi başarılı bir şekilde gerçekleştirdiğini belirterek, Ancak bu tek kanatlı bir iniş oldu. Büyüme daha çok ihracattan gelirken, iç tüketimde negatif çıktı dedi. Açıkalın, Merkez Bankasının belirlediği hedefe uygun olarak bu yıl kredilerde yüzde 15 büyüme ve yüzde 10-15 de kâr artışı öngördüklerini söyledi. 
PART-TİME BANKACILIK 
Müşteri odaklı hareket ettiklerini belirten Açıkalın, Yapı Kredinin bu yıl 40-50 şube açmayı planladığını ve bu  şubelerin ihtiyacına uygun olarak da yeni istihdam yaratacaklarını söyledi. Çalışan sayısının ise daha kontrollü artacağını dile getiren Faik Açıkalın, şöyle konuştu: Eleman çıkarmak arkadaşları yeni şubelere yönlendiriyoruz. Yeni dönemde bankalar full-time (tam zamanlı ) eleman yerine bazı hizmetler için part-time (yarı zamanlı) eleman almayı tercih edecek. Örneğin çağrı merkezi hizmetleri sizin adınıza bu alanda deneyimli başka kuruluşlara outsource (dışardan hizmet 
almama) edilebilecek. 
Tüketici babamın oğlu değil, masraf alacağım 
 BANKALARIN verdikleri hizmetlerin gereği ücret ve komisyon almaya devam edeceğinin altını çizen Faik Açıkalın, Siz benim babamın oğlu olmadığınıza göre masrafımı alacağım dedi. Açıkalın, Devlet yıllarca, bankacılığı yüksek faize alıştırmıştı. Son 10 yıldır durum değişti. Dolayısıyla bankalar bazı hizmetlerinden ücret ve komisyon almaya başladılar. Devlet belirli bir zaman sonra tüm maliyetleri hizmetlere yansıtacaksınız derse bu durumda birçok bankacılık işlemi ücretli hale gelebilir. Avrupanın birçok ülkesinde bankada sadece hesap tutmanın bile bir ücreti var. Ücret ve komisyonlarda en önemli konu açıklık, şeffaflık ve kabul edilebilirliktirî dedi.