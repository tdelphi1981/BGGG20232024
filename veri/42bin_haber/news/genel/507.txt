RTÜK, 30 uzman yardımcısı alacak
Radyo ve Televizyon Üst Kurulu (RTÜK), 30 uzman yardımcısı alacağını açıkladı.
 RTÜK'ten yapılan yazılı açıklamada, hukuk fakültesi mezunları arasından 4 kişi, siyasal bilgiler, iktisat, işletme, iktisadi ve idari bilimler fakültelerinin iktisat, işletme, kamu yönetimi, uluslararası ilişkiler ve maliye bölümü mezunları arasından 12 kişi, sosyoloji bölümü mezunları arasından 2 kişi, iletişim fakülteleri mezunları arasından 6 kişi, fakültelerin elektrik-elektronik, elektronik, bilgisayar, elektronik ve haberleşme mühendisliği bölümü mezunları arasından 6 kişi olmak üzere 30 Üst Kurul Uzman Yardımcısı alınacağı bildirildi.
          
 Üst Kurul Uzman Yardımcılığı Giriş Sınavı için başvuruların 1-15 Kasım 2012 tarihleri arasında yapılacağı belirtilerek, adayların 9-10 Temmuz 2011 ve 7-8 Temmuz 2012 tarihlerinde gerçekleştirilen Kamu Personel Seçme Sınavı'ndan (KPSS) başvuruda bulunan grubun puan türünden 80 ve üzerinde puan almış olmaları gerektiği ayrıca KPSS yabancı dil bölümündeki sorulardan (İngilizce, Almanca, Fransızca) en az yüzde 60'ına doğru cevap vermeleri veya Kamu Personeli Yabancı Dil Sınavından (KPDS: 2011 veya 2012 yılı) asgari (D) düzeyinde ya da dil yeterliliği bakımından buna denkliği kabul edilen ve uluslararası geçerliliği bulunan başka bir belgeye sahip olmaları şartı arandığı kaydedildi.
          
 AA