Kayıp Şehir’den Hababam Sınıfı pozu!
Dizide rol alan tüm oyuncuların eksiksiz katıldıkları çekimlerde dizi ekibi, Hababam Sınıfı pozu verdi.
 Kanal D’nin başrollerinde Gökçe Bahadır, Uğur Polat, Nazan Kesal ve Ahmet Mekin’in oynadıkları sevilen dizisi “Kayıp Şehir’”in 9. Bölüm çekimleri önceki gün Adile Sultan Kasrı’nda gerçekleşti.
 Türk Sineması’nın efsane filminin unutulmaz karelerinden biri olan, Mahmut Hoca ve haylaz sınıfının okul merdivenlerindeki bu pozunu hatıra olarak, bir kez de, dizinin yönetmeni Cevdet Mercan ve oyuncuları verdi. İsmail ve Zeynep’in düğün sahneleri için Adile Sultan Kasrı’nda olan ekibin, tüm gün süren çekimlerinde keyifli anlar yaşandı. Kayıp Şehir’in sürprizlerle dolu yeni bölümü yarın akşam (16 Kasım Cuma) saat 22.30’da ekrana gelecek. DHA