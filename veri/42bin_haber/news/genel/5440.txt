5 kadın 130 kiloyu 1 yılda böyle verdi
Kimi 15, kimi 51 yaşında 5 kadın. Hayat hikayeleri farklı ama ortak noktaları kilolarıydı. Yeme alışkanlıkları değişti ve hareket ettiler. 1 yılda da toplam 130 kilodan kurtuldular. Aç kalmadan, çikolatadan vazgeçmeden kazandılar, başardılar TÜRKAN YILMAZER     FOTO GALERİ İÇİN TIKLAYINIZ     Kilo vermek kolay değil. Tıbbi bir öykünüz yoksa konu dönüyor dolaşıyor, beslenme alışkanlıklarınıza ve hareket düzeyinize geliyor... Fazla yağlarından kurtulan ama bunu da damak tatlarını bozmadan yapan 5 kadınla tanıştıracağız bugün sizi... Hepsinin ortak noktası yeme alışkanlıklarını değiştirmek ve hareketlenmek.  
 ÖĞÜN AKSAMADI ÇİKOLATADAN da, pilavdan da vazgeçmeden porsiyon küçülterek yeme düzenine devam ettiler. Öğünlerini aksatmadılar. En önemlisi de hepsi günde birer saat yürüdü, egzersizler yaptı. Ve sonunda 5 kadın bir yılda toplam 130 kiloyu vücutlarından çıkarıp attı.
  'ŞOK DİYET OLMAZ!' ONLARA rehberlik eden Beslenme Uzmanı Nil Şahin Gürhan ise işin sırrını, "Kısa süreli şok diyetlerle kilo verme çabası fazla kilo olarak dönüyor" sözleriyle özetliyor. Gürhan, şunları söylüyor: Uzun süreli, hareketi artıran bir diyet öneriyorum. Sağlıklı beslenerek, bol su içerek ve hareketli olarak keyifle kilo verilebilir...
      Demet Atabek  Yaş: 48 Mesleği: Sosyolog Eski kilo: 95 Yeni kilo: 77     Ayakkabımı bağlayamıyordum l 10 yıldır kiloluyum. Akupunkturdan kendi kendime diyete kadar her yolu denedim.  l MERDİVEN çıkamayıp, ayakkabımı bağlayamaz hale gelince kesin kararımı verdim. l BESLENME alışkanlıklarımı değiştirdim. Aç kalmadan yemek yiyorum.  l SPAGETTİ, pirzola, yağlı yemekler hayatımdan çıktı. Şimdi cennetteyim. Sebze yemekleri ve salatayla çok zevk alarak doyabiliyorum. l GÜNDE 1 saat yürüdüm. Evde bisiklete bindim. 
 Büşra Oğuz  Yaş: 25 Mesleği: Öğrenci Eski kilo: 134 Yeni kilo: 92     'Enginarı keşfettim' l HER şeyden ve herkesten vazgeçebilirdim ama pilavdan asla. Canım pilav, börek gibi tatlar istediğinde artık onların yerine tost yiyorum. Günde 6 öğün her şeyden ölçüsü kadar yiyorum.   l 12 kaşık pilav yerine 3 kaşık da yenilebileceğini; çikolata yediğimde o gün başka bir şey koymamam gerektiğini öğrendim.  l TADINI bile bilmediğim kereviz, enginar gibi sebzelerin lezzetini keşfettim. l GÜNDE bir saat yürüyorum.
         Selin Mirdoğan  Yaş: 15 Mesleği: Öğrenci Eski kilo: 85 Yeni kilo: 66     'Çikolatanın tadına bakarım' l ERGENLİK çağına girer girmez kilo almaya başladım.   l SINIR olmadan o gün kaç tabak istiyorsam yiyordum. Şimdi porsiyonlarıma dikkat ediyorum.  l ÇİKOLATA çok seviyordum, bir öğünde karnımı doyurduğum bile oldu. Şimdi sadece tadına bakıyorum.  l GÜNDE en az 30 dakika yürüyüşü hayatımdan eksik etmiyorum.  l ENERJİ veren ama bana kilo olarak dönmeyen et, sebze, balık gibi yiyecekler tükettim.        
 Tuğçe Canbazoğlu  Yaş: 23 Mesleği: Öğrenci Eski kilo: 76 Yeni kilo: 53     Sporsuz günüm yok l TATLI, patates, makarna, pilav, hamburger gibi yiyecekleri seviyorum. Şimdi ölçülü tüketiyorum.   l ESKİDEN meyve ve sebze pek yemezdim. Şimdi alıştım ve zevkle yiyorum. l GÜNDÜZ öğünlerimi kaçırmıyorum, böylece akşama çok acıkmadan normal yiyebiliyorum.  l GÜNDE 14 bardak su içiyorum.  l EN az 40 dakika yürüyüş yapıyorum. 50 dakika eliptik bisiklete biniyorum. Mekik çekme, ağırlık kaldırma gibi egzersizleri ihmal etmiyorum.     
 Gülsen Yanikma  Yaş: 51 Mesleği: Aşçı Eski kilo: 107 Yeni kilo: 79     Ekmeği kestim bol su içtim l BOŞ zamanımda devamlı yemek yer ve uyurdum. Çok az hareket ederdim. Suyu da az tüketirdim. Abur-cubur yer, beyaz ekmeği de fazla tüketirdim.   l DİYET yapmaya başladıktan sonra hiç acıkmadan, sadece yemek yeme alışkanlığımı değiştirerek hayatımı sürdürdüm.  l SU benimle bütünleşti, bol bol su içtim.  l HER gün bir saat yürüdüm, 1.5 saat yürüdüğüm bile oldu.  l ARTIK yaşam şeklimi değiştirmeden hayatıma sağlıkla devam edeceğim.          
  