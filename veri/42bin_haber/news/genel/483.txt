Borsada tarihi rekor
Haftanın ilk işlem gününü 71.219,47 puandan kapatan borsa, tarihinin en yüksek ikinci kapanışını yaptı.
 İstanbul Menkul Kıymetler Borsası (İMKB) 100 endeksi haftanın ilk işlem gününü önceki kapanışa göre 445,45 puanlık yükselişle 71.219,47 puandan kapattı. İMKB'de hisse senetleri ortalama yüzde 0,63 oranında değer kazanırken 2. seansta holding hisselerinin hızlı yükselişi dikkati çekti.
 İMKB 100 endeksi 2. seansta ilk seans kapanışına göre ise 29,10 puan ve yüzde 0,04 oranında değer kaybetti.
 Analistler güne başlarken banka hisseleri öncülüğünde yükselen endeksin bu hisselerdeki yorulma nedeniyle, alışların genele yayılması durumunda rekor seviyelerini test edebileceğini belirtmişti. Nitekim bugün 2. seansta holding hisselerinde görülen alışlarla endeks tarihi zirvesine bir adım daha yaklaştı ve 9 Kasım 2010 tarihindeki 74.543,26 puanın ardından tarihinin en yüksek kapanışını gerçekleştirdi.
 Döviz
 Borsada tarihi yükseliş sürerken, serbest piyasada dolar 1,7970, avro ise 2,3440 liradan satılıyor. AA