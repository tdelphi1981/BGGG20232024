Memurlar hakkında flaş değişiklik
Anayasa Uzlaşma Komisyonu’nda siyasi partiler yeni anayasının “idare ve kamu hizmetleri” bölümüne ilişkin düzenlemelerini hızla olgunlaştırıyor.
  
 Ak Parti, yeni anayasada memur kavramı yerine “kamu görevlileri” şeklinde daha geniş bir ifade kullanmayı planlarken, devletteki kadrolu memur sayısını azaltacak düzenlemelerin önünü açmayı hedefliyor. 
 Ak Parti, yeni anayasada “kamu görevlisi” kavramını kullanarak daha çok sözleşmeli personel çalıştırmanın önünü açacak düzenleme üzerinde dururken, YÖK ve RTÜK gibi kurumların anayasal kurum olmaktan çıkarılması da masaya yatırıldı.
 Ak Parti, yeni anayasada memur kavramı yerine “kamu görevlileri” şeklinde daha geniş bir ifade kullanmayı planlarken, devletteki kadrolu memur sayısını azaltacak düzenlemelerin önünü açmayı hedefliyor. Mevcut anayasa yer alan, “kamu hizmetinin gerektirdiği asli ve sürekli görevler memurlar ve diğer kamu görevlileri eliyle yürütülür” ifadesindeki memurlar ifadesi çıkarılarak  sadece “kamu görevlileri” ifadesi bırakılacak. Böylece belli kurumlardaki memur çalıştırılması zorunluluğu ortadan kaldırılmış olacak. Kamu kurum ve kuruluşları memur alımı yerine daha çok sözleşmeli personele yönelecek.
 YÖK anayasada yok
 RTÜK, YÖK, Türk Tarih Kurumu, Türk Dil Kurumu, Atatürk Dil ve Tarih Yüksek Kurumu gibi kurumların yanı sıra yeni anayasada kamu kurumu niteliğindeki meslek kuruluşlarına da yer verilmemesi planlanıyor. Ak Parti’li kurmayların Başbakan Tayyip Erdoğan’la görüşmesinde kesinleştireceği bu çalışmanın hayata geçirilmesi halinde sadece Diyanet İşleri anayasal kurum olarak kalacak.
 Yerel yönetimler güçlenecek
 Yeni anayasada yerel yönetimlerin güçlendirilerek daha etkin hale getirilmesini planlayan Ak Parti, bu konuda 2004’te Cumhurbaşkanı Ahmet Necdet Sezer’in veto ettiği Kamu Yönetimi Reformu Kanunu’ndaki düzenlemeleri zemin olarak dikkate almayı düşünüyor. Ak Parti’nin önerileri arasında BDP’nin gerçekleşebileceği umudunu taşıdığı “seçilmiş vali” düzenlemesinin olmadığı öğrenildi.
 Ak Parti içindeki anayasa komisyonunun masasında olgunlaştırılan “idari ve kamu hizmetleri” ile ilgili düzenlemeler Başbakan Recep Tayyip Erdoğan’a sunulacak. 21 Ocak’ta TBMM Başkanlığı’na sunulacak önerilere ilişkin son kararı Başbakan verecek.
  
 Milliyet  