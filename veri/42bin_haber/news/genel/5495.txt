Kurbanın kimliği bileğinde gizli
Sınırdaki patlamada ölenlerden birinin bileğindeki muhalifleri simgeleyen bileklik dikkat çekti.
 Erdem ANILAN / ANKARA 
 Olay yerinde inceleme yapan CHP Hatay Milletvekili Refik Eryılmaz, patlamanın tam anlamıyla açıklığa kavuşturulması için kamera kayıtlarının bütün basın kuruluşlarına servis edilmesi gerektiğini söyledi. Eryılmaz yaptığı incelemelerle ilgili AKŞAM'a bilgi verirken, "Patlamanın olduğu araçların yanı başındaki cesetlerin birinin bileğinde 'Özgür Suriye Ordusu'nu simgeleyen üç yıldızlı yeşil bileklik vardı. Bu önemli bir durum ve mutlaka aydınlatılmalıdır" dedi. CHP'li vekil ayrıca, "Bomba yüklü araçlar Suriye'den mi gelmişti, yoksa Suriye'ye mi gidecekti ve daha da önemlisi kimlerin denetimi ve bilgisi dahilindeydi?" diye sordu.