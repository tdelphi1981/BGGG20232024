Gökyüzünde evlenme teklif etti
Aynı yamaç paraşütüyle atlayış yaptığı kız arkadaşına gökyüzünde açtığı pankartla evlenme teklifine bulunan İlker Saygılı, ''evet'' cevabını aldıktan sonra indikleri sahilde arkadaşları ile kutlama yaptı.
 İngiliz uyruklu Kathy Hancook ile geçen yıl Ölüdeniz'de tanışan İlker Saygılı, kız arkadaşına sürpriz evlenme teklifi hazırlamak için arkadaşları ile plan yaptı.
          
 13. Ölüdeniz Hava Oyunları Festivali'nin yapıldığı Fethiye'nin Ölüdeniz beldesinde kız arkadaşıyla bin 900 metrelik Babadağ'a çıkan Saygılı, aynı yamaç paraşütüyle atlayış yaptıktan kısa bir süre sonra üzerinde ''Will you marry me (Benimle evlenirmisin)'' yazan pankartı açtı.
          
 Gökyüzünde ''evet'' cevabını alan, arkadaşları ve paraşüt gösterilerini izleyen turistlerin alkışları eşliğinde Belcekız Plajı'na inen Saygılı ile Hancook, önce şampanya ile kutlama yaptı. Saygılı, daha sonra Hancook'un parmağına yüzük taktı.
          
 Kız arkadaşına normal bir teklif yapmayı düşünmediği için böyle bir sürpriz hazırladığını belirten İlker Saygılı, gazetecilere yaptığı açıklamada, yamaç paraşütü yapmayı çok sevdiği için evlenme teklifini gökyüzünde yapmak istediğini söyledi.
          
 Hancook'un gökyüzünde aldığı teklif karşısında çok şaşırdığı anlatan Saygılı, ''Atlayışımızı yaptıktan sonra pankartı açtım ve evlenme teklif ettim, kendisi de teklifimi kabul etti. Seneye evlenmeyi düşünüyoruz'' dedi.
          
 İngiltere'de yazarlık yapan Kathy Hancook ise aldığı teklif karşısında heyecanlı olduğunu, uçtuğu için de biraz korktuğunu dile getirdi.
          
 Saygılı'dan böyle bir sürpriz beklemediğini ifade eden Hancook, teklifi hiç düşünmeden kabul ettiğini kaydetti.
 AA
  