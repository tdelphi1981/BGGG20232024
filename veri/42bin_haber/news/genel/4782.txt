Yemek fotoğrafı ‘sosyal âleme’ düşmeli mi?
Yemek fotoğraflarını sosyal ağlarda paylaşmak bir hobi.Yurtdışında kimi şefler, bunu engellemeye başlayınca tartışmalar da başladı. Biz de bu uygulamanın doğru olup olmadığını ülkemizdeki mekân sahipleri, lezzet yazarları ve şeflere sorduk…
  
 KAAN KAVUŞAN
 kaan.kavusan@aksam.com.tr
  
 Yurtdışında bugünlerde, Instagram başta olmak üzere sosyal paylaşım siteleriyle ilgili bir tartışma var. New York’taki Bouley, Momfuku, Chef’s Table gibi restoranlar poz verirken ‘çekinmeye’ başladılar! İşletmeci ve şefler çeşitli sebepler ortaya koyarak, yemeklerinin fotoğraflarının çekilmemesini ve sosyal ağlarda paylaşılmamasını rica etmeye başladı! Kimi müşterinin dikkatinin dağıldığını, kimi yemek casusluğu yapıldığını, bazıları da kötü fotoğrafların imajlarını düşürdüğünü söylüyor. Peki, bu anlayış daha da yayılırsa ne olur? Sebepleri nelerdir? Türkiye’de böyle bir şeyi uygulamak akıllıca olur mu ya da mümkün müdür? Sorduk, soruşturduk…