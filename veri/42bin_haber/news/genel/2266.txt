Müzisyen babaların DJ oğulları
Hayatlarını müziğe adamış, Türk Müziği'ne sayısız eserlerle katkıda bulunmuş Barış Manço, Yurdaer Doğulu ve İbrahim Tatlıses'in oğulları babalarının izinde...
 Doğukan Manço, Ozan Doğulu, İbrahim (İdo) Tatlıses... O'nlar müzisyen babalarının DJ oğulları... Müzik tutkuları babalarından geliyor. Babaları sahnede şarkı söylemeyi tercih ederken onlar yaptıkları aranjelerle büyük beğeni topluyor. Türk Müziği'nin dev isimlerinden 7'den 70'e herkesin sevgilisi olan merhum Barış Manço'nun büyük oğlu Doğukan Manço babasının izinden giderek müzik çalışmalarına küçük yaşta başladı. Başlarda amatör olarak DJ'lik ile ilgilenen Doğukan Manço, DJ olma hayalinin ilk adımını 2008'de, 'Barış Manço' adına düzenlenen bir anma etkinliğinde attı.  Manço, Mançomix adını verdiği kendi remixlerinin bulunduğu performanslarını hem Türkiye hem de yurtdışında sergiliyor.  Türk Pop müziği'nin en önemli müzisyenlerinden biri olan Yurdaer Doğulu'nun büyük oğlu Ozan Doğulu da babası gibi müzik sektöründe bulunmayı tercih etti. Ozan Doğulu'nun, kardeşi Kenan Doğulu'nun yanı sıra birçok ünlü ismin albümünde de imzası bulunuyor. Öte yandan Doğulu'nun kendi müzik projesi olan 'Ozan Doğulu Live Project'i muhteşem ve eşsiz DJ performanslarıyla çesitli mekanlarda ve etkinliklerde başarıyla yürütüyor. İmparator İbrahim Tatlıses'in oğlu İdo, geçtiğimiz yaz müzik eğitimi almak için Amerika'ya gitti. İdo dünyanın sayılı müzik okullarından biri olan Berklee'de eğitim görüyor...