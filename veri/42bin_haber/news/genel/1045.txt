97 yıl sonra bir ilk
DİYARBAKIR'da mutlu gün. Surp Giragos Ermeni Kilisesi tam 97 yıl sonra ibadete açıldı. Kentte neredeyse bir asır sonra çan sesi yükseldi.
 Kilisideki ilk ayinine öldürülen gazeteci yazar Hrant Dink'in eşi Rakel Dink, çok sayıda yazar ve dünyanın birçok ülkesinden Ermeniler katıldı. 
 ÜÇ bin metrekarelik alan üzerine kurulu olan kilise, 1. Dünya Savaşı sırasında Alman ordularının karargahı daha sonra ise Sümerbank'ın pamuk deposu olarak kullanıldı. 1980'den sonra kaderine terk edildi. 1990'lı yılların sonlarında harabeye döndü. kilisenin yeniden ibadete açılması için, kilise vakfı ve Diyarbakır Büyükşehir Belediyesi ile Sur Belediyesi 2.5 yıl önce ortak çalışma başlattı. Kilise dün ibadete açıldı.  1915'te top ateşiyle yıkılan ve Moskova'da orijinaline uygun olarak yaptırılan 100 kiloluk  çanı da 97 yıl sonra çaldı. 'Dinler arası barış ve kardeşlik' için dualar edildi. Kilisede Ermeni bir çiftin nikah töreni de yapıldı. 
 AYİNİ yöneten Türkiye Ermenileri Patrikvekili Aram Ateşyan 'AKŞAM'a konuştu: Eskiden on binlerce Ermeni'nin yaşadığı kentte bugün, bilinen 6-7 aile yaşıyor. Umarım Ermeni olduğunu saklayanlar da bu kilise ile artık kendilerini daha özgür hissederler.
 Helin ALP