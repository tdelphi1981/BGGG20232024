Samsun'da TKP ve dernek binasına taşlı saldırı
BDP İstanbul milletvekilleri Sebahat Tuncel ve Sırrı Süreyya Önder, Mersin Milletvekili Ertuğrul Kürkçü ile Bağımsız İstanbul Milletvekili Levent Tüzel ve Halkların Demokratik Kongresi Eş Başkanı Fatma Gökten oluşan, Halkların Demokratik Kongresi heyetinin Karadeniz ziyaretinde Sinopta başlayan gerginlik dün Samsunda sürdü.
CADDE SAVAŞ ALANINA DÖNDÜ  
Samsunda BDPli vekillerin ziyaret etmeyi planladığı 78liler Dayanışma ve Araştırma Derneğinin bulunduğu binanın önünde toplanan yaklaşık 1000 kişilik grup ile onlara engel olmak isteyen polisler karşı karşıya geldi. Samsunun merkez İlkadım İlçesi Gazi Caddesi üzerinde bulunan 78liler Dayanışma ve Araştırma Derneğinin, Halk Evlerinin, TKP, EDP ve ÖDPnin il teşkilatlarının bulunduğu bina önündeki göstericilerin sayısı, polisin müdahalesine rağmen her geçen dakika artmaya devam etti.  
SAMSUN'DA DA OLAYLAR ÇIKTI / Foto Galeri 
TKP VE DERNEK BİNASINA TAŞLI SALDIRI / WEB TV 
Sayıları 2 bine yaklaşan kalabalık içindeki bazı gruplar binaya girmek istedi, yine taş atanlar oldu. Polisler de biber gazı ve tazyikli su sıkarak göstericilere yine müdahalede bulundu. Gazi Caddesi araç trafiğine kapatılırken, atılan taşlardan caddedeki birçok işyeri zarar gördü. Camları kırılıp işyerleri hasar gören esnaf ise kepenklerini kapatıp bölgeden ayrıldı. 
Savaş alanına dönen caddede atılan biber gazları nedeniyle her yeri duman kapladı. Bölge sakinlerinin de biber gazı ve atılan taşlardan etkilenmemek korkuyla uzaklaştığı görüldü. 
Polisin güvenlik önlemlerini arttırmasıyla birlikte, bina içerisine giren 20 kişi zırhlı araçlara bindirilerek bölgeden uzaklaştırıldı. Kendilerini bina içine zincirlerle kilitleyen birkaç kişi de yine polisler tarafından bölgeden uzaklaştırıldı.  
2Sİ POLİS 12 KİŞİ YARALANDI 
Atılan taşlar nedeniyle 10 kişi ile 2 polis memuru yaralandı ve hastaneye kaldırıldı. Ayrıca polisin olaylara karışan çok sayıda kişiyi de gözaltına aldığı kaydedildi. 
BDP heyetinin bulunduğu merkez Atakum İlçesindeki Omtel Otelin önünde de olaylar çıktı. Yaklaşık 30 kişilik grup, sloganlar atarak otele girmek istedi. Ancak gruptakiler, polis engeliyle karşılaştı. Otelin karşısında bulunan tepeye çıkan gruba, polis tazyikli su ve biber gazıyla müdahalede bulundu. 
ÖNDER: PROGRAMI İPTAL ETTİK 
Otelden geniş güvenlik önlemleri altında çıkıp ters yönden otomobillerle Kurupelit Düğün Salonuna giden BDP Milletvekilleri Sırrı Süreyya Önder, Sebahat Tuncel, Ertuğrul Kürkçü ve bağımsız milletvekili Levent Tüzel, burada yaklaşık 100 kişilik gruba hitaben bir konuşma yaptı. Ertuğrul Kürkçü konuşmasına, "Samsunun orta yerinde saatlerce taşlanarak direnmekte olan TKP, Halk Evleri, 78liler Federasyonu ve bunların değerli üyelerine, onların fedakar çalışanlarına teşekkür ediyorum" diyerek başladı. 
Kürkçü, "Kalbimiz onlarla beraber. Ne yazık ki, fiziken birlikte olamadık. Gördük ki bizim sloganımız her zaman olduğu gibi doğruydu. Kurtulmak yok tek başına, ya hep beraber ya hiç birimiz" diyerek konuşmasını şöyle sürdürdü: 
"Başka bir konjonktürde olsaydık, bugünkü toplantımızı yapmak için bu kadar telaş, bu kadar kaç göç içerisinde bulunmayacaktık. Onların gerisinde bir akıl var. Bir strateji var. Onların gerisinde ana akım partilerinden herhangi birine ait olmayan bir nefret bir gericilik, şiddet koolisyonu var. Bunlar Türkiyede sürüp giden ebediyen devam etmesini isteyen bundan nemalanan, bunun yarattığı karşılıklı korku ve nefret duyguları üzerinden siyaset yapan bu korkuları örgütleyerek insanları birbirinde ayırarak birbirine düşman yaparak bir hakimyet şeklini sürdürmek isteyen kişiler var." 
Bağımsız milletvekili Levent Tüzel ise, "Karadeniz gezisini erteledik. Hakların demokrasi kongresi barış, emek ve demokrasi yürüyüşü devam edecektir" dedi. 
Daha sonra polis konvoyu eşliğinde Samsundan ayrılan BDP heyeti Ankaraya doğru yola çıktı. Yolda bazı gruplar konvoya taş attı. Konvoy kırmızı ışıkta da durmayarak yoluna devam etti. Adalar mevkiinde karayolunda trafik, polis tarafından Ankaradan Samsuna geliş yönü kesildi. Konvoyun tek şerit üzerinden güvenlik içinde gidişi sağlandı. Yaklaşık 10 dakika sonra trafik normale döndü. 
Öte yandan Samsun İlkadım İlçesi Gazi Caddesindeki olaylar da yatıştı. Kalabalık grup BDP heyetinin kentten ayrılması ile birlikte dağıldı.  
  SAMSUNDA GERGİNLİK 
  Sinop'ta 10 saatlik kabus  
  HERKES SAĞDUYULU DAVRANMALI