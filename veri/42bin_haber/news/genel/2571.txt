ABD psikolojik savaşı abarttı!
İran'ın nükleer çalışmaları konusunda gerilim tırmanırken ABD'den çok farklı hamleler geliyor.
 Kum şehri yakınlarında yeni nükleer yakıt tesisi bulunduğunu açıklayan İran 'ın faaliyetlerine ilişkin yeni tartışmalar süredursun, Hürmüz Boğazı'nda savaş gemileri, denizaltılar, hovercraflar ve savaş uçaklarının katıldığını yeni bir tatbikat başlatması da Ortadoğu'yu iyice ısıttı… Tam da bu sırada ABD tarafından basına ilginç bir poz servis edildi.
 Reuters tarafından ‘İran'la ilgili hazırlanan son raporun Başkan'a sunulduğu toplantı' başlığıyla servis edilen fotoğrafta, ABD Başkanı Obama , stratejik danışmanları Ben Rhodes ve David Axelrod'la Oval ofiste oldukça rahat bir ortamda sohbet ederken görülüyor.
 Meyve tabağına doğru uzattığı bacaklarıyla ‘ben çok rahatım' mesajı veren Obama, İran'a da ‘pek umrumda değil yaptıklarınız' mesajı gönderiyor. Bilindiği üzere ABD Başkanı'nın Oval Ofiste çektirdiği fotoğraflar, son dönemde Amerikan çıkarları için psikolojik harp unsuru olarak kullanılmaya başlanmış, birçok pozuna farklı anlamlar yüklenmişti.
  