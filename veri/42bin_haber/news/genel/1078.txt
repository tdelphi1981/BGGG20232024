'Şöhretin bir bedeli var' diyorlar, beni evde mi bulup ünlü yaptılar?
Minik Serçe, TV'deki sessizliğini Saba Tümer'le bozdu...
 Sezen Aksu; sanat hayatından teröre, çocukluğundan şöhret yolculuğuna birbirinden ilginç açıklamalarda bulundu
 Saba Tümer, uzun yıllardır hiçbir TV programına katılmayan Sezen Aksu'yu, bir gündüz kuşağı programında ağırladı. SHOW TV'de yayınlanan 'Saba Tümer ile Bugün'e katılan Aksu, milyonları ekran başına kilitlerken; twitter'ı da salladı.
 Türk pop müziğinin 'Minik Serçesi', terör konusuna değinerek, 'Hesap sormalıyız' dedi: Tek çözümün 30 yıldır uygulanan çözüm olduğuna inanmam mümkün değil. Anneler sormalı, erk cevap vermeli. İkna olmamız lazım. Bu proje 30 yıldır başarısız. Bunu görmemiz lazım. Neden soru soramıyoruz?
 DÜĞÜN VE CENAZE
 Kansere yenilen dostu Meral Okay söz konusu olunca gözyaşlarına hakim olamayan Sezen Aksu, 'Düğün ve cenaze bir arada. Unutmamız mümkün değil. Çok kıymetli zamanlar paylaştık. Çok özlüyoruz' dedi.
 Şimdi herkes açıldı, benim dekolteler çok göze batmıyor
 - ŞAHANE mutlu bir ailede büyüdüm. Çok özel bir anne-babaya sahiptim.
 - BİZİMKİLER evden gidince, ışıkları kapatıp şarkı söylerdim. Çaktırmadan aşağıda kaç kişinin beni dinlediğini bakardım. Bir gün 'Her yer karanlık' diye şarkı söylerken, babam saçımdan tutup 'Işıkları açtım' kızım demişti.
 - BENİM bu günlere gelmem de babamın çok katkısı var. Ben onun gönlünü hoş etmeyi severim.
 - 10 yıl önce bir gazetede yer alan fotoğrafımda bacaklarım fazla gözüküyordu. Ben de babam okumadan kalemle eteğin boyunu uzattım. O zamanlar çok rahatsız olurdu. Fakat şimdi herkes açılınca benim dekolteler fazla göze batmıyor. Babam konsere geldiği zaman bir yerim gözükmesin diye arkamdaki ışıkları kıstırırdım, esprilerin dozunu ayarlardım.
 'Saba beni yumuşak karnımdan vurdu'
 SEZEN Aksu, uzun zamandır TV'ye çıkmamasını ve neden Saba Tümer'i tercih ettiğini şöyle anlattı: Seninle hep konuşurduk Saba. Ben genelde ekran önünde olmak istemediğimi söylerdim. Fakat bir gün sen 'İnsanlar seni özlüyor ve görmek istiyor' dediğinde yumuşak karnımdan vurdun beni. Ben de sevenlerimin beni görmek istediğini, bir şeyler paylaşmamı istediğini düşündüm.
 Vasiyetimdir, mezarıma 'Anlamaktan öldü' yazsınlar
 - KÖTÜ deneyimlerden iki türlü çıkıyor insan. Ya acılaşıyorsun ya da tatlılaşıyorsun. Ben ikincisi oldum herhalde.  18 yaşımdan sonra anlama durumum fazlaca gelişti. Vasiyetimdir, mezarıma 'Anlamaktan öldü' diye yazsınlar.
 - Annemler benim normal olmadığımı düşünürlerdi. 8 yaşımdayken Dr. Bekir Urfalı'ya götürmüşler. Doktor, 'Bu kızın canı büyük, bedeni küçük. Sığmıyor' diyerek, normal olduğumu söylemiş. Yıllar sonra Bekir Bey beni aradı ve 'Senin deli olduğunu ailene söylemedim' dedi. 
 - 'Ayşecik' filmlerini izleyip evden kaçardım. Bir gün kafamda senaryo yazıp bavulumla birlikte evden kaçtım. Kimsenin dikkatini çekmediğimi anlayınca bir merdiven köşesinde ağlayarak dikkat çekmeye çalıştım. Nihayet biri benimle ilgilendi ve polise teslim etti. Anne-babam, kaçtıktan sonra bana çok iyi davrandı. 15 gün sonra tekrardan kaçtım. Bu kez annem çok kötü dövdü. Bir daha kaçmayı denemedim.
 Pinpon hayatımı kurtardı
 - BİZİM mesleği yapıp da sabah 5 buçukta ayağa kalkan pek yoktur. 9.00'da stüdyoya girerim. En güzel şarkıyı o zaman söylerim. n BİR yere gittiğimde sürekli fotoğrafım çekiliyor. Bunun şöhretin bedeli olduğunu söylüyorlar. Beni evde mi bulup ünlü yaptılar?
 - OSMAN Müftüoğlu'nun 'Pinpon oyna'  tavsiyesiyle, hayatım kurtuldu. Böbreküstü bezimde rahatsızlık vardı. Bu organ uyuduğu zaman uyanmak istemeyen bir organmış. Sürekli adrenalin salgılamam gerekiyordu.
 TWITTER SALLANDI
 Sezen'i çıkardıysan 'TV divası' sensin
 - Sibel Can: Şu anda SHOW TV'de Saba Tümer'in konuğu benim için çok özel olan Sezen Aksu. Büyük bir heyecanla onu izliyorum.     
 - Esra Erol: Bu kadar önemli bir ismi ikna etmek büyük başarı. 
 - Gizem Özdilli: Kimse 'Yıllarımı verdim TV'ye demesin'... Sezen'i çıkardıysan TV divası sensin.
 - Nazlı Öztarhan: Saba, muhteşem bir iş yapmışsın. Seyretmeye doyamıyorum.