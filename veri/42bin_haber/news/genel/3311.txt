İşte bakanların kriptolu telefonu
Hürriyet, TÜBİTAKın devletin zirvesi için özel olarak ürettiği kriptolu telefonların görüntülerine ulaştı.
TÜBİTAKın bağlı olduğu Bilim, Sanayi ve Teknoloji Bakanı Nihat Ergün, ilk olarak Başbakan ve Genelkurmaya, ardından da kabine üyelerine verilen bu telefona ilişkin Hürriyete, Hiçbir şekilde dinlenemiyor dedi.  
BÖCEĞE KARŞI DA ETKİLİ 
Ergün, devletin zirvesinin çok gizli haberleşmesinde kullanılan bu telefonlara ilişkin, Son teknoloji kriptolu telefonlar üretildi ve tüm kabine üyelerine de dağıtıldı. Zaten daha önce bu telefonlardan Başbakan ve Genelkurmaya da verilmişti. MİT ve Emniyete de talep halinde veriyoruz dedi. Ergün, şu bilgileri verdi:
Bu telefonun parçaları değişik yerlerden toplanıyor. Bu önemli değil. Asıl önemli olan bunun yazılımı. TÜBİTAK gizlilik anlaşması yaptığı işletmelerden bu parçaları alıyor. Yazılımını kendisi yapıyor. Kriptolu telefonlarda hiçbir şekilde dinleme yapılamıyor. Telefona böcek yerleştirilmesi durumunda bile dinleme olmuyor. Dinleme yapan kişi sadece bir cızırtı duyar. Çünkü bu telefonlar sesi ses olmaktan çıkarıyor. Ancak karşıdaki kriptolu telefonu bulunan kişi sesi ses olarak algılıyor. İki kriptolu telefondan karşılıklı konuşma sırasında o iki kişi dışında hiç kimse bu konuşmayı dinleyemez. Kötü niyetliler dinlemeye kalksa bile bu sesleri ses olarak değil, cızırtı olarak dinler. 
NATOYA KRİPTO CİHAZI 
Ergün, kriptoloji konusunda çok ileri seviyede bulunan TÜBİTAKın NATOya bile kripto cihazları üretip sattığını da açıkladı. 