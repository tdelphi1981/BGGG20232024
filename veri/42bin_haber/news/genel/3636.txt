Rehabilitasyon merkezlerine kilit vuruluyor
Sayıları hızla artan rehabilitasyon merkezlerine kilit vuruluyor. Hürriyet Dünyası'ndan Nuray Babacan'ın haberine göre rehabilitasyon merkezlerine devletin ödediği yardımlar suistimale neden oldu.
Her engelli birey için devlet iki asgari ücret tutarında yardım yaparken, merkezler bu yardımları toplamak için engelli vatandaşları evlerden topluyor ve örneğin öğrenci kurumu bıraksa dahi evrakları gönderilmeyerek devletten yardım alınmaya devam ediliyor. Hatta bazı kurumların ölen engellilerin bile yardımlarını almaya devam ettiği ortaya çıktı.  
  
Çok sayıda şikayet gelmesi üzerine Aile ve Sosyal Politikalar Bakanı Fatma Şahin, yeni rehabilitasyon merkezlerinin açılmasıyla ilgili talepleri dondurdu, denetimler sıklaştırıldı. Son 6 ayda 10 rehabilitasyon merkezi kapatılırken, 150 merkezi de mercek altına aldı.  
   REHABİLİTASYON MERKEZİNE KİLİT  
EVRAKLAR GÖNDERİLMİYOR  
  
İstanbul'da hizmet veren Özel Gökkuşağı Eğitim kurumlarından Rakibe Safa Vardan kurumlarla ilgili benzer şikayetleri öğrenci velilerinden duyduklarını belirterek konu ilgili şunları söyledi:  

"Bakım ile ilgili her kurumun içini bilemiyoruz ama genellikle kurumlar velilerin evraklarını göndermiyorlar. Böyle bir sıkıntı var." dedi. Evrakların gönderilmemesi şu anlama geliyor. Kurum hala öğrenci kendisine geliyormuş gibi gösterip bunun ödemesini almaya devam ediyor. Eğitim ile ilgili her kurum farklılık göstersede bu konudaki denetimlerin sıkı olduğunu ifade eden Vardan: "Kurumlarda eğitimle ilgili denetimler ayda bir yapılıyor. Bununla ilgili bir sıkıntı yok. Zaten veliler de artık çok bilinçli. Öğretmenden memnun kalmadıkları anda söylüyorlar, değiştiriliyor. Öğrenci başka sınıfa veriliyor." dedi.  

Hürriyet.com.tr yazarı Ayşegül Domaniç Yelçe de bu tür kurumların içinde çok iyi olanları da olduğunu belirterek bu durumun hepsine mal edilmemesi gerektiğini belirtti.  
  
  
 