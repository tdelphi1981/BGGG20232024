Samsun'da felaket önlemi
ÇEVRE ve Şehircilik Bakanlığı, Samsunda meydana gelen sel felaketi sonrasında bodrum katlarına ilişkin başlattığı çalışmayı tamamladı. Buna göre artık bodrum katları iskana açılmayacak, halen bodrum katlarında oturanlara destek verilerek evlerini boşlatmaları sağlanacak.
Çevre ve Şehircilik Bakanlığı Müsteşar Yardımcısı İrfan Uzun, Taşkın sınırının altında bırakın iskanı, hiçbir boşluk açılamayacak dedi. Taşkın alanlarında su seviyesini DSİ ve belediyelerden gelecek raporlara göre belirleyeceklerini anlatan Uzun, hazırlıkları tamamladıklarını, bu konuyu yönetmelikle çözeceklerini söyledi. Uzun, konuyla ilgili olarak bir grup gazeteciye şunları anlattı: 
YIL SONUNA KADAR YÖNETMELİK BİTER 
Bu düzenlemeyi yönetmelikle çözeceğiz. Buna yeni yapılan binaların dışında mevcut binaların da uyması zorunlu olacak. İskan edenlerin ne olacağı konuşulacak. Bu yapılardaki kişiler de taşınacak. Bu kişilerin taşınmasına yardımcı olacağız. Bu konularda devlet gereğini imkanları dahilinde yapıyor ve yapmaya devam edecek. Bir taşkın anında olsa olsa bir kat etkilenir. Zaten taşkın seviyesinin altında kalan katlar yasal değildir, tapusu yoktur. Hisse tapusu olabilir. Ama kat irtifakı tapusu olduğunu düşünmüyorum. Yıl sonuna kadar inşallah yönetmelik biter. 
BODRUMDA İSKAN OLMAZ 
Mekansal Planlama Genel Müdürü Mehmet Ali Kahraman da bodrumlara belirli standartlar getirdiklerini belirterek, Bodrum katlar iskan edilemez dedi. Eğimli arazide açığa çıkan katların iskan edilebileceğini kaydeden Kahraman, Onlar iskan edilebilir. Ama onlara da belli bir oranda veriyoruz. Belki bir katı açığa çıkıyorsa iskan edilebilir diyeceğiz. Biz hazırız tamamen. Bakana sunup yayınlayacağız bilgisini verdi.