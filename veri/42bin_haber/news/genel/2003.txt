'Kim' sevgisi iflasa sürüklüyor!
Kuzey Kore, Kim Jong-il'in anısını yaşatmak için 110 milyon dolar harcadı. Kasada para kalmayınca, oğlu Rus bankalarına sığındı
 Kim Jong-il'in ölümü Kuzey Kore'ye ekonomik krize sürüklüyor. 2011 yılında hayatını kaybeden babası için kesenin ağzını açan Kuzey Kore'nin çiçeği burnunda lideri Kim Jong-un, onun anısını yaşatmak için bugüne kadar 110 milyon dolar harcadı. Geçtiğimiz nisan ayında Pyongyang'da açılan 23 metrelik heykel için Kuzey Kore tam 10 milyon doları gözden çıkardı. Ülkenin farklı bölgelerinde benzer boyutlarda 7 heykel daha yapıldı. Bunların maliyeti ise 50 milyon dolar oldu. Ülkenin kurucusu Kim Il-sung ve Kim Jong-il portrelerinde kullanılan mozaikler de 15 milyon dolar bedelle yenilendi.
 Yüzde 40 faizle borç istiyor
 HARCAMALARDAN sonra Maliye'nin kasası boşaldı. Yönetim şimdi halkın bağış yapmasını zorunlu hale getirdi. Kore, Avrupa ve Rus bankalarından alacağı kredi için yılda yüzde 40'a kadar faiz ödemeye de hazır.
  