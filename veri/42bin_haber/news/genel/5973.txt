"Fenerbahçeli futbolcular bize küfür etti"
Kasımpaşa Teknik Direktörü Şota, 3-1 kaybettikleri Fenerbahçe karşılaşması sonrasında çok ciddi iddialarda bulundu...
Maçla ilgili değerlendirmesini kısa tutan Gürcü hoca, "Söyleyeceğimiz fazla bir şey yok. Biraz daha futbol oynanması gerekiyordu. İkinci yarıda hiç top tutamadık. Eksikliğimiz buydu." ifadelerini kullandı. 
KADIKÖY'DE 5 DAKİKADA GELEN ZAFER 
Maçın ardından karşılaşma sırasında kendisine küfür edildiğini söyleyen Arveladze, "İlk defa Türkçe bilmeseydim dedim. Bu kadar küfür hiç duymamıştım. Bu kadar fazla küfür eden futbolcuları bir arada gördüm. Niye Türkçe biliyorum diye sordum. Oyuncular bize küfür ediyor. Helal olsun." ifadelerini kullandı. 
Küfür edenleri görmediğini, sadece duyduğunu da sözlerine ekleyen Gürcü hoca, "Burası Türkiye, Avrupa standartlarında oynanıyor. Bize 2 metreden ana avrat küfür edilmesi de biraz ağır oluyor. Türkçe bildiğim için duydum sadece. Kimin ettiğini duyamadım." dedi. 
Maça damga vuran penaltı kararı ile ilgili Arveladze şunları söyledi: "Penaltı için ne diyeyim, herkes gördü zaten. Hakeme kötü demek istemiyorum ama çok hafif bir penaltı oldu. Seyirciyi etkisi altına aldı."    
ADEM: "DAHA TERBİYELİ OLMALILAR" 
Kasımpaşalı futbolcu Adem Büyük de hocasının açıklamalarına benzer sözler sarfetti: "Futbol sadece bir eğlence. Kimsenin küfür etmeye hakkı yok. Hepimiz burada işimizi yapıyoruz. Maçta yaşını başını almış adamlar daha terbiyeli olmalılar. Ukalaca davranıp küfür ediyorlar. Bu yakışmıyor, hepimiz aynı işten ekmek yiyoruz."