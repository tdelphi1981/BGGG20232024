Kış arifesi Rusyadan ek gaz garantisi
Rusya Enerji Bakanı Novak, önceki gün yaptığı açıklamada Türkiyenin Rusyadan yıllık ek 3 milyar metreküp doğalgaz istediğini açıkladı.
Novak, bunun için 1- Mavi Akımın kapasitesini artırabileceklerini veya 2- Güney Akım aracılığı ile ek arz sağlanabileceğini açıkladı. Enerji ve Tabii Kaynaklar Bakanı Taner Yıldız, Türkiyenin bu talebini doğruladı ve mutabakat sağlandığını açıkladı.
Enerjisa hisselerinin yüzde 50sinin Verbunddan E.ONa devri nedeniyle düzenlenen toplantının ardından gazetecilerin sorularını yanıtlayan Yıldız, şöyle konuştu: Türkiyenin artan ihtiyacını en makul fiyatlarla ve en uygun şekilde karşılamak açısından, ola ki kış şartlarında farklı bir ihtiyacımız daha olursa, onun karşılanması ile alakalı hususta Rusya çok büyük bir yakınlık gösterdi.
Yıldız, şöyle devam etti: Kontrat dışında bazı rakamları bugünlerde alabileceğimiz konusunda mutabakat sağladık. Geçtiğimiz yıllarda da çok soğuk günlerde gerek Mavi Akımdan gerekse Batı Hattından daha fazla gazın alındığı durumlar da oldu. 
3 MİLYAR METREKÜP 
Bu talebin 3 milyar metreküp civarında olduğunu doğrulayan Yıldız, İhtiyacımız olması halinde, Türkiyenin büyümesinin beklenenin üzerinde olması halinde bunu karşılayabiliyor olması lazım. 3 milyar metreküpü bulabilir, bunu zaman gösterecek dedi. Türkiyenin Gazpromdan ek doğalgaz talebini, Mavi Akım hattından gerçekleştireceği görüşü hakim. 
TÜRKİYEYE YAPTIRIM  
Yıldız, ABDnin İrana yönelik yaptırımlarının genişletilmesi konusunda Türkiyenin tutumunun ne olacağı ile ilgili olarak ise ABDnin özellikle doğalgaz ile alakalı yaptırımlarının ben Türkiyeyi kapsamayacağını düşünüyorum, çünkü bu tür bir yaptırımın sadece İran değil aynı zamanda Türkiye için de bir yaptırım olacağını hep beraber bilir ve görürüz. ABDnin böyle bir tercihte bulunmayacağı kanaatindeyim. İran, Türkiyenin ikinci büyük gaz tedarikçisi. Böyle bir kapsam içinde olmayacağına kanaat getiriyor ve inanıyorum.  
Fırsatlara bakarız 
SABANCI Holding Yönetim Kurulu Başkanı Güler Sabancı, Enerjisa olarak şu anda işletmede olanlar, inşa halinde olanlar ve alınan lisanslarla birlikte 5,000 megawatt güce sahibiz. E.ON ile Enerjisada 2020ye kadar 8,000 megawatt güce ulaşma konusunda mutabık kaldık. Ancak bu hedefe daha önce de ulaşabiliriz. Ayrıca civar ülkelerde iş fırsatlarını değerlendirme konusunda prensipte anlaştık 
diye konuştu.  
Vergi teşvikine çalışma grubu 
YILDIZ, Rusyanın Akkuyu nükleer santralinde bazı vergi teşvikleri talebi ile ilgili şöyle konuştu: Rusyanın geliştirdiği projelerde karşılıklı anlayış ve kanuni sınırlar içinde ve yaptığımız anlaşmalarda kalmak kaydıyla farklı kolaylıklar sağlanıp sağlanamayacağı üzerinde görüş sordular. Biz de bir teknik çalışma grubu oluşturduk. Sonuçları paylaşacağız. 
Özel fiyat olabilir 
MAVİ Akımda 16 milyar metreküplük kapasite olduğunu, gaz akışının günlük anlamda artırılmasının küçük yatırımlarla mümkün olduğunu belirterek, Rusyadan gelecek ek gazda Bakanlar Kurulunun  doğalgaz ve LNG alımı için  BOTAŞa yetki verilmesine yönelik kararın bir parçası olduğunu belirtti. Bu  BOTAŞın ihtiyaç duyduğu anda boru hatları vasıtasıyla spot doğalgaz almasına izin tanıyor.