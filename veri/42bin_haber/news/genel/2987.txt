Elmadağ'da toprağa gömülü kadın cesedi bulundu
Ankara'nın Elmadağ İlçesi'ne bağlı Taburlar Köyü'nde toprağa gömülü kadın cesedi bulundu.
Taburlar Köyü girişi Çataltaş mevkisinde, hayvanlarını otlatan bir çoban, köpeğinin hareketlerinden şüphelendi. Köpeğin kazı yaptığı alana giden çoban, toprak altında bir insana ait ayak olduğunu fark ederek, durumu köy muhtarı ve jandarmaya bidirdi. 
Olay yerinde Elmadağ Cumhuriyet Başsavcısı gözetiminde incelemede bulunan jandarma ekipleri, cesedin 25 yaşlarında bir kadına ait olduğu ve yaklaşık 8 ay önce gömüldüğünü belirledi. 
Elmadağ Belediyesi'ne ait cenaze aracıyla Elmadağ Devlet Hastanesi morguna kaldırılan ceset, daha sonra kimlik tespiti ve otopsi yapılması amacıyla Ankara Adli Tıp kurumuna gönderildi.