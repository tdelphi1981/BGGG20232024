Koç ve Ülker köprüye takıldı
Başbakan Erdoğanın verdiği sinyalin ardından 5.7 milyar dolarla Türkiyenin en büyük ikinci özelleştirmesi olan köprü ve otoyol ihalesi iptal edildi. Koç, Ülker ve Malezyalı UEM Grouptan oluşan konsorsiyumun kazandığı ihaleyle ilgili Maliye Bakanlığı, 17 Aralık tarihinde tamamlanmış olan ihalenin iptaline karar verilmiştir açıkla-masını yaptı.
BAŞBAKAN Recep Tayyip Erdoğanın 5.7 milyar doları az bulup iptal sinyali verdiği köprü ve otoyol ihalesinin kaderi belli oldu. Maliye Bakanlığı dün köprü ve otoyol ihalesini iptal ettiğini duyurdu. İstanbul 1. ve 2. köprü ile bazı otoyolların 25 yıllığına özelleştirilmesi için düzenlenen ihalede en iyi teklifi Koç Holding AŞ-UEM Group Berhad-Gözde Girişim Sermayesi Yatırım Ortaklığı AŞ Ortak Girişim Grubu vermişti. Başbakan Erdoğan, 2 Şubatta yaptığı açıklamada, bazı özelleştirme ihalelerinde alınan tekliflerin yeterli olmadığını ve bunların iptal edilebileceğini belirtirken, otoyol-köprü ve Başkentgaz ihalelerini örnek olarak göstermişti.  
İPTALİNE KARAR VERİLDİ 
Maliye Bakanı Mehmet Şimşek, ihalenini iptaliyle ilgili şu açıklamayı yaptı: Özelleştirme Yüksek Kurulunun 15 Ekim 2010 tarihinde özelleştirme programına alınan ve Karayolları Genel Müdürlüğünün yapım, bakım, onarım ve işletimini üstlendiği, 8 otoyol, 2 köprü, bağlantı yolları ve bunlar üzerindeki hizmet tesisleri, bakım, işletme tesisleri, ücret toplama merkezleri ve diğer mal ve hizmet üretim birimleri ile varlıkların tek paket halinde, fiili teslim tarihinden itibaren 25 yıl süreyle işletme haklarının verilmesi yöntemiyle özelleştirilmesine ilişkin olarak Özelleştirme İdaresi Başkanlığınca nihai pazarlık görüşmeleri 17 Aralık 2012 tarihinde tamamlanmış olan ihalenin iptaline karar verilmiştir.  
2İNCİ EN BÜYÜK İHALE 
Köprü ve otoyolların özelleştirme ihalesi, Türk Telekoma verilen 6.55 milyar doların ardından Türkiye tarihinin en yüksek özelleştirmesi olmuştu. İhalenin sonucunda taraflar sevinirken, Özelleştirme İdaresi yetkilisinin uyarısı ise dikkat çekmişti. Özelleştirme İdaresi Başkanlığı yetkilisi ihaleyi kazanan şirket yöneticilerinin sevinç gösterisine Arkadaşlar daha ihale bitmedi demişti.   
SİNYALİ ERDOĞAN VERDİ 
Başbakan Erdoğan şubat ayında yaptığı bir açıklamada ise ihalenin iptal edileceği sinyalini şu sözlerle vermişti: Arkadaşlarla istişareleri yapıyorum. Örneğin otoyollar, köprüler meselesini tekrar masaya yatıracağız. Daha yüksek beklentimiz var. O beklentiyi karşılamıyor. Çünkü biz buradan zaten ciddi para kazanıyoruz. Ciddi para kazanırken, buradan yani birilerinin çok daha fazla kazanmasının önünü değil, milletimin kazanmasını ve ülkemin kazanmasını temin etmek durumundayım. 
Süreç nasıl işledi 
· Bakanlarla görüşmeler düzenlendi ve Başbakan Recep Tayyip Erdoğana bilgi verildi. 
· Özelleştirme İdaresi tarafından yapılan ihaleden sonra Rekabet Kurulunun uygun görüşüyle birlikte karar için Özelleştirme Yüksek Kuruluna yazı gönderdi.
· Başbakanın açıklamasının ardından Özeleştirme Yüksek Kurulu toplanarak yapılan ihaleyi iptal etti.  
20 milyar dolar eder sözü mü iptale götürdü 
BAŞBAKAN Erdoğanın köprü ve otoyol özelleştirmesinin iptal edileceğini ilişkin açıklamasında, Karayolları Genel Müdürlüğünün 20 milyar dolar eder sözünün etkili olduğu belirtilmişti. Ocak ayında yapılan konuyla ilgili toplantıya Başbakan Yardımcısı Ali Babacan, Özelleştirmeden Sorumlu Maliye Bakanı Mehmet Şimşek, Ulaştırma Bakanı Binali Yıldırım ile Özelleştirme İdaresi ve Karayolları bürokratlarının katılırken, Özelleştirme İdaresi mevcut gelir ve gidere göre yaptığı derleme hesabında 5.7 milyar dolarlık teklifin yeterli olduğunu ve uygun bir satış olacağını belirtmişti.
Buna karşılık Karayolları Genel Müdürlüğü mevcut durumdan çok ileride sağlanabilecek gelirler üzerinden bir hesap sundu. Bu hesaba göre otoyollar ve iki köprünün değerinin özelleştirilmesi için 20 milyar dolar civarında bir teklifin uygun olacağını belirtti. Toplantıda özelleştirme yetkililerinin yanı sıra Ali Babacan ve Mehmet Şimşekin karayollarının hesabını sağlıklı bulmadığı ve mevcut teklifin uygun olacağı yönünde görüş belirttikleri öğrenildi. Başbakan Tayyip Erdoğanın bu toplantıya katılmadığı ama bilgi aldığı biliniyor.  
 