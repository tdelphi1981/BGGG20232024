Bu kez helal karikatür yayınlayacak
Fransanın ünlü karikatür, mizah ve eleştiri dergisi Charlie Hebdo, yine sınırları zorlayabilecek bir girişime imza atıyor.Dergi çarşamba günü, seri dışı bir kitap çıkartıyor. Kitabın konusuysa, Hazreti Muhammedin hayatı. Derginin sahibi Charb, bu kitabın helal olduğunu, zira içeriğinin tamamını Müslümanların hazırladığını söyledi. Charb, İçinde Müslüman yazarların, Muhammedin hayatıyla ilgili yazdıklarının bir toplamı var. Biz sadece imajları ekledik. Müslümanların en tutucu olanlarının bile buna temelde itiraz edeceğini sanmıyorum. Bu içerik tamamen helal şeklinde konuştu. 2 Ocak günü piyasaya çıkacağı açıklanan kitabın önsözünü, Fransa ve Fas vatandaşlıkları bulunan Zineb yazdı. Charlie Hebdo 2011 yılının kasım ayında Hazreti Muhammed karikatürleri yayımlamış, bunun üzerine başlayan protestolar, derginin editoryal işlerinin yürütüldüğü Paristeki merkezinin ateşe verilmesiyle sonuçlanmıştı. Dergi buna rağmen, bu yıl eylül ayında bir kez daha provokatif Hazreti Muhammed karikatürlerine yer vermişti. 