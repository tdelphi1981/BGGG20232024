Derbi değil santranç
Serkan Yetkin, G.Saray ile F.Bahçe'nin El Clasico röntgenini çektiTerim'in kafasında F.Bahçe'yi baskı altında tutup sahasından çıkarmamak olacak. Top Eboue üzerinden Selçuk veya Melo'ya çıkıyor Aykut Kocaman G.Saray'ın pas beyinlerini durdurup hücumlarını felç etmek isteyecek. Meireles, Topal, Cristian merkezi kilitleyecek
 SERKAN YETKİN
 G.Saray-F.Bahçe derbisi bir futbol maçından ziyade satranç mücadelesi gibi olacak. G.Saray öncelikle topu, 2. bölgeye doğrudan taşımak istiyor. Eğer baskı yemezse tercihen Eboue üzerinden topu Selçuk veya Felipe Melo ile buluşturuyor. Eğer Eboue olmazsa da stoperlerden biriyle topu 2. bölgeye taşımak istiyor. 
 O andan itibaren öndeki hücum hattı hareketlenmeye başlıyor. Hamit Altıntop, Emre, Amrabat, Burak ve Umut gibi oyuncular da defansın arkasına koşmaya başlıyor. 2. ön libero Selçuk İnan ise Melo; Melo ise Selçuk İnan da koşmaya başladığında pas opsiyonu çoğalıyor Sarı-Kırmızılı takımın.
 VERKAÇ&UZUN TOPLA ROK DENEMESi
 DEVAMINDA DA rakibin defansının dengesi bozuluyor. F.Bahçe'ye karşı bunu başarıyla uygulayabilirse kazanır G.Saray. 
 VEYA kaleye yakın adamlara oynayarak ikili oyunlarla verkaç ya da savunmanın arkasına uzun toplar atmayı deneyecekler. Derbide F.Bahçe'ye karşı pas opsiyonunun artması oyun seneryolarının da olumlu yönde artması demek G.Saray için.
 ÜÇ ORTA SAHAYLA 'ÇOBAN MATI'
 GELELİM F.Bahçe'ye... Sarı-Lacivertliler bu şekilde oynayan, taraftar baskısını arkasına alan fizik gücü yüksek bir takıma karşı sadece merkezden topun çıkmasını engelleyerek oynayabilir. Merkezden top çıkarsa G.Saray da hareket halindeki futbolcular topu önünde bulur ve gol şansı yakalar. Top merkezden çıktığında G.Saray'a önlem almak imkansız çünkü...
 ORDULULAR GiBi TRAFiK POLiSi ŞART
 YA merkeze topun gelmesini engelleyecek F.Bahçe ya da Baroni, Meireles ve Mehmet Topal üçlüsü derbide kendi ortalamalarının üzerine çıkarak topsuz oyunda etkili olacak. Ancak o şekilde G.Saray'ın merkeze topu taşıma trafiğini kırabilirler. Örneğin Sarı-Kırmızılı takım Orduspor maçında bu sıkıntıyı yaşadı. Orta alanda baskı yedi G.Saray alan daraltmış bir savunma karşısında zorlandı ve orta alandan top çıkaramadı.
 ŞAH VE MAT
 ASLINDA birbirine çok benzeyen 2 takım var karşımızda. 
 BİRİ rakibi baskı altına alıp kendi oyununu kabul ettirmeye çalışan diğeri rakibe göre gardını alan. Fatih Terim'in kafasında F.Bahçe'yi yoğun presle baskı altında tutup sahasından çıkarmamak, Aykut Kocaman'ın kafasında ise G.Saray'ın pas beyinlerini durdurup hücum organizasyonlarını felç etmek olacaktır. Bakalım Arena'da oynanacak bu satrancı kim kazanacak?
 G.Saray nasıl kazanır?
 F.Bahçe'nİn en büyük handikapı ise baskı gördüğünde defansta ayağa pas yapamaması ve 3. bölgeye topu taşıyamaması. G.Saray, Sarı-Lacivertli takımın defanstan paslarla çıkmasına engel olur pres ve baskıyla orta alanda iyi pas trafiği kurarsa, topun hızını arttırırsa etkili olur. Bu da F.Bahçe'nin hücum ile orta alan oyuncularının bağlantısının kopmasına neden olur. Böylece Sarı-Lacivertliler kapanıp kalesini savunarak mücadele etmek zorunda bırakır. F.Bahçe bugüne kadar böyle maçları hiç çeviremedi.
 F.Bahçe nasıl kazanır?
 Orta alanda baskı sonrası kapılan toplar ve kanatlardan ileriye çıkıp geriye dönme sıkıntısı yaşaması, derbi öncesi G.Saray için önemli bir handikap. Hep beraber öne çıktıklarında bu sıkıntıyı yaşıyabiliyorlar. F.Bahçe'nin baskısı sonuç verirse 2. toplar Sarı-Lacivertliler'de kalır ve daha etkili atağa kalkar Sarı-Lacivertli ekip. Savunmada uyum sorunu yaşıyor G.Saray. Savunmanın arkasına atılan toplar ve derinlemesine paslar Moussa Sow ve Kuyt için biçilmiş kaftan.
 Arena golcüsü Burak
 Arena'da 6 maçta 6 gol atan Burak son 16 sezonda G.Saray adına iç sahada üst üste en çok gol atan oyuncu. 1996-1997 sezonunda Hakan Şükür 6 iç saha maçında üst üste gol attı (Toplam 15 gol). Arena'da üst üste en çok lig maçında gol atan oyuncu da Burak.
 Şutta FB, isabette GS
 F.Bahçe 216 şutla ligin en çok şut atan iki takımdan biri. 84 kez kaleyi bulup %39 başarı oranı yakalarken 23 gol attı. G.Saray ise 209 şut ile bu alanda 4. sırada yer alırken 88 kez kaleyi buldu (%42). Kaleyi daha çok bulan G.Saray rakibinden 9 gol fazla (32 gol) kaydetti.
  