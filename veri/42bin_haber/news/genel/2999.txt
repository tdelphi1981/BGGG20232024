Sınıfta sıkılan biber gazı hastanelik etti
Çorlu ilçesinde, bir öğrencinin sınıfta sıktığı biber gazından etkilenen 12 öğrenci hastaneye kaldırıldı.Ticaret Meslek Lisesi'nde 12. sınıf öğrencisi B.A, teneffüste arkadaşlarıyla şakalaşırken yanında getirdiği biber gazını sınıfın içinde sıktı.
Gazdan etkilenerek fenalaşan 12 öğrenci, öğretmenler tarafından Çorlu Devlet Hastanesi'ne kaldırıldı. Öğrenciler hastanede yapılan müdahalenin ardından taburcu edildi.
Bu arada, Çorlu Emniyet Müdürlüğü Çocuk Şube ekibi, B.A'nın ifadesini alarak olayla ilgili soruşturma başlattı.