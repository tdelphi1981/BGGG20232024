Karadayı serbest
Eski Genelkurmay Başkanı Emekli Orgeneral İsmail Hakkı Karadayı'nın ifade alma işlemi sona erdi
 Eski Genelkurmay Başkanı emekli orgeneral İsmail Hakkı Karadayı, 28 Şubat soruşturması kapsamında İstanbul’da gözaltına alındı. Uçakla Ankara'ya getirilen Karadayı havaalanından adliyeye Genelkurmay’a ait olduğu öğrenilen sivil bir araçla getirildi. 83 soru sorulan ve yaklaşık 4 saat ifade verdikten sonra mahkemeye sevk edilen Karadayı serbest bırakıldı.
 Karadayı'ya 83 soru soruldu
 Emekli Orgeneral Karadayı'nın avukatı Erol Yılmaz Aras, karar sonrası gazetecilere yaptığı açıklamada, "Karadayı'ya 83 soru soruldu. Herhangi bir belgede imzası veya parafı olmamasına rağmen savcı, dönemin genelkurmay başkanından habersiz böyle bir şey olmayacağını düşünerek, tutuklama istemiyle mahkemeye sevk etti" dedi.  DHA