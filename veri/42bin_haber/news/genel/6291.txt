Türkiye 100 adet alacaktı ABD uçuş yasağı koydu
TÜRKİYEnin 100 adet satın alacağı F-35 savaş uçağının motorunda ciddi bir kırık tespit edildi.ABD Savunma Bakanlığı, bir F-35in motorundaki dişli parçasının kırık olduğunun anlaşılması üzerine 51 jetin uçuşlarını yasakladı.
ABD ordusu geliştirme çalışmaları devam eden F-35leri test amacıyla kullanıyordu. Son yapılan Savunma Sanaayi İcra Komitesi toplantısında uçaktaki teknik yetersizlikler gerekçe gösterilerek Türkiyenin alımı ertelenmişti. 
EN PAHALI UÇAK  
Dikey iniş kalkış yapabilen F-35, 400 milyar doları aşan proje maliyetiyle dünyanın en pahalı savaş uçağı kabul ediliyor. ABD, 2 bin 443 F-35 sipariş ederek, filosundaki F-16 ve F/A-18lerin yerine kullanmayı planlıyor. Türkiye de F-35lerle elindeki F-4 uçaklarının yerini değiştirmeyi planlıyor. F-35in kritik parçaları TUSAŞ tarafından üretiliyor.  
100 TANE ALACAĞIZ 
Yetkililer, toplamda 100 uçaklık alımda bir değişiklik olmadığını ve Türkiyenin de projeye katılımının devam ettiğini söyledi. Uçakların en erken 8 yıl sonra operasyonel göreve hazır hale gelmesi bekleniyor. ABDnin birinci müşterisi ve destekçisi olduğu projede Türkiye, İtalya, Hollanda, Kanada, Norveç, Danimarka, Avustralya ve Birleşik Krallık programa katkıda bulunuyor.