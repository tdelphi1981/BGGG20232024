2 ve 10 her şeyi belirliyor
Genetik anormalliklerin 5 ruhsal rahatsızlığın ortak nedeni olabileceği belirlendi.
Amerikalı bilim adamları, ruhsal gelişim bozukluğu, dikkat eksikliği ve hiperaktivite, zihinsel gerilik, bipolar bozukluk, ağır depresyon ve şizofreniden muzdarip 33 bin 332 kişinin, genetik mirasını inceledi. 

Hastaların gen haritası, bu hastalıklara yakalanmayan 27 bin 888 kişininkiyle karşılaştırıldı. Bilim adamları, 5 ruhsal rahatsızlığın ortak olarak, 2 ve 10. kromozomlar ile beyin hücrelerindeki kalsiyum oranını düzenlemede rol oynayan iki gendeki bozulmalardan kaynaklandığını gördü. 

İngiliz The Lancet dergisinde yayımlanan araştırmada bilim adamları, sonuçların psikiyatrik hastalıkların daha iyi teşhis edilmesine ışık tutabileceğini vurguladı.