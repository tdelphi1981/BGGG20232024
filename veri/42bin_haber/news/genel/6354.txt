Kaçak Kuran kurslarına ceza kalkıyor
Hukuk Usulü Muhakemeleri Kanunu ile Bazı Kanunlarda Değişiklik Yapılmasına ilişkin TBMMye dün sevk edilen 11 maddelik kanun tasarısında, başta kaçak Kuran kursları olmak üzere kanuna aykırı eğitim kurumu açıp işletenlere ceza verilmemesi öngörülüyor.
Tasarı yasalaştığında izinsiz açılan her türlü eğitim kurumu hakkında cezai işlem yapılmayacak. 2004 tarihli 2537 sayılı TCKnın Kanuna aykırı eğitim kurumu başlıklı 263. maddesinde, Kanuna aykırı olarak eğitim kurumu açan veya işleten kişilere 6 aydan 3 yıla kadar hapis cezası verilir. Bu kurslar kapatılır düzenlmesi vardı. Hükümet, 29 Haziran 2005te yaptığı düzenleme ile 3 yıllık cezayı erteleme sınırına çekerek, 3 aydan 1 yıla kadar hapis veya adli para cezasına çevirdi, bu kursların kapatılması hükmünü de kaldırdı. Dünkü tasarının 10. maddesiyle TCKnın 263. maddesinin tamamen yürürlükten kaldırılması öngörülüyor.  
 