CHP'nin değerini anlatmaya çalıştım
Eski CHP Genel Başkanı Deniz Baykal, 'kaset' komplosunun ardından, 33 ay sonra ilk kez dün kürsüye çıkarak kapalı oturumda CHP Grubu'na seslendi.
 A. Rezzak ORAL / ANKARA
 Birbirinden çarpıcı uyarılar yapan Baykal yaklaşık 1.5 saat süren konuşmasını sonlandırırken de, 'Çok konuştum ama bu kürsüyü özlediğimden değil, konuların çokluğundan ve önemindendir' dedi. Baykal, çıkışta gazetecilere yaptığı açıklamada da “CHP'nin önemini anlattım. Hem birbirimize bunu anlatmamız lazım, hem Türkiye'ye anlatmamız lazım' diye konuştu. Edinilen bilgilere göre Baykal'ın açıklamaları özetle şöyle:
 
 l Kemal Bey'in bilgisiyle bu konuşmayı yapıyorum. Aslında bu toplantıda Kemal Bey de olmak istedi. Bu sefer olmadı, inşallah bundan sonraki değerlendirmemizde olur.
 
 l Bölgemİzde uluslararası dayatmalar, köklü değişiklikler oluyor. Türkiye'ye sahip çıkmak gerekiyor. Türkiye'ye sahip çıkmanın yolu da CHP'ye sahip çıkmaktan geçer. 
 
 HEM ULUSALCI, HEM YENİLİKÇİ
 l CHP, bir karmaşa içinde olan insanların bir yığınağı gibi algılatılmak isteniyor. Bu doğru değildir. CHP'nin çok net bir programı var. CHP hem ulusalcıdır, hem yenilikçidir. Birbirimizi yaftalamamalıyız. Birbirimizin ulusalcılığı ve yenilikçiliğine saygı göstermeliyiz. CHP her ikisini de barındırır. Biz birbirimize mecburuz. Ulusalcılık gericilik değildir. Birbirimizin kıymetini bilmemiz, birimize sahip çıkmak gerekiyor.
  