Yunanistan'ı yasa boğan ölüm
Yunanistan'da, Aris Kulübü'nün 17 yaş altı takımında forma giyen Angelos Çipuras, kalp krizi sonucu hayatını kaybetti.Adli tıptan yapılan açıklamada, dün Selanik'te ailesiyle birlikte kaldığı evde yakınları tarafından baygın halde bulunan 16 yaşındaki futbolcunun ölüm nedeninin kalp krizi olduğu belirtildi.

Futbolcunun babası Stelyos Çipuras, sabah saatlerinde yan odadan gelen inleme sesleriyle uyandıklarını belirterek, Önce düşüp bir yerini incittiğini düşündüm. Çünkü daha önce de böyle bir şey olmuştu. Odasına gittim ve oğlumu yerde baygın halde buldum. Hemen kalp masajı yaptım ve acil servisi aradım. Ancak kurtaramadık. Oğlum ellerimde vefat etti dedi.

Oğlunun hayalinin spor akademisini bitirip teknik direktör olmak olduğunu ifade eden acılı baba, Aris Kulübü'nden şikayetçi olmadıklarını da sözlerine ekledi.
Genç futbolcu bugün Selanik'te defnedilecek.

Arisli futbolcular, AEK ile Selanik'te oynayacakları 18. hafta maçında sahaya kollarında siyah bantla çıkacak.
Yunanistan'da kısa bir süre önce de milli voleybolcu Nikolaos Samaras 42 yaşında hayatını kaybetmişti. Samaras bir dönem Fenerbahçe'de de forma giymiş ve Türkiye'ye gelen ilk Yunan sporcu olmuştu.