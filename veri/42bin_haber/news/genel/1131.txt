'Fesat yuvalarına imkan tanımayın'
MHP Genel Başkanı Devlet Bahçeli, geçen pazar günü gerçekleştirilen kurultayın ardından teşkilatlara teşekkür mesajı gönderdi.
  Var olan dargınlık veya kırgınlıkları bir kenara bırakmak için inisiyatif alınmasını isteyen Bahçeli,  'Küslüklere prim ve fırsat vermeden her bir kardeşimizin kucaklanması, ara bozucu fesat yuvalarına imkan tanımadan vatan, millet ve bayrak ortak paydalarında karar kılan her insanımızla birliktelik sağlanması vazgeçilmez hedefimiz olmalıdır.' dedi. Bahçeli mesajında Büyük Kurultay'da demokratik mekanizmaların tam ve eksiksiz bir şekilde çalıştırıldığını kaydederek, 'MHP demokrasiyi tam olarak özümsediğini bir kez daha göstermiştir' dedi. ANKARA
  