Komisyon: O polİslere verilen ceza az
Mecliste tartışma yaratacak Fevziye Cengiz raporu...
 Meclis İnsan Hakları Alt Komisyonu, İzmir'de bir karakolda polisler tarafından feci şekilde dövülen ve dayak görüntüleri kamuoyunu ayağa kaldıran Fevziye Cengiz vakasını inceledi ve tespitlerini raporlaştırarak İnsan Hakları Alt Komisyonu'na sunuldu. Komisyonun, İzmir'e giderek bölgedeki karakolları denetlemesinden sonra hazırlanan İzmir Polis Merkezleri İnceleme Raporu'nda , polislere verilen disiplin cezası az bulundu. Raporda, 'Ceza yeterli değil, daha ağır cezalar verilmeliydi. Polisin görevi asayişi sağlamaktır, kendini adli merci yerine koymak değildir. Fevziye Cengiz'e dayak atan memurlara verilen disiplin cezası yetersizdir' ifadeleri yer aldı. 
 DİSİPLİN Tüzüğü'nün değiştirilmesi gerektiğinin vurgulandığı raporda, 'İnsan onurunu zedeleyen hareketlere daha ağır ceza verilmelidir' denildi. Karakollarını inceleyen heyet, Yeşilyurt Polis Karakolu'ndaki kameraların etkili kullanılamadığını, Karabağlar Polis Merkezi'nde ise alan darlığı yaşandığını vurguladı. Ali Ekber ERTÜRK
 
  