TÜRKSAT uyduları 1 yıl içinde uzayda
Ulaştırma Denizcilik ve Haberleşme Bakanı Binali Yıldırım, Türk ve Japon mühendislerin ortak yapımı olan Türksat 4A ve Türksat 4B uydularının bir yıl içinde uzaya gönderileceğini açıkladı.
Yıldırım, Türksat 4Anın yüzde 74ü, Türksat 4Bnin ise yüzde 63.2si tamamlandı. Bu yılın sonunda 4Ayı, 2014 yılı başında ise 4Byi uzaya göndererek uydu kapasitemizi üç katına çıkaracağız dedi. Yıldırım, 2 yıl önce Japonyada yapımına başlanan Türksat 4A ile Türksat 4B uydularının ekipman, entegrasyon ve test çalışmalarına başlandığını açıkladı. İki uydunun yapımının Türksat AŞnin gözlem ve denetiminde devam ettiğini belirten Yıldırım, uyduların yapımında 15 Türk mühendisin de görev aldığını belirtti.  
Türksat 4A uydusunu tamamlandığında yaklaşık 5 ton ağırlığa sahip olacağını belirten Yıldırım, uydunun 1750 MHz bant genişliğine sahip olacağını ve 42 derece Doğu yörüngesinde görev yapacağını söyledi. 4A uydusunun Türkiyenin yanı sıra Kuzey Afrika, Avrupa, Ortadoğu ve Asyayı kapsama alanında bulunduracağının altını çizen Yıldırım, Türksat 4A ile Afrika Kıtası da uydularımızın kapsama alanına dahil oluyor. Artık Türk kanalları Afrika kıtasının tamamından izlenebilecek. dedi. Yıldırım, Türksat 4B uydusunun da 4 bin 985 kilogram ağırlığa sahip olacağını ve bünyesinde 43 haber kanalı barındıracağını açıkladı. 
  
  
  
  
  
  

 