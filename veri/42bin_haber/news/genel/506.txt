Bankacılık sektörü kredi hacmi 771 milyar lira
Bankacılık sektörünün toplam kredi hacmi 1 haftada yüzde 0,54 artarak, 12 Ekim itibariyle 771 milyar 3 milyon liraya ulaştı. Kredi hacmi 5 Ekim'de 766 milyar 865 milyon lira düzeyindeydi.
 Bankacılık Düzenleme ve Denetleme Kurumu'nun (BDDK) haftalık bültenine göre, 12 Ekim 2012 itibarıyla mali kesime verilen kredilerin toplamı bu dönemde yüzde 1,22 oranında artarak, 15 milyar 195 milyon lira oldu.
          
 Bankacılık sektörünün mali kesim hariç toplam kredi hacmi de 702 milyar 498 milyon lira olarak belirlendi. Söz konusu rakam 5 Ekim'de 699 milyar 174 milyon lira idi.
          
 Mali kesim hariç sektörün spot kredi toplamı ise bir haftada yüzde 0,64 oranında artarak 88 milyar 59 milyon lira oldu.
          
 -Tüketici kredileri-
          
 Katılım bankaları dahil, mali kesim hariç tüketici kredileri ise yüzde 0,64 oranında artış gösterdi. Tüketici kredileri söz konusu dönemde 185 milyar 262 milyon liradan 186 milyar 451 milyon liraya çıktı.
          
 Tüketici kredilerinin 81,8 milyar lirası konut, 7,7 milyar lirası taşıt, 65,6 milyar lirası ihtiyaç, 31,3 milyar lirası da diğer kredilerden oluştu.
          
 Bir haftalık süreçte taksitli ticari krediler toplamı da 82 milyar 867 milyon liradan 83 milyar 114 milyon liraya çıktı. Taksitli ticari kredilerdeki artış yüzde 0,30 oldu.
          
 Bireysel kredi kartları kullanım tutarı ise 12 Ekim itibarıyla 67 milyar 841 milyon lira olarak hesaplandı. 5 Ekim'de 67 milyar 457 milyon lira olarak hesaplanan söz konusu tutar, bir haftalık süreçte yüzde 0,57 oranında artış göstermiş oldu.
          
 BDDK verilerine göre, 12 Ekim'de taksitli bireysel kredi kartı harcamaları 35 milyar 175 milyon lira, taksitsiz bireysel kredi kartı harcamaları ise 32 milyar 666 milyon lira düzeyinde gerçekleşti.
          
 AA
  