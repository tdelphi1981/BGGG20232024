Beyoğlu'nda çatışma: 3 yaralı
BEYOĞLUnda hırsızlık şüphelisi 3 kişi polisin dur ihtarına uymayarak otomobilden polis aracına ateş açtı. Polisler de şüphelilere ateş ederek karşılık verdi. Olay sonrasında 1 polis memuru ile 2 şüpheli yaralandı.
Olay saat 21.00 sıralarında Sütlüce Mahallesi Karaağaç Caddesi üzerinde meydana geldi. İddiaya göre, 59 LR 055 plakalı otomobil içerisinde bulunan 3 hırsızlık şüphelisini polisler takip etmeye başladı. Cadde üzerinde Asayiş Şube Müdürlüğü Hırsızlık Büro Amirliği ekipleri otomobile dur ihtarında bulundu. Kaçmaya başlayan şüpheliler otomobilden polis aracına ateş açtı. Bunun üzerine polislerle şüpheliler arasında silahlı çatışma çıktı. Çatışma sonrasında 1 polis memuru ve 2 şüpheli yaralandı. Elinden hafif şekilde yaralanan polis ile 2 hırsızlık zanlısı olay yerine çağırılan amubulanslarla çevredeki hastanelere kaldırıldı. 
ELLERİ KELEPÇELİ AMBULANSA ALINDI 
Yaralanan şüphelilerden 1i elleri arkadan kelepçeli vaziyette sedyeye alınarak ambulansa taşındı. Zanlı daha sonra ise ambulanstan indirilerek polis otomobiline bindirildi.

 BEYOĞLU'NDA ÇATIŞMA