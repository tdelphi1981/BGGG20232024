Afette fark yaratıyorlar
Sabancı Vakfı, toplumsal gelişmeye katkıda bulunan sıra dışı kişilerin olağanüstü öykülerini, Fark Yaratanlar programıyla kamuoyuna anlatmaya devam ediyor.
Sabancı Vakfının Fark Yaratanları, toplumsal gelişme öykülerini izleyen kişilere ilham vererek onların daha duyarlı ve aktif vatandaş olmalarını teşvik ediyor. Dördüncü sezonun yeni Fark Yaratanı, afet durumunda Türkiyeye gelen yabancı yardım ekiplerine çevirmenlik yapmak için kurulan gönüllü organizasyon Afette Rehber Çevirmenlik.     
AFETE FARK ATIYORLAR / WEB TV 
17 Ağustos ve 12 Kasım 1999 depremleri; yardım ekipleri, yerel yetkililer, gönüllüler ve depremzedeler arasında iletişimi sağlamak için bir yapı ihtiyacını doğurdu. Çeviri Derneğinin kurucuları, afet durumunda yabancı ekiplere destek olmak için Dernek kapsamında, Afette Rehber Çevirmenlik organizasyonunu kurdu. 
Afette Rehber Çevirmenlikin fark yaratan hikayesi, www.farkyaratanlar.org ve www.sabancivakfi.org internet sitesinin yanı sıra Facebook, Twitter ve Youtubeda yayınlanıyor. 
Afette Rehber Çevirmenlik (ARÇ), bir afet durumunda Türkiyeye gelen yabancı arama kurtarma ekiplerine ve yardım kuruluşlarına çeviri desteği veriyor. İstanbul Valiliği ile imzalanan protokol ile ARÇ ve gönüllüler, resmi afet yönetim sistemi içinde görev alıyor. Gönüllüler, yabancı ekipleri havalimanında karşılıyor, yardımcı oluyor ve kriz merkezlerinde ekiplere destek oluyor.
 
ARÇ gönüllülerinin İngilizce, Almanca ve Fransızca dillerinden birini iyi bilmenin yanı sıra bir afet durumunda işlerin nasıl yürüdüğü ya da hangi noktalarda kesintiye uğradığı konusunda bilgi sahibi olması gerekiyor. Bu amaçla gönüllüler, 30 saatlik bir sivil savunma eğitimi alıyorlar. Eğitimler kapsamında, sözlü çeviri ve terminoloji çalışmaları yapıyorlar, ilk yardım ve afet sonrası yardım seminerlerine katılıyorlar. Son aşamada, diğer arama kurtarma ve yardım kuruluşlarıyla birlikte yapılan senaryo çalışmaları ve tatbikatlara katılan ARÇ gönüllüleri, gerçek koşulları kısmen de olsa yaşayarak göreve hazır hale geliyor. 
Fark Yaratanlar videolarını izlemek ve paylaşmak için:  
http://www.sabancivakfi.org/sayfa/afette-rehber-cevirmenler 
http://www.farkyaratanlar.org/Video/119-afette_rehber_cevirmenler.aspx
www.facebook.com/FarkYaratanlar
www.twitter.com/Farkyaratanlar
www.youtube.com/user/turkeychangemakers 

 