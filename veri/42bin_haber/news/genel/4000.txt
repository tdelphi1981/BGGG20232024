DHKP-Cyi onunla vurdular
7 ilde gerçekleştirilen DHKP-Cyi çökertme operasyonları, Özdemir Sabancı cinayetinin faillerinden Fehriye Erdala ait hard disklerin şifrelerinin kırılmasıyla başladı.
11 yıl süren diplomatik mücadale sonrası Belçikadan alınan hard disklerin 1 yıl süren incelemesinin ardından polisin başlattığı operasyonda 21 kişi tutuklandı.  
İSTANBUL Emniyet Müdürlüğü Terörle Mücadele Şubesinin 7 ilde gerçekleştirdiği DHKP-C (Devrimci Halk Kurtuluş Partisi-Cephesi) operasyonunun, Özdemir Sabancı suikastı faillerinden Fehriye Erdala ait şifreli hard disklerin 11 yıl süren diplomatik mücadele sonrası Belçikadan alınmasıyla başladığı ortaya çıktı. Hard disklerdeki şifreleri kıran polis, bir yıl süren incelemenin ardından operasyonun düğmesine bastı. 21 kişinin tutuklandığı DHKP-Cye yönelik soruşturma bir yıl önce Belçikadan gelen dijital belgelerle başladı. Edinilen bilgiye göre 26 Eylül 1999da Belçikanın Knokke Heist şehrinde bir apartman dairesinde yangın çıkması üzerine polis müdahale etti. DHKP-Cnin yönetim hücrelerinden biri olduğu anlaşılan evdeki 6 kişi gözaltına alındı. Gözaltına alınanlardan biri 9 Ocak 1996da Özdemir Sabancıya düzenlenen suikastın faillerinden Fehriye Erdaldı. Belçika polisi evde bulunan çok sayıda dijital veri ve belgeye el konuldu. 
11 YILLIK DİPLOMASİ

    Yunanistan ve Suriyeye kozmik bilgi verdiler  ÇHD Başkanı Kozağaçlı uçakta gözaltına alındı  DHKP-C operasyonunda 12 tutuklama 
Belçika, 11 yıldır sürdürülen diplomatik çabaların ardından el konulan örgüt arşivini 2011 Aralık ayında Türkiyeye gönderdi. İstihbarat Daire Başkanlığında incelemeye alınan çeşitli bilgisayarlara ait hard disklerin şifreleri bir yıl sonra kırılabildi. Özel bir yöntemle oluşturulmuş şifreler kırıldıktan sonra örgütün yapısı deşifre edildi ve 2012 Mart ayından itibaren şüpheliler takibe alındı. DHKP-Cnin tüm işleyişi, yapılanması, mali durumu, eleman sayısı, örgütsel yazışmalar, örgütlenme modelleri, şifreler ve öz geçmiş raporları hard disklerden çıktı. Halkın Hukuk Bürosunda yapılan aramalarda gizli bir bölmede yakalanan örgütün üst düzey yöneticilerinden K. K.nın, DHKP-Cnin kurucusu Dursun Karataşın ölümünün ardından Adanadan İstanbula geldiği ve örgütün sorumluluğunu üstlenerek birçok kanlı eylemin talimatını veren kişi olduğu iddia ediliyor. 
DERS NOTLARI DA VAR
Örgütün son bir yıl içinde düzenlediği eylemlerde 3 polis şehit olurken 6sı sivil 13 kişi ise yaralandı. Bu eylemleri gerçekleştiren teröristlerin profilini 
çıkaran İstanbul polisi çarpıcı detayı da ortaya çıkarttı. Teröristlerin tamamının örgütün üniversite gençliğini hedef aldığı Gençlik Dernekleri Federasyonu aracılığıyla örgüte girdikleri belirlendi. Federasyonda yapılan aramalarda, Devrimci Yaşam Kuralları, Devrimcilik, Gözaltı Tavrı, örgütsel kampanya, pankart-afiş-bildiri hazırlama, Silahlı Mücadelenin Gerekliliği, DHKP/Cnin Politikleşmiş Askeri Savaş Stratejisi, İllegal Yaşamın Kuralları, Kır Yaşamı gibi ders notları ele geçirildiği öğrenildi. 
9u tutuklandı 
DHKP/Cye yönelik operasyon kapsamında gözaltına alınan ÇHD İstanbul Şube Başkanı Taylan Tanay, İstanbul Şubesi yöneticileri Güçlü Sevimlinin de aralarında bulunduğu 11 avukat 20 Ocak Pazar günü saat 11.00 sıralarında Çağlayandaki İstanbul Adliyesine götürüldüler. Savcılık sorguları saat 23.00 sıralarında biten avukatlardan Güray Dağ ve Gülvin Aydın serbest bırakıldı. 9 avukat tutuklanma talebi ile  İstanbul 1 Nolu Özgürlük Hakimliğine sevk edildi. 9 avukatın özgürlük hakimliğindeki sorguları ise dün saat 11.00 sıralarında tamamlandı. Operasyon yapıldığında Beyrutta olan ve hakkındaki kararı basından öğrenerek önceki gün Türkiyeye dönen ÇHD Genel Başkanı Selçuk Kozağaçlı ise Atatürk Havalimanında gözaltına alınarak 21 Ocak Pazartesi saat 01.00 sıralarında Çağlayandaki İstanbul Adliyesine götürülmüştü. Kozağaçlı ve Tanay ile Ebru Timtik, Barkın Timtik, Güçlü Sevimli, Şükriye Erden, Naciye Demir, Nazan Betül Vangölü Kozağaçlı, Günay Dağ örgüt üyesi oldukları gerekçesi ile tutuklandı. 
AJANLIK SORULMADI
Avukatlar, 30 saat adliyede kaldı. Mahkeme sorgusunun ardından serbest kalan avukat Efkan Bolaç, Yapılan tamamen bir komplodur. Kozmik oda, ajanlık ve suikast iddialarına ilişkin hiçbir soru sorulmadı. 1990lı yıllara ait bir belgeler veya raporlamalarla ilgili soru soruldu. Olay tamamen ÇHD ile alakalı dedi. Operasyon kapsamında gözaltına alınan Grup Yorum üyelerinin de arasında bulunduğu 6 kişi savcılık sorgularının ardından serbest kaldı. 7 kişi ise toplam 10 bin lira kefalet ile özgürlük hakimliğinden serbest bırakıldı. 12 kişi tutuklanarak cezaevine gönderildi. 9 avukatın da tutuklanması ile toplam tutuklu sayısı 21 oldu.
Ayşegül USTA Mustafa TURAN / İSTANBUL 
El altından belge servisi

AVUKATLARI savcılık sorgusunda 3, özgürlük hakimliğindeki sorguda ise 10 avukat savundu. Mahkeme kararı açıklanırken meslektaşlarına destek vermek amacıyla sorguların yapıldığı 7nci kata gelen yüzlerce avukat, ÇHD susmadı, susmayacak, Devrimci avukatlar onurumuzdur, Gözaltılar, tutuklamalar, baskılar bizi yıldıramaz sloganları attı. CHP Milletvekili Mahmut Tanal, Hüseyin Aygün, İlhan Cihaner, İstanbul Barosu Başkanı Ümit Kocasakal da mahkeme sonucu açıklanana dek adliyede bekledi. İzmir Barosu Başkanı Sema Pekdaş da bir çok avukatla birlikte, ÇHD Genel Başkanı Selçuk Kozağaçlının avukatlığını üstlendi. İlhan Cihaner, 2003te verildiği iddia edilen bir emrin, 2013te Ürgüpte yerine getirildiğini iddia ediyorlar. 11 çelik kapıyla başlayan dezenformasyon, medyaya el altından servis edilen belgelerle devam ediyor. Lütfen sizlere bu bilgileri servis edenleri deşifre edin. Deşifre edin ki, bir gün bunlar sizin başınıza gelmesin dedi.