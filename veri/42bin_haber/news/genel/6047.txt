İtalya depremi
Avrupanın dördüncü büyük ekonomisi olan İtalyadaki seçimlerde korkulan oldu ve parlamentonun iki kanadında iki farklı sonuç çıktı.
MECLİSLER KİLİT: Euro bölgesinin üçüncü büyük ekonomisine sahip olan İtalyada sandıktan kriz çıktı. Hiçbir parti, hükümet çoğunluğunu elde edemedi. Tasarruf ve ekonomik reformlara karşı olan eski başbakan Berlusconi ile komedyen Grillo, hükümet kurulmasını engelleyebilir. 
TEKRAR SEÇİM Mİ: Ya istikrarsız bir hükümet kurulacak ya da erken seçime gidilecek. Piyasalar tedirgin. Alman Bild gazetesi, Euromuzu mahvedecekler mi diye sordu. İspanyaya sıçrarsa kaygısı var. ABD ve Japon borsasında bile etkisi hissedildi. 
AVRUPAnın dördüncü büyük ekonomisi olan İtalyadaki seçimlerde korkulan oldu ve parlamentonun iki kanadında iki farklı sonuç çıktı. 630 sandalyeli Temsilciler Meclisinde çoğunluk merkez solun olurken, 315 sandalyeli Cumhuriyet Senatosunda (Camera) ise hiçbir parti çoğunluğu sağlayamadı. Hükümet kurmak için parlamentonun iki kanadında çoğunluk gerektiğinden ülke mecburen erken seçime gidebilir. Reutersa konuşan uzmanlar Piyasalar için en kötüsü oldu dedi. Ekonomik kriz nedeniyle getirilen yeni vergileri iade vaadinde bulunan eski başbakan Silvio Berlusconinin geri dönüşüyle, krizden çıkış için alınan kemer sıkma tedbirlerine karşı çıkan komedyen Beppe Grillonun müthiş yükselişi dünya ekonomisini dalgalandırdı. Euro bölgesi reformları tehlikede. Dünyanın önde gelen borsalarında yüzde 3e varan düşüşler kaydedildi.  
S&P 500 endeksi kasımdan beri en sert düşüşü yaşadı. Ham petrol fiyatları 93 doların altına geriledi. İspanya Dışişleri Bakanı Jose Manuel Garcia-Margallo, İtalyadaki seçim kilidinin tüm Euro bölgesini kötü etkileyebileceğini belirterek Son derece endişeliyiz dedi. ABD ve Japonyanın yanısıra Almanyada da borsa düşerken Bild Gazetesi, Euromuzu mahvedecekler mi diye sordu. Avrupa Komisyonu sözcüsü Olivier Bailly, İtalyan vatandaşlarının ilettiği endişe mesajını duyduk. İtalya, borcunun azaltılması ve yapısal reformlar için Komisyon ve üyelere taahhütlerde bulunmuştur. 
Bu taahhütlerin yerine getirilmesini bekliyoruz dedi. 
Hükümetsiz kalacaklar 
POPÜLİST vaatleriyle oy toplamayı başaran Berlusconi, merkez sola zeytin dalı uzattı, Herkes fedakârlık yapmalı. İtalya hükümetsiz bırakılamaz dedi.  Ama merkoz sol lideri Bersani, Dinlerim ama  Berlusconi ile hükümete kesinlikle hayır diyerek kapıyı kapattı. Komedyen Grillo ise Grillo, olası bir koalisyona katılmayacaklarını açıkladı. İtalyan siyasetinde  manzara şu: 
MERKEZ SOL: Temsilciler Meclisinde sadece 125 bin oy farkla (yüzde 29.5) birinci oldu ve bu sayede aldığı bonus ile 340 sandalyeye ulaştı. Senatoda ise yüzde 31.6 oranında oyla 113 sandalye aldı. 
MERKEZ SAĞ: Berlusconinin merkez sağ bloğu Temsilciler Meclisinde 124 (yüzde 29.1), Senatoda 116 (yüzde 30.7) sandalye kazandı. 
RADİKALLER: İtalyanın borçlarının silinmesini isteyen komedyen Grillonun 5 Yıldız Hareketi seçimlere hiçbir partiyle ittifak yapmadan girmişti. Temsilciler Meclisinde 108 (yüzde 25.5), Senatoda ise 54 (yüzde 23.7) sandalye kazandılar. 
TEKNOKRATLAR ABnin devam ettirilmesini istediği mevcut reformları yapan Başbakan Mario Montinin partisi dördüncü olabildi.