Kanlı sığınak
ABD'deki rehine krizinde kanlı son...
   5 yaşındaki çocuğu 8 gündür sığınakta rehin tutan manyakla görüşmeler tıkanınca düğmeye basıldı. Özel timli operasyonda minik rehine kurtarıldı, saldırgan ölü ele geçirildi ABD'nin Alabama eyaletindeki Midland City kasabasında, Ethan adlı 5 yaşındaki bir çocuğu kaçırıp sığınağa kapatan Jim Lee Dykes (65) öldürüldü. Eski kamyon şoförüyle, 29 Ocak'tan bu yana 'müzakere' yürüten polis yetkilileri, sonuç alamayınca kurtarma operasyonu başlattı. Federal Soruşturma Bürosu (FBI) ekiplerinin katılımıyla gerçekleştirilen harekatta, sığınağa sızan timler Dykes'ı öldürerek etkisiz hale getirdi. Günlerdir kabus yaşayan minik rehine ise sağ salim kurtarıldı. PSİKOLOJİK DESTEK Henüz 5 yaşında büyük bir şok yaşayan Ethan'ın psikolojik destek aldığı belirtildi. 8 gün önce bir okul servis aracını durdurarak şoförünü öldüren ve çocuklardan birini kaçıran Dykes, 5 yaşındaki çocuğu özel mülkiyetinin sığınağında rehin tutuyordu.