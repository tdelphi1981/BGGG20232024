Pakistan ve Hindistan sınırında çatışma: 1 asker öldü
Pakistan ve Hindistan arasında Keşmir bölgesinde sınırda yaşanan çatışma sonucu bir Pakistan askerinin öldüğü bildirildi. Bir Pakistan askerinin de yaralandığı açıkladı.
 Hindistan ve Pakistan arasında bugün Keşmir bölgesindeki "Kontrol Hattı'nda çatışma yaşandı. Her iki taraf da çatışmanın sorumlusunun karşı taraf olduğunu savunuyor.
 Pakistan, Hindistan askerlerinin sınırı geçerek Sawan Patra bölgesindeki kontrol noktasına baskın yaptığını ve 2 askerini yaraladığını açıkladı. Askerlerden birinin daha sonra yaraları sonucu öldüğü kaydedildi.
 Hindistan ise Pakistan'ın top atışı sonucu bir evin yıkıldığını ve buna cevap olarak da Pakistan tarafına cevap atışı yapıldığını ifade etti. Hindistan ordusu ayrıca askerlerin sınırı geçtiği yönündeki haberleri de yalanlıyor. Sınırda ateşkes ihlali yaşandığını kabul eden Hindistan, kendi askerleri arasında ölen ya da yaralanan olmadığını duyurdu.
 CİHAN
  