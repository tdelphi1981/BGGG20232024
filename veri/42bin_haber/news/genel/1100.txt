Canlı yayında 'KOL' BASTI
Bu hareket diplomatik kriz çıkarır...
 Katıldığı bir TV programında, Cezayir'in 'Fransa, sömürgeciliği döneminde işlediği suçları tanısın' çağrısı için yorumu sorulan Fransa eski Savunma Bakanı kol hareketiyle yanıt verdi
 Fransanın eski Savunma Bakanı Gerard Longuet, konuk olduğu bir televizyonda müthiş bir gafa imza attı. Program sunucusu Longuet'e, gündemle ilgili sorular sorduğu sırada Fransız haber ajansı AFP'nin, 'Cezayirli bakan, Fransa'dan sömürgecilik sırasında işlediği suçları tanımasını istedi' başlıklı haberi ekrana düştü. Program sunucusunun, 'Bu isteğe ne yanıt verirsiniz?' sorusu üzerine yorum yapacağı sanılan Longuet, soruya kol hareketiyle karşılık verdi. İlginç tepkisini akışın devam ettiği sırada gösteren eski bakanın hareketi, ekran başındaki milyonlarca izleyiciyi şoke etti.
 'HEP APTAL VE KÖTÜLER'
 CanlI yayın skandalı ülkede krize yol açarken Cezayir'den de jet tepki geldi. Eski Fransız sömürgesinin hükümet yetkilileri, 'Fransız sağı her zaman aptal ve kötü'  ifadelerini kullandı.