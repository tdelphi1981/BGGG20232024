Anıtkabir'de 5 bin Fenerli
F.Bahçe'nin eski asbaşkanı Ali Koç'un başkanlığını yaptığı 1907 F.Bahçe Derneği ile 1907 ÜNİFEB üyesi 5 bin kişi Anıtkabir'i ziyaret etti.
 ALİ KOÇ: Önemli olan Atatürk'ün hangi takımı tuttuğu değil, hangi takımının O'nun yolundan yürüdüğüdür
 Anma töreni, Ali Koç önderliğindeki 1907 F.Bahçe üyeleriyle birlikte 36 ildeki 64 üniversiteden 5 bini aşkın öğrenciyle gerçekleştirildi. Ali Koç'un 'Önemli olan Atatürk'ün hangi takımı tuttuğu değil, hangi takımının O'nun yolundan yürüdüğüdür' sözü güne damgasını vurdu. Çarşı Grubu üyesi Beşiktaşlılar da F.Bahçeliler'e Anıtkabir'de eşlik etti.
 Atatürkçü Volkan
 F.Bahçe'nin milli kalecisi Volkan Demirel, aramızdan ayrılışının 74. yıl dönümünde Atatürk'ü farklı bir yöntemle andı. Volkan, twitterdaki profilini Atatürk silüeti ile değiştirdi.
 Ata'yı andılar
 F.Bahçe Kulübü, ebediyete intikalinin 74. yıldönümünde Atatürk için anma töreni düzenledi. Divan Kurulu Başkanı Yüksel Günay, Talat Yılmaz, Tahir Perek ve Ünal Uzun ile  birlikte çok sayıda F.Bahçeli törene katıldı.