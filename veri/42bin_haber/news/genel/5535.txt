Küllerinden doğabilir mi?
BlackBerry, yeni işletim sistemi BB10 üzerinde geliştirdiği Z10 ve Q10 modelleri ile tarihi satışa ulaştı. 4 yılda piyasa değeri 69 milyar dolar eriyen şirket, yeni modelleriyle adeta küllerinden doğdu ve yıl başından bu yana hisseleri yüzde 30 oranında değer kazandı.
1984 yılında kurulan ve akıllı telefonunun atalarından biri olarak kabul edilen Kanadalı Blackberry, 2012 yılında yaşadığı milyarlarca dolarlık kaybın ardından yeni modelleriyle ikinci baharını yaşıyor. Kanada ve İngilterede yok satan Z10 ve Q10, aslında şirketin neredeyse iflas noktasına geldiği dönemlerde hazırlanıyordu. Kanadalı Reseach In Motion (RIM) firmasının, kötü gidişhata dur demek için şirketin İstanbul doğumlu kurucu CEOsu Mike Lazaridisi görevden alması yeni dönemin başlangıcı oldu. Jim Balsille ile birlikte şirketi eş yetkili olarak 22 Ocak 2012 tarihine kadar birlikte yöneten Lazaridisin, görevini Thorsten Heinse devretmesiyle şirkette dönüşüm başladı.  
HERKESİN SEVGİLİSİ OLMALIYIZ 
Gelecekteki iş modelini değiştirmek üzere stratejik yönetimde yeniden bir yapılanmaya giden RIM, iş dünyasından kopmadan herkes tarafından kullanılan bir cep telefonu olma yolunda ilk adımını attı. Bugüne kadar ağırlıklı olarak iş dünyasına hitap eden modeller geliştirmesi nedeniyle pazardaki en büyük hedef kitleyi kaçıran BlackBerry, yeni dönemde bu stratejisini değiştirdi. CEO Thorsten Heins, Eğer herkesin sevgilisi ve her şeyi olamazsak, Blackberry başarıya ulaşamayacak. Biz de planımızı buna göre yapıyoruz yorumunu yaptı. 
QNX HAYAT KURTARDI 
RIMin 2010 yılının nisan ayında Kanadalı QNX Software Systems firmasını 200 milyon dolara satın alması da 2013 yılında yeniden yakaladığı başarının temelinde yatan en önemli sebeplerden birini oluşturuyor. Gerçek zamanlı bir çekirdeğe dayanan bir QNX, 2013 yılının ilk çeyreğinden itibaren BlackBerry marka cep telefonlarında kullanılan BB10 işletim sisteminin de tabanını oluşturdu. Thorsten Heins Bugüne kadarki en iyi ilk gün satışımıza göre yüzde 50 daha fazla satış gerçekleştirdik dedi.  
12.4 milyar dolar ciro 
MALİ yılı şubat ayında sonlanan BlackBerrynin 2012 geliri 18.4 milyar dolar oldu. Önümüzdeki günlerde açıklanması beklenen 2013 mali yılının ise yeni
modellere olan yüksek taleple birlikte 11.2 milyar dolar olması bekleniyor. 2014 mali yılının ise 12.4 milyar seviyesinde gerçekleşmesi öngörülüyor. 
Değeri 8.5 milyar dolara nasıl düştü 
· Fortune dergisi 18 Ağustos 2009da RIMi, Ekonomik krize rağmen son üç yılda yüzde 84 kârla en hızlı büyüyen şirket olarak gösterdi.
· 2008 yılı haziran ayında 72 milyar dolarlık piyasa değeriyle rekor kıran şirket, akıllı telefon piyasasına iddialı giriş yapan iPhone ve Android işletim sistemine sahip modeller yüzünden büyük kan kaybetti. 
· Yatırımcıların ve müşetirlerin beklentilerini karşılayacak modelleri piyasaya süremediği gibi, Blackberry mesaj servisinin çökmesi nedeniyle şirket güvenilirliğini kaybetti.
· OSX işletim sistemine sahip modellerin sürekli olarak sorun çıkarması da özellikle e-mail servisinde sunduğu kullanışlı özelliklerin de ikinci planda kalmasına neden oldu.
· 2011 haziran ayında 2 bin kişiyi işten çıkaran şirketin dünya genelindeki çalışan sayısı 19 binden 17 bine kadar geriledi.
· Borsadaki değer kaybı RIMin piyasa değerini 2012 Eylül ayında 3 milyar dolara kadar indirdi.  
BB10 yeni dönemi başlattı 
· Yeni işletim sistemi BB10un kullanılacağı yeni model söylentileri ve şirketin bu konudaki kararlılığı hissedarların alımlarıyla kendisini gösterdi. Şirket yeni modellerinin tanıtıldığı 30 Ocak 2013te, Research In Motion (RIM) adını bıraktığını açıkladı. 
· Yeni modellerin tanıtıldığı ertesi gün şirket hisseleri yüzde 6 oranında değer kaybetti.
· Ancak şubat ayında şirket hisseleri toparlanarak yıl başından bu yana yüzde 30 oranında artış kaydetti. 
· Faaliyetlerine BlackBerry adı altında devam etme karaı alan şirket, yeni modellerinin de etkisiyle Eylül ayından bu yana sürekli artan piyasa değerini 8.5 milyar dolara kadar çıktı.
· BlackBerry, dünyada 80 milyonu aşkın kullanıcısı bulunuyor.