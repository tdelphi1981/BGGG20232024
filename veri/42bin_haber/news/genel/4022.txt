Rusya tahliyeye başladı
Rusya, Suriyeyi terk etmek isteyen vatandaşlarını tahliye için Lübnanın başkenti Beyruta iki uçak gönderiyor.
Rusya Acil Durumlar Bakanlığı Sözcüsü İrina Rossius, 100 kadar Rus için gönderilecek İL-76 ve YAK-42 tipi uçakların bugün Beyrutta olacağını söyledi. Bu ilk tahliyenin sadece Suriyeyi terk etmek istediğini ileten Rus vatandaşlarını kapsadığı vurgulandı. 100 kişilik grubun geçtiğimiz günlerde Halepte kapatılan konsoloslukta çalışan personel ve yakınlarından oluşabileceği belirtildi.