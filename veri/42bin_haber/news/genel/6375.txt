Dünya klasiklerine muhafazakar çeviri
Eğitim-Sen Genel Başkanı Ünsal Yıldız, okullarda çocuklara tavsiye edilen dünya klasiklerinin Türkçeye çevrilirken sansüre uğradığını belirterek, muhafazakarlaştırıldığını savundu.
Eğitim-Sen, okullarda çocuklara okutulan ders kitaplarına uygulanan sansürü protesto etmek amacıyla basın toplantısı düzenledi. Toplantıda konuşan Eğitim-Sen Genel Başkanı Ünsal Yıldız, dünya klasiklerinin Türkçeye çevirilirken muhafazakarlaştırıldığını iddia etti. Yıldız, Milli Eğitim Bakanlığının 100 Temel Eser kapsamında çocuklara okumaları için önerdiği kitaplarının çevirilerinde çarpıtmalar yer alıyor. Oscar Wildeın Mutlu Prensinin çevirisinde Miller ve Hans 'Hayırlı sabahlar' şeklinde selamlaşıyor. Tolstoyun İnsan Ne ile Yaşar adlı kitabında 'Bana acıdınız, Allah sizden razı olsun' deniyor. Sefillerin önsözünde ise Victor Hugo, 'Allah'a inanıyorum, ahirete inanıyorum. Ama hiçbir kilise papazını istemiyorum' ifadeleri yer alıyor. Bu örnekleri çoğaltmak mümkün dedi.  
Ders kitaplarının içeriğine müdahale edilmemesi gerektiğini söyleyen Yıldız, şöyle devam etti: Eğitimde ders içeriklerinden müfredata, okullardan öğretmen profiline birçok alanda dönüşüm yapılıyor. Çocuklara okutulan ders kitapları pedagojik açıdan denetlenmiyor. Robinson Crusoe, Heidi, Anderson Masalları, Pollyanna gibi kitaplardan seçmeler dini söyleme uyduruluyor. Çoğu kitap ise sakıncalı bulunduğu gerekçesiyle öğrencilere okutulmuyor. 
Abdest suyu alyuvarları arttırıyor iddiası 
Okullarda okutulan bilim kitaplarına da müdahale edildiğini savunan Başkan Yıldız, Biyoloji kitaplarında evrim teorisi sıradan bir görüşmüş gibi ele alınıyor. 11inci sınıf Din Kültürü ve Ahlak Bilgisi ders kitaplarında abdest suyunun alyuvarları arttırdığı gibi hiçbir bilimsel temele dayanmayan ifadelere yer veriliyor. Bunun yanı sıra TÜBİTAKta Darwin konulu dergi kapağı sansürlendi ve evrim konulu yayınların basımı durduruldu diye konuştu.  
Sansürcü ve baskıcı yaklaşımlara eğitimde yer vermeyeceklerini belirten Yıldız, tek tipleşmiş bir toplumun yaratılmak istendiğini iddia etti.  
İşte o kitaptan bazı sayfalar
 
 
 
 
  
 