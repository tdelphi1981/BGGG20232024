'Doğurduğumuz çocuklar beni yaraladı'
SİLİVRİ Ceza İnfaz Kurumları Yerleşkesinde görülen Ergenekon Davası öncesinde jandarma duruşmayı izlemeye gelenlere tazyikli su ve biber gazıyla müdahale etti. İzmirden gelen Behice Kaya (63) gözünden yaralandı. Kaya o anları anlatırken, "Gözlüğüm fırladı, yere düştüm. Kıyafetlerim sırılsıklam oldu. Jandarma tazyikli su sıkmış. Arkadaşlarım ambulansla Silivri Devlet Hastanesine kaldırdı. Sol gözümde görme kaybı var ama gözüm değil kalbim ağrıyor. Kendi doğurduğumuz çocuklar bizi yaralıyor. Biz düşmanla değil birbirimizle çatışıyoruz." dedi.
SİLİVRİ Ceza İnfaz Kurumları Yerleşkesinde görülen Ergenekon Davası öncesinde jandarma duruşmayı izlemeye gelenlere tazyikli su ve biber gazıyla müdahale etti. Ergenekon Davasının 13 Aralık 2012de görülen duruşmasında çıkan olayların ardından dün jandarmanın yoğun güvenlik önlemi alması dikkat çekti. Cezaevine giden güzergahlar üzerine bariyerler konulup güvenlik güçleri tarafından önlemler alındı. Ayrıca D-100 Karayolu ve TEMen cezaevi sapakarına da arama noktaları kuruldu. Cezaevine çıkan yolları duruşmayı izlemeye gelenlere kapatan jandarma, otomobillere de yol vermedi.    
BARİKATLAR YIKILDI   
Yol boyunca yerleştirilen barikatlar zaman zaman duruşmayı izlemeye gelenler tarafından yıkıldı. Jandarmaların uyarılarına rağmen barikatları yıkmaya devam edenlere tazyikli su ile müdahale edildi. Sabah 09.00 sıralarındaki ilk müdahalenin ardından eylemciler duruşma salonuna biraz daha yaklaştı. Yoğun güvenlik önlemleri nedeniyle avukatlar ile CHPli milletvekilleri de duruşma salonuna girmekte zorluk çekti. Duruşma salonuna girmek isteyenler ve onlara izin vermeyen jandarmalar arasında saat 11.00 sıralarında ise tam bir savaş çıktı. Duruşmanın görüldüğü salona neredeyse 100 metre kadar yaklaşan izleyiciler, iki panzerin ve yaklaşık 50 kadar jandarmanın beklediği son engeli de aşmak istedi ve bariyerleri sökmeye başladı.  
SAVCI: "TANIK TALEPLERİ REDDEDİLSİN"

JANDARMADAN MÜDAHALE / Foto Galeri 
PARTİ ÜYESİ DEĞİLİM 
Jandarma erleri bunun üzerine çoğunluğunu kadınların oluşturduğu kalabalığa tazyikli su ile müdahale etti. Müdahalede biber gazı da kullanıldı. Tazyikli suya hedef olan bazı vatandaşlar yerlere düşerken, İzmirden gelen Behice Kaya (63) gözünden yaralandı. 

Tazyikli suyun yüzüne isabet etmesi ile sağ göz kapağı açılıp kanamaya başlayan Behice Kayaya vatandaşlar yardım etti. Ambulansa bindirilerek Silivri Devlet Hastanesine götürülen Behice Kaya ikinci kez Silivriye gittiğini belirterek şöyle konuştu: CHP Kadın Kolları yöneticileriyle birlikte Foçadan yola çıktık. Yıllarca işçi olarak çalıştığım Almanyadan 1990 yılında döndüm. Hiçbir partiye üye değilim. Duruşmaları duyarlı bir vatandaş olarak takip ediyorum. Sabah Silivriye gittik. Barikatların önünde beklemeye başladık. Sonra barikat açıldı içeriye girerken sanki gözümde bomba patladı. Beynime kurşun yemiş gibi hissettim. Gözlüğüm fırladı, yere düştüm. Kıyafetlerim sırılsıklam oldu. Jandarma tazyikli su sıkmış. Arkadaşlarım ambulansla Silivri Devlet Hastanesine kaldırdı. Sağ gözümde görme kaybı var ama gözüm değil kalbim ağrıyor. Kendi doğurduğumuz çocuklar bizi yaralıyor. Biz düşmanla değil birbirimizle çatışıyoruz. 
  Millet giremedi, vekil barikatın üzerinden atladı  
İREM ÇİÇEK BÖYLE İSYAN ETTİ / WEB TV 
Avukatım ama sanıkla beni içeri almıyorlar 
SANIKLARDAN Dursun Çiçekin kızı ve aynı zamanda avukatı İrem Çiçek, kapıda jandarma görevlileri ile tartıştı. Jandarmanın izin vermemesi üzerine İrem Çiçek kameralara dönerek İçeri alınmıyoruz. Avukatlar içeri alınmıyor. Bunlar mahkeme değil, artık verecekleri karardan korkuyorlar. Adaletsizliğin bu kadarı. Müyesser Yıldız, sanık ve içeri alınmıyor dedi. Daha sonra İrem Çiçekin içeriye girmesine izin verildi.  
CHP böyle girdi 
JANDARMANIN geçişlere izin vermemesi nedeniyle 25 CHP milletvekilinden bazıları barikatların üzerinden atladı. O sırada CHP İstanbul Milletvekili Mahmut Tanal, uzun uğraşlar sonucu çıktığı barikatın üzerinden yere atlarken sol ayağını burktu. Tanala ambulansta ilk müdahale yapıldı. CHP İstanbul Milletvekili Kadir Gökmen Öğüt ile içeri girmek isteyen ama engelle karşılaşınca barikatlardan atlayan CHPli vekillerden Umut Oran izleyicilerin içeri alınmamasının insani bir tutum olmadığını söyledi. Oran, 10 dakikalık yolu 3 saate geldik. Biz mülteci miyiz nasıl bir ülke bu? diye tepki gösterdi. CHP İstanbul Milletvekili Ali Özgündüz aleni duruşmanın izlenmesine engel olunmasının hukuka aykırı olduğunu belirterek, Zaten Silivride hukuk beklemek anlamsızdır. Biz baştan beri bunu söylüyoruz. Burada herhangi bir hukuk kuralı uygulanmıyor. Benim analizim 4 yargı paketinin çıkmasını bekliyor dedi.