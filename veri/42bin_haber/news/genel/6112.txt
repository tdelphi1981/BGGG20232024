e-kitabın KDVsinde indirim umudu
Kültür ve Turizm Bakanı Ömer Çelik, Türkiyede 2012 yılında 42 bin 626 başlıkta kitap üretildiğini açıkladı.
Bu rakam İngilteredeki üretimin beşte biri, İrandaki üretimden de 22 bin 400 adet az. Türkiyede yazarların 14 bin 726 adet ile en çok edebiyat ve retorik alanında eser ürettiği görülürken, felsefe ve psikoloji alanında bin 933, din alanında da 2 bin 826 eser yazın dünyasına sunuldu.  
CHP Genel Başkan Yardımcısı Umut Oran, Bakan Çelikin yanıtlaması için Türkiyedeki yayınlarla ilgili bir soru önergesi verdi. ABDde yılda 328 bin, Birleşik Krallıkta 206 bin, Çin Halk Cumhuriyetinde 189 bin, Rusya Federasyonunda 123 bin, Almanyada 93 bin, İspanyada 86 bin 300, İranda 65 bin başlıkta kitap yayınlamdığını hatırlatan Oran, Türkiyede kaç adet kitap üretildiğini sordu. Oran, basılı kitaplardaki yüzde 8, e-kitaplardaki yüzde 18 olan katma değer vergisi oranının kutsal kitaplarda olduğu gibi yüzde le indirilmesi yönünde çalışma olup olmadığını da sorularına ekledi. 
EN AZ DİLBİLİM 
Çelik, Türkiyede 2012 yılında 42 bin 626 başlık kitap üretildiğini belirterek şu bilgileri aktardı:
Bunların konularına göre dağılımı ise şöyle olmuştur: Genel konular 901 adet, felsefe ve psikoloji bin 933 adet, din 2 bin 826 adet, toplum bilimleri 14 bin 542 adet, dil ve dilbilim 651 adet, doğa bilimleri ve matematik 656 adet, teknoloji (uygulamalı bilimler) 2 bin 104 adet, güzel sanatlar bin 420 adet, edebiyat ve retorik 14 bin 726 adet, coğrafya ve tarih 2 bin 867 adettir. 
TOPLAM 480 MİLYON 
Telif Hakları Genel Müdürlüğü ile YAY-FED işbirliğinde 2012 yılında vermiş olduğu Satılan Kitap Bandrol adedi 293 milyon 257 bin 824 olarak belirtilmiştir. Ücretsiz dağıtılan ders kitabı adedi 187 milyon, üretilen toplam kitap adedi ise 480 milyon 257 bin 824tür. 
MALİYE İLE YAZIŞTIK 
Türkiyede basılı kitaplarda KDV oranı yüzde 8 (Basılı Kuran-ı Kerim için yüzde 1), süreli yayınlarda yüzde 1, elektronik yayınlarda ise yüzde 18dir. Konuyla ilgili düzenleme yapma yetkisi Maliye Bakanlığına aittir. Yürürlükte olan oranların düşürülmesi ile ilgili olarak Maliye Bakanlığı ile yazışmalar yapılmış bulunmaktadır.