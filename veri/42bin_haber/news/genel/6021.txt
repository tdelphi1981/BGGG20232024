Kıbrıs yerine Yunan bayrağı
Güney Kıbrısta 2008 seçimlerinde komünist AKEL partisinin lideri Dimitris Hristofyas iktidara geldiği zaman taraftarları, ortasında Kıbrıs haritası bulunan Rum bayraklarıyla sokaklara boşalmıştı.
Bu defa önceki günkü seçimlerde Rum sokakları Yunan bayraklarıyla donandı. Hristofyas Kıbrıslılık ideolojisi güderken seçimlerden zaferle çıkan sağcı Nikos Anastasiades, Helenizm yani Yunan milliyetçilerinin lideri. Kıbrısta solcu ve sağcı liderler arasındaki göze hemen çarpan en önemli farklarından biri tarafların bayrak hassasiyeti. Hristofyas, Kıbrıs bayrağını ön plana çıkartırken iktidarı döneminde Yunan bayraklarını makamından uzaklaştırdı. Anastasiades ise seçim propaganda döneminde tüm propaganda malzemelerini mavi-beyaz Yunan bayrağının renkleriyle hazırlattı.  
DİŞİ EOKANIN PARTİSİ 
İktidara gelen ana muhalefet Demokratik Seferberlik Partisi DİSİ, 1974 Kıbrıs Barış Harekatına yol açan Yunan darbesinin mimarı EOKAnın en fazla yer aldığı Rum partisi. EOKAnın sembolik isimlerinin neredeyse tümü DİSİde üst düzey yönetimde.  
PAZARLIKLARI ETKİLER 
Nikos Anastasiadesin başkanlık koltuğuna oturması, Kıbrısta Türk ve Rumları, Türkçe ve Rumca konuşan Kıbrıslılar diye tanımlayan Hristofyas döneminin de sonu oldu. Hristofyasın partisi komünist AKEL, Kıbrıs müzakerelerini Tek vatan, tek egemenlik sloganıyla Türk ve Rumlardan oluşacak federal devletin güçlü bir merkezi hükümete sahip olmasını isteyerek yürüttü. Anastasiades ise Rum ve Türklerin gevşek, sınırları ve yetkileri ayrılmış komşu olarak yaşamasına sıcak bakıyor.