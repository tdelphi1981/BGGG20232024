Derbide duygusal anlar
Galatasaray, Beşiktaş derbisinin 32. dakikasında Türk Telekom Arena'da duygusal anlar yaşandı.
Türk Telekom Arena'da oynanan Galatasaray, Beşiktaş derbisinin 32. dakikasında geçtiğimiz günlerde kaybettiğimiz Mehmet Ali Birand için alkışlar yükseldi. Galatasaray taraftarları efsane gazeteciyi 32. Programına atıfla karşılaşmanın 32. dakikasında alkışlarla andılar. Bu dakikada bütün stad ayağa kalkarak alkışlarla Mehmet Ali Birand'ı unutmadığını gösterdi. 
KOLTUĞU BOŞ BIRAKILDI

Mehmet Ali Birand'ın, Türk Telekom Arena'da maçları  izlediği koltuğu da boş bırakıldı. Karşılaşma öncesi stat skorbordunda, Mehmet Ali Birand'ın çeşitli  görüntülerine yer verilirken, Birand'ın koltuğu ise üzerinde ismi yazılı bir  sarı-kırmızılı forma konularak boş bir şekilde tutuldu. 
Galatasaray taraftarları ayrıca karşılaşma öncesi Mehmet Ali  Birand ile deprem çalışmalarıyla ön plana çıkan Prof. Dr. Ahmet Mete Işıkara için, Mekanınız cennet olsun Mehmet Ali Birand ve Ahmet Mete Işıkara  pankartı açtılar.
                 
         
 