MİT Müsteşarı'ndan Başbakan'a brifing
MİT Müsteşarı Fidan dün Bakanlar Kurulu toplantısı öncesi Başbakan Erdoğan'a İmralı süreci ve diğer önemli gelişmelere ilişkin bilgilendirmede bulundu
 Bakanlar Kurulu, Başbakan Recep Tayyip Erdoğan başkanlığında dün toplandı.
 BaşbakanlIk yeni binadaki toplantı öncesi MİT Müsteşarı Hakan Fidan, Başbakan Erdoğan'la yaklaşık yarım saat görüştü. Fidan, terörün sona erdirilmesi için İmralı'da Öcalan'la başlatılan görüşmeler ile Paris'te aralarında PKK kurucularından Sakine Cansız'ın da bulunduğu PKK'lı 3 kadına yönelik suikast olayı ve Mehmet Öcalan'ın dün İmralı'ya yaptığı ziyarete ilişkin Başbakan'a bilgilendirmede bulundu.
 BaŞbakan'In Fidan'dan aldığı brifingin ardından başlayan Bakanlar Kurulu toplantısında İmralı süreci ve Paris'te PKK'lı 3 kadına düzenlenen suikast olayının yanı sıra Türkiye'ye konuşlandırılmasına başlanan Patriotlar ve Suriye'deki son gelişmeler ele alındı. Önceki Bakanlar Kurulu toplantılarında masaya gelen, ancak eksiklerinin giderilmesi için geri gönderilen 4. yargı paketi konusunda da Bakanlar Kurulu'nda değerlendirmeler yapıldı.
 Öte yandan Başbakan Erdoğan, Bakanlar Kurulu toplantısının ardındanGenelkurmay Başkanı Orgeneral Necdet Özel'le haftalık olağan görüşmesini yaptı.  ANKA
  