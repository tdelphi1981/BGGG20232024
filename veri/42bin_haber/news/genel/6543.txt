MODA MARATONU
Mercedes-Benz Fashion Week İstanbul, dün düzenlenen defilelerle start aldı. Günün sürprizi Nil Karaibrahimgilden geldi. Ünlü şarkıcı, Tanju Babacan defilesinde modellik yaptı.
İstanbul Fashion Week, dün Karaköy Antrepo 3te başladı. Günün en sürprizli organizasyonu Tanju Babacan defilesi oldu. Tasarımcının kendisiyle özdeşleşen kırmızı sakallarından ilham alarak hazırladığı Red Beard by Tanju Babacan koleksiyonunun sunumunda, ünlü şarkıcı Nil Karaibrahimgil de podyuma çıktı. Babacanın, konseptini Ben Buraya Çıplak Geldim şarkısından esinlerek hazırladığı defilesinde Karaibrahimgil ilk mankenlik tecrübesini yaşadı. Mayo üstüne kürk giyerek podyuma çıkan şarkıcı, iki tur attıktan sonra başarılı tasarımcı ile birlikte konukları selamladı. Defileyi izleyenler arasında Yonca Evcimik, Irmak Ünal, Rober Hatemo, Betül Demir, Nazan Şoray gibi birçok ünlü de vardı.

Kürk üzerimden hiç çıkmadı ki
Defilenin ikinci sürpriz ismi Bülent Ersoydu... Sanatçı, rakun kürkündan kalpağı, kolları aynı kürkle süslenmiş tuniği, file eldivenleri ve kafes şeklindeki gözlükleriyle günün en dikkat çeken ismi oldu. Babacana destek için defileye geldiğini söyleyen Ersoy, kürk polemiğine inat sert açıklamalarından vazgeçmedi: Bir tane kürk beğendim, sipariş verdim. Defiledeki imitasyon ama bana gerçeğini yapacaklar. Bu üzerimdekiler de rakun. Üstümden hiç çıkmadı ki kürküm...
 
Açılışı Mehtap Elaidi yaptı
Mercedes-Benz Fashion Week İstanbul, Moda Tasarımcıları Derneği Başkanı Mehtap Elaidinin Sonbahar/Kış 2013 defilesi ile başladı. Karaköy Antrepo 3teki defilenin açılışını Didem Soydan gerçekleştirirken büyük alkış toplayan final ise Özge Ulusoy tarafından yapıldı. Hadise, Hatice Aslan ve Selin Demiratarın Elaidi koleksiyonundan seçtikleri kıyafetlerle izlediği defileyi takip edenler arasında Deniz Berdan, Ahmet Hakan, Ayşe Kucuroğlu ve Aslı Ekşioğlu da vardı.

Londradan sonra İstanbul
Organizasyonun ikinci defilesi ise Nihan Burukunki oldu. Buruk, 15 Şubatta NIAN markasıyla Londra Moda Haftasında sergilediği Departmental People adlı 2013/14 Sonbahar-Kış koleksiyonunu bu kez İstanbulda beğeniye sundu. Ünlü tasarımcı, günümüzün ve geleceğin iş dünyası üzerinden çalışma hayatındaki insanların hikayesini bu koleksiyonla podyuma taşıdı. Açılış ve kapanışı Gamze Özçelik tarafından yapılan defilede yaklaşık 80 parça kıyafet tanıtıldı. 

 