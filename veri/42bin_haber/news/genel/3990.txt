Kuveyt Türk'te altın hesapları son bir yılda yüzde 18 oranında arttı
Kuveyt Türk Genel Müdür Yardımcısı Mehmet Oral, yaklaşık 2 yıl önce başlattıkları altn toplama günleri ile 4.1 ton altını ekonomiye kazandırdıklarını söyledi
 KUVEYT Türk Bireysel ve İşletme Bankacılığından Sorumlu Genel Müdür Yardımcısı Mehmet Oral, 2011 yılında başlattıkları altın günleri ile yaklaşık 4.1 ton altının ekonomiye kazandırıldığını söyledi. Oral, yaklaşık 2 yıldır düzenlenen altın günlerinde, toplanan miktarının önceki yıla göre 3 kat arttığını vurgulayarak, 'Kuveyt Türk'te açılan yeni hesaplarla birlikte toplanan altın 23 tonu aşmış olup bunun TL karşılığı 2.2 milyar TL. Altın hesaplarındaki bakiye artışı önceki yıla göre yüzde 18, altın hesabı müşteri sayımızdaki artış ise yüzde 33 seviyesinde' diye konuştu.
 ALTIN bankacılığı ürünleri hakkında bilgi veren Mehmet Oral, özel günlerde altın hediye etmek isteyenlere yönelik 'Altın Çek'i çıkardıklarını hatırlattı. Altın bankacılığında 15 farklı ürünlerinin bulunduğunu anlatan Mehmet Oral, '24 ayar saf altın, gümüş ya da platine yatırım yapmak isteyenler için tasarlanmış bu hesaplarda müşteriler dövizde olduğu gibi TL veya USD karşılığı kıymetli maden alıp satabilir'dedi.