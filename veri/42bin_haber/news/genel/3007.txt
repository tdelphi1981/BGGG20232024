Bir dev bin çalışanıyla battı
Fransa'da ekonomik krize dayanamayan ’Virgin’ zincir mağazaları, 2013 yılın ilk haftasında iflasını duyurdu. Şirket, internet satışlarının, kendi satışlarını sekteye uğrattığını açıkladı.
 Virgin'in, Paris’ün ünlü bulvarı Champs-Elysees ve kentin en uzun caddesi olan rue de La Fayette caddesi dahil olmak üzere Fransa genelinde 26 mağazası buluuyordu. İflas kararının ardından  şirkette çalışan bine yakın kişi işsiz kaldı.‘Virgin’şirket yönetimi önümüzdeki Pazartesi günü işçilerle toplantı yapmayı planlıyor.
 Halkın daha çok internet üzerinden alışveriş yapmasının Virgin zincirler mağazasında halkaların kopmasına neden olarak gösterildi. Firma yönetimi uzun yıllardır krizde olduklarını, artık ödemelerde zorluk yaşadıklarını ifade etti.
 Daha çok medya, teknoloji, iletişim ürünleri CD, DVD, kitap satan ‘Virgin’ mağzaların iflasının ardından Fransa’nın  bir başka büyük medya alışveriş zincir mağazaları ‘Fnac’ta internet alışverişine karşı ayakta zor durduklarını duyurdu. Yıllardır zarar eden ‘Fnac’ şirketinde çalışan 11 bin işçiden 2012 yılında 500 çalışanın işine son verilmişti.
  