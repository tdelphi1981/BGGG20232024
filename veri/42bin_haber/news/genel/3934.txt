Kriteri sağlamayan 105 ocak kapatıldı
Enerji ve Tabii Kaynaklar Bakanı Taner Yıldız, son üç yılda güvenlik kriterleri sağlamayan 105 kömür ocağıyla ilgili kapatma kararı verildiğini açıkladı.
121 kömür işletme ruhsatının da aksaklık nedeniyle iptal edildiğini kaydeden Yıldız, maden ocaklarındaki gaz kontrolünün uzaktan izlemeyle anlık olarak takip edildiğini söyledi. Yıldız, bakanlığa bağlı kurumlar tarafından işletilen kömür madenlerinde son 5 yılda göçük nedeniyle 28 işçinin hayatını kaybettiğini açıkladı. Rödövans karşılığı kömür üretimi yapan işletme sahalarında 37 kişinin öldüğünü kaydeden Bakan Yıldız, kaçak ocaklarda ölen işçi sayısının ise 30 olduğunu belirtti. Ocaklarda gaz kontrolü için uzaktan izlemem sisteminin bulunduğu ifade eden Yıldız, Ölçümler anlık olarak takip ediliyor dedi.  
Yer altı üretim sahalarında ağaç tahkimat kullanılmadığını da belirten Yıldız, BDP Milletvekili Pervin Buldanın soru önergesine şu yanıtları verdi: 
ÇELİK TAVANLAR KULLANILIYOR 
Madenlerde tavan kontrolü günümüz teknolojilerine uygun yürüyen tahkimatlarla veya çelik tavan sarmalarıyla yapılıyor. Türkiye Kömür İşletmeleri uhdesinde 46 adet linyit kömürü, 2 asfaltit kömürü ve bir bitümlü şist olmak üzere toplam 49 işletme ruhsatlı saha bulunuyor. Türkiye Taş Kömürü Kurumunun imtiyaz alanındaki 30 sahada rödövans karşılığı kömür üretimi yapılıyor. Türkiye genelinde kömür işletme izni olan ruhsat sayısı ise 439a ulaştı. Türkiye Taş Kömürü 
ruhsat sahasında son üç yılda iş sağlığı ve güvenliği gerekçeleriyle özel işletmecilere ait 105 ocakla ilgili kapatma kararı verildi. Türkiye genelinde ise 121 kömür işletme ruhsatı aksaklık tespit edildiği için kapatıldı. 
 