Kötü gidişin faturası 8.3 milyon TL
Bordo mavililerin, TFF başarı primleri hesaplandığında kaybı ağır oldu.
TRABZON, bu sezon hem şampiyonluk yolundaki rakiplerinden çok geride kaldı hem de büyük bir maddi kayıp yaşadı. Sahasında aldığı Karabük yenilgisi ile ikinci yarıya da iyi bir başlangıç yapamayan bordo mavililer, geçmişini mumla aratıyor. 
Ligde 18 maç sonunda 6 galibiyet ve 6 beraberliği bulunan Karadeniz temsilcisi, Türkiye Futbol Federasyonundan 8 milyon 325 bin lira başarı primi aldı. Ancak Trabzonspor kaybettiği puanlar karşılığında ise yine 8 milyon 325 bin lirayı kasasına koyamadı. 
SON HALKA KARABÜK MAÇI 
LİGDE 18 haftada 24 puan alabilen bordo mavili takım, en son 2007-2008 sezonunda 22 puan toplayarak 10. sırada yer almıştı. Spor Toto Süper Ligde yaşadığı puan kayıplarıyla kötü bir dönem geçiren ve zirve yarışında geriye düşen Trabzonspor, ayrıca bu dönemde 4 tarihi yenilgi de yaşadı. Bordo mavililer, lig tarihinde Bursa, Eskişehir ve Karabük maçlarında evinde, İstanbul Büyükşehir Belediyespora da deplasmanda ilk kez kaybetti. 
TARİH YAZMAYA DEVAM! 
YEREL basında eleştirilerin hedefi futbolcular ve Şenol Güneş oldu. Aranıyor afişi hazırlayan Karadeniz Gazetesi, Trabzonspor ligdeki ruhunu kaybetti. Bulanların kulübe bildirmeleri rica olunur diye yazdı. Günebakış Gazetesi, Bu Trabzon adamı deli eder. Güneş tarih yazıyor dedi. Taka Gazetesi ise, birinci sayfasından Trabzon uçuruma gidiyor manşetini attı.