Dönüşümü yaşıyoruz
Başbakan Tayyip Erdoğan, İstanbulda Ümraniye Belediyesinin yeni hizmet binasının açılış törenine katıldı.
Türkiye bir değişimi, bir dönüşümü yaşıyor diyen Erdoğan, milletin bir zamanlar Ümraniyede çöp dağları yaratan zihniyete dersini verdiğini de söyledi ve özetle şöyle konuştu:  
TERÖR ARAMIZA GİREMEDİ 
Bugün, Türkiyenin yaşadığı sorunların, Türkiyenin maruz kaldığı sıkıntıların önemli bir kısmı, geçmişte yapılan işte bu ayrımcı politikaların neticesidir. İnsanımızı birbirinden ayırdılar. Türk, Kürt, Laz, Çerkes, Gürcü, Boşnak, Arnavut, Roman dediler. Bu ayrımı yaptılar, Uzak dediler, hizmet götürmediler. İşte bu ayrımcılıkla milleti küstürdüler. Türkiye, bugünlere kardeşlikle geldi, geleceğe de kardeşlikle yürüyecek. Terör, 30 yıl boyunca bu milletin fertlerinin arasına giremedi, bundan sonra da girmeyecek, giremeyecek. Irkçılık, kavimcilik, kabilecilik bu fertlerin bu milletin arasına nifak sokmadı, bundan sonra da sokmayacak ve sokamayacak. 
KAVMİYETÇİLİK ŞEYTANİDİR 
Irkçılık, kavmiyetçilik, kabilecilik bunlar şeytanidir. Şeytanın izinde yürümektir. Varsın onlar şeytanın izinde yürüsünler. Ama biz Rabbimizin çizdiği yolda yürüyeceğiz. Bizim farkımız bu. Sizden bir konuda özellikle bir ricada bulunuyorum. Bu muhalefetin yalanlarına, iftiralarına, dedikodularına kulak asmayın. Muhalefetin, olmayanı olmuş gibi göstermesine, çarpıtmalarına, niyet okumalarına asla prim vermeyin. Bu muhalefet tam 30 yıl boyunca bu teröre çözüm üretmedi, çözüm üretenleri de her zaman engelledi. 
OLURU KONUŞACAĞIZ 
Onlar, nasıl olmazı konuşurken, biz nasıl oluru konuşacak, inşallah kardeşliği yücelteceğiz. Benim sizlerden özellikle ricam ne olur birliğimizi bozmak isteyenlere prim vermeyin. Birbirinizi Yunusun dili ile yaradılanı yaradandan ötürü sevelim. Ben Türk kardeşimi seviyorum. Ben Kürt kardeşimi seviyorum. Ben Arapı da, Lazı da, Çerkezi de, Gürcüyü de, Romanı da seviyorum. 76 milyon bu ülkede tüm vatandaşlarımı seviyor hepsinin hizmetkârıyım. 
ENGELLERİ KALDIRDIK 
4+4+4 dedik. Yani 444 kod numarası ile zorunlu eğitim dedik. Meslek okullarının önünde engel vardı. Katsayıyı kaldırdık. Ve meslek liselerinden mezun olan yavrularımız istedikleri üniversiteye başarıları ile birlikte girebilecekler. Bakın şimdi normal düz liselerde seçmeli olarak Kuran-ı Kerim dersi var. Bu yıl 467 bin yavrumuz seçmeli Kuran-ı Kerime müracaat etti. Aynı şekilde Siyer-i Nebi dersi var. Peygamber efendimizin hayatı. 
270 bin yavrumuz da bu derse müracaat etti. Türkiye bir değişimi bir dönüşümü yaşıyor.                 
Sefa ÖZKAYA / İSTANBUL 
TEKNEYLE GEÇTİ 
Başbakan Erdoğan, Kadıköy Double Tree By Hilton Otelinde Avrupa-Türk Demokratlar Birliği üyeleriyle yaptığı toplantı sonrası Kadıköyden Beşiktaştaki Başbakanlık Çalışma Ofisine Kıyı Emniyeti Genel Müdürlüğüne ait KEGM 4 teknesiyle geçti. Erdoğanın kullandığı tekneyle 23 Şubat 2013 tarihinde BDP Milletvekilleri Sırrı Süreyya Önder, Pervin Buldan ve Altan Tan İmralı Adasına gitmişti.  

37.500 metrekare akıllı bina 
BAŞBAKAN Tayyip Erdoğan, Ümraniye Belediyesinin yeni hizmet binasını Ulaştırma, Denizcilik ve Haberleşme Bakanı Binali Yıldırımla birlikte açtı. Ümraniye Belediye Başkanı Hasan Can, Hizmet binamız 37 bin 500 metrekare kullanım alanı ile tam otomasyonla yönetilen akıllı bir bina. Saatte 30 kilovat saat enerjiyi güneş panelleri ile sağlayan, bahçesini yağmur sularını geri dönüştürerek sulayabilen, modern ve çağdaş çizgilerin yanı sıra, geleneksel kültürümüzün çizgilerini de yansıtan, yıllarca Ümraniyelilere hizmet verecek bir bina oldu diye konuştu.