Vakıf'ta tahvil ihracı 915 milyon dolara yükseldi
VAKIFBANK, kasım ayında gerçekleştirdiği 10 yıl vadeli 500 milyon dolar tutarındaki 'sermaye benzeri tahvil' ihracına ek olarak, aynı vadede ilave 400 milyon dolar tutarında tahvil ihraç etti.
 Banka, böylece 15 milyon dolar getiri miktarı ile birlikte toplam 915 milyon dolar tutarında sermaye benzeri tahvil ihracı gerçekleştirmiş oldu. Tahvillerin yüzde 63'ü Avrupa, yüzde 30'u ABD, yüzde 7'si ise Asya ve Ortadoğu'ya ihraç edilirken, yüzde 78'i aktif yönetim şirketlerine, yüzde 15'i özel bankacılık müşterilerine ve yüzde 7'si bankalara dağıtıldı.