'Rüşvet'le sarsıldı
TURKCELL'İN sorunlu ortaklarından TeliaSonera'nın başı 2012'den skandallardan kurtulmadı.
 Önce Orta Asya ülkelerinde insanların özel konuşmalarının hükümetlere abonelerinden habersiz olarak verdiği için insan haklarını ihlal etmekle suçlanan şirketin asıl sorunu ise Özbekistan'daki rüşvet iddiaları oldu. 2007 yılında, Özbekistan pazarına giren şirketin, ülkede 3G lisanslarını almak için Devlet Başkanı İslam Kerimov'un kızı Gülnara Kerimova'ya yaklaşık 320 milyon dolar ödediği iddia edildi. TeliaSonera çalışanlarının da kabul ettiği suçlamalar hala yargıda. İsveç ve İsviçre makamları konuyu enine boyuna araştırırken, 2013'te şirketin mahkum edilmesine kesin gözüyle bakılıyor...