Futbolcuların Tolunay Ağabeyi
Kafkas, oyuncuların psikolojisi ile de yakından ilgileniyor.
Bordo mavililerin yeni teknik direktörü, futbolcuları ile toplantısında, tüm sorunlarını kendisiyle paylaşmalarını istedi. 
TRABZONSPORun yeni teknik direktörü Tolunay Kafkas, tatlı-sert üslubuyla futbolcularıyla ağabey-kardeş ilişkisi kurmaya çalışıyor. Tüm futbolcularla bire bir özel görüşmeler yapan ve sorunlarını dinleyen Kafkas, oyuncuların psikolojisiyle de yakından ilgileniyor. Oyuncularından, her türlü sorunlarını kendisine anlatmalarını isteyen Kafkasın kaptanlara da talimat vererek takımdaki tüm rahatsızlıkların mutlaka kendisine iletilmesini istedi. 
BEN ONLARIN ÖNCE AĞABEYLERİYİM 
Genç teknik adam, bu yaklaşımı ile ilgili Oyuncularıma da söyledim; onları çok seviyorum. Teknik direktörden önce ağabeyleriyim dedi.
Öte yandan Trabzonsporda milli takımlarda bulunan oyuncuların tamamı dün Trabzona döndü. Bordo mavililerin çalışmasına Afrika Kupası nedeniyle uzun zamandır takımdan ayrı olan Zokora ve Bamba ile milli takımlarda bulunan Onur, Janko, Adrian ve Sapara da katıldı. 
Yaşlılara moral ziyareti 
TRABZONSPOR Teknik Direktörü Tolunay Kafkas ile futbolcular, Trabzon Huzur evi Yaşlı Bakım ve Rehabilitasyon Merkezini ziyaret etti. Huzur evi sakinleri tarafından bahçede karşılanan futbolcular ve teknik heyet, yaşlılara TS Cluba ait çeşitli hediyeler verdi.