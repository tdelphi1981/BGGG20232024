İntihar eden kadının eşi ve kumasına dava
ERZURUMda, eşi eve kuma getirdiği için iddiaya göre bunalıma girerek 4üncü kattan atlayıp intihar eden 2 çocuk annesi 28 yaşındaki Netice Barçının ölümü ile ilgili eşi ve kumasına dava açıldı.Savcılık, evden gitmek istemesine engel olduğu ve dövdüğü için koca 30 yaşındaki Kamil Barçın hakkında kişiyi hürriyetinden yoksun kılmak, eziyet suçlarından 5 yıldan 18 yıla kadar, kuma 33 yaşındaki Esengül Nikbay hakkında ise 2 yıldan 5 yıla kadar hapis cezası istedi. 

Merkez Palandöken İlçesinde 3 Haziran 2012 günü Abdurrahman Gazi Mahallesi 2nci Yazıcı Sokak Doğu Ses Yapı Koop. F Blok Kat 4 Daire No 16da meydana gelen olayda, Netice Barçın 4üncü kattan düşerek öldü. 

Ölümü şüpheli bulunan Netice Barçının eşi ve kuması gözaltına alındı. Kamil Barçın ile Esengül Nikbay, sorgunun ardından serbest bırakıldı. Cumhuriyet Savcısı Mehmet Bakır Özkanın sürdürdüğü soruşturmada, kasten öldürme, kasten öldürmenin ihmali davranış ve işlenmesi suçlarından kovuşturmaya yer olmadığı kararı verildi. 

BABA ŞİKAYETÇİ OLDU

Netice Barçının babası Necati Kayık, kızının olaydan hemen önce eşi tarafından parkta dövüldüğünü ve bu şekilde eve götürüldüğünü, kızının pencereden atılmış olabileceğini belirterek, Kamil Barçın ve kuması Esengül Nikbaydan şikayetçi oldu. 

Neticenin ablası Hüsna Aslan da, kızkardeşini ölümünden yaklaşık 15 gün önce yeğenini okula götürürken gördüğünü, aşırı bezgin ve solgun olduğunu anlattı. Neticeye bu durumun nedenini ısrarla sorduğunu kaydeden Hüsna Aslan, "Morali çok bozuktu. Kamilden yakınarak bana, Kamilden yediğim dayak neyse, bu kadınla beraber bana vurması zoruma gidiyor diye bir ifade kullandı" dedi. 

Eşinin nişanlılık döneminde de intihara kalkıştığını ileri süren Kamil Barçın ise, internette tanıştığı Adanalı Esengül Nikbay ile gayriresmi evlilik hayatı yaşadığını doğrulayarak, zaman zaman eşiyle tartıştıklarını ancak, itme veya atmalarının sözkonusu olmadığını savundu. 

BEN TUTMAK İSTEDİM

Kuma Esengül İkbay ise, aynı evde birlikte yaşamaya başladıklarından itibaren Kamil Barçın ve Netice Barçının sık sık kavga ettiğini belirterek şunları anlattı: 

"Netice olay günü evden çıktı. Ben de telefonla Kamili aradım ve durumu anlattım. Çok kısa bir süre sonra Kamil, Neticeyi alarak eve getirdi. Eve geldikten sonda kavga etmeye başladılar. Kamil Neticeye önce eliyle, daha sonra da elektrikli süpürgenin sapıyla vurdu. Netice, kanatları açık olan pencerenin pervazının üzerine çıkmış dışarıya atlamaya çalışıyordu. Üzerinde elbise vardı. Ben uzanarak Elbisenin tam olarak hatırlayamadığım bir yerinden tuttum. Fakat atlamak için çırpınınca tutmuş olduğum elbise üzerinden sıyrıldı ve düştü. Ben koşarak aşağıya indim. İndiğimde orada bulunan insanlar beni suçlamaya başladılar ve dövdüler."

Cumhuriyet Savcılığı tarafından hazırlanan iddianamede, koca Kamil Barçın hakkında kişiyi hürriyetinden yoksun kılmak, eziyet suçlarından 5 yıldan 18 yıla kadar, kuma Esengül Nikbay hakkında ise 2 yıldan 5 yıla kadar hapis cezası istendi. Tutuksuz sanıklar önümüzdeki günlerde 4üncü Asliye Ceza Mahkemesinde hakim karşısına çıkacak.