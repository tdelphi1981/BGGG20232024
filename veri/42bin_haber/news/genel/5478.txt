125 bin lira tazminat alacak
5 yıl önce Antalyada bir aracın çarpıp kaçması sonucu felç olan, halen ailesi bulunamayan ve kamuoyunda, Umut bebek olarak gündeme gelen Rus gence, sigortanın Güvence Hesabından 125 bin lira tazminat ödenecek. Güvence Hesabı Müdürü Kadir Küçük, tazminatın Umutun vasisine ödeneceğini açıkladı.
ANTALYAda 5 yıl önce geçirdiği trafik kazasında felç olan ve kamuoyunun Umut bebek diye tanıdığı Rus gence, sigortadan 125 bin TL tazminat ödenecek.
Kamuoyu onu, kendi evladı gibi baktığı Antalyalı Gülsüm Ana sayesinde tanıdı. 2008 yılının Ağustos ayında, Antalya-Serik karayolunda plakası tespit edilemeyen bir aracın çarpıp kaçması sonucu felç olan, hafızasını da kaybeden genç, 110 gün boyunca Akdeniz Üniversitesinde yoğun bakımda kaldı. Kimliği tespit edilemeyen ve hastane personelinin Umut bebek adını verdikleri genci, hastanede tanıyan Gülsüm Kabadayı, hem yoğun bakım hem de yoğun bakım sonrası bakımını üstlendi. 
MUSTAFA ÖZ ADIYLA KİMLİK 
Aracın çarpması sonucu ağır beden ve beyin travması geçiren, konuşamayan genci, Sosyal Hizmetler İl Müdürlüğü, devlet korumasını aldı. Milliyeti de belli olmayan ve kemik yaşının 17 olduğu belirlenen gence, Mustafa Öz adıyla kimlik çıkartıldı. Sosyal Hizmetler İl Müdürlüğü, Gülsüm Kabadayıyı da gencin bakımı için koruyucu anne statüsünde atadı. Gülsüm Kabadayı, Umut adını verdiği gence yaklaşık 5 yıldır bakıyor. Yatağa bağımlı yaşayan gencin tüm ihtiyaçlarını karşılayan Kabadayı, Antalyada da yılın annesi seçildi. Fiziği benzediği için Rus uyruklu olduğu tahmin edilen gencin hikayesi geçtiğimiz günlerde de Rusya televizyonuna konu oldu. Kazanın üzerinden 5 yıl geçmesine rağmen Mustafa Öz adıyla kimlik çıkartılan Rus gencin ailesi halen bulunamadı ve gencin bakımını Gülsüm Kabadayı yürütüyor. 
SAKATLIK TAZMİNATI 
Umutun trafik kazası sonucu yaşadıklarının gündeme gelmesi sigortacıların da dikkatini çekti. Güvence Hesabı Müdürü Kadir Küçük, sigortası olmayan ya da plakası tespit edilemeyen araçların verdiği bedeni zararların Güvence Hesabı tarafından ödendiğini belirterek, trafik kazasının Türkiye sınırları içerisinde olduğu müddetçe uyruğu ne olursa olsun herkesin Güvence Hesabından tazminat alabileceğini söyledi. Mustafa Özün de Güvence Hesabından sakatlık tazminatı alabileceğini ifade eden Küçük, Kaza 2008de olduğu için o tarihteki trafik sigortasının limitleri dahilinde tazminat ödenecek. 2008de de sakatlık tazminatı 125 bin TL. Keşke o tarihte müracaat edilseydi dedi. 
Tazminatı kim alacak? 
GÜVENCE Hesabı Müdürü Kadir Küçük, Tazminat talebi için Güvence Hesabına kimin başvurması gerekiyor sorusunu ise, şöyle yanıtladı: Gördüğümüz kadarıyla Mustafa Özün, ciddi bir sakatlığı var ve kendi iradesine hakim değil. Bunun için de vasisinin başvurması gerekiyor. Bildiğimiz kadarıyla da bir vasi tayin edilmiş. Bize vasisi müracaat edebileceği gibi şu anda bakımını yapan Gülsüm Kabadayı da başvurabilir. Bizim için önemli olan başvurandan ziyade tazminatı alacak kişi. Kadir Küçük, tazminatın Mustafa Özün vasisine ödeneceğini de vurgulayarak, Biz kurum olarak vasilik belgesini veren mahkemeye yazıyoruz; diyoruz ki, bu vasiye tazminatı ödeyelim mi yoksa mahkemeye mi yatıralım? Mahkemeden gelecek cevaba göre ki, genelde mahkeme, bir hesap açıyor ve paranın bu hesaba yatırılmasını istiyor. Ondan sonrası mahkeme ile vasi arasında dedi. Öte yandan, Gülsüm Kabadayı, sadece gönüllü annelik yapıyor ve Mustafa Özün, vasisi konumunda değil. Özün bakımı ile ilgili işlemleri  Sosyal Hizmetler İl Müdürlüğünde bir görevli yürütüyor.