İstanbul trafiğine 'minibüs' çözümü
Kuzey Güney dizisindeki Kuzey karakteriyle gönüllerde taht kuran oyuncu Kıvanç Tatlıtuğ, farklı araçlardan oluşan otomobil koleksiyonuna bir yenisini daha ekleyerek, Mercedes Vito minibüs satın aldı.
 Arabalara olan merakı herkes tarafından bilinen oyuncu Kıvanç Tatlıtuğ, garajındaki Maserati, Corvette ve Range Rover marka otomobillerinin yanına bir yenisini daha ekledi.
 Başrol oynadığı Kuzey Güney dizisinden bölüm başına 40 bin TL alan oyuncu, gayrimenkul yatırımının yanı sıra araba koleksiyonu yapıyor. Genelde spor arabaları tercih eden Tatlıtuğ bu defa hedef şaşırttı. Yoğun İstanbul trafiğinde araba kullanmaktan yorulan Tatlıtuğ, çareyi Mercedes Vito minübüs almakta buldu. Araba konusunda komedyen Cem Yılmaz'la yarışan Tatlıtuğ artık İstanbul sokaklarında şoförüyle birlikte yolculuk edecek. En çok kazanan oyuncular arasında yer alan Tatlıtuğ, hiçbir masraftan kaçınmadan minibüsünü özel isteklerine göre modifiye ettirerek, daha konforlu bir hale getirecek. Playstation'da futbol oynamayı çok seven yakışıklı oyuncu minibüsünün içine plazma ekran ve playstation koyarak, yoğun İstanbul trafiğinde keyifli vakit geçirecek.
 Erçin DAĞ EYSEN