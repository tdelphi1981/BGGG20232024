Kaskoda primi artık tüketici belirleyecek
KASKO sigortasında yeni uygulama 1 Nisanda başlayacak. Şirketler, farklı teminat ve primlerle dar kasko, kasko, genişletişmiş kasko, tam kasko adı altında poliçe satabilecek. Türkiye Sigorta Birliği Başkanı Recep Koçak, Fiyatlar, seçilecek kaskoya göre farklı olacak, prim azalabileceği gibi artabilir de dedi.
1 Nisandan itibaren kasko sigortasında fiyatı, tüketicinin tercihi belirleyecek. Hazine Müsteşarlığı yayınlandığı bir yönetmelikle kasko sigortasında önemli değişiklikler yaptı. Yeni uygulama, 1 Nisanda başlayacak. Bugüne kadar sigorta şirketleri kasko sigortasında, birçok teminatı tüketiciye sunuyor ve karşılığında da belli bir prim alıyordu. 1 Nisandan itibaren şirketler; Dar Kasko, Kasko, Genişletilmiş Kasko ve Tam Kasko olmak üzere 4 ayrı poliçe satabilecekler.  
Hazine, kaskoya konu olacak ana teminatların da çerçevesini çizdi. Buna göre; çarpışma, çarpma, yanma, hırsızlık ve üçüncü kişilerin vereceği zararlar olmak üzere 5 ana risk belirlendi. Bu teminatların bir kısmını kapsayan poliçeler, dar kasko, hepsini birden kapsayan poliçeler ise kasko adı altında satılacak. Ayrıca Hazine, kasko sigortasının kapsamı içine girecek; doğal afetler, terör gibi 15 ek teminat daha belirledi. Bu teminatların bir kısmını kapsayan poliçelere, genişletilmiş kasko denecek. Tüm riskleri kapsayan poliçeler ise tam kasko adı altında satılacak. 
ŞİRKETLER İÇİN YAPILMADI 
Tüketiciler ise 1 Nisandan itibaren yaptıracakları farklı kasko poliçelerine, farklı primler ödeyecek. Dar kasko ve kasko adı altındaki ürünler, uygun primlerle, hatta bugünkünden daha düşük bedellerle tüketiciye sunulurken; genişletilmiş ve tam kasko poliçelerinin ise primleri yüksek olacak. Yeni kasko uygulamasında, hasar sonrası aracın nerede onarılacağı ve hangi parçanın kullanılacağı da primi belirleyecek. Onarımın, tüketicinin belirlediği serviste yapılması ve orijinal parça kullanılmasını halinde prim de ona göre belirlenecek. Aracın sigorta şirketinin belirleyeceği serviste onarılması, eşdeğer parça kullanılması halinde primler daha uygun olacak. 
Yeni uygulamanın bugüne kadar kasko sigortasında tüketici ile sigorta şirketi arasında yaşanan anlaşmazlıkları bitireceğini belirten sigortacılar, yeni düzenlemenin 1 Temmuz 2012de uygulamaya giren Türk Ticaret Kanunu çerçevesinde yapıldığına dikkat çekerek, Yeni düzenlemeler primleri artıracak diye bir şey de söz konusu değil. Primleri şirketler serbestçe belirliyor dedi. 
FARKLI TEMİNATA FARKLI PRİM 
Türkiye Sigorta Birliği Başkanı Recep Koçak, kasko sigortalarında yapılan değişikliklerin tüketici lehine olduğunu söyledi. Recep Koçak, yeni düzenlemelerin kasko fiyatlarına etkisine de değinerek, Maalesef daha ürünler tasarlanmadan yüzde 50 gibi bir prim artışı olacağı yönünde haberler çıktı. Hali hazırda, farklı içerikteki ürünler sigorta şirketlerince vatandaşın tercihine sunulmakta ve bu ürünlerin primleri, içeriğine göre de farklılık göstermekte. Bugün sahip olunan bir poliçe aynı teminat türleri ile yeni uygulama başladığında yenilenecekse, prim değişmeyecek. Diğer bir deyişle, enflasyon oranı, zarar gibi nedenlerle eski uygulamada prim yüzde 5 artacaksa, yeni uygulamada da aynı oranda artacak. Ancak farklı teminat türleri de talep edilirse prim doğal olarak değişecek. Primler, seçilecek kasko sigortasına göre farklılık gösterecek. Prim, azalabileceği gibi artabilecek de dedi. 
Primler zaten düşük 
Türkiye Sigorta Birliği Başkanı Recep Koçak, kasko primlerinin yüksek olmadığını belirterek, şunları söyledi: Bir süredir; kaskoda primler serbestçe belirlenecek, primler artacak denerek, kamuoyu yanıltılıyor. Kaskoda primler sigorta şirketleri tarafından serbestçe belirleniyor ve oluşan rekabet nedeniyle prim düşüşleri yaşanıyor. Sektör, 2012 yılının 9 aylık döneminde kaskoda 102 milyon TL, 2012 yılında da 191 milyon TL zarar etti. Şirketler, her yıl bu tutarı özkaynaklarından karşıladı. Bu, primlerin yüksek olduğu söylemi ile örtüşmüyor. 
DİĞER SİGORTALI YAŞAM HABERLERİ 
Sigortalı beklentisine göre prim ödeyecek 
Axa Sigorta Grubu CEOsu Cemal Ererdi, bazı kasko ürünlerinde fiyatların düşeceğini bazısında ise artacağını belirterek, şunları söyledi: Yeni uygulamada primi; tamirhanenin cinsi, parçanın orijinal ya da eşdeğer olması, poliçenin kapsamı belirleyecek. Bunların fiyatı yüksekse prim de yüksek olacak. Bunların fiyatı düşerse prim de düşer. Poliçelerde araç tamirlerinin hangi tür tamirhanede, hangi tip parçalar kullanılarak yapılacağı açık olarak belirtilecek. Sigortalı, hangi tür ve kapsamda poliçe aldığını; hasarda aracını nerede, nasıl tamir edileceğini önceden biliyor olacak. Sigorta primleri de buna göre farklılık gösterecek. Bu değişiklikler sonucu sigortalıların, tamirdeki beklentilerinin, buna göre ödemeye hazır olduğu primin baştan belirlenmiş olması sayesinde memnuniyetsizlik azalacak. 
Ürün çeşitliliği artacak, fiyat değişecek 
Aksigorta Genel Müdürü Uğur Gülen, yeni kasko uygulaması hakkında şunları söyledi: Yeni uygulamayı uçak koltuklarındaki sınıflandırmaya benzetirsek kaskoyu; ekonomi, konfor, business ve first class olarak ayırabiliriz. Tüketicimiz aracını sever, tamponundaki çiziğe bile tahammül edemez. Tercihi de tam veya tama yakın teminatlı ürünleri almaktır. Bu da yeni uygulamada genişletilmiş kasko ya karşılık geliyor. Mevcut tüketicinin yeni uygulamada teminatları sınırlı; dar kasko, kasko ürünlerini tercih edeceğini sanmıyorum. Bugünkü kasko poliçelerinde bile kısıtlı olarak bulunan bazı ek teminatları içeren tam kasko, birinci sınıf bir ürün olarak konumlanacak. Ürün çeşitliliği bugünden daha fazla olacağından, fiyatlar da farklı olacak. Ama, kasko şartları değişti, fiyatlar artacak demek doğru değil. Yeni şartlar sigortalının aldığı ürünü net anlamasına neden olacak, şirketleri de tüketicisini daha iyi anlamaya zorlayacak. Böylece farklı tüketicilere farklı ürünler sunulacak.