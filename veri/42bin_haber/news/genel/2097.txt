Ayda 1 TL'ye bireysel 'bulut'!
Turkcell Superonline'ın yeni servisi SüperDepo, bilgisayarlardaki her türlü dosyanın, fotoğraf ve videoların bilgisayarda yedeklenmesini sağlıyor
 Turkcell Superonline, tüm fiber internet ve ADSL abonelerine ilk ve tek bireysel bulut servisi 'SüperDepo' hizmeti verecek. SüperDepo ile aboneler; istedikleri kadar veriyi, sanal ortamda güvenli şekilde saklayıp, yedekleyebiliyor, istedikleri an ve istedikleri yerde dosyalarına ulaşıp başkalarıyla paylaşabiliyorlar. Turkcell Superonline veri merkezinde saklanan dosyalara, internet erişiminin olduğu herhangi bir yerde, bilgisayar, akıllı telefon ve tabletler ile erişilebiliyor. SüperDepo kullanan bir Fiber İnternet abonesi, 2 MB büyüklüğünde 50 fotoğrafı ya da 100 MB büyüklüğünde bir videoyu, 1 saniyede yükleyebiliyor.
 Fiyatı ayda 1-9 TL arasında
 İhtiyaca göre 10 GB, 100 GB, 1000 GB olmak üzere 3 farklı paket seçeneği bulunan SüperDepo, aylık 1-9 TL arasında değişen fiyatlarla satın alınabiliyor.