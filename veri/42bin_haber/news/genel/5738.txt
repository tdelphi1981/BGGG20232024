Suyun dibinde ilk yerli araştırma
13.8 milyon liraya mal olan ilk yerli araştırma gemisi TÜBİTAK Marmara törenle suya indirildi. Mayıs ayında denizlere açılacak gemi ilk etapta sualtı canlılığını ve deniz kirliliğini araştıracak. Gemi daha sonra petrol de arayacak.
TÜRKİYEDE üretilen ilk araştırma gemisi TÜBİTAK Marmara dün düzenlenen törenle denize indirildi. 13.8 milyon liraya mal olan gemi 41.9 metre uzunluğunda ve 9.5 metre genişliğinde. 11 araştırma görevlisinin görev alacağı geminin 12 de mürettebatı bulunacak. Gemi araştırma ekipmanlarının yerleştirilmesinin ardından Mayıs ayında denizlere açılacak. İlk başta su altı canlılığını ve deniz kirliliğini araştıracak TÜBİTAK Marmara, gerekli donanımların eklenmesi durumunda petrol ve sismik araştırmalara da katılabilecek. 
SUYA HORON TEPEREK İNDİ 
TÜBİTAK Marmaranın deniz indirme töreni geminin yapıldığı Tuzladaki Çeksan Tersanesinde yapıldı. Törene, Bilim, Sanayi ve Teknoloji Bakanı Nihat Ergün, Kalkınma Bakanı Cevdey Yılmaz, İstanbul Valisi Hüseyin Avni Mutlu, Türkiye Bilimsel ve Teknik Araştırmalar Kurumu (TÜBİTAK) Başkanı Pro. Dr. Yücel Altunbaşak katıldı. Törenin açılışında üç tersane çalışanı iş kıyafetleriyle protokolün önünde horon tepti. 
SADECE YÜK GEMİSİ YAPMIYORUZ  
Nihat Akgün, üç tarafı denizlerle çevrili olan Türkiyenin bunun getirilerinden yararlanamadığını söyledi. Denize kıyısı olmayan ülkelerin bile balık üretiminde Türkiyeden ileride olduğunu belirten Akgün şunları söyledi: 2023 hedeflerini gerçekleştireceksek yapmamız gerekenler var. Artık Türkiye denizciliği yeniden keşfediyor. Küresel anlamda güç bilgiyle araştırmayla olur. Araştırma gemisi ve araştırmacı insan en büyük eksikliğimiz. TÜBİTAK Marmara Deniz Araştırma Enstitüsü için yapılan bu gemi ile Türkiye için bilgiler toplanacak ve güncelleştirilecek veriler oluşturulacak. Biz bu gemiyle sadece yük gemisi değil araştırma gemisi yapabildiğimizi de gösterdik.  
Araştırma bütçesi 17 kat arttı 
Kalkınma Bakanı Cevdet Yılmaz da, bilgi tabanlı ekonomilerin geliştiğini ve bilgiyi katmadeğere dönüştüren ülkelerin ön planda olduğunu söyledi. Yılmaz, 10 yıl önce 114 milyon TL olan Türkiyenin araştırmaya ayırdığı bütçeyi bu yıl 1.9 milyar TLye çıkardık. Yani 17 kat artırdık. Bunlar popülist uygulamalar değil, ülkenin geleceğine yatırırmdır dedi. Çeksan Gemi İnşa, Çelik Konstrüksiyon Sanayi Yönetim Kurulu Başkanı Başaran Bayrak da, geminin tersanelerinde yapılan 47nci gemi olduğunu belirtti.  
3 bin metreye iniyor 
TÜBİTAK Marmara, denizaltı haritaları çıkaracak, deniz hareketleri ve su altındaki canlı yaşamını inceleyecek, deniz kirliliği araştırmaları da yapacak. İncelemelerinde 3 bin metre derinliğe inecek teknik kapasitesi bulunan araştırma gemisi, ilgili ekipmanların eklenmesiyle petrol araması ve sismik araştırmalar da yapılabilecek.