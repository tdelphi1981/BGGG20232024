Kadınlar kazandı
Fas Hükümeti tecavüzcünün mağdurla evlenmesi durumunda cezasının kaldırılmasına olanak tanıyan yasada değişiklik yapacağını açıkladı. Geçen yıl tecavüze uğrayan16 yaşındaki Amine el-Filali, ailesinin isteği ve 18 yaşın altında olduğu için mahkeme kararıyla
 23 yaşındaki tecavüzcüsüyleyle evlendirilmiş, evlilikten yedi ay sonra zehir içerek intihar etmişti. Amine'nin ölümü üzerine kadın hareketi geniş çaplı kampanyalar düzenleyerek, hükümeti, kaçırdıkları ya da tecavüz ettikleri kadınlarla evlenen erkeklerin cezalarının düşürülmesini öngören ceza yasasının 475'inci maddesinin değiştirilmesini talep etmişti. Fas Adalet Bakanı Mustafa Ramid, yasada bir değişiklik yapılacağını açıkladı. Kadın Hakları için Demokratik Birlik Federasyonu Başkanı Favza es-Soli, karardan memnun olduklarını ancak ülkede kadınların uğradığı şiddetin önlenmesi için daha pek çok reformun gerçekleşmesi gerektiğini kaydetti.