68 yıllık İnci Pastanesi kapanıyor
1944 yılında Lucas Zigoridis tarafından kurulan ve Beyoğlunun tarihi yapılarından Cercle dorient Binası içerisinde yer alan İnci Pastanesi kapanıyor. Binanın restorasyon projesine takılan İnci Pastanesi'nin tahliyesi Yargıtay tarafından da onaylandı. İnci Pastanesi'nden alınan son porsiyon profiterol de objektiflere böyle yansıdı.
İnci Pastanesi'nin de hizmet verdiği tarihi Cercle dorient (Serkildoryan) Binasında bulunan işyerlerinin tahliyesine başlanması, yerel mahkeme kararının Yargıtayda kesinleşmesi sonrası oldu. 
Serkildoryan kompleksinde restorasyon projesine girişen Emek İnşaat ve İşletme A.Ş.'nin 2010'da açtığı tahliye davasında, İstanbul 8. Sulh Hukuk Mahkemesi tarafından verilen tahliye kararını değerlendiren Yargıtay 6. Hukuk Dairesi, "Tahliye kararının yerinde olduğuna" karar verdi.   BİR DEVİR BU KARELERLE KAPANDI Yargıtay'ın gerekçeli kararında konuyla ilgili 27 Nisan 2011'de çıkan üçlü bilirkişi raporunda üçe iki tahliye yönünde karar çıktığı belirtilerek "tahliyeye gerek olmadan da tadilat yapılabileceği" yönündeki "karşı görüş"e  "itibar edilmediği", bu nedenle de tahliye talebinin "yerinde olduğu" ifade ediliyor. 
  BU KONUDAKİ GÖRÜŞ VE ANILARINIZI YAZIN YAYIMLAYALIM  İNCİ PASTANESİNDE TAHLİYE GERGİNLİĞİ 
68 YIL ÖNCE AÇILDI 
İnci Pastanesi, 1944 yılında Luka Zigoris tarafından bugünkü yerinde, yani Beyoğlu İstiklal Caddesinde 124 numaralı tarihi binada kapılarını açtı. Profiterolü ile 
   Doğan Hızlan'ın 'İnci'si 
  
Hürriyet yazarı Doğan Hızlan, gençliğinden sıkça uğradığı İnci Pastanesi'ni anlattı: 
"İnci, profiterol tatlısı ile ünlenmişti. İnsanlar sinemaya giderken ya da iki sinema arasında ya da bir iki kitapçı dolaşırken oraya da uğrardı. Ben de uğrardım. Ben orada çok profiterol yemedim. Ancak, diğer bir ürünü olan ayva peltesini çok severim. Bu tatlı şeffaf kağıtlara sarılırdı. Her Beyoğlu'na çıktığımda alırdım. Sahibi olan bir Rum vatandaşımız vardı. Onun sürekli asma katta oturduğunu ve aşağıya baktığını hatırlıyorum. Onun asma kattan aşağı bakışını hiç unutmam... Ayrıca çok lezzetli paskalya çörekleri de yaparlardı. Eğer hayatımızdan çıkarsa orayı çok ararız. Böyle yerlerin yıkılmaması ve hayatımızdan çıkmaması gerekiyor."  
SEVDİĞİM KOZMOPOLİT İSTANBUL 
  
 ünlü pastanenin bugünkü işletmecisi Musa Ateş, pastaneye ilk adımını 12 yaşında attı.  
İnci Pastanesi ile ilgili sonun başlangıcı ise 6 Haziran 2010da kira sözleşmesinin tek taraflı feshedilmesi sonrası yaşandı. 
SELİM İLERİ: DOĞAL KARŞILIYORUM 
"Yaşadığım İstanbul" adlı bir kitabı da bulunan ünlü yazar Selim İleri ise pastanenin kapanmasını, "Ne yazık ki doğal karşılıyorum" sözleriyle değerlendirdi. İleri, Hürriyet Dünyası'na şunları söyledi: 
"İnci Pastanesi İstanbulun gerçek sembollerinden biriydi; özellikle Beyoğlu'nun... Ama İstanbul'un altı asırlık silüetini apar topar değiştirebildiğimize göre İnci'nin kapanmasını da ne yazık ki doğal karşılıyorum." 
 
SOSYAL MEDYADA TEPKİ YAĞIYOR 
İnci Pastanesi'nin kapatılması sosyal medyada da büyük tepkiye neden oldu. #incipastanesinedokunma başlığı altına tepkilerini dile getiren kullancıların bazı yorumları şöyle:  
@Vamos_Bien: Taksim'de ruhu olan ne kadar mekan varsa tek tek yok ediliyor. Sinemalardan sonra sıra İnci Pastanesi'ne geldi.  
@belos67: nice anlar, mutluluklar, baslangiclar yasandi, bir tarih yokolucak bence... 
@YigitCanSinaral: PROFİTEROL ?!?!?!? Yapmayin birakin bu guzelligi bize.. 
İnci Pastanesi kapatılıyor!! İnciden profiterol yemediyseniz artık çok geç!   
@AnlSleyman Hayır!: Okuduğum yalan haber olsun İnci Pastanesi kapatılmamış olsun! Biri bana yalan desin. Ne bos islerle uğraşıyosunuz kimin eline ne geçiyor-  
@Akbasbetul: İstanbula geldigimde ilk gittigim yerlerden biriydi inci pastanesi cok uzucu yazik gercekten cok yazik:( -  
@RenanOzcelik: Beyoğlu'nu tanımadan dönüştürmeye kalkıyorsunuz, Emek Sineması, İnci Pastanesi, Muammer Karaca, Dostlar Tiyatrosu.. ruhudur İstiklal'in   
@ozgecnr1: Şu an fazla mı tepki veriyorum bilmiyorum ama çok üzgünüm gerçekten çünkü inci pastanesi bizim için anlamlıydı 
  