İran'ın uçağı sahte mi?
İran'ın yeni savaş uçağının sahte olduğu iddiaları ortaya çıkan bir fotoğrafla alevlendi.
 İran’ın Kahir-313 adlı yeni savaş uçağı hakkında ‘uçamaz’ iddiaları photoshop programı kullanılarak yapıldığı düşünülen bir fotoğrafla kuvvetlendi.
 Fotoğrafta Kahir 313 modeli uçak, İran dağları üzerinde süzülürken görülüyor. İran haber sitesi Khouz’da yayınlanan fotoğrafın, uçağın basına tanıldığı toplantıdakiyle aynı açıdan çekilmiş olması iddiaları desteklese de kesin bir yargıda bulunmak da zor.
 1980'DEN BERİ KENDİ YAPIYOR
 İranlı yetkililer ise Kahir-313’ün silah taşıma, alçak uçuş yapma ve radardan kaçma kapasitesine sahip olduğunu söylüyor.
 Savaş uçağı, İran Cumhurbaşkanı Mahmud Ahmedinejad’ın katıldığı bir törenle basına tanıtılmıştı.
 Tahran, uluslararası ambargolar nedeniyle 1980’den beri askeri teknolojisini kendi başına geliştiriyor.
  