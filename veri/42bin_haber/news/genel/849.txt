Polonya uçağında suikast izi bulunamadı
POLONYA Devlet Başkanı Lech Kaczynski ve 95 kişinin yaşamını yitirdiği iki yıl önceki uçak kazasıyla ilgili soruşturmada patlayıcı izine rastlandığı iddia edildi.
 Polonya'da yayımlanan Rzeczpospolita gazetesi, Kaczynski'nin uçağının enkazındaki araştırmalar sırasında patlayıcı izine rastlandığı yönünde bir haber yayınladı. Ancak Askeri Savcılık Sözcüsü Ireneusz Szelag, enkazda geçen ay inceleme yapan uzmanların herhangi bir patlayıcı madde izi bulamadığını ve haberin doğru olmadığını ifade etti. Kaczynski ve eşi Maria ile birlikte toplam 96 kişi, uçaklarının Rusya'nın Smolensk kenti yakınlarında inişe geçtiği sırada düşmesi sonucu hayatını kaybetmişti.