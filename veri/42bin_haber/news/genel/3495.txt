Sansür talebi bestseller yaptı
İdefixin haftalık çok satanlar listesinde sansür tartışmasına konu olan iki kült kitap, Fareler ve İnsanlar ile Şeker Portakalı ilk beşte yer alıyor. Sel Yayıncılık Genel Yayın Yönetmeni İrfan Sancı ve Can Yayınları Genel Yayın Yönetmeni Zeynep Çağlıyor tartışmaların yayınevlerine yapılan talebi arttırdığını söylüyor.
GEÇEN sene edebiyatta sansür tartışmalarıyla geçmiş, yeni yıla iyi dileklerle girmiştik ki gündem bu kez iki kült eserin sansür talebiyle çalkalandı. Başta, Milli Eğitim Bakanlığının ortaöğretim öğrencilerine önerdiği 100 Temel Eser arasında belirlediği ve yıllardır binlerce çocuk tarafından okunan Şeker Portakalını öğrencilerine ödev veren bir Türkçe öğretmeni hakkında İstanbulda soruşturma açıldı. 100 Temel Eserden bir diğeri Steinbeckin Fareler ve İnsanları kitabının bazı bölümleri, İzmir İl Milli Eğitim Müdürlüğü Kitapları İnceleme ve Değerlendirme Komisyonu tarafından sakıncalı bulundu sonra. Neticede Milli Eğitim Bakanlığı, İzmir İl Eğitim Müdürlüğünce yapılan müraacat sebebiyle hiçbir uygulama yapılmayacağını açıklasa da, önce sosyal medya, sonra yazılı ve görsel basında tartışmalar büyüdü.  
Dün İdefixin yayımladığı çok satanlar listesindeyse; John Steinbeckin Fareler ve İnsanları 3üncü, Jose Mauro de Vasconcelosun Şeker Portakalı kitabıysa 4üncü sırada yer aldı!