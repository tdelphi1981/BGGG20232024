İşte Tolga Özkalfanın raporu
Melonun atıldıktan sonra yaptığı itiraz, Bilmediğim lisanda konuştu. Karmaşadan sözlerinin ne anlama geldiğini anlamadım diye hakem raporunda yeraldı.
HAKEM Tolga Özkalfa raporunda Meloyu yardımcı hakem Cem Satmanın uyarısı üzerine kırmızı kartla cezalandırdığını yazdı. Özkalfa, Hukuk Kuruluna ulaşan raporunda şunları yazdı:
- Galatasaraylı Melo ile Beşiktaşlı Oğuzhanın birbirleriyle itiştiklerini gördüm. 
- Yanlarına doğru giderken düdüğümü yere düşürdüm ve almak için eğildim.
- Tam o esnada yardımcım Cem Satman kulağıma, Melo tükürdü dedi.
- Satman iki kez üst üste bunu söyledi. Emin olmak için bir kez daha sordum. 
- Melo tükürdü diye yanıt verdi. Bunun üzerine Galatasaraylı oyuncuyu ihraç ettim.
Özkalfanın Melonun tükürüğü ile ilgili raporu böyle. Ama bir de olayın itiraz boyutu var. Melonun karara itirazı da Özkalfanın raporunda yer alıyor:
- Melo kırmızı karttan sonra çoğunlukla bilmediğim lisanda konuştu.
- Saha içindeki karmaşadan sözlerinin ne anlama geldiğini anlamadım.  
SATMAN: Melo tükürdü
ÖZKALFA: Efendim?
SATMAN: Hocam tükürdü 
MAÇIN 61. dakikası... Melo, Beşiktaşlı Oğuzhan ile ikili mücadele sonrası karşı karşıya geliyor. 
İkili birbirine o kadar yakın ki, neredeyse burunları birbirine değecek. 
O anda Beşiktaşlı futbolcular hakeme doğru koşturuyorlar. Hakem Tolga Özkalfa ise düdüğünü yere düşürmüş, çimlere doğru eğilmiş bir vaziyette. O anda kulağına yardımcı hakem Cem Satmanın sözleri ulaşıyor:
- Melo tükürdü....
Özkalfa, bu sözleri duyuyor ama teyit etmek için soruyor:
- Efendim?
- Hocam tükürdü...
İşte bu diyalog sonrası Tolga Özkalfa kırmızı kartını çıkarıyor ve Meloyu oyun dışı bırakıyor. 
Şimdi top önce Profesyonel Disiplin Kurulunda. Oradan çıkacak cezaya göre de (G.Saray itiraz ederse) Tahkim Kurulunda. İkinci tükürük vakası da böylece karara bağlanmış olacak. 
Neden 1 dakikalık fark var  
MELOnun tükürük haberi bütün gazetelerde dakika 61 olarak gösterildi. Ama Hukuk Kuruluna ulaşan hakem raporunda olayın dakikası 62 olarak gösteriliyor. Bu bir dakikalık fark Özkalfanın kırmızı kartını çıkarmak için geçirdiği süreden kaynaklanıyor.