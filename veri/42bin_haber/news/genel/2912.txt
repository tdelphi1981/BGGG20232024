Gazzede yeni barış umudu
Hamas, 2007 yılında kontrolü ele geçirdiği Gazze Şeridinde dün ilk kez rakip El Fetih örgütünün miting yapmasına izin verdi. Eyleme on binler katıldı.
FİLİSTİNin, 2007de birbiriyle neredeyse içsavaş şiddetinde çatışan iki büyük örgütü arasında dün barış rüzgârları esti. Gazze Şeridinde iktidarı elinde tutan Hamas, Filistin Devlet Başkanı Mahmud Abbasın partisi El Fetihe ilk kez kitlesel miting izni verdi. El Fetihin İsraile karşı silahlanmasının 48inci yıldönümünde yüzbinler Gazzede gösteri yaptı. Filistin ve El Fetih bayrakları birlikte dalgalandırıldı, Abbas resimleri taşındı.  
ABBAS: ZAFER YAKIN 
Abbas da Batı Şeriadaki Ramallahta bulunan karargâhından meydandaki dev ekranlara bağlanarak halka hitap etti. Filistin lideri, Zafer yakın. Sizinle yakın gelecekte Gazzede buluşacağız. Gazze, İsrail işgalinin ve yerleşimlerinin atıldığı ilk Filistin toprağı. Ablukanın da kaldırılmasını ve Gazzenin milletin kalanına bağlanmasını istiyoruz dedi. Hamas yetkilisi Ravhi Müştaha da örgüt adına bir tebrik konuşması yaptı. El Fetihin Gazzedeki temsilcisi Selim El Zareyi ise AFPye Bu kalabalık, Filistin Yönetimi lehine verilmiş bir oydur ve El Fetihin hâlâ ön safta olduğunu göstermektedir dedi.İsrailin kasım ayında Gazzeye düzenlediği operasyon iki Filistin fraksiyonunu yakınlaştırırken Hamas, El Fetihi yıldönümü dolayısıyla tebrik etti. Hamas, Bu pozitif atmosfer, ulusal birliği oluşturma yolunda bir adımdır dedi.