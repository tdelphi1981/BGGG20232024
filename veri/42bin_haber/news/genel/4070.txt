Polis 'Barışıp gelir' dedi, tabutu geldi
Devletin verdiği 'Panik Butonu'nun da koruyamadığı Mehtap Civelek gözyaşları arasında uğurlandı. Ayrılmak istediği eşi tarafından öldürülen 25 yaşındaki Civelek'in cenazesi dün Kadıköy'deki cenaze namazının ardından Karacahmet Mezarlığı'nda toprağa verildi.
 Bir çocuk annesi genç kadının ailesi ise, başvurdukları polisin ilgisizliğine isyan etti. Gözü yaşlı dayı Yakup Yiğit, polise başvurarak cep telefonu sinyallerinden yerinin tespit edilmesini istediklerini söyledi. Polisin 'onlar barışıp gelirler. Siz Arka Sokaklar dizisini çok izlemişsiniz. Orda- ki gibi hemen sinyal bulunmuyor' dediğini iddia etti.  
 SİNİR krizleri geçiren anne Yeter Bülbül ise 'Yavrumdan ne istedi. Dört yaşındaki torunuma annesinin öldüğünü nasıl söyleyeceğim' diye feryat etti.
 ZANA YAVUZ
  