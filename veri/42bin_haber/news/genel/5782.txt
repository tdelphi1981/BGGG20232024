THY'yle ilgili tartışmalara Hamdi Topçu'dan yanıt
Türk Hava Yollarında kabin ekibinin üniformalarında değişiklik yapılması ve içki servisinin kaldırılmasıyla ilgili tartışmalara en yetkili ağızdan yanıt geldi. THY Yönetim ve İcra Kurulu Başkanı Hamdi Topçu, içki kararının tamamen ekonomik nedenlerle alındığını belirtirken, kıyafetlerle ilgili de "Onları biz zaten geri çevirmiştik" dedi.
Türk Hava Yollarında kabin ekibinin giysilerinin değişeceği haberleriyle başlayan tartışma, iç ve dış hatlarda içki servisinin kaldırılmasıyla daha da büyüdü. Bu gelişmelerin THYnin muhafazakarlaştığı yönünde eleştiriler yoğunlaşırken THY Yönetim ve İcra Kurulu Başkanı Topçu, Hürriyet Daily News Genel Yayın Yönetmeni Murat Yetkine konuştu. 
Yetkinin bu adımların bir laiklik tartışması başlattığı ve THY yönetimin ideolojik bir tavırla hareket ettiği yönündeki hatırlatması üzerine Topçu, kararların siyasetle alakası olmadığını, tamamen ekonomik olduğunu söyledi. 
Benim bir görevim var; o da THYyi en etkin ve kârlı şekilde işletmek. Kararlarımızı tamamen ekonomik değerlendirmelerle alıyoruz. Bakın, 10 yıl önce işbaşına geldiğimizde, THYnin cirosu 1.2 milyar dolardı, 2012 sonu itibariyle 13 milyar dolar. Ocak 2013te dış hatlar yolcu kapasitemizi yüzde 34 arttırarak 3 milyona ulaştırdık. Bu sayede Türkiyenin dışarıda bilinen üç markasından birisi olduk diyen Topçu, söz konusu değişikliklerin THYnin 220den fazla hattından sadece 20sinde yaşandığını belirtti. 
Topçu, Yalnızca 20 kadar hattımızda, ev sahibi ülkelerin hassasiyetleri ve duyarlılıklarını dikkate alıyor, ama bunun karşılığında da avantajlar elde ediyoruz diye konuştu. 
'YOLCUMUZU ÜÇE KATLADIK'
Bu hatlarda içki servisi yapan Emirates gibi hava yolu şirketleri karşısında THYnin politika değişikliğine giderek yolcu sayısını ikiye hatta üçe katladığını söyleyen Topçu, uluslararası sivil havacılık çevrelerinde alkollü içki servisini, tıpkı tütün gibi toptan kaldırma yönünde tartışmalar olduğunu da hatırlattı. 
Dünyanın hiçbir ülkesinde iç hatlar ekonomide içki servisi olmadığını belirten Topçu, Neticede Türkiyede en uzun uçuş 1 saat 15 dakika, çoğunluğu 45 dakika. Yani içkiden mahrum kalınan süre bu kadardır. Dış hatlarda ise Business Class yolcusu yüzde 1.5 civarındadır. Onun da bir kısmı içmez. Ben, Business Classın yoğun olmadığı hatlarda onun yükünü neden bilet fiyatı olarak içmeyen yolculara bindireyim? Ekonomik olduğu müddetçe devam ederiz diye konuştu. 
Bunun yanı sıra havaalanlarında, CIP salonlarında içki servisinin devam ettiğine dikkat çeken Topçu, Yola çıkmadan önce isteyen oradan da yararlanabilir. İrana gitmeden önce, istiyorsa orada içebilir mesela. İdeolojik olsa bu hizmeti tamamen kaldırmamız lazımdı, öyle bir şey yok dedi. 
'O KIYAFETLE UÇAKTA HAREKET EDİLMEZ'
Tartışma yaratan kıyafetlerle de ilgili konuşan Topçu, O kıyafetleri zaten biz geri çevirmiştik. O kıyafetle uçakta hareket edilmez. O kumaş olmaz, 350 gramlık kumaş, çok ağır. O fotoğraflar renk seçimi için herhalde çekilmişti. Kıyafet seçim süreci henüz tamamlanmış değil, daha resmen yönetim kuruluna sunum dahi yapılmış değil dedi. 
Bu tür haberlerin THYnin uluslararası alandaki küçük rakiplerine yaradığını da söyleyen Topçu, Büyükler zaten gerçekleri ve THYnin kalitesini biliyor. Politikalarımızı olduğu gibi koruyacağız diye konuştu.