Malikiye karşı Direniş Cuması
Irakta Şii Başbakan Nuri el Maliki ile Sünni ve Kürt siyasi gruplar arasında tırmanan gerilim giderek daha fazla sokağa yansıyor.Geçtiğimiz günlerde siyasi krizin Irak baharına dönüşebileceği uyarısı yapan ülkenin önde gelen Şii liderlerinden Mukteda Sadr, dün başkent Bağdattaki Abdülkadir Geylani Camiinde Sünnilerle birlikte cuma namazı kıldı. 
Direniş Cuması kapsamında cuma namazı çıkışlarında El Anbar, Selahaddin ve Musul eyaletlerinde Maliki karşıtı gösteriler düzenlendi. Maliki karşıtı ilk gösterilerin yol kapatma eylemleriyle başladığı Felluce kentinde yüzbinlerce gösterici istifa çağrısı yaptı. İmam-Hatip Şeyh Ahmed Muhammed Matar, hutbede, Zalime Ey zalim demek için dışarı çıktık dedi.
Anadolu Ajansı, Musuldaki gösterileri engellemek isteyen Irak askerlerinin cuma namazı sonrası çok sayıda camiye baskın düzenleyerek imam ve hatipleri darp ettiğini bildirdi. Kerkükte de polisle göstericiler arasında arbede yaşandığı, polisin göstericileri durdurabilmek için havaya ateş açtığı belirtildi. Irak eski Başbakanı ve Irakiye Grubu Başkanı İyad Allavi, köklü çözümlerin önünü açmak için Malikinin iktidarı bırakmasından başka alternatif olmadığını söyledi.