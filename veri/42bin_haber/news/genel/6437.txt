Almanya'da yangın faciası
Almanya'nın Stuttgart şehri yakınlarındaki Backnang kasabasında Türkiye kökenli bir ailenin yaşadığı apartmanda dün gece çıkan yangında 7 çocuk ile anneleri öldü.
Baden-Württemberg eyaletine bağlı Stuttgart yakınlarındaki Backnangda çıkan yangın, eski bir deri fabrikası olan, daha sonra konut ve işyerine dönüştürülen binanın ilk katında yaşayan Türkiye kökenli ailenin evinde çıktı. Almanyada doğup büyüyen, aslen Afyonkarahisarlı olduğu belirtilen Nazlı Özkan (40), çocukları, annesi ve kardeşi yangına uykuda yakalandı.  
  FACİA İLE İLGİLİ TÜRKİYEDEN İLK AÇIKLAMA  
Annenin yanısıra, ilk eşinden olan çocuğu Hatice Oruç (17), ikinci eşinden çocukları olan Yılmaz Soykan (14), Abdülkadir Soykan (8), İzzet Soykan (7), Yasin Soykan (6), Ahmet Soykan (3) ile 6 aylık Murat Soykan yaşamını yitirdi. Özkanın 8i ikinci, 4ü birinci evliliğinden 12 çocuğu olduğu ifade edildi. 
BALKONDAN KURTARILDILAR
Yangın esnasında evde olan 11 yaşındaki İbrahim Soykan, dayısı ve anneanesi ise balkona kaçmayı başarıp itfaiye ekiplerinin yardımıyla kurtarıldı. Polis, yangının dün öğle saatlerinde kontrol altına alındığını, cesetlerin hala çıkarılamadığını, ölenlerin duman zehirlenmesinden mi yoksa yanarak mı öldüğünün tespit edilemediğini belirtti. Toplam 10 çocuk sahibi anne Nazlı Özcanın bir oğlunun yangın gecesi teyzesinde kaldığı için, kızının ise ayrı evde yaşadığı için yangından kurtulduğu belirtildi.   
İŞTE FACİANIN YAŞANDIĞI O APARTMAN ALMANYA'DA BİR TÜRK AİLE DAHA YOK OLDU 
KUNDAKLAMA İHTİMALİ YOK
Yangının çıkış nedeni henüz açıklanmadı. Polis, kundaklama izine rastlanmadığını, yangının elektrik arızası gibi teknik bir arızadan ya da evdeki odun sobasından çıkmış olabileceğini açıkladı. Soruşturma devam ederken olay yerine gelen Backnang Belediye Başkanı Frank Nopper binanın ahşap mimarisine dikkat çekerek facianın bu nedenle büyüdüğünü söyledi. Stuttgart Başkonsolosu Mustafa Türker de yangın sonrası olay yerine gelerek bilgi aldı. Baden Württeberg Türk Toplumu Başkanı Gökay Sofuoğlu ise binanın giriş katında Türk - Alman Kültür Derneğinin bulunduğunu söyledi. 
  ALMANYADAN YÜREĞİMİZİ YAKAN YANGINLAR  
İKİ KEZ YANDI
Yangın söndürüldükten sonra içeri giren polis yetkilileri ve kurtarma ekipleri, yeniden yangın çıkması üzerine incelemeye ara vermek zorunda kaldı. Son çıkan yangın da söndürüldükten sonra uzmanlar yangın sebebini araştırmak için incelemelere başladı. Polis yetkilileri geç vakte kadar halen cesetlerin çıkarılamadığını, incelemelerin sürdüğünü, bu nedenle ölenlerin duman zehirlenmesinden mi yoksa yanarak mı öldüğünün tespit edilemediğini kaydettiler.  
  ALMANYADAKİ YANGINDA İKİ BÜYÜK ŞÜPHE