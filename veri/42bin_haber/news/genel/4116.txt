Bahçeli startı bu kez Söğüt'ten verecek
MHP, 2014'teki yerel seçimin startını Osmanlı İmparatorluğu'nun temellerinin atıldığı Bilecik'in Söğüt İlçesi'nden verecek.
 12 Hazİran 2011'deki genel seçimlerin startını 1 Ekim 2010'da Kars'taki Ani Harabeleri'nde bulunan Fethiye Camii'nde cuma namazı kıldıktan sonra veren MHP Genel Başkanı Devlet Bahçeli, bugün Söğüt'e giderek saat 12.00'de ilk yerel seçim mitingini yapacak.
 Bahçeli'nin yerel seçim başlangıcı için belirlediği gün olan 24 Ocak aynı zamanda MHP tarihi açısından da önem taşıyor. 1980 darbesiyle kapatılan MHP kadroları Milliyetçi Çalışma Partisi'ni (MÇP) kurmuş, siyasi yasakların kalkmasının ardından 24 Ocak 1993'te partinin adı tekrar Milliyetçi Hareket Partisi olarak değiştirilmişti. İşte böylece Bahçeli, 24 Ocak 1993'ün 20. yıldönümünde yerel seçim startını vermiş olacak. 
 Volkan YANARDAĞ
  