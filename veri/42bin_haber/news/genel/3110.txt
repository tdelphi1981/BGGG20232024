Mehmet Akif'in evine soruşturma
İstiklal Marşı'nın yazarı, milli şair Mehmet Akif Ersoy'un çocukluğunun geçtiği ve SİT alanında bulunan evin yıkılmasıyla ilgili soruşturma başlatıldı... 2 katlı, tescilli kagir ev Çanakkale Bayramiç'te bulunuyor.Şair Mehmet Akif Ersoy sokağındaki ev 2001'de yıkıldı. Olay, 12 yıl sonra fark edilince yerel basına yansıdı.
 BAYRAMİŞ Belediye Başkanı CHPli İsmail Sakin Tuncer, arşivlerde yaptıkları incelemede, 1 Mart 2001'de, Aytimur Küçükler'in başkan olduğu dönemde, belediye tarafından hazırlanan evin yarısının yıkıldığı ve tehlike oluşturduğuna dair tutanak bulduklarını söyledi. Tuncer, durumun Çanakkale Kültür ve Tabiat Varlıklarını Koruma Kurulu Müdürü'ne bildirildiğini, müdürün de şifaen 'Yıkın o zaman' talimatı verdiğini belirtti. Tuncer, bu ilginç diyalogtan 1 gün sonra evin yerinde olmadığı farkedilince, belediyenin kurula bir yazı yazıp, evin yıkıldığını bildirdiğinin tutanaklardan anlaşıldığını açıkladı. Cumhuriyet Savcılığı, evin izinsiz olarak yıkıldığı yönündeki haberler üzerine  soruşturma başlatarak, Belediyeden arşivdeki belgeleri istedi. 
 
 BAŞKAN TUNCER: Evi yapacağız mirasını koruyacağız
 EVİN başına gelenlerle ilgili detaylı inceleme yaptıran CHP'li Tuncer, 7 yıl önce başkan seçildikten sonra evin arsasını kamulaştırmak için harekete geçtiklerini söyledi. Tuncer, 'Elimizde evin orijinal halini gösteren resimler var. Yeniden inşaa edip müze haline getireceğiz. Onun mirasına sahip çıkacağız' diye konuştu.