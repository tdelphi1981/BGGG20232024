BBC: 'Türk kadınları iş için mücadele ediyor'
Türkiye’de kadınların işgücüne katılımının çok düşük olması eleştirilmeye devam ediliyor. BBC, son on yılda Türk ekonomisinin büyüdüğüne ancak işgücüne katılan kadınların sayısının diğer ülkelerdeki kadınların çok altında olduğuna vurgu yaparken, hükümetin de kadınları üç çocuk doğurmaları için cesaretlendirdiğini kaydetti.
 BBC, “Türkiye’nin Kadınları İş İçin Mücadele Ediyor” başlıklı videolu haberinde, deri atölyesinde çalışan bir kadının, “Birçok yere başvurduk hiçbir destek alamadık. Bu durum sadece kendi çabalarımızla...” ifadelerine yer verdi.
 Haberde, son on yılda Türk ekonomisinin büyüdüğü ancak iş alanları yaratılırken endüstriler büyürken işgücüne katılan kadınların sayısının diğer ülkelerdeki kadınların çok altında olduğu belirtildi.  
 Ayrıca, İstanbul gibi şehirlerin kırsal alanlardan göç aldığı ve bu insanların da iş bulmak için mücadele verdiğine dikkat çekildi.
 Sokakta türbanlı kadınların görüntülerine yer verilerek de iktidarda olan muhafazakâr hükümetin kadınları üç çocuk doğurmaları için cesaretlendirdiğini kaydedildi.
 BBC, sokak röportajları da yaparak bu kişilerin “İkinci çocuğu hemen düşünmüyorum. Hükümet desteklerse belki gelecekte”, “Çok çocuk doğurun evde oturun demek istiyorlar. Çok doğuran bir kadının kesinlikle çalışma hayatı olamaz” gibi ifadelerini yansıttı.  Öte yandan BBC, Türkiye’nin son on yılda hem ekonomik hem de siyasi açıdan başarılar elde ettiği belirterek Türkiye’nin muhafazakârlığın ve demokrasinin karışımı olan Türkiye’nin Mısır ve Tunus gibi ülkelere örnek gösterildiğine de vurgu yaptı.
 ANKA
  