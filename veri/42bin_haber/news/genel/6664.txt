Facebook'ta ölüm mesajı
Antalyanın Kemer İlçesinde Rus asıllı Türk vatandaşı 39 yaşındaki Elena Suruç, erkek arkadaşı 40 yaşındaki Recep A. tarafından darp edildikten sonra bıçaklanarak öldürüldü. Cinayet zanlısı, sosyal paylaşım sitesinde eşinden şiddet gören kadın fotoğrafının üzerine 'Dövmeyin pişman olursunuz, öldürün gitsin doğrusu kökten çözüm' yazması dikkati çekti.Olay, dün saat 17.00 sıralarında Liman Caddesinde meydana geldi. Bir gece kulübünün satın alma departmanında çalışan Elena Suruç, 4 yıldır birlikte yaşadığı Recep A. ile henüz bilinmeyen nedenle tartıştı. İkili arasındaki tartışma, kısa sürede büyüyerek kavgaya dönüştü. İddiaya göre Recep A. darp ettiği Elena Suruçu çeşitli yerlerinden bıçaklayarak kaçtı. Recep A. olay yerinden uzaklaşırken gürültüleri duyan komşuları polise ihbarda bulundu. Olay yerine gelen ekipler, Suruçu kanlar içinde buldu. Sağlık ekiplerinin yaptığı kontrolde, Elena Suruçun öldüğü belirlendi. Yapılan incelemenin ardından Elena Suruçun cesedi Kemer Devlet Hastanesi Morguna gönderildi. Polis, kaçan şüpheli Recep A.'yı yakalayıp gözaltına aldı. 

2 GÜN ÖNCE SOSYAL MEDYADAN ŞİDDET MESAJI YAYINLAMIŞ 

Dört yıldır birlikte yaşadığı Rus uyruklu kız arkadaşı Elena Suruçu bıçaklayarak öldüren Recep A.'nın Facebook hesabından paylaştığı kadına yönelik mesaj dikkati çekti. Eşi tarafından darp edilen bir kadının fotoğrafını paylaşan Recep A. Hz. Muhammedin 'Eşlerinizi dövmeyiniz, onlar sizin köleniz değildirler' sözlerine yer verdi. Recep A. paylaştığı bu fotoğrafın üzerine ise 'Dövmeyin pişman olursunuz, öldürün gitsin doğrusu kökten çözüm' yazması dikkati çekti.