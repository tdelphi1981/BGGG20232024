İnternete vergi müjdesi
Ulaştırma, Denizcilik ve Haberleşme Bakanı Binali Yıldırımın Dünya Mobil Kongresinde sinyalini verdiği vergi iyileştirmesinin detayları belli oldu. Önümüzdeki günlerde Meclise gelecek torba yasayla şu anda internet kullanımında yüzde 5 olan Özel İletişim Vergisi (ÖİV) kaldırılıyor. Sanal alışveriş vergilerinin şekillendirilmesi de gündemde.
ULAŞTIRMA, Denizcilik ve Haberleşme Bakanı Binali Yıldırımın, iletişim vergileri konusunda Yakında güzel haberlerimiz olacak sözlerinin detayları ortaya çıktı. Bakanlık üst düzey kaynaklarından edilen bilgiye, göre bu müjdenin altında yüzde 5lik Özel İletişim Vergisinin (ÖİV) kalkması yatıyor. İndirim paketinin, Meclis gündeminde bekleyen iki torba yasaya dahil edilmesi ya da ayrı bir internet torba yasasıyla gündeme getirilmesi bekleniyor.  
İNTERNET GELİŞSİN İSTİYORUZ 
3Gnin hayatımıza girmesiyle birlikte artan internetin kullanımının önünü açılması için vergi indirimine hazırlanılıyor. İnternet servis sağlayıcıları, GSM operatörleri ve sivil toplum örgütlerinin sık sık dile getirdiği vergi indirim talebinde sona yaklaşıldı. Bakanlık üst düzey kaynaklarından edinilen bilgiye göre kısa bir süre içinde Meclise gelecek torba yasa ile uzun süredir beklenen indirim gerçekleştirilecek. İlk vergi oranı olan yüzde 15, 3G ihalesi öncesi yüzde 5e indirilmişti. Bakanlık, Biz Türkiyede çok iyi bir internet altyapısının olduğu ve bunun önündeki tüm engellerin kalkarak internetin gelişmesini istiyoruz görüşünde bulundu. 
 
VERGİDE DÜNYA LİDERİYİZ 
GSMA için Deloitte tarafından yapılan en son kıyaslama çalışmasına göre, Türkiyedeki mobil telekomünikasyon sektörü, araştırmaya dahil edilen 11 global ülke arasında vergi yükü açısından birinci sırada. GSM sektöründe dünyada vergi yükü ortalama yüzde 18.2 iken Türkiyede yüzde 48.2 denk geliyor. Hedeflenen vergi indirimin gerçekleşmesiyle yüksek vergi oranları bir nebzede olsa azalacak.  
GSMde OİV yüzde 25 
GSM operatörlerinin sağladığı her türlü hizmet için yüzde 25 oranında ÖİV uygulanmakta, bu hizmetlerin içerisinde tesis, nakil, devir ve haberleşme hizmetlerinin tamamı bulunmaktadır. GSM operatörlerince sağlanan internet ve telefon erişim hizmetlerinin birbirinden ayrılmasıyla, her iki grup için farklı ÖİV hesaplaması yapılarak, vergi indirimi uygulanması yapılmıştı. Hala vergi sisteminde yer alan yüzde 25lik ÖİV, deprem vergisi olarak konmuş, 2003 yılında ise kalıcı hale getirilmişti. Bu kalemde bir idirim çalışması yapmayan Maliye Bakanlığı, 1999-2012 tarihleri arasında 37,4 milyar lira tahsilat yaptı.  
Talep sıfır vergi 
KABLOLU, kablosuz ve mobil internet servis sağlayıcılığı hizmetine ilişkin Özel İletişim Vergisi (ÖİV) 2009 yılında yüzde 15ten yüzde 5e indirilmişti. Bakanlar Kurulunda görüşülen ÖİV indirime ilişkin yasal düzenlemeyi sektör yetkilileri olumlu bir açılım olarak nitelendirmiş, internet hizmetlerinden yüzde 15 alınan ÖİVnin yüzde 5e çekilmesinin sektörü rahatlatacağını belirtmişti. Buna karşılık internet erişiminin daha da yaygınlaşacağını, bu kapsamda vergi indiriminin çok faydalı olacağını belirten sektör uzmanları, Böyle bir adımın ardından ÖİV sıfıra indirilmeli diye konuşuyor. Özel İletişim Vergisi nedeniyle Türkiye, cep telefonundan alınan vergiler açısından dünyada en yüksek vergiyi ödeyen ülkeler arasında birinci sırada bulunuyor.