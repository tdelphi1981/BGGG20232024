'İmdat dayak' butonu ile MOBESE'den takip
AİLE ve Politikalar Bakanlığı Kadının Statüsü Genel Müdür Özlem Bozkurt Gevrek, kadına yönelik şiddete karşı tasarlanan butonu Bursa'da anlattı.
 'Elektronik Destek Sistemi Pilot Uygulaması ile Şiddet Önleme ve İzleme Merkezleri'nin (ŞÖNİM) koordinasyon toplantısında konuşan Gevrek'in verdiği bilgiler şöyle:       
 - Şiddet mağduru kadınlara dağıtılacak butonlarla emniyet yetkilileri arasında iletişim sağlanacak. 
 - Buton aktif olduğu andan itibaren Emniyetin MOBESE kameraları kendisini takip etmeye başlayacak. 
 - Butonla sesli ve mesajla görüşme imkanı olacak. 
 - Bursa ve Adana'da yapılacak uygulamanın sonuçlarına göre 81 ile yaygınlaştırılacak. 
 - Bastığınızda başınızda polis belirmeyecek. Ama en önemlisi caydırıcı olacak ve kadının güvenini artıracak. Bu butonun nasıl kullanılacağı kadınlara anlatılacak. 
 - Önce her ile 50 buton verilecek, Daha sonra sayısı 100 butona çıkarılacak. Zamanla bu sayının arttırılması ve modellerin geliştirilmesine çalışılacak. AA
  