ABD vefası
ABDnin yeni Dışişleri Bakanı John Kerry, Mustafa bizim için hayatını kaybetti diyerek, elçilikteki patlamada ölen güvenlik görevlisi Mustafa Akarsunun ailesine, çok az kişiye verilen Thomas Jefferson Star Madalyası ve saygı için yarıya indirilen ABD bayrağını verdi. Kerry, elçilik bahçesine Akarsu anısına yapılan akarsu şeklindeki havuzu da ziyaret etti.
ABDnin Ankara Büyükelçiliğinde düzenlenen bombalı saldırının ardından Washington, olayda hayatını kaybeden güvenlik görevlisi Mustafa Akarsuya ve ailesine vefa örneği sergiledi. ABDnin yeni Dışişleri Bakanı John Kerry, Mustafa bizim için hayatını kaybetti diyerek ailesine çok az kişiye verilen Thomas Jefferson Star Madalyası ve Akarsunun ölümünde yarıya indirilen ABD bayrağını verdi. Madalya, ABD diplomatik misyonlarında çalışırken yaptıkları kahramanlıklar ile hayatını kaybeden veya ağır yaralanan kişilere veriliyor. 

22.5 CMLİK ZIRH

MUSTAFA AKARSU İÇİN AKARSU ŞEKLİNDE HAVUZ / Foto Galeri

Kerrynin özel uçağı öğle saatlerinde Esenboğaya indi. Kerry, kendisini karşılayan Türkiyenin Washington Büyükelçisi Namık Tanla kucaklaştı. Kerry, 22.5 santimetrelik zırha sahip cipe apronda binerek ilk durağı olan ABDnin Ankara Büyükelçiliğine gitti. Ziyareti büyükelçilikte meydana gelen bombalı saldırının ay dönümüne göre ayarlatan Kerry, Akarsunun ailesiyle bir araya geldi. Kerry törende, Mustafa Akarsunun gösterdiği kahramanlık dolayısıyla eşi Yasemin ve çocukları Sami ile Hilale, Beyaz Sarayın çok az kişiye verdiği Thomas Jefferson Star madalyonunu takdim etti. Kerry, törende yaptığı konuşmada şunları söyledi:

GURUR KAYNAĞIMIZ

Başınız sağ olsun. Akarsu adına büyükelçilik bahçesine yaptırılan çeşmeyi ziyaret ettim. Tıpkı Yaseminin söylediği gibi huzur dolu bir yer. Mustafanın ani kaybının yasını hâlâ tutuyoruz. Yurt dışındaki Amerikan misyonlarında görev yapanlar milliyeti ne olursa olsun birbirine bağlıdırlar. Mustafa, bizim için hayatını kaybetti. Bu kapıları 20 yıldan fazla korudu. Sadece korumakla kalmadı, aynı zamanda kimseye boyun eğmedi. Mustafa, hem Türk halkının hem de Amerikan halkının gurur kaynağı oldu. Terörizm korkusu bu kapılara geldiğinde, Mustafa ve arkadaşları kahramanca hareket etti ve cesaretleriyle hayat kurtardı. Mustafa, bu kapıda hayatını kaybettiği gün benim de bakanlıkta ilk günümdü. Göreve başlarken yemin ettiğimde bu trajedi aklımda ve kalbimdeydi. Meslektaşınız Mustafa hayaller kuran biriydi. Ankaradaki hayatını ve işini sevdiği kadar geleceği de sürekli düşünüyordu. 

Çocuklarına ABDde eğitim fırsatı verme imkanı istiyordu. Mustafa bu planlarında o kadar istekliydi ki, bana söylendiğine göre arkadaşları ona bir lakap da takmışlardı. (Türkçe olarak) Yarı Amerikalı. Bugün onun bu hayalini gerçekleştirmek bizim görevimiz. Kerry törende ayrıca, patlamada aynı kapıda görev yapan diğer güvenlik görevlileri Tuncay Avcı ve Şefik Soyluya da saldırıda olay yerinde bulunan gazeteci Didem Tuncayın hayatını kurtardıkları için kahramanlık ödülü verdi. 

  BÜYÜKELÇİLİK'TE ABD BAYRAĞI YARIYA İNDİRİLDİ
    ABD Elçiliği'ne canlı bomba saldırısı  Akarsu bir kahraman  Didem Tuncay'ı itip kurtarmış  
 
 
  Elçilikte ölen korumanın çocuklarını ABDye istemiş  
 
 
  ERDOĞANA ABDDEN SERT TEPKİ