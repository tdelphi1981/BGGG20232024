AK PARTİ ile tahliye başvurusu
Balyoz davasında hapisle cezalandırılan Emekli Koramiral Kadir Sağdıç, Tümgeneral Ahmet Bertan Nogaylaroğlu, Emekli Tuğgeneral Süha Tanyeri, Emekli Tuğamiral Fatih Ilgar, Emekli Albaylar Dursun Çiçek, Hakan Büyük ve Yarbay Nedim Ulusanın avukatı Hüseyin Ersöz, tahliyeleri için Yargıtay 9. Ceza Dairesine başvurdu.
Davanın karara bağlandığı 21 Eylül 2012den beri müvekkillerinin tutukluluk durumlarının incelenmediğini belirten Avukat Ersöz, İstanbul 10. Ağır Ceza Mahkemesinin de karardan sonra artık dosyadan el çektiğini ifade etti. Bu nedenle Yargıtaya başvurduklarını anlatan Ersöz, dosyadaki dijital delillerin manipülatif olduğunu kaydetti. İddianamede darbe planını engellediği belirtilen dönemin Kara Kuvvetleri Komutanı Aytaç Yalman ile Genelkurmay Başkanı Hilmi Özkökün tanık olarak dinlenmesi taleplerinin doyurucu bir gerekçe gösterilmeksizin reddedildiğini hatırlatan Avukat Ersöz, Müvekkillere isnat edilen suçlamalar çerçevesinde suçtan zarar görme ihtimaline binaen 2003 senesinde iktidar olan Adalet ve Kalkınma Partisi tarafından davaya katılma yönünde bir talepte bulunulmamıştır. Bu durum dosya kapsamındaki manipülatif dokümanların inandırıcılıktan uzak olduğunun bir başka kanıtını oluşturmaktadır ifadelerini kullandı. Müvekkilleri hakkında makul süreyi aşacak şekilde tutukluluk halinin devamına karar verilmesinin Avrupa İnsan Hakları Sözleşmesine aykırılık oluşturduğuna vurgu yapan Avukat Ersöz, bu nedenle müvekkilleri hakkındaki tutuklama tedbirinin kaldırılarak tahliye edilmelerini talep etti. 