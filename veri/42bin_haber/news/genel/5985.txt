Kongre 'hesap sor' dedi
Demirörene ait 1 Ocak-27 Şubat 2012 dönemi faaliyetleri idari ve mali açıdan oy çokluğuyla ibra edilmedi. Yalçın Karadeniz ve Fikret Orman dönemleri ise her açıdan geçer not aldı.
BEŞİKTAŞ Kulübünün Yıllık Olağan İdari ve Mali Genel Kurul Toplantısına, eski başkan Yıldırım Demirörene ait 1 Ocak-27 Şubat 2012 dönemi faaliyetlerinin idari ve mali açıdan ayrı ayrı oy çokluğuyla ibra edilmemesi damgasını vurdu.
Toplantıda 1 Ocak 2012-27 Şubat 2012 (Yıldırım Demirören dönemi), 28 Şubat 2012-25 Mart 2012 (Yalçın Karadeniz dönemi) ve 26 Mart 2012-31 Aralık 2012 (Fikret Orman dönemi) idari ve mali açıdan ibra edilmesi yönünde oya sunuldu. Kongrede öncelikle eski başkan Yıldırım Demirörenin son dönemini kapsayan 1 Ocak 2012-27 Şubat 2012 bölümü idari ve mali açıdan ayrı ayrı oya sunuldu. Toplantıya katılan üyelerin yaklaşık yüzde 90ı oy çokluğuyla bu dönemi idari ve mali açıdan ibra etmedi.  
BEŞİKTAŞ MALİ KONGREDEN KARELER  Foto galeri 
YÖNETİCİLER DE EL KALDIRDI 
BEŞİKTAŞ Kulübünün şu anki yönetim kurulunda yer alan yöneticiler Ahmet Nur Çebi, Mesut Urgancılar, Berk Hacıgüzeller, Tamer Kıran, Metin Albayrak, Ahmet Kavalcı, Berkan Gocay ve Abdullah Sözerin de bu dönemin ibra edilmemesi yönünde oy kullanması dikkati çekti. 
Üyeler, Divan Kurulu Başkanı Yalçın Karadenizin geçici bir süre kaldığı dönemle, Fikret Orman ve yönetiminin görev yaptığı dönemi ise oy çokluğuyla ayrı ayrı ibra etti.
Kulüp yönetim kurulunun, 1 Haziran 2004 tarihinden itibaren görev yapanların bazı iş ve işlemleriyle ilgili olarak derneğin haklarını korumak amacıyla gerekli muhataplar hakkında her türlü hukuki işlemler için, hakem veya tahkime gidilmesi yönünde istediği tam yetki ise üyeler tarafından oy çokluğuyla verildi. 
İbra edilmemeyi değerlendirdi 
Elinde belgesi olan mahkemeye gitsin 
Demirören yönetiminde yer alan Avukat Ahmet Akpınar, Hesap sorulması gerekenlerden, hesap sorulsun. Her şey ortaya çıksın dedi. 
BEŞİKTAŞ Kulübü eski başkanı Yıldırım Demirörenin yönetiminde yer alan Av. Ahmet Akpınar, üyelerin 1.1.2012- 27.02.2012 tarihleri arasındaki dönemi idari ve mali yönden ibra etmemesini değerlendirdi. Akpınar, Kim ne dava açmak istiyorsa elinde ne belgesi varsa dava açabilir dedi.
8 yıllık yönetimin böylesine acımasızca eleştirilmesine üzüldüğünü kaydeden Akpınar, Hesap sorulması gerekenlerden hesap sorulsun ve camia da bir süredir devam eden akıl karışıklığından kurtulsun. Herkes neyin ne olduğunu öğrensin diye konuştu. 
ŞİMDİ NE OLACAK? 
Kongreye şaibe düştü 
Av. Ali Rıza Dizdar/Beşiktaş Kongre Üyesi 
şİMDİ ya yönetimde el kaldıranlar istifa edecek ya da yönetici Levent Erdoğan. Çünkü o da ibra edilmeyen yönetimin eski üyesi. Divan başkanlığı hata yaptı. Bu yönetim, ibra oylamasına katılamazdı. Katılacaksa eski yönetimin de burada olması lazımdı. Kongreye şaibe düştü. Demirören isterse kongrenin iptalini isteyebilir. Asıl SPK kusur bulursa Demirörenin başı ağırır. 
Top artık Orman yönetiminde 
Av. Alpay Köse/Spor Hukukçusu 
Genel kurul, mevcut yönetime, ibra edilmeyen eski yönetim hakkında inceleme yapma ve gereken hukuki girişimlerde bulunma sorumluluğu yüklemiştir.  
Ayrıca genel kurul üyelerinden isteyen de hukuki yolu kullanabilir. Yönetim şimdi Demirören dönemi için kusur bulursa ya hukuksal yollara başvuracak ya da bu hakkı kullanmayacak. 
İnisiyatif tamamen Orman yönetiminde. Bu arada her ibra kendi dönemi için geçerlidir. Yani 1.5 aylık dönemin öncesindeki dönem için işlem yapılamaz. 
Borç 552 milyon lira 
Mali kongrede 157 dava dosyasının 62 milyon 109 bin lira ödeyerek kapatıldığı da açıklandı. 
BEŞİKTAŞ Genel Sekreteri Mesut Urgancılar, iş başına geldikleri günden beri, 157 adet dava dosyasını, 62 milyon 109 bin lira ödeyerek kapattıklarını söyledi. Dünkü kongrede faaliyet raporlarını okuyan Urgancılar, Yönetim işbaşına geldiğinden beri 157 adet dava dosyasını 62 milyon 109 bin lira ödeyerek kapatmıştır diye konuştu. Yönetici Berk Hacıgüzeller ise kulübün mali tablosuyla ilgili üyelere bilgi verirken toplam borçlarının 551 milyon 922 bin 761 lira olduğunu açıkladı. 
Basketbol AŞ için yetki 
 beşİktaş Kulübü Yönetim Kurulu, Basketbol AŞnin kurulması için gerekli yetkiyi aldı. Üyeler, kulüp derneğinin 56 milyon 450 bin liralık 2013 mali yılı bütçesinin de oy çokluğuyla kabul edilmesine karar verdi.