Gümüş'ün finalini 85 milyon kişi izledi
6 yıl önce Türk ekranına veda eden Gümüş, Ortadoğu'da hâlâ gündemde. Dizinin final bölümü 85 milyon kişi tarafından izlenince; AFP, başrol oyuncusu Songül Öden'in kapısını çaldı
 Fransız haber ajansı AFP, Türk dizilerini mercek altına aldı. Ajans, 2005-2007 yılları arasında Kanal D'de yayınlanan ve hâlâ Arap televizyonlarında gösterilen Gümüş dizisinin başrol oyuncusu Songül Öden'le görüştü. Öden, "Bu başarıyı beklemiyorduk. Gittiğimiz ülkelerde pop yıldızları gibi karşılanıyoruz" dedi. 
 HABERDE; Gümüş dizisinin final bölümünün Fas'tan Suriye'ye kadar 85 milyon kişi tarafından izlendiğine; Songül Öden'in bölgede çok tanındığına, Kıvanç Tatlıtuğ'un ise Leonardo Di Caprio ve Brad Pitt kadar ünlü olduğuna yer verildi. 2011 yılında Türkiye'nin      76 ülkeye 10 bin 500 saatlik dizi sattığına, toplam kazancın da 68 milyon dolar olduğuna vurgu yapıldı. DIŞ HABERLER   