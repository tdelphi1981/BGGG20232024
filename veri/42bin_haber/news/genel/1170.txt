Süpermarka Turkuazoo akvaryum!
Bayrampaşa’da bulunan Türkiye’nin ilk dev akvaryumu Turkuazoo Akvaryum, Türkiye’nin Süpermarkaları arasına girmeyi başardı.
 Dünyada 87 ülkede düzenlenen ve iki yılda bir gerçekleştirilen Superbrands, 2012 yılının Süpermarkaları’nı açıkladı, Turkuazoo Akvaryum dünya devleriyle birlikte Türkiye’nin Süpermarkası oldu.
  
 Markalaşma konusunda 19 yıldan beri dünyada otorite olan Superbrands tarafından, iş dünyası ve marka konusuyla ilişkili sivil toplum kuruluşları yöneticilerinin yer aldığı konusunda uzman kişilerden oluşan Seçici Kurul ve bağımsız araştırma şirketi Nielsen’ın ölçümleriyle ilk etapta 1089 marka belirlendi. İkinci etapta seçici kurul bu sayıyı 300 markaya indirdi. İstanbul, Ankara ve İzmir’de 1600 kişiyle yapılan yüz yüze görüşmeler sonunda Nielsen, kısa listeye giren 300 markaya yönelik tüketici değerlendirmelerini gerçekleştirdi. Yapılan bu çalışmalardan sonra 159 marka, Türkiye’nin 2012 Süpermarkaları olarak belirlendi.
  
 Turkuazoo Akvaryum, dünya devi olan Google, Facebook, Turkcell, Vodafone, Mercedes-Benz gibi büyük firmalarla birlikte Türkiye’nin Süpermarkaları arasında yerini aldı. Süpermarka araştırmasında gıdadan finansal hizmetlere, temizlik ve kişisel bakım ürünlerinden teknoloji ürünlerine, hizmet sektöründen iletişime kadar birçok alanda farklı markalar yer alırken eğlence sektöründe yalnızca Turkuazoo Akvaryum Süpermarka olmayı başardı.
  
 Bayrapaşa’da bulunan Forum İstanbul AVM’de 2009 yılında ziyaretçilerine kapılarını açan ve bünyesinde 10 binin üzerinde su altı canlısı bulunduran Türkiye’nin ilk dev akvaryumu Turkauzoo Akvaryum, yıllık 1 milyon ziyaretçi sayısı, uluslararası kuruluşlarla yaptığı işbirlikleri, sosyal sorumluluk çalışmalarına verdiği önem, marka stratejisi ve markası ile tutarlı konsept etkinlikleri, köpek balıklarıyla dalış, su altında yaptığı özel gösteriler ve şovlar gibi Türkiye’de ilk defa bir akvaryumun ziyaretçilerine sunduğu eğlence seçenekleriyle marka değerini arttırarak 3 sene gibi kısa bir sürede dünya markaları arasına girerek Süpermarka haline geldi.
 
 Süpermarka nedir?
 Tüketicilerin, (bilinçli veya bilinçaltı) arzuladıkları, tanıdıkları ve bir ücret ödeyerek sahip olmak istedikleri, duygusal ve/veya fiziksel avantajları, diğer markalara göre çok daha yüksek oranda sunan markaya “Süper marka” deniyor. .Süpermarka araştırmasını yapan Marka yönetimi ve pazarlaması konusunda dünyanın en büyük uluslararası bağımsız otoritesi olan İngiltere merkezli Superbrands, marka yönetimi konusunda üstün başarı gösteren markaların dünya çapında seçimi ve tanınmasını sağlıyor.
  
 Süper markalar belirlenirken göz önüne alınan kriterler arasında şirketin büyüklüğü, teknolojisi, yatırımları, iş gücü kalitesi, yaratıcılığı, markalaşmaya yaptığı yatırım ve marka devamlılığı, sosyal sorumluluk projelerine katkısı, çevre duyarlılığı, etik değerlere uyma ve vergi sıralamasındaki yeri yer alıyor.
  
 Superbrands Türkiye’nin 2012 yılı seçici kurulunda, Reklam Verenler Derneği Başkanı Ahmet Pura, Araştırmacılar Derneği Başkanı Ali Levent Orhun, Reklamcılar Derneği Başkanı Aytül Özkan, Türkiye Seyahat Acentaları Birliği (TÜRSAB) Başkanı Başaran Ulusoy, Ekonomi Gazetecileri Derneği Başkanı Celal Toprak, İletişim Danışmanlığı Şirketleri Derneği (İDA) Yönetim Kurulu Başkanı Figen İşbir, Türkiye Halkla İlişkiler Derneği (TÜHİD) Başkanı Fügen Toksü, Türkiye Odalar ve Borsalar Birliği Türkiye Medya ve İletişim Meclisi Başkanı Hakan Güldağ, Boğaziçi Üniversitesi Rektörü Prof. Dr. Kadri Özçaldıran, Alışveriş Merkezleri ve Perakendeciler Derneği (AMPD) Yönetim Kurulu Başkanı Mehmet Nane, Ambalaj Sanayicileri Derneği (ASD) Başkanı Sadettin Korkut, Türk Sanayicileri ve İş Adamları Derneği (TÜSİAD) Başkanı Ümit Nazlı Boyner, Türkiye Gazeteciler Cemiyeti Başkan Yardımcısı Vahap Munyar, Birleşmiş Markalar Derneği Başkanı Yılmaz Yılmaz bulunuyor.
  