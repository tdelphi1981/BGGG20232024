DHKP-C'de 17 tutuklama daha
Çağlayan'dakİ DHKP-C mesaisi dün de devam etti. Polisin DHKP-C operasyonu kapsamında gözaltına alınan şüphelilerden 26'sı dün adliyeye getirildi.
 SEDA KILIÇ / İSTANBUL
 ARALARINDA Yurt Gazetesi Muhabiri Sami Menteş'in de olduğu 23 kişi, savcılık sorgusunun ardından 'tutuklanma' talebiyle mahkemeye sevk edildi. Mahkemede sorguları yapılan 17 kişi hakkında 'Terör örgütüne üye olduğu' gerekçesiyle tutuklama kararı çıktı. Sanıklar cezaevine gönderildi. Dünkülerle birlikte İstanbul'da yürütülen soruşturma kapsamında tutuklanan sanık sayısı 38'e ulaşmış oldu. 
 ÖTE yandan bugün İzmir'deki DHKP-C davasında da 17 kişi, aynı gerekçeyle tutuklanarak cezaevine gönderildi. 
  
 'Çalıştay eylemcisi' tekrar hapiste
 Bİr pankart açtığı için 19 ay hapiste kalan Berna Yılmaz, yeniden tutuklandı. Hükümetin açılımlar kapsalında düzenlediği Roman Çalıştayı'nda 'parasız eğitim istiyoruz, alacağız' pankartı açtıktan sonra iki arkadaşıyla birlikte 'örgüt üyeliği' suçlamasıyla 19 ay tutuklu kalan Berna Yılmaz da dün tutuklananlar arasındaydı. PANKART dosyası Yargıtay'da karara bağlanmayı beklerken Berna Yılmaz, geçtiğimiz hafta yapılan DHKP-C operasyonu kapsamında bir kez daha gözaltına alındı. Yılmaz 'terör örgütü örgüt üyeli suçlamasıyla tutuklandı.
 
  