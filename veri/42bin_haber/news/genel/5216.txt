Tek ülke tek yargı olacak
Başbakan Yardımcısı Bekir Bozdağ, AK Partinin Danıştay ve Yargıtayı kaldıran Anayasa değişiklik önerisinin, yargıdaki çok başlılığa yönelik ve yargıyı tek çatı altında birleştiren bir adım olacağını savundu.Tartışmaları Mecliste değerlendiren Bozdağ şunları söyledi: Bu sanki Türkiyede iki ayrı hukuk, yargı varmış gibi görüntü ortaya koyuyor. Çünkü bunların yargılama usulleri birbirinden farklı; uygulandığı hükümler birbirinden farklı; hakimleri, savcıları, hepsi birbirinden farklı. Bu, hukuk devleti açısından bugüne kadar herkesin ve her kesimin sakıncalı gördüğü, değişmesini istediği bir şey. Ak Parti bu noktada önerisiyle, yargıdaki çokbaşlılığı ortadan kaldıran ve yargıyı tek çatı altında birleştiren bir adım attı. Temyiz Mahkemesi önerisinde bulundu; Yargıtay, Danıştay, Askeri Yargıtay, Askeri Yüksek İdare Mahkemesi kaldırıldı; Türkiye, tek bir ülkedir, dolayısıyla Türkiyenin tek bir temyiz mahkemesi olacaktır. Yargıda birliği sağlayan adım atıldı. Biz başkanlık sistemi öngördüğümüz için Başkanın da seçmesini öngörüyoruz. Eski sistemde de Cumhurbaşkanı seçiyordu. AK Partinin ortaya koyduğu öneri, hem demokratik temsili sağlayan hem de geniş temsili sağlayan bir adımdır. Doğru bir öneri olarak görüyoruz.
 

 