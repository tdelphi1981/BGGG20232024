Guardiana yarım sayfa ilan
Merkezi Almanyanın Köln kentinde bulunan Öcalana Özgürlük-Kürdistana Barış Uluslararası İnisiyatifi, İngilterenin saygın gazetelerinden The Guardiana verdiği yarım sayfa ilanda Abdullah Öcalanın serbest bırakılmasını talep etti.
Diğer çatışmalarda edinilen deneyimlerden, barış süreçlerinin, toplumlarını barışa ikna edebilecek güçlü liderlere ihtiyaç duyduğunu biliyoruz ifadesinin kullanıldığı ilanda Öcalanın; Nelson Mandela, Gerry Adams, Jose Ramos Horta ve Aung San Suu Kyi ile aynı kategoride olduğu savunuldu. Öcalanın bu rolü hapisteyken oynayamayacağı, çatışmanın askeri mantığının kırılması için salıverilmesinin gerektiği öne sürüldü. İlana imza atanlar arasında Antonio Negri, Noam Chomsky ve Immanuel Wallerstein gibi ünlü düşünürlerin yanı sıra, BM eski Genel Sekreter Yardımcısı Hans-Kristof von Sponeck, Kıbrıslı Rum lideri Dimitris Hristofyas, Rum Başpiskoposu 2. Hrisostomos ve İspanyada kapatılan Batasuna Partisinin hapisteki sözcüsü Arnaldo Otegi var. Almanya, Fransa ve İngiltereden milletvekilleri de imza attı. Türkiyeden ise yazar Vedat Türkali ile milletvekilleri Aysel Tuğluk ve Leyla Zananın imzaları ilanda yer aldı. 
 