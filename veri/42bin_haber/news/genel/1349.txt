g3 Girişimcilik Forumu’nda geri sayım...
Türkiye’de “Yılın Girişimcilik Ödülü” 15 Kasım’da g3 Forumu’nda sahibini bulacak.
 İstanbul, 09 Kasım 2012 - Gençleri girişimciliğe teşvik etmek amacıyla dünyada 123 ülkede kutlanan Global Girişimcilik Haftası içinde yer alan etkinliklerin amiral gemisi, g3 Forumu, TOBBveGate Türkiye ev sahipliğinde, Vodafone ana desteğinde, 15 Kasım 2012, Perşembe günü, Lütfi Kırdar Kongre Sarayı’nda gerçekleşecek.Türkiye’de“g3 Yılın Girişimcilik Ödülü” deForumda sahibini bulacak...
 1500 girişimci ve girişimci adayına ev sahipliği yapması planlanan Forum resmi açılışı TOBB Başkanı M. Rifat Hisarcıklıoğlu tarafından yapılacak. Ücretsiz olarak, web üzerinden kayıt sistemi ile katılımcıları ağırlayacak g3 Forumu’na ilişkin açıklamasında, 2023 hedeflerine giden yolun girişimcilikten geçtiğini belirten TOBB Başkanı M. Rifat Hisarcıklıoğlu; “Girişimcilik toplumun kendi zenginliğine ortak olma becerisidir ve bunu ortaya çıkarmak bir ülke görevidir. Dünyanın en önemli ekonomileri arasına girmek istiyorsak, girişimci sayımızı artırmamız gerekiyor. Bizi 2023 hedeflerine taşıyacak olan itici güç, girişimcilerin icatları ve fikirleri olacak; bu nedenle girişimcilerin önünü açmak zorundayız. Başarılı örnekler kadar, başarısızlık hikâyeleri de bu yolda ilerlemek isteyenler için önemli. Bu yıl Forum’da tüm boyutları ile ülkemizdeki girişimcilik hikâyelerini paylaşacak; Türkiye’nin girişimci adayları ile sıcak temas kuracağız.” şeklinde konuştu.
 Girişimciliğin her rengi g3 Forumu’nda buluşacak!
 g3 Forumu kapsamında düzenlenecek “Yeni Sektörlere İlk Adım” paneli İktisat Bankası ve Show TV Kurucusu Erol Aksoy, TOBB Genç Girişimciler Kurulu Başkanı vePegasus Havayolları Yönetim Kurulu Başkanı Ali Sabancı ile Brightwell Holding Yönetim Kurulu Başkanı Alphan Manas’ın katılımıyla, Gate Türkiye Kurucusu Selçuk Kiper moderatörlüğünde gerçekleşecek. Programda ayrıca Fiba Holding Kurucusu Hüsnü Özyeğin’in, Ali Sabancı ve Vodafone Türkiye İcra Kurulu Başkanı Serpil Timuray’ın yöneltecekleri soruları yanıtlayacağı “Firechat / Çapraz Ateş” paneli de yer alacak. Forum kapsamında aynı zamanda yatırımcı arayan projelerin Türkiye’nin önde gelen yatırımcıları ile buluşacakları bir seans düzenlenecek.
 Forum kapanış programında ise Vodafone Türkiye İcra Kurulu Başkanı Serpil Timuray, Habitat Kalkınma ve Yönetişim Derneği Onursal Başkanı Sezai Hazır,  Birleşmiş Milletler Kalkınma Programı (UNDP) Uluslararası Özel Sektör ve Kalkınma Merkezi Direktörü Dr. Simona Marinescu tarafından Uluslararası Girişimcilik Merkezi Lansmanı gerçekleşecek. 
  