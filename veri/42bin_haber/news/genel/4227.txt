Bir gün ansızın sınav olabilirsin
5inci sınıftan 12nci sınıfa kadar 10 milyona yakın öğrenciye, tek dersten TÜBİTAK sınavı yapılacak. Sınavın tarihi ise belli değil. Çocuğunuz bir gün eve gelip, Öğretmen aniden TÜBİTAK sınav yaptı derse şaşırmayın.
Milli Eğitim Bakanlığı Müsteşarı Emin Zararsız, milyonlarca öğrenciyi yakından ilgilendiren TÜBİTAK Sınavı ve SBS ile lise türleri konusundaki çalışmaları Hürriyete açıkladı. Zararsız, velilerin merakla beklediği ve ilk kez Hürriyette açıklanan TÜBİTAK sınavı ile ilgili son gelişmeleri anlattı. Zararsız, öğretmenler bir gün Çıkarın kâğıdı, kalemi sınav var derse şaşırmamaları uyarısında bulundu. 5inci sınıftan, 12nci sınıfa kadar her öğrencinin gireceği TÜBİTAK sınavı, adayların kendi okulunda, kendi sınıfında öğretmenlerinin gözetimi altında olacak. Ancak, sınavın ne zaman yapılacağını okul müdürleri de, öğretmenler de bilmeyecek. Sorular o gün okullara gönderilecek. Zararsız, Belli bir tarih yok. Ansızın yapılacak sınavın tarihini önceden söylemek doğru değil. Okul da bilmeyecek. Türkiye sınav yapma konusunda tecrübeli. Bunu da yaparız dedi. 
TÜRKÇE OLABİLİR 
Zararsız, bu sınav sonucunda okul, öğretmen ve öğrencilerin değerlendirileceğini açıklayarak, şu bilgileri verdi: Sınav büyük ihtimalle tek, belki iki dersten olacak. Ancak, bu sınavın Seviye Belirleme Sınavı (SBS) yerine geçmesi mümkün değil. TÜBİTAKla olan sınavda, örneğin ortaokul 1de A şubesindeki çocuk Türkçeden sınava girdi. B şubesindeki çocuk da Türkçeden girdi. Biz bu iki Türkçe öğretmenini, öğrenciyi ve okulu izleme imkânı bulacağız. 4-5 yıl sonra bu öğretmen, okul ve öğrencinin başarısı nereye gitti, nerede kaldı diye bakacağız. Sınavın hangi dersten olacağını açıklamadı ama büyük ihtimalle Türkçe olacağı alınan bilgiler arasında. 
2013 SBS 8iNCi SINIFTAN  
Müsteşar Zararsız, 2014 Haziran ayında yeni bir SBS söz konusu olmayacak. Veliler ve çocuklarımız ortaöğretime geçişte özel gayret içinde hazırlık gerektirecek bir durum için herhangi bir çalışma yapmasınlar. Kati ve kesin olarak söylüyorum. Yerleştirme sistemi farklı olabilir. Önerileri değerlendiriyoruz dedi ve konuların sadece 8inci sınıftan olduğunun altını çizdi. Müsteşar Zararsız, Güzel Sanatlar ve Spor Liselerinin beceriye dayalı öğrenci yetiştiren kurumlar olduğu için onların sınavının ayrı olabileceğini, ama Galatasaray, İstanbul Erkek Lisesi gibi özel statülü okullar ile Kabataş Erkek Lisesi gibi tarihi liselerin ayrı kategoride değerlendirileceğini açıkladı.