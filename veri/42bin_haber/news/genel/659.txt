Hollywood'un bir parçası olmadan, Oscar bir hayal
Hollywood emektarı usta aktörden, Türk sinemacılara tüyolar... 120 filme imza atan Robert Davi, 'Filmlerinizin ABD'de birkaç küçük sinema salonunda gösterime girmesi de hiçbir şey ifade etmez. Hollywood'un bir parçası olmadan Oscar beklemeyin' diyor
 O bir Hollywood emektarı... 
 O hem oyuncu hem de şarkıcı... 1977 yılında sinemaya adım atan Robert Davi, şimdiye dek 120 filmde rol aldı. Yapımcılık ve yönetmenlik de yapan 61 yaşındaki usta aktör, AKŞAM okurları için Demet Öger'in sorularını yanıtladı.
 
 - Oyunculuk kariyerine nasıl başladın?
 Çocukluğumdan beri kültürlere, lisanlara, klasiklere, Shakspeare, şiir ve tiyatroya meraklıyım. Okul yıllarımda öğretmenlerim tarafından oyunculuk yeteneğim keşfedildi. Stella Adler'den oyunculuk dersleri aldım. Daha sonra Michael Jacobs'dan oyunculuk teknikleri öğrendim. İlk filmimi (Contract On Cheryy Street) 26 yaşındayken Frank Sinatra'yla yaptım.
 
 ASLINDA DUYGUSAL BİR İNSANIM
 - Genelde kötü ya da güçlü adamı oynuyorsun. Neden?
 Fiziksel olarak güçlü bir görüntüm olduğundan sanırım, yani bebek yüzlü bir erkek değilim ama iyi adamı da oynadım, ayrıca komedi de başarılı oldum diye düşünüyorum. Ama haklısın, genel olarak kötü adam rolüne daha çok uyuyorum. Ayrıca olmadığın kişiyi daha iyi oynayabilirsin! Görüntünün yarattığı önyargı da var tabii... Gerçek hayatta bu sert duruşumla hiç alakası olmayan biriyim, duygusalım bir insanım.
 
 - Kendi filmlerini izlemek nasıl bir duygu? Ne hissediyorsun kendini izlediğinde?
 'Daha iyi oynayabilirdim' dediğim oluyor. Karakteri analiz etmeye senaryoyu okurken yaptığım gibi devam ediyorum. Bir de kendimi izlemek yaşadığım yılları haykırıyor yüzüme, 20 yıl önceki halime bakıyorum mesela... Dünyanın gözü önünde yaşlanıyoruz biz oyuncular... Benim için en iyi olan karakteri 'Oynamadım' diyebilirim. Bu her zaman her oyuncu için böyledir. Henüz oynamadığın karakterdir en iyi oynayacak olduğundur.
 
 - Hollywood setlerinden bahsetsene biraz... Sette uzun beklemeler, kargaşa, gerginlikler yaşanıyor mu?
 Şöyle komik bir cevap vereyim, oyuncular sette beklemek için para alır ve bedavaya oynar. Gerginlikler yaşanmıyor mu elbette yaşanıyor ama disiplin ve sistem her şeyi kontrol atında tutabiliyor aynı zamanda.
 Sinatra'yı dinlemek hayatı anlamaktır
 - Frank Sinatra senin için bir idol bunu biliyorum. Peki, şarkılarını okumaya nasıl karar verdin?
 İlk filmimi 1977'de Frank Sinatra'yla yaptığım için ondan çok etkilendim. Sinatra'nın şarkı söylediği 1930, 40 ve 50'ler, Amerikan müziğinin altın yıllarıydı. Ve bu altın yılların yaratıcısı Frank Sinatra'ydı. Romantik şarkılarla o karışık döneme sevgi ve saygıyı yaşattı. Irkçılığa karşı olan ilk sanatçılardan biriydi. Siyahların izinli olmadığı hiç bir aktiviteye katılmazdı. Sinatra'nın şarkılarını seslendirip, hayatını anlattığım tek kişilik oyun sahneledim; 'Davisings Sinatra on the Roud to Romance... Onu tanıdığım için kendimi şanslı hissediyorum. Onu dinlemek hayatı anlamaktır.
 İzlediğim tek Türk filmi 'Fetih 1453' 
 - Oscar ödülleri için ne düşünüyorsun? Neden yabancı filmleri Oscar adayı olarak yeterince göremiyoruz?
 Yabancı filmler derken sen simdi Türk filmleriyle ilgili soruyorsun bu soruyu... Ben şimdiye dek tek bir Türk filmi gördüm onu da sen izle dediğin için izledim: Fetih 1453... Çok güzel bir anlatım, muhteşem kadro, büyük bir hikaye. Ama sen izle demesen nereden haberim olacaktı? Ayrıca aynı konuyu şu sıralar Hollywood'un büyük film şirketlerinden biri de çekiyor... Film distribütörleri gelip burada Türk filmlerini gösterime sokmalı, bunun PR'ını yapabilmeli. ABD'de birkaç küçük sinema salonunda gösterime girmesi hiçbir şey ifade etmez.  Türk yönetmen ve yapımcılar Hollywood'da varlığını göstermeli. Yani Türk sineması olarak değil de ancak Hollywood'un bir parçası haline gelerek Akademi'nin ilgisi beklenebilir. Bilmiyorum, Türkiye ne kadar farkında ama bunun için en iyi örnek sen ve senin çalışmaların aslında...
 Türkiye'ye hiç gitmedim ama gitmiş kadar biliyorum
 - Türkiye hakkında neler biliyorsun?
 Türkiye'ye hiç gitmedim ama gitmiş kadar biliyorum. Seni tanıyıp da Türkiye hakkında bilgi sahibi olmamak mümkün mü? Senden dinleyince insanın zihninde bir cennet görüntüsü beliriyor ama gidip görmeyi ve Türkiye'yi yaşamayı çok istiyorum. Zaten 2013'de konser için İstanbul'dayız. Kültür olarak Türkler ve İtalyanlar çok yakın o yüzde