Hassas bölgede 4 kurşun
Önceki gece Çankaya Köşküne 50 metre mesafede ve Başbakanlık resmi konutu yakınlarında duyulan 4 el silah sesi üzerine polis alarma geçti. Silahı ve kar maskesiyle yakalanan bir kişi, bindiği taksinin sürücüsünü öldürmekten tutuklandı.
ÇANKAYA Reşit Galip Caddesinden geçen Ömür Gölcükün (55) kullandığı taksiye, önceki gece 01.00 sıralarında Murat Ç. (39) adlı kişi müşteri olarak bindi. İddiaya göre Murat Ç., belindeki tabancayı çıkarıp, Gölcükü, 10 liram var. Beni bu civarda gezdir, birisini bekleyeceğiz diyerek tehdit etti. Çankaya Köşküne 50 metre mesafeye gelindiğinde ikili arasında arbede çıktı ve Çavuşer, SSK emeklisi, iki çocuk babası taksiciye defalarca ateş etti. Vücuduna isabet eden 4 kurşunla ağır yaralı halde hastaneye kaldırılan 15 yıllık taksi şoförü, kurtarılamadı. Silah sesleriyle birlikte, Köşk ve Başbakanlık Resmi Konutunda görevli koruma polisler alarma geçti.
Hassas bölgede duyulan silah sesleri üzerine olay yerine çok sayıda polis sevk edildi. Bölgeyi çembere alan polisler, Murat Ç.yi silahı, kar maskesi, taksi şoförü Gölcüke ait para cüzdanı ve kredi kartıyla yakaladı. Murat Ç., ifadesinde, Uyuşturucu almıştım. Taksiye bindim. 10 liram vardı. Beni gezdirmesini söyledim. Silahı da çıkardım. Taksici silahı görünce arbede çıktı. Silah ateş aldı. Ben olay yerine başkasını öldürmeye gitmiştim, onu bekleyecektim. Amacım taksiciyi vurmak değildi dedi. Murat Ç., tutuklandı. 
 