Bana Sezer'i alın
Aybaba, siyah beyazlı yönetimden sürpriz bir istekte bulundu.
Transfer zirvesinde, orta sahada takıma itici güç kazandıracak bir futbolcuya ihtiyacı olduğunu belirten Beşiktaş teknik patronu, Sezer Öztürkün kendilerini büyük katkı sağlayacağını söyledi.       
BEŞİKTAŞta ara transferin kapanmasına yaklaşılırken, sürpriz bir isim gündeme geldi. Siyah beyazlılar, ezeli rakiplerinden Fenerbahçenin yıldızı Sezer Öztürke göz koydu.  
Siyah beyazlı kulüpte teknik direktör Samet Aybaba, futbolun patronları ikinci başkan Ahmet Nur Çebi, Tamer Kıran ve Ahmet Kavalcı ile bir araya gelerek, İstanbul Büyükşehir Belediyespor karşısında alınan 2-2lik skorun durum değerlendirmesini yaptı.  
FORVET ARKASI LAZIM DEDİ 
SİYAH beyazlı teknik adam, devre arasındaki Side kampının olumlu geçtiğini ifade ederken, Futbol Komitesine, Gökhan Süzenin transferinden dolayı teşekkür etti. Bununla birlikte forvet arkası ve orta alanda itici güç olarak görev yapacak bir oyuncuya daha ihtiyacı olduğunu vurgulayan Aybaba, Fenerbahçeden Sezer Öztürkün ismini verdi. 
Aybaba, takımında fazla şans bulamayan Sezerin Beşiktaş orta sahasına büyük katkı yapacağını kaydetti. 
F.BAHÇE İLE GÖRÜŞECEKLER 
SEZER Öztürk ile ilgili düşüncelerinde sezon başından beri bir değişiklik olmadığını söyleyen Samet Aybaba, bu oyuncunun durumunun araştırılmasını istedi. Bu görüşme üzerine harekete geçen Beşiktaş Futbol Komitesi de sarı lacivertli kulübün, teklif götürmeleri halinde Sezeri bırakıp bırakmayacağı konusunda nabız yoklamaya başladı.
Beşiktaş Yönetiminin, Sezerin transferi için önümüzdeki günlerde Fenerbahçe Başkanı Aziz Yıldırım ve yönetim kurulu ile bir görüşme talebinde bulunacağı ifade edildi.