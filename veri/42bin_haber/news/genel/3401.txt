Bu müzede objeler hareket ediyor
Balıkesir Burhaniyede, Ordulu Nurdaş Yılmazın 500 bin lira harcayarak kurduğu Bizim Köy Etnografya Galerisi adlı Anadolu müzesinde sergilenen objeler hareket ediyor.
Çift süren, ağaç kesen, un değirmeni çeviren erkek; ütü yapan, yün eğiren, halı dokuyan, dikiş diken kadın mankenler, üzerlerindeki sensör aracılığıyla gelen ziyaretçiyi algıladıktan sonra harekete geçiyor. E-87 karayolunda, 300 metrekare kapalı alanda, 2007de açılan müzeye gelenleri, siyah önlüklü hareketli manken öğrenci, Hoş geldiniz diye karşılıyor. Nurdaş Yılmaz, 27 yıllık birikimin eseri müzeden, köyünü, çocukluğunu özleyen yaşlıların çok etkilendiğini belirterek, Bazı yaşlılar gezerken ağlıyor. Her biri, müzede mutlaka kendinden bir şeyler buluyor, hatıraları canlanıyor dedi. 