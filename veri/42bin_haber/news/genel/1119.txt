Sanayi beklentiyi aştı
Büyümenin öncü göstergelerinden sanayi üretimi Eylül ayında geçen yılın aynı ayına göre yüzde 6.2 oranında artışla 135.5 değerini aldı.
 Sanayinin alt sektörleri incelendiğinde, 2012 yılı Eylül ayında geçen yılın aynı ayına göre; madencilik ve taşocakçılığı sektörü endeksi yüzde 10.8, imalat sanayi sektörü endeksi yüzde 6.2 , elektrik, gaz, buhar ve iklimlendirme üretimi ve dağıtımı sektörü endeksi ise yüzde 4.1 arttı.
 Takvim etkisinden arındırılmış endeks 2012 yılı Eylül ayında geçen yılın aynı ayına göre yüzde 6.2, mevsim ve takvim etkilerinden arındırılmış sanayi üretim endeksi ise bir önceki aya göre yüzde 3.9 arttı.
 
 Sanayinin alt sektörleri incelendiğinde, 2012 yılı Eylül ayında geçen yılın aynı ayına göre; madencilik ve taşocakçılığı sektörü endeksi yüzde 10.8, imalat sanayi sektörü endeksi yüzde 6.2, elektrik, gaz, buhar ve iklimlendirme üretimi ve dağıtımı sektörü endeksi ise yüzde 4.1 arttı.
 Takvim etkisinden arındırılmış endeks 2012 yılı Eylül ayında geçen yılın aynı ayına göre yüzde 6.2, mevsim ve takvim etkilerinden arındırılmış sanayi üretim endeksi ise bir önceki aya göre yüzde 3.9 arttı.
 Türkiye İstatistik Kurumu (TÜİK) 2012 yılı Eylül ayı Sanayi Üretim Endeksi’ni açıkladı. Buna göre Eylül ayında 2005=100 temel yıllı sanayi üretim endeksi geçen yılın aynı ayına göre yüzde 6.2 oranında artarak 135.5 düzeyinde gerçekleşti. 
 Sanayi üretim, Aralık 2009’dan 2012 yılı Temmuz ayına kadar dönemde geçen yılın aynı ayına göre artış göstermişti. 32 ay sonra ilk kez Ağustos’ta kesintisiz artış sürecine ara vererek yüzde 1.8 oranında gerileyen Endeks, Eylül ayında yeniden artışa geçti.
 -AYLIK BAZDA SANAYİ ÜRETİMİ YÜZDE 15.6 ARTTI- 
 Sanayi üretimi endeksi Eylül ayında bir önceki aya göre yüzde 15.6 oranında artış gösterdi. Endeksin aylık bazda gelişimi incelendiğinde, sanayi üretimi, 2012 yılı Ocak ayında bir önceki aya göre yüzde 14.9, Şubat ayında yüzde 1.4 oranında gerileme göstermişti. Mart ayında ise yüzde 10.9 oranında artış gösteren endeks Nisan ayında 4.6 oranında azalmıştı. Mayıs ayında yüzde 7.5 oranında artış, Haziran ayında 1.6 gerileme yaşanmıştı. Temmuz’da yüzde 0.2 oranında artan Endeks, Ağustos ayında yüzde 11.7 oranında gerilemişti.
 -İMALAT SANAYİNDE ÜRETİM GEÇEN YILIN AYNI AYINA GÖRE YÜZDE 6.2 ARTTI- 
 Sanayinin alt sektörleri incelendiğinde, Eylül ayında geçen yılın aynı ayına göre; madencilik ve taşocakçılığı sektörü endeksi yüzde 10.8 artışla 154.5’e yükseldi. İmalat sanayi sektörü endeksi yüzde 6.2 artışla 133.5’e, elektrik, gaz, buhar ve iklimlendirme üretimi ve dağıtımı sektörü endeksi yüzde 4.1 artışla 145.3’e ulaştı.
 -TAKVİM ENDEKSİNDEN ARINDIRILMIŞ ENDEKS YÜZDE 6.2 ARTTI- 
 Takvim etkisinden arındırılmış endeks 2012 yılı Eylül ayında geçen yılın aynı ayına göre yüzde 6.2 artışla 135.6 değerinde gerçekleşti. Takvim etkisinden arındırılmış endekse göre sanayinin alt sektörleri incelendiğinde, 2012 yılı Eylül ayında geçen yılın aynı ayına göre imalat sanayi sektörü endeksi yüzde 6.2 oranında artışla 133.6, elektrik, gaz, buhar ve iklimlendirme üretimi ve dağıtımı sektörü endeksi yüzde 4.1 artışla 145.3 düzeyine ulaşırken, madencilik ve taşocakçılığı sektörü yüzde 8.7 artarak 152.2 oldu.
 -MEVSİM VE TAKVİM ETKİSİNDEN ARINDILMIŞ ENDEKS YÜZDE 3.9 ARTTI- 
 Eylül’de mevsim ve takvim etkilerinden arındırılmış sanayi üretim endeksi ise bir önceki aya göre yüzde 3.9 oranında artışla 133 8 düzeyinde gerçekleşti. Mevsim ve takvim etkisinden arındırılmış endekse göre sanayinin alt sektörleri incelendiğinde, imalat sanayi endeksi bir önceki aya göre yüzde 4 artışla 131.5’e yükselirken, madencilik ve taşocakçılığı sektörü endeksi bir önceki aya göre yüzde 4.4 oranında artışla yüzde 137.5’e ulaştı. Elektrik, gaz, buhar ve iklimlendirme üretimi ve dağıtımı sektörü endeksi yüzde 1.2 artışla 151 oldu.
 -ARA MALI İMALATI YÜZDE 5.3 ARTTI- 
 Eylül ayında arındırılmamış endeks verilerine göre ara malı imalatında üretim geçen yılın aynı ayına göre yüzde 5.3 artışla 139.2 oldu. Dayanıklı tüketim malı imalatı yüzde 8.6 artışla 165.4, dayanıksız tüketim malı imalatı yüzde 8.7 artışla 123.4, sermaye malı imalatı yüzde 4.5 artışla 136.4 düzeyinde gerçekleşti. Bu dönemde enerji yüzde 5.1 artışla 136.6 oldu.
 -ÜRETİMİN EN ÇOK GERİLEDİĞİ SEKTÖRLER- 
 Eylül ayında sanayi üretimi sektörel bazda değerlendirildiğinde, 6 alt sektörde üretimin gerilediği belirlendi. 2012 yılı Eylül ayında geçen yılın aynı dönemine göre gerileyen sektörler arasında yüzde 9 ile makine ve ekipmanların kurulumu ve onarımı, yüzde 4.2 ile elektrikli teçhizat imalatı, yüzde 3.1 ile mobilya imalatı, yüzde 1 ile başka yerde sınıflandırılmamış makine ve ekipman imalatı, yüzde 0.8 ile ham petrol ve doğalgaz çıkarımı, yüzde 0.1 ile bilgisayarların elektronik ve optik ürünlerin imalatı yer aldı.
 -ALT SEKTÖRLERDE EN YÜKSEK ARTIŞ DİĞER ULAŞIM ARAÇLARININ İMALATINDA- 
 Eylül ayında sanayi üretim endeksinde geçen yılın aynı ayına göre alt sektörler bazında değişim oranları incelendiğinde, en yüksek artış yüzde 196.9 ile diğer ulaşım araçlarının imalatında gerçekleşti. Bunu yüzde 53.4 ile ağaç, ağaç ve mantar ürünleri imalatı (mobilya hariç, yüzde 26.9 ile kayıtlı medyanın basılması ve çoğaltılması takip etti. 
 
 /**
 Arındırılmamış Sanayi Üretim Endeksi
 Aylar       2008    2009    2010   2011  2012
 Ocak       112.3    88.1    99.3  118.4  120.2
 Şubat      111.3    84.6    99.5  113.4  118.5
 Mart       121.5    95.4   115.8  128.1  131.4
 Nisan      119.4    96.9   113.3  123.4  125.4
 Mayıs      123.4   102.3   117.6  127.2  134.7
 Haziran    121.4   109.4   120.3  128.7  132.6
 Temmuz     121.1   110.4   120.3  128.5  132.8
 Ağustos    110.9   103.7   115.0  119.4  117.2
 Eylül      114.1   103.1   113.9  127.6  135,5
 Ekim       110.5   117.4   129.0  138.7 
 Kasım      110.0   106.8   116.8  126.7
 Aralık      94.2   116.7   136.2  141.3
 Yıllık     114.2   102.9   116.4  126.8
 **/
 
 /**
 Arındırılmamış Sanayi Üretim Endeksi’ndeki artış hızı(%)
 Aylar      2010/2009  2011/2010  2012/2011
 Ocak       12,8       19,2       1,5    
 Şubat      17,6       14,0       4,4
 Mart       21,4       10,6       2,6  
 Nisan      16,9        8,9       1,5
 Mayıs      14,9        8,2       5,9
 Haziran    10,0        7,0       3,0
 Temmuz      8,8        7,0       3,3
 Ağustos    10,8        3,8      -1,8
 Eylül      10,4       12,1       6,2
 Ekim        9,9        7,5  
 Kasım       9,4        8,5
 Aralık     16,7        3,7
 Yıllık     13,1        8,9
 ANKA