'Kimin nerede duracağına ben karar vereyim'
Burcu Kara, aşk dedikodularına Twitter'da isyan etti.
 Burcu Kara tatil öncesi havalimanında futbolcu Ümit Karan ile görüntülenmiş, ikilinin yeni bir aşka yelken açtığı iddia edilmişti.  
 Basında çıkan haberlerin ardından Ümit Karan aşk söylentilerine nokta koyarak "Burcu benimle değil, Remzi ile beraber" açıklaması yapmıştı.
 Tatilini tamamlayıp İstanbul'a dönen Burcu Kara dedikodulara isyan etti. "Hiç bir ilişkimi saklamadım" diyen Kara, Twitter sayfasına "Sürekli arkadaşlarımla, karşılaştığım, yürüdüğüm, buluştuğum, yemek yediğim, yan yana durduğum hatta hiç tanımadığım insanlarla haberimi yapmaktan sıkılmadınız mı? Hiçbir ilişkimi gizlemedim. Doğru haberi yalanlamadım. Benim hayatımda kimin nerede duracağına bırakın ben karar vereyim" notunu düştü.