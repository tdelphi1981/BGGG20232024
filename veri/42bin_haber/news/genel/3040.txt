Talabani'nin sağlık durumu iyiye gidiyor
Bağdat'ta 17 Aralık'ta rahatsızlanan ve tedavisi için 20 Aralık'ta Almanya'ya götürülen Irak Cumhurbaşkanı Celal Talabani'nin sağlık durumu ile ilgili Cumhurbaşkanlığından bir bildiri yayınlandı.
Yayınlanan bildiride, Talabani'nin sağlık durumunun iyiye gittiği belirtildi. Bildiri bir Fransız gazetesinde Talabani'nin sağlık durumunun kötüye gittiği haberlerinin yazılmasının ardından yayınlandı. 
Bildiride,Talabani'nin tedavisini denetleyen sağlık ekibinin ifadelerine göre, Talabaninin tedaviye tahmin edildiğinden daha hızla yanıt verdiği belirtildi. Ekip zor durumun aşıldığını ve ilaç tedavisinde azaltmaya gidildiğini belirtti. 
Bildirinin devamında, Fransız Le Figaro gazetesinin, Cumhurbaşkanı Celal Talabani'nin tedavi gördüğü Berlin hastanesinde klinik olarak öldüğü haberinin yalan olduğuna vurgu yapıldı.