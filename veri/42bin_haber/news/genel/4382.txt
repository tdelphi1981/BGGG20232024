Antibiyotikler artık terörden daha tehlikeli
Özellikle antibiyotiklerin çok sık kullanılmaya başlanması, yakın çevre tavsiyesiyle doktora danışılmadan antibiyotikler alınması sonucu dünyayı büyük bir tehlikenin beklediği belirtildi.

Uzmanların korkutucu senaryosuna göre bu tehlike en az terörist saldırılar kadar büyük bir tehlike olarak görülüyor. İngiliz Tıp Dairesi Başkanı Dr. Dame Sally Davies, eğer kullanım alışkanlığımızı değiştirmezsek 20 yıl sonra insanların basit bir enfeksiyondan ya da basit operasyonlarda kaptığı enfeksiyonlardan hayatını kaybedebileceğini belirtti.   
Dr. Davies bu durumun hükümet tarafından aciliyet taşıyan konular arasına alınması gerektiğini söyledi. Tıp Dairesi Başkanı fazla antibiyotik kullanımı sonucu, mikropların geliştirdiği antibiyotik direncinin kendilerini oldukça endişelendirdiğini açıkladı.  
Neredeyse tüm antibiyotiklere dirençli olduğu için oldukça öldürücü olan "hastane mikropları" da bu durumun bir örneği. Davies'e göre bazı antibiyotikler şimdiden etkisini yitirdi: "Hatta penisilinin bazı formları bazı hastalıklara karşı artık etki etmiyor. 
  
ANTİBİYOTİK FARKINDALIK GÜNÜ 
 
Antibiyotiklere son yıllarda mikropların direnç kazanması sebebiyle 2008 yılında Avrupa Parlamentosu'nda 18 Kasım Avrupa Antibiyotik Farkındalık Günü başlatıldı. 
  
  
  
 