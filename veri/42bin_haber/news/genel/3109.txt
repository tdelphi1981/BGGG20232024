Anayasada yarın kritik gün
İmralı ile MİT arasındaki görüşmeler, Kürt sorununun çözümünde yeni bir sayfa açarken gözler yeni anayasa sürecinde.
 Bu kapsamda şu ana kadar TBMM Uzlaşma Komisyonu'nda anlaşma sağlanamayan 'Vatandaşlık', 'Eğitim hakkı ve hürriyeti' gibi başlıklar önem taşıyor. Zira 4 siyasi parti uzlaşamadığı için 'Vatandaşlık' maddesi kırmızıya boyanmış, 'Eğitim hakkı ve hüriyeti' maddesi ise parantezlere boğulmuştu. Kilitlenen görüşmeleri aşmak için devreye giren TBMM Başkanı Cemil Çiçek, dört partiden de 'esneme' istemişti. Bu çerçevede gözler yarın saat 11.00'de toplanacak TBMM Uzlaşma Komisyonu'nun bir numaralı yazım komisyonda. Taraflar, kendi parantezlerini gözden geçirerek son önerilerini ortaya koyacak.  Ebru TOKTAR ÇEKİÇ