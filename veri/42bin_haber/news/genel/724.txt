Havada 'yavrum' polemiği
ATATÜRK Havalimanı'nda önceki gece pilotla Hava Trafik Merkezi Yol Kontrol Ünitesi'nde görevli kadın kontrolör arasında ilginç bir diyalog yaşandı.
 İşte o diyalog:
 Kontrolör: Mutabıkız efendim. Mümkün olursa vereceğim, önümüzde gidin şimdi.
 Pilot: Sağ olun, teşekkür ederiz.
 Kontrolör: Rica ederim.
 Pilot: Sağ ol yavrum.
 1 dakika sonra
 Kontrolör: Türker 3 ZW bana 'yavrum' mu dediniz efendim siz?
 Pilot: Hayır efendim, diğer arkadaş 'iyi uçuşlar' dedi de ben de kendisine söyledim.
 Kontrolör: Anlaşıldı.
 SORUŞTURMA YOK
 Yetkililer pilotun başka bir pilot ile yaptığı konuşmanın hava trafik kontrolörünün talimatlarının hemen ardından denk gelmesi nedeniyle böyle bir olayın yaşandığını belirtti. Konunun soruşturmaya tabi olmadan kapandığı kaydedildi. Süleyman ŞEN/İSTANBUL