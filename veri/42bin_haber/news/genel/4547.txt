Kardak çevresinde sular ısındı
TÜRKİYE ile Yunanistanı 1996 yılında savaşın eşiğine getiren Ege Denizindeki Kardak kayalıkları çevresinde sular yine ısındı.
Genelkurmay Başkanlığının verilerine göre 2013ün başından bu yana Yunan sahil güvenlik botları, 3 kez Kardak kayalıkları bölgesinde Türk karasularını ihlal etti. 2012den beri ise bu ihlaller 24 kez oldu. Olayların Dışişleri Bakanlığına bildirildiği kaydedildi.  
BALIKÇIYA TACİZ ATEŞİ 
Yunanistana ait sahil güvenlik botları, 3 Ocakta 08.4514.50 saatleri arasında; 4 ocakta 12.2013.20 saatleri arasında 5 Ocakta ise 09.4513.46 saatleri arasında, Kardak Kayalıkları bölgesinde Türk karasularını toplamda 11 saat ihlal etti. Yunanistana ait bir sahil güvenlik botu ise 23 Ocakta Ayvalık açıklarında avlanırken arıza nedeniyle Yunanistan kara sularına sürüklenen bir Türk balıkçı teknesine taciz ateşi açtı. 
KAYALIK SAVAŞ NEDENİ OLACAKTI 
Figen Akat isimli Türk gemisi 25 Aralık 1995te Kardak Kayalıklarında karaya oturdu. Yunanistan ve Türkiye, deniz kazasının kendi karasularında olduğunu ileri sürdü. Yunanistan, adacığa asker çıkarıp, bayrak dikti. Bunun üzerine iki ülkenin deniz kuvvetleri, adanın çevresinde konuşlandı. Dönemin Başbakanı Tansu Çiller, O bayrak iner, o asker gider diyerek 30 Ocak 1996 gecesi adaya asker çıkarılmasını istedi. Türk deniz komandoları Doğu Kardakı kuşatmış olan Yunan donanmasının arasından geçerek hemen yandaki ikinci adaya (Batı Kardak) gece operasyonu ile çıkıp Türk bayrağını diktiler. Savaşın eşiğine gelen iki ülke arasındaki gerilim ABD ve NATOnun telkinleriyle sona ermişti.