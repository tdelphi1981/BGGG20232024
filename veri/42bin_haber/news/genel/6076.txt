Muhaliflere çelik yelek zırhlı araç
Amerikan Washington Post gazetesinin haberine göre Barack Obama yönetimi önemli bir politika değişikliğine giderek ilk kez Suriyedeki muhaliflere doğrudan, öldürücü olmayan askeri yardım yapılmasını planlıyor.
Gazetenin ABDli ve Avrupalı yetkililere dayandırdığı haberine göre, Obama yönetimi muhaliflere çelik yelek, zırhlı araç gibi malzemelerin yanı sıra askeri eğitim desteği sağlayabilir ve muhalif koalisyona doğrudan insani yardım gönderilebilir. Yönetim silah göndermeye ise karşı. İngiltere, Almanya, Fransa ve İtalya tarafından desteklenen, son halini almaya başlanan planın İtalyanın başkenti Romada Suriye Dostları toplantısına katılacak ABD Dışişleri Bakanı John Kerry tarafından bugün açıklanacağı belirtildi. Kerry, dün Pariste Fransız meslekdaşı Laurent Fabiusla düzenlediği basın toplantısında Beşar Esada karşı savaşta Suriye muhalefetinin daha fazla yardıma ihtiyacı olduğunu söyledi, ancak planlanan yardımın ne olacağı konusunda bilgi vermedi. ABD yönetimi, iki yıldır devam eden isyanda radikal İslamcıların eline geçer endişesiyle muhaliflere doğrudan silah yardımında bulunmaya karşı çıkmıştı. Başkan Barack Obama geçen yıl danışmanlarının Suriye muhalif birliklerine silah temin edilmesine yönelik önerilerini kabul etmemişti.