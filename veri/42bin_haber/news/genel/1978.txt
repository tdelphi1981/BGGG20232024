Maslak kararı şeklen doğru ama
Cumhurbaşkanı yasayı onayladı, gözler Maslak, Ayazağa ve Huzur Mahallesi'nin bağlanacağı Sarıyer'de... Kararın doğru olduğunu belirten Belediye Başkanı Şükrü Genç'ten oluş biçimine itiraz var: 'Vatandaşa da sorulmalıydı. Referandum yapılmalıydı'...
 Ercan Öztürk
 Sarıyer Belediye Başkanı Şükrü Genç'ten ezber bozan açıklama... Köşk'ün Büyükşehir Yasası'nı onaylamasının ardından Maslak, Ayazağa ve Huzur Mahallesi Sarıyer Belediyesi'ne bağlanıyor. Türkiye'nin Manhattan'ı olarak bilinen Maslak resmen Sarıyer'de. Sarıyer'in CHP'li Belediye Başkanı Genç, şekil olarak doğru ama uygulamanın yanlış yapıldığı görüşünde. İşte Genç'in açıklamaları:
 KARIŞIKLIK VAR
 Sarıyer'e yeni katılan mahalleler, biz tabi mutluyuz, oradaki insanlar da mutlu olacak. Mustafa Bey'in bu huzursuzluğunu normal karşılıyorum. Çok ciddi gelir alanı olan bölgeler. Teknik olarak olay doğru. Çünkü oranın üzerinde çok ciddi çalıştım. Yasa çok net 'sınırları güncelleyin' diyor. Bizim o kuzeyde karışıklık var. Şişli Ayazağa Eczacıbaşı'nda bitiyor, Kağıthane başlıyor, Kağıthane ve ondan sonra biz başlıyoruz. Şişli Eczacıbaşı'ndan sonra Büyükdere Caddesi olarak Kağıthane'yi geçiyor, Sarıyer'i geçiyor tekrar Şişli başlıyor. Karışıklığa bak. Dolayısıyla biçim alanlarımızın içinde Şişli'ye ait araziler var. Bunların teknik olarak düzenlenmesi lazım. 
 DEMOKRATİK OLMALI
 Maslak'ın Sarıyer'e bağlanması oluş biçimiyle yanlıştı. Daha demokratik olması gerekirdi. İnsanlara sorulması lazımdı.  
 AKP'den daha çok oy alacağız
 'SARIYER'de Maslak ve Ayazağa'da AKP'den çok oy alacağız. Çünkü insanlar artık bir takım şeyleri kavrıyorlar.  Yeter ki samimiyetinizi bir görsün. Benim öyle bir kuşkum yok. Oyumuzun çok iyi çıkacağını biliyorum, yurttaşla çok iç içeyim. Ben mühendisim. Megolamanlık değil. Günlük belediye hizmetinin çözümlerinde bile onlarla beraberim. İnsanların beklediği bazı şeyler var. İnsanlar ayrıştırılmak istemiyorlar. Türkiye'de insanlar bilerek ayrıştırılıyor. Cenazede, düğünde oradayız. Cenazeye davet edilmesek de gidiyoruz, tabuttan tutuyoruz.'
 'İnsanları ayırmayın' diyorlar
 'Oradaki insanlarla konuşuyorum. Yoğun olarak mailler de geliyor. Genelde hizmet beklediklerini söylüyorlar. Öneriler var. Ama çokça 'Ne olur insanları birbirinden ayırmayın' diye mailler geliyor. Tabi bir de işin siyasi boyutu var. CHP milletvekillerinin yasa çıkarken tepkileri var biliyorsunuz. Sarıyer'de oy dengesini korumak için böyle yaptılar şeklinde.