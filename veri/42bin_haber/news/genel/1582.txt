IMF: Dış belirsizlikler nedeniyle Türkiye'de de görünüm bulanık
IMF İcra Kurulu, Türkiye hakkındaki 4 Madde Konsültasyonu sonucunu gece açıkladı.
 İhracatın yeni piyasalara doğru yapılan başarılı bir çeşitlendirme sonucu iyi performans göstermeye devam ettiğini belirten IMF, 'İcra Direktörleri dış belirsizliklerin görünümü bulanık hale getirdiğine ve Türkiye'nin, ülkenin hala büyük dış finansman gereksiniminden dolayı piyasa duyarlılıklarındaki oynamalara karşı hassas olduğuna dikkat çektiler. Bu nedenle politika öncelikleri, dengesizliklerin devamlı bir şekilde giderilmesine yönelik olarak düzenlenmeli. İç tasarrufların ve ekonominin potansiyelinin artırılması orta vadede önemli hedeflerdir” açıklaması yaptı. Enflasyonun hedef bandın üzerinde olduğuna ve yüksek kalacağı beklentisine dikkat çeken IMF Direktörleri, Merkez Bankası'nın daha ileri dönük bir para politikası duruşu benimsemesi, iç talepte, ücretler ve sermaye akışlarındaki gelişmeleri yakından izlemesi tavsiyesinde bulundu.