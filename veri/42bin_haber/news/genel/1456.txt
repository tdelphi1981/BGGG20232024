Toplanan inek sütü miktarı arttı
Toplanan inek sütü miktarı 2012 yılı Eylül ayında geçen yılın aynı dönemine göre yüzde 11.5 oranında artışla 599 bin 696 ton oldu. Eylül ayında geçen yılın aynı dönemine göre içme sütü üretimi yüzde 6.4 oranında artışla 95 bin 463 tona yükselirken, peynir üretimi yüzde 11.6 oranında artışla 44 bin 337 ton oldu.
 Türkiye İstatistik Kurumu, Eylül 2012 Süt Ürünleri Üretim İstatistiklerini yayımladı. Aylık olarak yayımlanan süt ve süt ürünleri üretim istatistikleri, toplanan süt ve üretilen süt ürünlerini tespit etmek üzere çiğ sütü girdi olarak kullanan sanayinin NACE Rev.2’ye göre 10.51 başlığı altında faaliyet gösteren entegre süt işletmelerinden derleniyor. 2012 yılının Eylül ayında, toplanan inek sütü miktarı bir önceki aya göre yüzde 6.5 oranında azalışla 599 bin 696 ton oldu. Toplanan inek sütü miktarı geçen yılın aynı ayına göre yüzde 11.5 oranında arttı.
 -İÇME SÜTÜ ÜRETİMİ 95 BİN 463 TON- 
 2012 yılının Eylül ayında gerçekleşen toplam içme sütü üretimi bir önceki aya göre yüzde 0.8 oranında azalışla 96 bin 186 tondan 95 bin 463 ton düzeyinde gerçekleşti. İçme sütü üretimi geçen yılın aynı ayına göre yüzde 6.4 oranında artış gösterdi.
 -PEYNİR ÜRETİMİ BİR AYDA YÜZDE 2.2 AZALDI-
 2012 yılının Eylül ayında gerçekleşen toplam peynir üretimi bir önceki aya göre yüzde 2.2 oranında azalışla 45 bin 329 tondan 44 bin 337 ton düzeyinde gerçekleşti. Peynir üretimi geçen yılın aynı ayına göre yüzde 11.6 oranında arttı.
 -YOĞURT ÜRETİMİ 89 BİN 76 TON- 
 Eylül ayında gerçekleşen toplam yoğurt üretimi bir önceki aya göre yüzde 2 azalarak 90 bin 856 tondan 89 bin 76 tona geriledi. Yoğurt üretimi geçen yılın aynı ayına göre yüzde 1.5 oranında azalış gösterdi.
 -AYRAN ÜRETİMİ BİR YILDA YÜZDE 10.9 ARTTI- 
 Eylül ayında gerçekleşen toplam ayran üretimi bir önceki aya göre yüzde 10.9 artışla 42 bin 566 tondan 47 bin 206 tona çıktı. Ayran üretimi geçen yılın aynı ayına göre yüzde 6.6 arttı.
 ANKA
  