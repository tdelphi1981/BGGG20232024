Hürriyette ve aşkta kazananlar belli oldu
Hürriyet, 14 Şubatta sevgilinize unutamayacağı bir hediye veriyor.
Hurriyet.com.trde sevgilisine en güzel aşk mesajını yazan üç çift tek taş yüzük kazanırken, en güzel aşk fotoğrafını gönderen üç çift de konaklamalı Sevgililer Günü Paketi sahibi oldu. Aşkınızı anlatan mesajlarınız veya çekip gönderdiğiniz fotoğraflarınız, yine Hurriyet.com.tr okurlar tarafından oylandı ve en yüksek oyu alanlar kazandı. Oylarınıza göre mesajlarıyla tek taş yüzük ve fotoğraflarıyla Sevgililer Günü Paketi kazanan okurlarımız şöyle: 
İŞTE EN ÖZEL AŞK FOTOĞRAFLARI  
M. Emin KARATAŞ: Aşkı aşk yapan aşkı yaşadığına bu sözleri söyletebilmesidir.  Bilseydim ruhumu tamamlayacak insanın sen olduğunu, kim bilir belki ağlamak yerine kahkahalarla doğardım dünyaya. Yine senin kollarında tükensin nefesim yeter bana. Ebediyetim cennet de olsa cehennem de olsa değil umrumda. Benim tek mükâfatım; seninle yaşadığım bu dünya... Çünkü: Varlığın tüm dertlerime deva... 
Öznur TOPBAŞ: Ağzımdan çıkacak söz olsan konuşmam, gözümden akacak yaş olsan ağlamam, kalbime hapsettim seni hiç bırakmam. Çünkü: Seni çok seviyorum. Sevgililer günün kutlu olsun. 
Gülçin TEKKAŞ: Aşkı aşk yapan kalbini başkasının ellerine teslim etmektir. O eller Araftır. Cennet - cehennem yüreğini taşıyan elin tavrındadır.