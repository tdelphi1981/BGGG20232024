"Baba hiç iyi değil"
Yaklaşık 4 aydır yoğun bakımda tutulan Müslüm Gürses dün sevenlerini üzdü... Sabah saatlerinde Gürses'in hayatını kaybettiği haberi geldi. Menajeri Nevzat Takmaz "her şey bitti artık" dedi... Ardından doktoru Gürses'in kötü haber geldi. Gürses'in tedavi gördüğü hastane sanatçının öldüğü haberini doğrulamasa da 'kaybedebiliriz' dedi, menajeri Nevzat Takmaz ise ''Artık bitti her şey'' ifadelerini kullandı. Sağlık Bakanı Mehmet Müezzinoğlu, Twitter'daki hesabında ünlü sanatçıyı yitirdiğimizi açıkladı. Bir süre sonra da o tweeti sildi. Bu arada Muhterem Nur da kötü haberi alınca yakınlarının kolları arasında gözü yaşlı hastaneye koştu.
Gürses'in sağlık durumuyla ilgili dün yaşanan gelişmeler şöyle:      
Ünlü sanatçının menajeri Nevzat Takmaz, hurriyet.com.tr'nin sorusu üzerine ''Doktoru artık yapacak bi şey kalmadığını söylüyordu. Bir iki gün ancak yaşayacağını söylüyordu. Beyin fonksiyonlarının tamamen bittiği söylenmişti. Suni akciğere bağlı olarak yaşıyor. Müslüm Gürses'in bağlı olduğu suni solunum cihazının fişi çekilince her şey bitti demek olacak'' dedi.  
  MÜSLÜM BABA HİÇ İYİ DEĞİL  
''O halde artık size başınız sağolsun diyebilir miyiz?'' sorusuna Nevzat Takmaz, ''Evet artık diyebilirsiniz. Bitti her şey'' yanıtını verdi.

GÜRSES'İN DOKTORU AÇIKLAMA YAPTI / WEB TV 
  Kötü haberi duyunca hastaneye koştu... 
ÖLDÜ DE BANA MI SÖYLEMİYORLAR 
DOKTORU: "KAYBEDEBİLİRİZ" 
Gürsesin doktorlarından Deniz Şener ünlü şarkıcının sağlık durumuyla ilgili şu açıklamayı yaptı: 
"Müslüm Bey ile ilgili olarak durumunda farklı bir durum yok. Genel durumu iyi değil, iyiye gitmiyor. Uzun süren yoğun bakım sürecini yaşadık, yaşıyoruz.
Yoğun bakımda makine desteği ile yaşamını sürdürüyor. Kaybedebiliriz.

"Ancak beyin ölümü gerçekleşmiş değil. Durumunun son haftalarda iyiye gitmediğini görüyoruz. Kaybedebiliriz, bu bir risk. Akciğer sorunumuz çözülemedi. Akciğer makinesi ile solunum desteği yapıyoruz, özel bir makine bu. Kolunu bacağını oynatıyor.

"Bilinci yerinde değil. Solunum desteğini sürdürüyoruz. Beyin ölümü için kriterler vardır. Bu kriterler içinde beyin ölümü gerçekleşmiş değil. Bulgular nedeniyle böyle bir algılanma yapılmış olabilir. Genel durumu kötü çünkü. Böbrek, karaciğer, yetersizliği, enfeksiyonlar yaşadık. Vücut direnci nedeniyle bir problemi çözdük, başka sorun çıktı.

"Tıbbi olarak yapılması gereken her şey sonuna kadar yapıldı. Maalesef arzu ettiğimiz iyileşmeyi sağlayamadık."

 
  DOSTLARI HASTANEYE KOŞTU DOSTLARI HASTANEYE KOŞTU  
SAĞLIK durumu kritik olan Müslüm Gürsesin yattığı hastaneye sanatçı dostları Orhan Gencebay, Sezen Aksu, Ferdi Tayfur, Selami Şahin, Yunus Bülbül ile Şişli Belediye Başkanı Mustafa Sarıgül gelerek, doktorlarından sağlık durumu hakkında bilgi aldı.  
Ziyaretin ardından basın mensuplarına açıklama yapan Orhan Gencebay: "Müslüm kardeşimin bu durumuna son derece üzülüyorum. Yaklaşık 4 aydan beri yakın takip ediyorum. Her gün doktorlarından bilgi alıyorum. Son derece emin ellerdeydi. Öğrendiğim kadarı ile gereken her şey burada yapıldı. Ameliyat olarak, teknik olarak en üst düzeyde her şeyin yapıldığını biliyorum. Ancak Müslüm kardeşimin kısmeti buymuş. Vücudunun biraz yorulmuş olduğunu düşünüyorum, düşünülüyor. Bu yüzden şu anda bu durumda şifa diliyoruz. Yaradanın emridir. Ben de 13 sene evvel bir by-pass geçirdim. 5 damar takviyesi oldu. Yaradan bana izin verdi. İnşallah Allahtan ümit kesilmez. Müslüm kardeşim daha iyi olur ümidini taşıyorum" dedi.  
Yıllar önce için hastandene randevu aldığını söyleyen Orhan Gencebay, Müslüm Gürses ile ilgili anısını şöyle anlattı:  
"10 yıl evvel Müslüm kardeşimin yine bu şikayetleri olduğunda Muhterem Nur hanımefendi beni aradı. Anjiyo olması gerekiyordu. Fakat Müslüm kardeşim kaçıyormuş. Biraz çekiniyordu herhalde. Ben bu hastaneden randevu aldım. Sonra öyle bir espri oldu ki! Muhterem hanım anlattı. Anjiyo gününü, saatini aldık. Müslüm kardeşime söylemiş, Anjiyo olman gerekiyor diye. O da gitmem demiş. Mutlaka gitmen gerekiyor demiş. Gitmem dediğinde, ama bu randevuyu kim aldı biliyor musun? diye sormuş. Kim aldı? dediğinde Orhan Baba diye cevap vermiş. &lsquo;Yok ya, ayıp olur, gitmek lazım diye bana olan saygısından dolayı 10 yıl önce gelip stent takıldı. Yani Müslüm Baba, böyle son derece duyarlı, saygılı, duygu dolu bir insan. O zaman ben de hastanede ziyaret ettim. Orada gülüp, bunu anlatmıştım. İnşallah yine böyle olur ümidini taşıyorum" dedi. 
Selami Şahin, hastaneye girişinde basın mensuplarına yaptığı açıklamada, Müslüm Gürses ile 40 yıllık dost olduğunu belirterek, İnsan olarak, müzik adamı olarak böyle biri daha dünyaya gelmedi. Kendisine şifalar diliyorum, dualarım onunla dedi. 

Şişli Belediye Başkanı Sarıgül, Müslüm Gürses'in doktorlarıyla görüştüğünü ifade ederek, Müslüm babaya şifalar diliyorum. Tıpta mucizeler her zaman olur. Bu mübarek cuma gününde dualarımız Müslüm Gürses ile diye konuştu. 

Şarkıcı Yunus Bülbül "Babasız kalmanın üzüntüsü bizi çökertir. Çok üzülüyoruz. Allahtan ümit kesilmez. Bir umut doğar inşallah" dedi. 
Hastanede yaklaşık bir saat kalan Ferdi Tayfur ise çıkışta yaptığı açıklamada, "Son durumu ile ilgili aldığımız bilgi, kalbi atıyor. Bizim bir lafımız vardır Allahtan ümit kesilmez. Müslüm kardeşimiz, şu an kalbi çalışıyor. Ama durumunun iyi olmadığını söylüyorlar. Benim bildiğim kadar, inşallah iyi olur. Tekrar o güzel şarkıları yorumlar" diye konuştu. (DHA-AA) 
  "KONUŞSANA BİRTANEM" 
UNUTULMAYAN ŞARKILARI  
ŞARKILARLA YAŞAYACAK / WEB TV  
İŞTE MÜSLÜM GÜRSES'İN EN SEVİLEN ŞARKISI / WEB TV 
  Müslüm Gürses'in ardından... 
HEP BİR UMUT VARDI İÇİMDE  
HASTANE: MAKİNEYE BAĞLI YAŞIYOR 
Memorial Hastanesi Kardiyoloji Uzmanı Deniz Şener, sanatçı Müslüm Gürses'in durumunun iyi olmadığını belirterek kaybedebiliriz, ancak şu anda makineye bağlı olarak hayatı devam ediyor dedi. 
SAĞLIK BAKANI ÖNCE 'ÖLDÜ' DEDİ, SONRA O TWEETİ SİLDİ 
Sağlık Bakanı Mehmet Müezzinoğlu, sosyal paylaşım sitesi Twitter'daki hesabında önce Gürses'i kaybettiğimizi yazdı, sonra o tweeti sildi.  
Mehmet Müezzinoğlu 
Müslüm Gürses'i kaybettik. Çok üzgünüm, başımız sağolsun. Ailesi ve yakınlarına başsağlığı diliyorum. 
 
Bakan Müezzinoğlu, daha sonra Twitter hesabından Müslüm Gürses ile ilgili yaptığı açıklamayı sildi. Kırklareli'nde bulunan Bakan Müezzinoğlu, durumu soran gazetecilere "Müslüm Gürses'in dün gece durumu kötüydü" dedi.  
ATILAN TWEET DANIŞMANLARIN TEKNİK HATASI
 
Sağlık Bakanı Mehmet Müezzinoğlu, kendi Twitter hesabından Müslüm Gürses' in ölümüyle ilgili atılan tweetin teknik bir hata olduğunu söyledi. Müezzinoğlu,"Bizim arkadaşlar teknik bir hata yapmış. Rabbim uzun ömür versin inşallah.. İki saat önce aldığım bilgi nefes alıp verdiğiydi ve durumunun kritik olduğuydu" dedi. 
BAKAN ŞİMŞEK: SENİ UNUTMAYACAĞIZ  
Maliye Bakanı Mehmet Şimşek, Twitter'daki hesabında Müslüm Gürses'in ardından şunları yazdı: 
Mehmet Şimsek
"İlkokulu bitirdim. Gerisi yok.." Bunu diyen Müslüm Gürses milyonların kalbine taht kurdu. Mütevazı, derinlik sahibi, mahcup ve sakindi
Yine milyonların kalbinden uğurlanacak, elbette unutulmayacak, hayırlı yad edilecek. Mekanı cennet olsun, Allah rahmet etsin..
Müslüm Baba!.. Mekanın cennet olsun Nur içinde yat Seni unutmayacağız.. 
   Arabeskin 'Baba'sı Müslüm Gürses ile ilgili duygularınızı paylaşın... 
MESAJINIZI YAZIN YAYINLAYALIM  
  MÜSLÜM GÜRSES'İN YAŞAM ÖYKÜSÜ 
  İBADET EDER GİBİ BİR SEVGİ  
  MÜSLÜM GÜRSESTEN KÖTÜ HABER