Online alışverişi seven Türkiye ortalama 200 lira harcama yaptı
BKM Kart Monitör Araştırması'na göre gelir arttıkça sanal alışveriş artıyor. Sanal alışverişte kredi kartı tercih edilirken, ortalama alışveriş 200 TL
 Bankalararası Kart Merkezi (BKM), her yıl gerçekleştirdiği, Türkiye'deki kart kullanım alışkanlıklarını ortaya koyan Kart Monitör 2012 Araştırması'nın sonuçlarını açıkladı. Araştırma verilerine göre, alışverişte en çok tercih edilen ödeme yönteminin yüzde 54 ile kredi kartı olduğu ortaya çıkıyor. 
 AraŞtIrmaya katılanların yüzde 33'ü internet üzerinden alışveriş yaptığını belirtirken bu oran, gelir arttıkça yüzde 42'ye kadar çıkıyor ve ortalama alışveriş sıklığının 2 haftada 1 olduğu göze çarpıyor. İnternet üzerinden alışveriş yapanların yüzde 82'si alışverişlerinde kredi kartını tercih ediyor. Sanal dünyadan alışveriş yaparken ortalama alışveriş tutarı 200 TL'yi geçmiyor.
 CÜZDANLARDA KART SAYISI 2
 Araştırmada cüzdandaki ortalama kredi kartı sayısı 1.8 adet, aylık kullanım tutarı ise 751 TL olarak öne çıkıyor. Daha üst gelir gruplarına gidildikçe cüzdandaki kart sayısı ortalama 2.2 adede yükseliyor. Araştırmaya katılanların yüzde 51'i tek kart kullandıklarını bildirirken, 3 veya daha fazla kart kullananların oranı ise yüzde 22. Nedeyse tüm alışverişlerini kredi kartıyla yaptığını belirtenlerin oranının yüzde 15. Cüzdandaki kredi kartlarının limiti ortalama 3.870 TL iken erkeklerde ortalama limit 4.511 TL'ye yükseliyor.
 Bayramlar ve yılbaşı en gözde
 Araştırmaya göre en cok bayramda alışveriş yaypıyoruz. Özel günler  içinde, yüzde 66'lık paya sahip olan bayramları, doğum günleri izliyor. Yüzde 18'lik bir kesim, sevdiklerine hediye alıyor. Araştırmaya katılanların yüzde 33'ü yılbaşında ve bayramlarda hediye almak için en çok 50 ila 100 TL arasında bütçe ayırıyor.
 En sevdiğimiz özellik taksit
 2011 yılında araştırmaya katılanların yüzde 52'si taksit imkanlarına bakarak beğenisini ortaya koyarken, 2012 yılında yapılan araştırma, bu oranın yüzde 61'e çıktığını gösteriyor. Kredi kartının taksitlendirme özelliğinin en çok kullanıldığı sektör yüzde 39'luk oran ile beyaz eşya sektörü. Beyaz eşyayı yüzde 35 ile giyim, aksesuvar ve kuyum sektörü izlerken, eğitim ödemelerinin yüzde 9'luk bölümü kredi kartlarından taksitle gerçekleştiriliyor.