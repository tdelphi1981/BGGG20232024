Esad kimyasalları yükledi
Amerikan NBC ve Fox televizyonları, ABD'li yetkililere dayandırdıkları haberlerinde, Suriye ordusunun savaş uçaklarına kimyasal silah yüklü bombalar yüklediğini ve askerlerin Beşşar Esad'dan talimat beklediklerini iddia etti.
 ABD televizyonları, söz konusu bombaların içinde sarin gazı bulunduğunu da iddia etti. Fox News, son kullanma tarihledi nedeniyle 2 ay sonra bombaların imha edilmesi gerekeceğini söyledi. ABD'li yetkililer, Suriye'de kimyasal silah üretimi yapılan tesislerde hareketlilik yaşandığını belirtmiş, NATO ile ABD'den Şam'a bu bizim kırmızı çizgimiz' uyarısı gelmişti. Esad yönetimi ise bu silahları başta muhalifler olmak üzere 
 kendi halkı üzerinde kullanacağı iddialarını reddetmişti.
 Gözden çıkardı
 İKTİDARDAKİ Birleşik Rusya Partisi'nin Meclis Grup Başkanı Vladimir Vasilyev, 'Suriye üzerine düşen işi yapmaktan aciz, ilişkilerimizi mesafeli tutmaya çalışıyoruz' dedi. Interfax ajansına konuşan Vasilyev 'Suriye hükümeti işlevini yerine getirebilsin diye onlarla bütün fikirlerimizi paylaşıyoruz. Fakat zaman gösteriyor ki görevleri güçlerini aşıyor' dedi.