'Angelina gitse bu ilgiyi görmez
'Gardaş' sevgisi... Azeri yapımı 'Doktorlar' dizisinde rol alan Aydan Şener, Bakü'de Hollywood yıldızları gibi karşılandı. Her adımı izlenen oyuncu tespiti yaptı: Angelina Jolie gitse bu kadar ilgi görmez
  
  
 Erçin DAĞ EYSEN Çalıkuşu dizisiyle hafızalara kazınan ancak son dönemde Türkiye'den gelen oyunculuk tekliflerini geri çeviren Aydan Şener, Azeri dizisine 'Evet' dedi. Ünlü oyuncu, Azerbaycan'da ekrana gelen 'Doktorlar' dizisine konuk oyuncu oldu. Geçen hafta apar topar Bakü'ye uçan Şener, gördüğü yoğun ilgi karşısında büyük mutluluk yaşadı. Şener, "Geçen yıl orada kozmetik firmasının reklamında oynamıştım. Arkadaşlarımdan böyle bir teklif gelince seve seve kabul ettim" dedi. 