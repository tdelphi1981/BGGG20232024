FBI korsan avında
ABDnin önde gelen pek çok isminin kişisel bilgisinin korsanlar tarafından internette yayımlanması FBIyı harekete geçirdi. ABD başkanı Obamanın eşi Michelle Obama, şarkıcı Beyonce ve Jay-Z gibi bir çok ünlü ismin yer aldığı skandalla ilgili geniş çaplı soruşturma başlatıldı.
ARALARINDA ABD başkanı Barack Obamanın eşi Michelle Obama, şarkıcı Beyonce ve Jay-Z gibi önemli isimlerin de bulunduğu ünlülerin ve siyasetçilerin kişisel bilgileri bilgisayar korsanları (hacker) tarafından çalınarak Sovyetler Birliğine ait alan adı olan bir sitede yayımlandı. ABDnin önde gelen magazin sitelerinden TMZ, dün yayınladığı bir haberde, ABDden pek çok ünlü ismin mali hesaplarının bilgisayar korsanları tarafından hacklendiğini yazdı. Haberin yayınlanmasının ardından alarma geçen FBI, geniş çaplı soruşturma başlattı.  
FİNANSAL BİLGİLER 
Konuyla ilgili soruşturma başlatan FBI, söz konusu isimlere ait kredi kartı harcamalarından, mortgage ve bireysel ihtiyaç kredilerine, sosyal güvenlik numaralarından ev adreslerine kadar pek çok kişisel bilginin internet ortamında paylaşıldığını bildirdi. Bilgisayar korsanları, hackledikleri bilgileri kamuoyuna duyurmak için de ilginç bir yöntem buldu. Sosyal paylaşım ağı Twitter üzerinden bir hesap açan korsanlar Exposed.su adresini kullandı. Ancak .su alan adının 1990-1991 yılları arasında Sovyet Sosyalist Cumhuriyet Birliği tarafından kullanıldığı ve Sovyetler Birliğinin çökmesinin ardından bu adın  internet ortamından kaybolduğuna dikkat çekildi.  
Biz seni seviyoruz ama suç kocanda Michelle 
KORSANLAR tarafından kişisel bilgileri çalınıp internet ortamından yayınlanan isimler ise şöyle sıralanıyor: Eski ABD Dışişleri Bakanı Hillary Clinton, Arnold Schwarzenegger, ABD Başkan Yardımcısı Joe Biden, ABD Adalet Bakanı Eric Holder, eski ABD Başkan adayı Sarah Palin, ünlü işadamı Donald Trump, şarkıcı Britney Spears, Kim Kardashian, Paris Hilton, Mell Gibson, Ashton Kutcher, Hulk Hogan, Jay-Z ve Beyonce. Öte yandan Hackerlar, Michelle Obamanın bütün finansal bilgilerini açıklarken, şu notu düştü: Bütün suç kocanda ama biz seni hâlâ seviyoruz, Michelle.