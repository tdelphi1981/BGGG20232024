Bu fedekarlık 'Kuyt'lara geçer
Acarkent'ten çıkıp alışverişe giden eşinin arabanın arka koltuğuna oturttuğu 1.5 yaşındaki Aidan Benjamin kapı açılınca yere düşüp yaralandı. Çok sevdiği oğlunun düşüp hastanelik olduğu haberini idmanın başlamasına 5 dakika kala alan Hollandalı yıldız, yine de soğukkanlılığını korudu
 ALAATTİN METİN
 F.Bahçe'nin Hollandalı yıldızı Dirk Kuyt'ın ailesine ne kadar düşkün olduğunu bilmeyen yok. Futbolunun yanı sıra düzenli aile yaşantısıyla da takdir toplayan Kuyt, kendisi gibi Hollandalı olan hemşire eşi Gertrude ile 6 kişilik bir aileye sahip. Üç erkek, bir de kız çocukları olan Kuyt çifti için aile kavramı her şeyin üstünde geliyor.
 KAPI AÇILINCA DÜŞTÜ
 AKŞAM'ın haberine konu olan olay, Kuyt'ın ne kadar profesyonel olduğunun kanıtı. Önceki gün saatler 17.45'i gösterirken Acarkent'teki villasından 1.5 yaşındaki oğlu Aidan Benjamin'i de yanına alarak arabasıyla markete alışverişe giden Gertrude Kuyt, talihsiz bir olay yaşadı.  Oğlunu arabanın arka koltuğundaki pusetine oturtan Gertrude Kuyt, tam park edip markete yöneldiği sırada kapı açıldı.
 İŞTE bu sırada Aidan Benjamin arabanın kapısının açılmasıyla yere düşüp alnından yaralandı. Bayan Kuyt, hemen hastaneye koşturdu. Gertrude Kuyt ve hastanede görevli doktorlar vakit geçirmeden Antalya'da kampta olan Dirk Kuyt'ı haberdar etti. F.Bahçe'nin akşam idmanıın başlamasına 5 dakika kala oğlunun hastanelik olduğunu öğrenen Hollandalı yıldız, soğukkanlılığını korumayı başardı.
 İSTANBUL'A GİT
 TEKNİK Direktör Aykut Kocaman ve takım arkadaşlarının 'İstanbul'a gidip çocuğunla ilgilen' sözlerine rağmen idmana çıkan Dirk Kuyt, saha kenarında bir yandan eşi ve Medical Park Hastanesi'nin doktorlarıyla konuşup çocuğunun durumu hakkında bilgi aldı. Kuyt, kamptan ayrılıp İstanbul'a dönmesini isteyen Başkan Aziz Yıldırım ve hocası Aykut Kocaman'a şunları söyledi:
 EMİN ELLERDE
 'EŞİM yanında. Doktorlar ilgileniyor. Endişe verici bir durum yok. Tedbir amacıyla hastanede kalmışlar. Şimdi iyiymiş' dedi. Israrlara rağmen önceki akşam ve dün sabah yapılan iki çalışmada yer alan Kuyt, Aziz Yıldırım'ın 'Git, gözünle gör' sözleri ve olayı yaşayan kızının kötü etkilenmesi üzerine soluğu İstanbul'da aldı. Dün akşam gidip çocuğunu gören Kuyt, bu sabah dönüp takımla idmana çıkacak.
 Hakem yalan rapor yazıyor
 KOCAMAN: 'Oyuncum haksız yere kırmızı kart görüyor. Hakem rapor yazıyor. Oyuncum 2 maç cezalandırıldı. Hakem yalan rapor yazıyor. Başka bir hakem yazdığı raporda 'Tükürdü' diyor. Görüntülerde tükürmediği görülüyor.'
 Aile babası
 Dirk Kuyt, tam bir ev adamı. F.Bahçe'nin Hollandalı futbolcusu, antrenman ve maçlardan arta kalan zamanının neredeyse tamamını ailesiyle geçiriyor. Kendisi gibi Hollandalı olan hemşire eşi Gertrude ile 6 kişilik bir aileye sahip. Son çocuğuna Aidan Benjamin (1.5) ismini veren Kuyt çiftinin; Noelle (7), Roan Dirk (5) ve Jordan Giovanni (3) ile beraber toplam 4 çocuğu bulunuyor.
 O İSİM BELHANDA
 F.Bahçe Teknik Direktörü Aykut Kocaman, sessizliğini bozdu ve Antalya'da çok önemli açıklamalar yaptı. 3-1'lik Karabük yenilgisinin ardından görevi bırakan ardından baskılara dayanamayarak geri dönen Kocaman, Antalya kampında dün basın mensuplarıyla yaptığı sohbet toplantısında, istifa kararının arkasındaki gerekçeleri açıklarken transfer edilmesini istediği oyuncularla ilgili de şifreler verdi.
 ÇOK KATKI YAPACAK
 KOCAMAN, isim vermeden transfer konusunda da net açıklamalar yaptı: 'Yöneticilere iki isim verdim. Bu transfer kolay gerçekleşecek bir transfer değil. Takımında ilk 11'de oynayan, hücum hattına yönelik, asist ve golleriyle takıma direkt katkı verecek bir oyuncudan bahsediyorum. Zor olduğu için olsa bile kampa yetişebileceğini sanmıyorum. Bunun yanı sıra kenardan hücuma katkı yapabilecek bir başka oyuncu için de arayışlarımız var.
 DİREKT OYNAYACAK
 SKOR yükünü Moussa Sow ve Dirk Kuyt'ın üzerinden alacak, asist de yapabilecek oyuncu transfer edebilirsek iç açıcı olacaktır. Sonradan girip oyunun kaderini değiştirecek bir kapasitede oyuncu da olabilir. Yaptığımız transfer Avrupa Ligi'nde de oynayabilecek.'
 ŞAMPİYON YAPTI
 AYKUT Hoca'nın işaret ettiği futbolcu Montpellier'in 23 yaşındaki Faslı yıldızı. Belhanda geçen sezon takımını şampiyon yaptı.
 İstifamın iki nedeni var
 Karabük yenilgisinden sonra 'Görevi bırakıyorum' diyerek istifa eden Aykut Kocaman, bu kararı alma sebebini de açıklığa kavuşturdu. İşte o iki neden...
 1-) 27 puanı açıklayamam: 27 puanı anlatabileceğim bir durum yoktu. O puanı anlatamazdım. Ligde sadece 1,5 maçlık bir yenilgim oldu. 27 puan alarak hem kendi gücümüzün hem de F.Bahçe'nin genel ortalamasının altında kaldık.
 2-) Verilen yanlış cezalar: Futbolcularıma son dönemde verilen yanlış cezaları anlatamıyordum. Birisinin sorumluluk alması gerekiyordu. Ben de aldım.
 KOCAMAN, 'Yine istifa eder misiniz?' sorusuna, 'Böyle bir ortam yaratmam' dedi.
 Yıldırım'dan sürpriz parti
 F.BAHÇE'de 28 yaşına giren Gökhan Gönül'e sürpriz doğum günü partisi düzenlendi. Partiyi Başkan Aziz Yıldırım'ın organize etmesi Gökhan'ı ayrıca duygulandırdı. Yıldırım yaptığı konuşmada aile olgusuna vurgu yaptı: 
 'Önemlİ bir sene, herkes burada aile olduğunu kabul etsin ve öyle görsün. Hep beraber iyi çalışalım, sonunda da şampiyon olalım ve taraftarımızı üzmeyelim.' Gökhan da, büyük bir camia ve ailede doğum gününü kutladığı için çok mutlu olduğunu söyledi.
  