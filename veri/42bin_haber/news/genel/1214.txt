Restoranlara fiş uyarısı: 'Bir gece ansızın gelebiliriz'
Kazanılanla beyan edilen gelir arasında ciddi fark var diyen Şimşek: 'Restorana gittiğinizde fiyatın içinde KDV var ama fiş kesilmemiş. Yakalarına yapışacağız' dedi
 Bu yıl gelir vergisi tahsilatını artırmayı hedefleyen Maliye'de serbest meslek sahipleri yakın takipte... Maliye Bakanı Mehmet Şimşek, özellikle kazanılan gelirle beyan edilen arasında önemli farklar bulunduğunu tespit ettiklerini açıklarken şunları kaydetti: 'Bir restorana gittik. Alınan fişe bakıldı. Gün boyunca 5 fiş kesilmiş. Biz oradayken bile müşteri sayısı bunun birkaç katıydı. Yavaş yavaş bu konulara da eğileceğiz. Özellikle esnaf halktan KDV'yi alıyor ama onu cebine atıyor. Bunun cezası ağırdır. Bunların takipçisi olacağız. Bir restorana gittiğiniz zaman, alışveriş yaptığınız zaman fiyatın içinde KDV var. Ama bunu cebine atan 75 milyondan hırsızlık yapanların yakasına yapışacağız' 
 ŞİMŞEK Gelir İdaresi'nde Kalite Yönetimine Giriş İçin Teknik Destek Projesi Konferansı'nın ardından gazetecilerin sorularını yanıtlarken, 'KDV'nin artırılacağı yönünde değerlendirmeler olabilir. Ancak Maliye Bakanlığı'nın önünde KDV genel oranının artırılmasına ilişkin bir çalışma yok' dedi.
  
  