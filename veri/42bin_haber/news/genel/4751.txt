Parasını TMSF'ye kaptırmak istemeyen bankaya koşsun!
Bankalar, 10 yıldır işlem yapılmayan hesapları ilan etti. 4 ay içinde başvuru yaplımazsa, hesaptaki bütün para TMSF'ye aktarılacak. Son 6 yılda Fon'a bu şekilde devredilen para 326 milyon lira oldu
  
 Bankada açtırdığı hesabı unutanlar için kritik süreç başladı. NTV'nin haberine göre bankalar, 10 yıldır işlem yapılmayan hesapları bugünden itibaren ilan etti. İlan süresi, mayıs sonunda dolacak... 31 Mayıs'a kadar hesap sahipleri başvuruda bulunmazsa bankalarda unutulan paralar Tasarruf Mevduatı Sigorta Fonu'na devredilecek. Bankacılık Yasası'na göre, bankalardaki mevduat, katılım fonu, emanet ve alacaklar, 10 yıl boyunca işlem görmeyince zamanaşımına uğruyor. Bankalar, bu hesapların sahiplerini önce ocak ayı sonuna kadar mektupla uyarıyor. Bu hesaplar, 1 Şubat-31 Mayıs tarihleri arasında da bankaların internet sayfasından ilan ediliyor. Uygulama, 50 lira ve üstündeki hesaplar için geçerli. Son 6 yılda 1 milyondan fazla hesap zaman aşımına uğradı. Fon'a devredilen para ise 326 milyon lira oldu. Bankalarda unutulan para tutarında 2012'de rekor kırıldı.
  