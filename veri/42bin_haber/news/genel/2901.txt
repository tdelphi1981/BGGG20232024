Giuseppe Rossi resmen Fiorentina'da
İtalya Ligi takımlarından Fiorentina, İspanya 2. Lig takımlarından Villarreal'de forma giyen ancak bir yıldan uzun süredir sakatlığı nedeniyle sahalardan uzak kalan Giuseppe Rossi'yi transfer etti. İtalyan ekibinin verdiği ücret açıklanmaken İtalyan basınında Fiorentina'nın Villarreal'e 10 milyon euro ödeyeceği belirtildi...
İtalya Ligi takımlarından Fiorentina, sürpriz bir golcüyü resmen kadrosuna kattı. Fiorentina Kulübü'nden yapılan açıklamada, Villarreal'in golcüsü Giuseppe Rossi'nin transferi resmen duyuruldu.

Devre arasında transfer çalışmalarını tüm hızıyla sürdüren Fiorentina Kulübü, İtalyan golcü Rossi'nin transfer bedeli hakkında açıklama yapmadı. İtalyan basınında Fiorentina'nın Villarreal'e 10 milyon euro ödeyeceği belirtilirken, gol ve performans durumuna göre de ek olarak 6 milyon euroluk ödemenin olabileceği iddia edildi.

Sağ dizinden iki kez sakatlanan Giuseppe Rossi son olarak 16 Ekim 2011 tarihinde Villarreal'in Real Madrid'e deplasmanda 3-0 yenildiği maçta forma giydi. Mart ayına kadar oynamayacak olan Rossi'nin sağlık kontrollerinin ardından yeni kulübüyle sözleşme imzalayacağı açıklandı. 
Giuseppe Rossi, Vilarreal'de 136 maçta 54 gol kaydetti. 

Oynadığı takımlar: Manchester United, Newcastle United, Parma, Villarreal 
Yaşı: 25