'Beni de tanıştır karıcım'
Saba Tümer, sabah programına Sensation White İstanbul etkinliği çerçevesinde ülkemize gelen dünyaca ünlü Victoria's Secret meleği Doutzen Kroes'i konuk etti
 Tümer, canlı yayından sonra kuliste Kroes ile fotoğraf çektirerek, twitter sayfasından paylaştı. Tümer, paylaştığı fotoğrafın altına, "İnsan boşuna Victoria's Secret mankeni olmuyor. Ben bu kadar güzel ve şeker kadın görmedim" notunu düştü.
 Tümer'in bu yorumuna bir dönem adı aşk dedikodularına karıştığı Mehmet Aslan'dan ilginç bir yorum geldi. Aslan, Tümer'den "Benimle de tanıştırır mısın karıcım bir zahmet" ricasında bulundu. Hemen cevap veren Tümer, "Tabii ki bebeğim, dün söylediğime istinaden mi bunu yazdın" diyerek kafa karıştırdı. Son olarak Aslan, "Hayır tatlım içimden geldi" diyerek yanlış anlamamasını söyledi.