325+79
Filipinler'de taş üstünde taş bırakmayan Bopha tayfunu geride 325 ceset bıraktı.
 Sekiz eyalette can kayıplarının meydana geldiğini belirten sivil savunma dairesi yetkilileri, 79 kişinin de kayıp olduğunu açıkladı. Daire başkanı Benito Ramos, 'Ölü sayısının artması bekleniyor. Çünkü kayıplara ulaşmamız zor görünüyor' dedi. Ülkeyi saatte 210 kilometre hızla vuran tayfunda en büyük dramlardan biri de Compostela Valley eyaletinde yaşandı. Bölge sakinlerinin sığındığı bir okulu sel sularının basması sonucu 184 kişi öldü.
  