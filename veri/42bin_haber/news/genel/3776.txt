Kurtulan 3 Türk bugün dönüyor
Cezayir ordusunun başarısız operasyondan önce bir fırsatını bulup kaçmayı başaran 3 Türk vatandaşı Murat Varlık, Cihan Aydar ve Görkem Taşçının bu ülkeden güvenli bir şekilde çıkarılarak Sicilyaya götürüldükleri bildirildi.
Dün geceyi Palermoda geçiren 3 Türkün bugün Roma üzerinden Türkiyeye getirilmeleri bekleniyor. Diplomatik kaynakların aktardığı bilgiye göre kaçış öyküsü filmleri aratmıyor.  Buna göre Türkler, operasyon sürenken bir fırsatını bulup, kaçmayı başardı. Türklerden biri,  Türkiyedeki bir yakınına SMS atarak sağ olduklarını ve durumun Cezayir Büyükelçiliğine bildirilmesini istedi. Türkler yerleri belli olmasın diye daha sonra cep telefonlarını kapadı. Cezayir Büyükelçiliğinin Cezayir Ordusu ile sağladığı irtibat sonucu, 3 Türk Cezayir güvenlik güçlerine ulaşmayı başardı ve güvenli bir yere getirildi. Görkem Taşçının çalıştığı Amerikan şirketi, Cezayire uçak gönderdi ve üç Türk,  Silcilyanın Palermo kentine götürüldü. Roma Büyükelçisi Hakkı Akil, Hürriyete, Vatandaşlarımızla sürekli irtibat halinde kaldık. Ailelerine sağ olduklarını bildirdik dedi. 
Yaşadığımız için şanslıyız 
Cezayirin ENTV haber kanalı, kurtarılan ve hastanede tedavi edilen rehinelerle röportajlar yaptı. Birçok rehinenin ciddi yaralandığı ve sedyelerde tedavi olduğu videoda görülüyor. Durumu iyi olan ve ismi verilmeyen biri ise Türkiyedeniz. İkimiz de bir Fransız-Amerikan şirketinde çalışıyoruz. Herşey yolunda. Cezayir ordusuna ve hastane çalışanlarına teşekkür ederiz. Bize çok iyi baktılar. Hayatta kaldığımız için şanslıyız dedi. Cezayir ordusunun nasıl müdahale ettiği sorusuna ise hafifçe gülerek Biraz gürültülüydü. Biz odalarımızda kaldık, o yüzden olanları sadece duyduk. Ama bizi kurtardılar. Onlara teşekkür ederiz yanıtını verdi.