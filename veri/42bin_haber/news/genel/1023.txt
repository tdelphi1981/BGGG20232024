Kıpti patriği kuradan çıktı
Kıpti Ortodoks Kilisesi'nde ölen 3. Şenuda'dan boşalan patriklik makamına 60 yaşındaki Tavadros geldi.
 Mısır'ın başkenti Kahire'deki katedralde düzenlenen ayinde, Tavadros'un da aralarında bulunduğu üç rahibin isimlerinin yazılı olduğu kağıtlar billur bir kaseye konuldu. İsimlerden biri gözü bağlı bir çocuk tarafından kaseden çekildi ve böylece Kıptilerin yeni patriği belirlendi. Mart ayında 88 yaşında hayatını kaybeden 3. Şenuda, Kıpti Kilisesi'ni 40 yıl boyunca yönetmişti.