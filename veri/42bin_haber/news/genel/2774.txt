Bir firma itiraz etti, okul sütü ihalesi iptal
Gıda, Tarım ve Hayvancılık Bakanlığı Okul Sütü İhalesinin iptal edildiğini açıkladı.
Okul Sütü Programı Kapsamında UHT İçme Sütü Mal Alım İhalesi, 6 firmanın katılımı ile 20 Aralık tarihinde yapılarak onaylanmıştı. 
Ancak ihalenin Güneydoğu Anadolu ve İç Anadolu Bölgesi kısmına teklif veren firmalardan birinin yaptığı itirazı değerlendiren Bakanlık, itirazı yerinde ihalenin tümünü iptal etti.  
Bakanlık, yaptığı açıklamada, ihalenin yasanın ilgili maddesine göre en kısa süre içerisinde yeniden yapılacağını ve okul sütü dağıtımının, önceden planlandığı şekilde 2012-2013 eğitim öğretim döneminin 2. yarı yılında başlayacağını duyurdu.  
İtirazı yapan firmanın Denizlili Aynes olduğu öğrenildi. Aynes ihaleye teklif vermiş ancak kazanamamıştı. 
  OKUL SÜTÜ İHALESİ ONAYLANDI