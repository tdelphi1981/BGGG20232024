TÜBİTAKtan düşük kalori onayı
FAST-FOOD (Hızlı gıda) sektörünün önde gelen markalarından McDonalds, ürünlerinin iddia edildiği kadar yüksek kaloriye sahip olmadığını göstermek için ünlü şef Tolga Atalay ile deneysel bir çalışmaya imza attı.
Menülerinin, pek çok restoranda tabakta gelen bir öğünden çok daha düşük olduğunu savunan McDonalds Genel Müdürü Dilek Başarır, 2003 yılından bu yana, sattığımız bütün ürünlerin kalorisini, TÜBİTAK onayıyla açıklıyoruz. Bugün bir restoranda yediğiniz salata size masum görünse de kalorisi çok yüksek olabiliyor. Herkes kalorisini açıklasa gerçekler ortaya çıkar diye konuştu.   
MCBEEFY ORTADOĞU YOLCUSU 
Marka imajını kuvvetlendirmek için 1 yıldır ünlü şef Tolga Atalay ile çalışarak, McDonalds menülerinden esinlenerek ortaya çıkarılan normal bir menünün, çok daha yüksek kalorili olduğunu kanıtladıklarını anlatan Dilek Başarır, Türk tüketicisinin damak tadına uygun ürünler geliştirdiklerini söyledi. McDonalds Türkiye tarafından geliştirilen soğan ve kimyon aromasının bol olduğu McBeefynin Ortadoğu ve Asya pazarlarından da büyük ilgi gördüğünü ve yakın zamanda bu bölgelerde de satışına baaşlayacağını anlattı. Başarır McDonalds Türkiyenin, küresel şirket içinde en yenilikçi 3 ülkeden biri olduğunu kaydetti.   
YÜZDE 30 BÜYÜYECEK 
2012 yılında başlattıkları McD Caffee şubelerinin de etkisiyle 2012 yılını yüzde 30 oranında büyümeyle kapattıklarını anlatan Dilek Başarır şu bilgileri verdi: 2013 yılında da aynı oranda büyüme hedefliyoruz. Geçtiğimiz yıl 207 restoran ve 5 bin çalışana ulaştık. Bu yıl da en az 34 restoran açıp 1000 kişilik ek istihdam sağlayacağız. Başarır ayrıca, Taksim Meydanında gerçekleştirilen çevre düzenleme çalışmaları nedeniyle buradaki McDonaldsın şubesinin kapatıldığını ve önümüzdeki dönemde ne olacağını henüz bilmediklerini ifade etti.