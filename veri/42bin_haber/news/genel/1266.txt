Saran Online Ajansspor.com'u 'transfer ediyor'
Saran Online, ilk büyük internet sitesi satın alımını Ajansspor.com ile yapıyor.
 2001 yılında Türkiye'nin ilk bağımsız spor sitelerinden biri olarak kurulan Ajansspor.com, 11 yıllık yayın hayatında 20'den fazla habercilik ödülü kazandı. Ajansspor.com, Fatih Terim'in AC Milan'dan ayrılması, Aragones ve Güiza'nın Fenerbahçe'ye transferi gibi haberleri Türk spor kamuoyuna ilk olarak duyuran site olarak tanınıyor. Türk televizyonlarında yer alan spor programlarının yüzde 64'ünün yayın haklarına sahip olan ve sektörde 20 yıllık deneyim ile pazar lideri konumunda bulunan Saran Holding, Saran Online ile de internet mecraları ve teknoloji alanlarına yatırım yapıyor.