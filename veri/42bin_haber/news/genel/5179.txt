Bülent Ersoy'dan Çinçila kürk yorumu
Hayvanseverlerin tepkilerine rağmen kürkten vazgeçmeyen Bülent Ersoy gerekçesini şöyle anlattı: Allah insana faydası olsun diye yaratmış. Bunu giydim diye hayvan düşmanı değilim
 Hakan UÇ / Magazin  
 Her dönem pahalı mücevherleriyle adından söz ettiren Bülent Ersoy, şimdilerde kürkleriyle hayvan hakları savunucularının kadrajında. Diva, önceki gün de Nişantaşı'nda fiyatı yaklaşık 300 bin dolar (yaklaşık 530 bin TL) olan Çinçila kürküyle görüntülendi.  
 'KENDİMİ ALAMIYORUM' 
 HAVUZLU villa değerindeki kıyafeti için, "Türkiye'de bir tek bende var" diyen Ersoy ardından da şunları söyledi: 
 Allahü Teala yarattıklarının içerisinde en çok insanoğlunu seviyor. İnsanoğluna faydası olsun diye etinden, sütünden, gücünden, tüyünden, derisinden istifa etsin diye yaratmış. Ben bunu giyiyorum diye hayvan sevmiyor değilim. Benim de iki köpeğim vardı, ama bunu giymekten kendimi alıkoyamıyorum.  
 'Müdire Hanım gibi, ama çok şefkat dolu' 
 BÜLENT Ersoy, geçen haftalarda 20 bin TL'lik kürk aldığı iddialarını yalanlamayarak hayvanseverleri kızdıran Hülya Avşar'a da sahip çıktı. Diva, şunları söyledi: Hülya Hanım'ın kürk giymesi hayvan sevmediği anlamına gelmez. Şefkat dolu biridir. Bakmayın siz onun müdire hanım hallerine... 
 O çocuk için açık çek verir, kefil olurum 
 Öncekİ haftalarda düzenlenen uyuşturucu operasyonunda gözaltına alınan Çağatay Ulusoy'la ilgili konuşan Ersoy, ünlü oyuncuya da destek verdi: O kapıcılı filmde oynayan çocuk... Gördüğüm kadarıyla temiz, efendi biri. Kim vurduya gitti gibi geliyor. O çocuk için açık çek verir, kefil olurum...  
 Etinden, tüyünden, perdelemesinden!  
 Kürk hayvanları için, 'Allah, etinden, sütünden, tüyünden faydalanalım diye yaratmış' diyen Bülent Ersoy, bu fayda yelpazesini genişletti. Nusr-Et Steakhouse'da akşam yemeği yiyen Diva, çıkışta görüntülenmek istemeyince devreye pahalı kürkü girdi. Sanatçının yardımcısı, servet değerindeki kürkü siper ederek basın mensuplerının görüntü almasını engellemeye çalıştı.  
 l Kürk yapımında kullanılan Çinçila, yün tavşanı ailesine mensup Kuzey Amerika kökenli küçük bir kemirgen. 
 l Çinçila kürkü, en fazla kıl yoğunluğuna sahip yumuşak kürk olarak biliniyor. 
 l Türkiye'de 100 bin ila 300 bin dolar arasında satılıyor.   