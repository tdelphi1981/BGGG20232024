Minikler çantadan kurtuldu
Dijital devrim öğrenciyi çantadan kurtaracak... Akıllı tahtaların kullanılmasıyla başlayan değişiklik, hükümet tarafından 4 yıllık sürede tüm okullara dağıtılması planlanan tablet bilgisayarlarla hız kesmeden devam edecek.
 ZAMBAK Yayınları da tablet bilgisayarların yaygınlaşmaya başlamasıyla birlikte öğrencilerin okula kitap taşımasına gerek duymayacağı TEDES projesini geliştirdi. Tüm ilköğretim kitaplarının bütün olarak hazırlandığı projede her konu için animasyon, video ve deney gibi görsel materyallerle projeyi zenginleştiren Zambak Yayınları böylece öğrencilerin okuduğu ve anlamaya çalıştığı yazılı bilgileri görsel olarak da zenginleştirerek bilginin pekişmesine yardımcı olacak. 
 KİTAPLAR 'PARÇA'LANIYOR
 KİTAPLAR küçük konulara ayrılarak öğrencilerin bütün yerine parçaları anlamasını ve böylece bilgiyi konu sonlarında çözeceği testlerle pekiştirmesini sağlayacak olan TEDES Projesi aynı zamanda dizüstü ve masaüstü bilgisayarlarda da kullanılabilecek. 
 İSTİHBARAT