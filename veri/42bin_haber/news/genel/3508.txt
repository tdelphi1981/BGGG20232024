Kandil'e gece yarısı baskını
Türk Silahlı Kuvvetleri'nin Kuzey Irak'ta yürüttüğü sınır ötesi operasyonlar sürüyor. PKK kamplarına yönelik önceki gün saat 11.00 sıralarında başlatılan sınır ötesi hava harekatı gece saatlerinde de devam etti.
 DİYARBAKIR'daki 2'inci Taktik Hava Kuvvet Komutanlığı 8'inci Ana Jet Üssü'nden dün saat 23.00 sıralarında 4 uçak 'acil' kodlu emirle havalandı. Hakkari üzerinden Irak'ın kuzeyine geçen 4  F-16 savaş uçağı, Kandil Dağı bölgesine yöneldi. 
 YAKLAŞIK 1 saat süren operasyon sonucunda Kandil Dağı ve çevresinde bulunan toplam 12 hedefin bombalandığı belirtildi.
 BOMBARDIMANDA, PKK'lılar tarafından kış üslenmesi için hazırlanan sığınaklar hedef alındı. Operasyona katılan uçakların saat 00.30 sıralarında üslerine döndü.