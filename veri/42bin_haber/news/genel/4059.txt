İsveç böyle yolsuzluk görmedi
Turkcell'in sorunlu ortaklarından TeliaSonera'nın başı fena dertte... Temyiz Mahkemesi'nin geçtiğimiz hafta aldığı 'Davayı İsveçli mahkemeler yürütecek' kararının ardından ilk somut adım geldi. İsveç mahkemesi Takilant'ın 277 milyon $'lık hesabını dondurdu. Bu İsveç tarihinde bugüne kadar dondurulan en 'dolgun' hesap. Şimdi herkes mahkemenin kararını bekliyor
 Özbekistan'daki rüşvet skandalıyla sarsılan TeliaSonera artık yolun sonuna geldi... Son olarak İsveç Mahkemesi TeliaSonera'nın rüşvet iddialarında adı geçen ve Gülnara Karimova'nın kontrolünde olduğu iddia edilen Takilant'ın 1.8 milyar kron yani 277 milyon dolarlık banka hesabını dondurdu. Haber İsveç gündemine de bomba gibi düştü. Söz konusu kararın dayanağı ise ülkedeki Svea Temyiz Mahkemesi'nin 16 Ocak'ta verdiği karar. Peki bu karar neydi? Takilant yöneticileri davanın İsveç'i ilgilendirmediğini savunurken, konuyla ilgili İsveç mahkemelerinin de hükümlerinin geçersiz olduğunu belirtmişti. İsveç Temyiz Mahkemesi ise verdiği kararda, şüphelilerin İsveç'e hiçbir zaman adım atmamış olsalar da yine de söz konusu davanın İsveç'i ilgilendirdiğine karar vermiş ve mahkemeyi şirketin yöneticileri hakkında tutuklama emri çıkartmak ya da şirketin banka hesaplarını dondurma konusunda tam yetkili kılmıştı. Temyiz Mehkemesi bu kararı verirken, gerekçe olarak da Takilant'a yapılan ve iddialarda 'rüşvet' olarak geçen ödemelerin TeliaSonera'nın İsveç'teki hesaplarından yapılmış olmasını göstermişti. 
 
 30 MİLYON DOLARA EK
 İSVEÇ'te bugüne kadar 1.8 milyar kron yani 277 milyar dolarlık bir hesap dondurulmamıştı. Bu anlamda da İsveç tarihinin rekoru kırıldı. Aynı şekilde soruşturmanın başladığı dönemde Nordea Bank'ta bulunan 200 milyon kronluk (30 milyon dolar)  Takilant hesabı da dondurulmuştu.
 KANIT E-POSTADA SAKLI
 GEÇTİĞİMİZ günlerde konuyla ilgili bir haber yayımlayan Radio Free Europe da mahkeme dosyalarına yeni belgelerin girdiğini ve TeliaSonera'nın artık işinin çok zor olduğunu yazmıştı. Radio Free Europe'un haberinde şu ifadeler kullanılmıştı: İsveçli savcılarca teslim edilen dokümanlarda TeliaSonera'nın 2007 yazışmaları yer alıyor. Yazışmalarda yöneticiler, yönetici elitlerle 'çeşitli kanallar' oluşturmaktan da bahsediyor. Bu kanallar içinde Kerimov'ın 1 numaralı kızı Gülnara Kerimova ve onun telekom çalışanlarıyla ile toplantı yapmak da bulunuyor.
 Arap Baharı devede kulak!
 ÖZBEKİSTAN'daki rüşvet iddialarını gündeme getiren ilk haber kuruluşu olan 'Uppdrag granskning' geçtiğimiz aylarda, soruşturmanın büyüklüğü hakkında ilginç ifadeler kullanmıştı: 'Bugüne kadar İsviçre ve İsveç'te yapılan soruşturmalarda milyonlarca dolarlık hesap ele geçirildi. Soruşturma kapmasında dondurulan hesapların büyüklüğü de Arap Baharı'nda dondurulan hesapların büyüklüğünü geçti...'
 ABD: 'Soyguncu Baron'
 RADIO Free Europe şöyle devam ediyor: 'ABD diplomatik telegraflarında 'soyguncu baron' olarak anılan Cumhurbaşkanının kızının ülkeye gelmek isteyen yerel ya da yabancı şirketleri haraca bağlayarak uzun zamandır ailenin para makinesi gibi davrandığı sanılıyor. Gülnara Kerimova'nın gizli servetinin trilyonlarla ölçüldüğü söyleniyor.
 Nasıl gelişti?
 l ŞİRKET 2007'de Ucell isimli şirketin hisselerini satın alarak Özbekistan'a girdi. 
 l FAKAT Ucell'in 3G lisansı bulunmuyordu. 
 l ÖZBEK yasalarına göre hükümet, lisansları bir şirkete 'paralı ya da parasız' devretmekteki tek yetkili kurum. 
 l TELIASONERA 3G lisansı olan ve Gibraltar'da kurulu Takilant Ltd.'nin kapısını çaldı. 
 l 2008'DE bu şirkete 320 milyon dolar para aktarıldı. 
 l YANİ TeliaSonera, lisans yetkisi olmaya bir offshore şirkete, 320 milyon dolar ödedi. 
 l BU şirketin patronu Ermenistan doğumlu Gayane Avakyan isimli genç bir kadın. 
 l ÖZBEKİSTAN onu, İslam Kerimova'nın büyük kızı Gülnara Kerimova'nın sağkolu olarak tanıyor.
  