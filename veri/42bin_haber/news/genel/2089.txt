Okulda genel cerrahi profesörü kalmadı!
Sakarya'da genel cerrah krizi...
 Sakarya Üniversitesi Genel Cerrahi Anabilim Dalı'nda kadrosu bulunan 5 profesörün tamamı, şehir dışında başka kurumlarda görev yapıyor. Kadrosu Sakarya'da olmasına rağmen genel cerrahi profesörlerinden ikisi Ankara'da, ikisi İzmir'de biri de Erzincan'da görevli.  Üniversite bir kişilik daha profesör kadrosu açınca ise tepkilere neden oldu. Konuyu gündeme taşıyan Türk Tabipleri Birliği (TTB) Genel Sekreteri Bayazıt İlhan, '5 tane profesör üniversiteye uğramadan sadece kadro sahibi olurken, üniversite altıncı kadroyu açıyor. Bu uygulama bilime, akademinin saygınlığına ve Türkiye'deki tıp ortamına zarar veriyor' dedi. Sakarya Üniversitesi Rektörü Prof. Dr. Muzaffer Elmas ise, konuya ilişkin soruları yanıtsız bıraktı. Doruk ÇAKAR / ANKARA