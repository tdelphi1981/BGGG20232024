Birkaç kez kullandım pişmanım
İstanbul polisinin düzenlediği uyuşturucu operasyonunda ilginç detaylar...
 ÖNDER ŞUŞOĞLU
 Gözaltına alınan ünlülerin evlerinde bulundurdukları uyuşturucuyu polise kendilerinin teslim ettiği ortaya çıktı. 
 POLİS baskında uyuşturucu madde bulamadı. Ancak bazı şüpheliler sakladıkları uyuşturucuları polise teslim etti.
 ÖZÜR DİLİYORUM
 ZANLILARDAN ünlü oyuncu Çağatay Ulusoy, polisteki ifadesinde pişman olduğunu söyledi. Genç oyuncu 'Sadece birkaç kez kullandım. Pişmanım. Tüm sevenlerimden özür diliyorum. Bir daha böyle bir acıyı kendime de aileme de yaşatmayacağım' şeklinde ifade verdi.
 ESKİ Türkiye güzeli ve oyuncu Gizem Karaca da bir-iki defa uyuşturucu aldığını ve çok pişman olduğunu söyledi. 
 MENAJER Selin Boronkay'ın ise ifade öncesi polise '38 seneden beri cemiyet hayatının içindeyim. İlk defa uyuşturucu aldım. Ama ilk seferinde de size yakalandım' dediği öğrenildi.
 Serbest bırakıldılar
 'TORBACI' tabir edilen 19 satıcının da gözaltına alındığı operasyonda gözaltına alınan 34 kişi dün savcılığa sevk edildi. ÇAĞATAY Ulusoy, Gizem Karaca, Yusuf Hasan Akgün ve Ayşe Selin Boronkay'ın da aralarında olduğu 15'i sorgunun ardından serbest bırakıldı.