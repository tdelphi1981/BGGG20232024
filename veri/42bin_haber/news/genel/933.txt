Paranın yüzde 75'i hammaddeye gitti
İhracatın geçen yılın aynı dönemine göre yüzde 13.7 artışla 113 milyar dolar düzeyinde gerçekleştiği 2012 yılının ilk 9 ayında, Türkiye’nin hammadde ithalatı yüzde 0.6 oranında artışla 131.4 milyar dolar oldu. Türkiye’nin toplam ihracatı, hammadde ithalatının yüzde 86’sını karşılarken, 176.5 milyar dolar düzeyinde gerçekleşen ithalatın yüzde 74.5’ini hammadde ithalatı oluşturdu.
 Türkiye’nin hammadde ithalatı 2012 yılı Ocak-Eylül döneminde geçen yılın aynı dönemine göre yüzde 0.6 oranında artışla 131 milyar 426 milyon dolara ulaştı. Bu yılın ilk 9 ayında yüzde 13.7 oranında artışla 113 milyar 23 milyon dolara yükselen Türkiye’nin toplam ihracatı, hammadde ithalatının yüzde 86’sını karşıladı. 176 milyar 500 milyon dolar düzeyinde gerçekleşen ithalatın yüzde 74.5’ini ise hammadde ithalatı oluşturdu.
 ANKA’nın Türkiye İstatistik Kurumu’nun (TÜİK) verilerine göre; Türkiye 2012 yılının ilk 9 ayında geçen yılın aynı dönemine oranla yüzde 2.9 azalışla 176 milyar 500 milyon dolar düzeyinde ithalat yaptı. Bunun 24 milyar 807 milyon dolarını yatırım malları, 19 milyar 459 milyon dolarını tüketim malları, 131 milyar 426 milyon dolarını ara malları (hammadde) ithalatı oluşturdu. Yatırım malları ithalatı Ocak-Eylül döneminde geçen yılın eş dönemine oranla yüzde 11.2, tüketim malları ithalatı yüzde 13.5 oranında gerilerken, hammadde ithalatı yüzde 0.6 oranında artış gösterdi. İlk 9 ayda diğer mallar ithalatı ise geçen yılın aynı dönemine göre; yüzde 38.8 artışla 809 milyon dolar oldu. Bir başka ifadeyle toplam ithalatın yüzde 74.5’ini hammadde, yüzde 11’ini tüketim malları, yüzde 14.1’ini yatırım malları, yüzde 0.5’ini diğer mallar ithalatı oluşturdu.
 -İHRACATIN HAMMADDE İTHALATINI KARŞILAMA ORANI YÜZDE 86-
 Türkiye’nin 2012 yılı Ocak-Eylül döneminde gerçekleştirdiği 113 milyar 23 milyon dolarlık ihracat bu dönemdeki hammadde ithalatının yüzde 86’sını karşıladı. Ocak-Eylül döneminde ihracatın 176 milyar 500 milyon dolar düzeyindeki ithalatı karşılama oranı ise geçen yılın aynı dönemine göre 9.3 puan artarak, yüzde 64 düzeyinde gerçekleşti.
 /**
 İhracat ve hammadde ithalatı
                               İhracatın    
          Hammadde             Ham. İthal.  
          İthalatı   İhracat   Karşılama    
 Yıllar   (milyar$)  (milyar$) Oranı (%)    
 1996        29.1      23.2      79,8        
 1997        32.1      26.3      81,8
 1998        29.9      27.0      90,2
 1999        26.9      26.6      99,0
 2000        36.0      27.8      77,1
 2001        30.3      31.3     103,4
 2002        37.6      36.1      95,8
 2003        49.7      47.3      95,0
 2004        67.5      63.2      93,5
 2005        81.9      73.5      89,7
 2006        99.6      85.5      85,9
 2007       123.6     107.3      86,8
 2008       151.7     132.0      87,0
 2009        99.5     102.1     102,6
 2010       131.4     113.9      86,6
 2011       173.1     135.0      77,9
 2012
 Ocak-Eylül 131.4     113.0      86,0      
 **/
 -SANAYİ İÇİN İŞLEM GÖRMÜŞ HAMMADDE İTHALATI 56.2 MİLYAR DOLAR- 
 2012 yılı Ocak-Eylül döneminde hammadde kapsamında sanayi için işlem görmemiş ürün ithalatı yüzde 3.3 azalışla 11 milyar 838 milyon dolara gerilerken, aynı ürünlerin ihracatı ise yüzde 1.6 artarak 3 milyar 55 milyon dolar oldu. Anılan dönemde sanayi için işlem görmüş ürün ithalatı yüzde 3.7 azalarak 56 milyar 197 milyon dolara gerilerken, ihracatı yüzde 32 artarak 44 milyar 877 milyon dolara ulaştı. İşlem görmemiş yakıt ve yağ ithalatı yüzde 0.9 artarak 909 milyon dolara yükselirken, ihracatı yüzde 121.4 oranında artışla 177 milyon dolar oldu. Yatırım mallarının aksam ve parçalarının ithalatı yüzde 2.6 azalarak 7 milyar 939 milyon dolara inerken, ihracatı ise yüzde 2.8 artışla 3 milyar 349 milyon dolar oldu. Taşımacılık araçlarının aksam ve parçaları ithalatı yüzde 10 azalışla 8 milyar 437 milyon dolar, esası yiyecek ve içecek olan işlenmemiş hammadde ithalatı yüzde 17.4 azalışla 2 milyar 825 milyon dolar, esası yiyecek ve içecek olan işlenmiş hammadde ithalatı yüzde 18 artışla 1 milyar 589 milyon dolar, işlem görmüş diğer yakıt ve yağlar ithalatı yüzde 5.9 artışla 13 milyar 32 milyon dolar oldu.
 -TAŞIMACILIK HARİÇ YATIRIM MALLARI İTHALATI 24.8 MİLYAR DOLAR- 
 Türkiye’nin yatırım malı ithalatının 2011 yılının aynı dönemine göre yüzde 11.2 oranında azalışla 24 milyar 807 milyon dolar olduğu 2012 yılı Ocak-Eylül döneminde, ihracatı ise yüzde 3.7 azalışla 10 milyar 109 milyon dolara geriledi. Bu dönemde taşımacılık araçları hariç yatırım malları harcamaları için yapılan ithalat yüzde 8.6 azalarak 20 milyar 251 milyon dolara gerilerken, ihracatı yüzde 6.3 artarak 6 milyar 15 milyon dolara yükseldi. Sanayi ile ilgili taşımacılık araç ve gereçleri ithalatı yüzde 21.3 azalışla 4 milyar 555.5 milyon dolar, ihracatı yüzde 15.5 azalarak 4 milyar 95 milyon dolar oldu.
 ANKA
  