Eşyalarımı kardeşim bile kullanamaz
Ünlü şarkıcı Emel Sayın'ın başı hizmetlisiyle dertte. Saniye Ç., 3.5 yıldır Emel Sayın'ın evinde hizmetli olarak çalışıyordu.
 Son zamanlarda eşyalarını bulamayan sanatçı Saniye Ç.'den şüphelendi. En son 4 Ocak'ta Sayın, hizmetçisini yeğeninin evine bıraktı. Aynı gün yeğeni, Sayın'ı arayarak evdeki çantasının ve yüzüğünün yerinin değiştirildiğini ve eşyalarının kullanılmış olduğunu, bazı eşyalarının ise kayıp olduğunu söyledi. Hizmetlinin alt katta kaldığı odası aranınca sanatçıya ve yeğenine ait eşyalar bulundu. Önceki gün görülen duruşmada Emel Sayın 'Maddi zararım 10 bin liranın üzerinde. Öz kızım dahi olsa bazı şeyler için izin olmaz.  Benim kullandığım bir eşyayı, kardeşim dahi bana sormadan kullanamaz' dedi. Mahkeme, şüpheliye 1 yıl 1 ay 22 gün hapis cezası verdi. Ardından sanığın bu cezasını hükmün açıklanmasının geri bırakılmasına çevirdi. Hilal YILDIRIM
  