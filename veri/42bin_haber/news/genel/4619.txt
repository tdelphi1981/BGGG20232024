Para Ruslara hisse Türklere
İngiliz yüksek mahkemesi Privy Council, 6 yıldır süren Turkcell davasında önemli bir karara imza attı. Karar iki ortak tarafından Bizim lehimize diye yorumlandı. Mahkeme, Çukurova Holdingin Altimonun elindeki yüzde 13.81lik rehin hisseyi uygun koşulları sağlarak geri alabileceğini açıkladı.
MOBİL telekomünikasyon sektörünün lideri Turkcell, büyük ortakları Çukurova Holding ve Rus Altimo ile yaşanan krizde sona yaklaştı. İngiliz yüksek mahkemesi Privy Council, dün verdiği kararla iki tarafı da memnun etti. Ayrı ayrı açıklama yapan ortaklar mahkeme kararının kendi lehine olduğunu savundu. Mahkeme ise Çukurovanın Altimo ile 2005 yılındaki kredi anlaşmasında temerrüde düştüğünü kabul etti.  Altimonun o dönem hisselere el koymasının haklı olduğunu ancak borcunu geri ödemesi durumunda Çukurovanın hisselerini geri alabileceğini açıkladı. 
Privy Council, Çukurova Grubu ile Rus Altimo arasındaki, Turkcelldeki yüzde 13.81 hissenin sahipliğine ilişkin kararını dün öğle saatlerinde açıkladı. Hükümetin de yakından takip ettiği davada Mahkeme, ortaklık yapısına ilişkin Altimo lehine görüş bildirirken, Çukurova Grubu için de temerrüt durumunun oluştuğunu belirtti. Privy Council, Altimonun Turkcell hisselerine el koyma hakkına sahip olduğunu ancak Çukurovanın koşulları karşılayıp krediyi geri ödemesi durumunda hisselerini geri alması için olanak tanınmasını da kararlaştırdı. Mahkeme hisselerini geri alma fırsatı verecek hükmü belirlemek için yeterli bilgiye sahip olmadığını, bu nedenle taraflardan daha fazla bilgi istediğini, daha sonra bir karar daha alacağını açıkladı. 
ÇUKUROVA: KARAR BİZİM LEHİMİZE 
Çukurova Grubu, Turkcellin hisse davasına ilişkin kararın kendileri lehine çıktığını belirterek, Londradaki Birleşik Krallık Yüksek Mahkemesinin (Privy Council) Turkcellde ortak hakimiyet hakkı veren hisselerin mülkiyetine dair Çukurova Grubu ile Rus Alfa Grubu arasında yaklaşık 6 yıldır devam eden davada nihai kararını Çukurova lehine verdi denildi. 
Gruptan yapılan açıklamaya göre, Mahkeme hisseler üzerindeki rehnin çözülmesinin nihai şartlarını henüz belirlemedi. Privy Council, ayrıca kararında, Alfanın 2005 yılındaki kredi işlemine söz konusu Turkcell hisselerini ele geçirme amacıyla girdiğini ve Çukurovanın krediyi geri ödemesini engellemek için bilinçli olarak adımlar attığını da teyit etti. 
SPK, erken gelen açıklamayı inceleyecek 
MAHKEMEnin kararına iki saat kala Rus Altimodan gelen karar lehimize açıklaması piyasaları karıştırdı. 12.10dan açılan Turkcell hisseleri 11.70e kadar geldi. Saatler 12yi gösterdiğinde Altimo açıklamasını geri çektiğini duyurdu. Altimo Türkiye Başkan Yardımcısı Mustafa Kıral, mahkemeden elerine ulaşmış resmi bir açıklamanın olmadığın belirtti. Bu açıklamalar ile kapanışta Turkcell hisseleri 11.90 TL seviyesinden ilk yarıyı tamamlamış oldu. SPKnın hisseleri hareketlendiren bu açıklamanın ardından bir inceleme başlatacağı öğrenildi. Kurulun kararıyla birlikte şirketin kusurlu bulunması durumunda bir ceza çıkabileceği konuşuluyor.  
Altimo: Noktadan önce son virgül 
İNGİLİZ Tahkim Mahkemesinin Turkcell davasında aldığı kararın ne anlama geldiğini Hürriyete değerlendiren davacı Rus Altimo şirketi Başkan Yardımcısı Yevgeniy Dumalkin, Bugünkü karar Turkcell davasında noktadan önce son virgül niteliği taşıyor açıklamasını yaptı. İngiliz Tahkim Mahkemesinin kararı açıklanmadan önce Altimo tarafından kamuya Biz kazandık şeklinde bir bildiri yapılmadığını, bu tür söylentilerin kötü emelli kişiler tarafından üretildiğini de belirten Dumalkin, Davayla ilgili ilk ve tek resmi açıklamamızı size yapıyorum ifadesinden sonra şunları söyledi: 
İngiliz Privy Council mahkemesi Cukurovanın Altimo ile yapmış olduğu kredi sözleşmesinin ihlal edilmiş olduğunu ve Altimonun Turkcell hisselerine haciz konma hukı bulunduğunu karara bağlamıştır. Privy Consil ayrıca Çukurovanın Altimoyu kötü niyetli hareket etme suçlamasını delilsiz iddia bulduğu için reddetmiştir. Mahkeme ayrıca  kredi karşılığında hisse teminatını hassas bir konu olduğunu karara bağlayarak, Çukurova hisselerine haciz konulması sürecinin ayrı bir davada ele alınmasını hükmetmiştir. Böylece mahkeme Çukurova grubuna Altimodan aldığı milyarlık krediyi son defa ödeme fırsatı tanımış oluyor
Altimonun mahkeme kararıyla belirlenen hukuk sürecini takıp edeceklerini ve kredi borcu karşılığı hisse devrinde ısrar edeceklerini de açıklamasında vurgulayan Dumalkin, Bizi erken zafer kutlamakla suçlayanlar, Çukurovanın mahkeme kararını kendi zaferi gibi göstermeye çalışmasına dikkat etsinler. Ortada Çukurovanın zafer ilan etmesine neden olan bir durum yok. Tam tersi Turkcell davasında noktadan önce konmuş son virgül var şeklinde konuştu. / Nerdun HACIOĞLU 
BTK: Kontrol değişmediği sürece karışmayız 
BTK, mahkeme toplanmadan bir gün önce yaptığı açıklamada Son sözü biz söyleriz derken kararın ardından resmi bir açıklama yapmadı. Kaynaklar, açıklamanın genel görüşü yansıttığını belirterek, Kontrol unsuru değişmediği sürece devreye girmeyeceğiz dediler. Yönetim yapısını belirleyen kontrol unsurunun değişmesi halinde Kurula resmi bildirim yapılması gerektiğini anlatan kaynaklar, Mevzuatlar ortada. Bir değim yaşanırsa bildirilmek zorunda görüşünü bildirdiler. Devlet kurumlarının Turkcellin piyasa değerini doğrudan etkileyen yönetimle ilgili sorumluğunun startejik nedeninin yanısıra bir nedeni de şirketin yaklaşık 17 yıl sonra devlete idae edilecek olması. 25 yıllık imtiyaz sözmeşmesinin süresinin dolmasının ardından,  firmalar, abonelerini, numaralarını, frekanslarını, çalışan sistem ve tesislerini devlete iade edecek.