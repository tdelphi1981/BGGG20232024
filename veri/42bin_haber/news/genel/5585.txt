Hamile Düşes'e fotoğraf şoku
Bebek heyecanı yaşayan İngiliz kraliyet ailesinin iki genç üyesi yeni bir fotoğraf kriziyle karşı karşıya.
İtalyan dergisi Chi, şu sıralar  Karayip adası Mustique'de tatilde olan Prens William ile hamile eşi Cambridge Düşesi Catherine'in deniz kenarında çekilen fotoğraflarını yayınlamayı planladığını duyurdu. 
DAHA ÖNCE ÜSTSÜZ FOTOĞRAFLARI OLAY OLMUŞTU 
Fotoğraflarda mavi bir bikini giyen Düşes'in karnının belirginleştiği dikkat çekiyor.. 
Paparazzilerin girmesinin yasak olduğu ve yoğun güvenlik önlemi alınan adada hamile Düşes'in bikini fotoğraflarının kim tarafından çekildiği bilinmiyor. Fotoğrafların Chi dergisinin yarı çıkacak sayısında yayınlanması bekleniyor. 
St. James Sarayı ise derginin fotoğrafları yayınlayacak olmasından üzüntü duyduğunu belirterek bunun çiftin özel yaşamının ihlali olduğunu açıkladı. 
  
 