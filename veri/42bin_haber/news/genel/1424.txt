11 ilde düzenlenen operasyonda 33 kişi gözaltına alındı
Gaziantep merkezli 11 ilde düzenlenen operasyonda Kaçakçılık, sahtecilik ve dolandırıcılık yaptığı iddiasıyla 33 kişi gözaltına alındı. Vurgunun boyutu 708 milyon lira olarak açıklanıyor. Gözaltına alınan isimler arasında dev boya firması sahipleri de bulunuyor.
Gaziantep Cumhuriyet Başsavcılığı'ndan yapılan yazılı açıklamaya göre,  Nizip Cumhuriyet Başsavcılığı'nca yürütülen soruşturma kapsamında, Başsavcılığın  Gaziantep Emniyet Müdürlüğü Kaçakçılık ve Organize Suçlarla Mücadele Şubesi'ne  verdiği talimat doğrultusunda, Gaziantep merkezli Adana, Mardin, İstanbul,  Ankara, Kocaeli, Mersin, Şırnak, Şanlıurfa, Bursa ve Konya'da belirlenen  adreslere operasyon düzenlendi. Operasyonda 33 kişi yakalandı. 
Suç işlemek amacıyla örgüt kurmak, kamu kurumu aleyhine dolandırıcılık,  resmi belgede sahtecilik, petrol kaçakçılığı suçlarında 1,5 yıldır sürdürülen  planlı ve teknik takipli soruşturmaya ilişkin zanlıların 9 farklı şirket adına  boya üretiminde kullanmak üzere ana dağıtıcı firmalardan satın aldıkları white  sipirit, solvent gibi maddeleri boya üretiminde kullanmayarak, kaçak akaryakıt  üretmek suretiyle akaryakıt istasyonlarına sattıkları tespit edildi.  
  BİR MASA BİR SANDALYE İLE 20 MİLYON LİRALIK VURGUN  
708 MİLYON LİRALIK ZARAR 
Olayla ilgili Gaziantep Cumhuriyet Başsavcılığı tarafından yapılan açıklamasında, gözaltına alınan kişilerin suç işlemek amacıyla örgüt kurmak, kamu kurumu aleyhine dolandırıcılık, resmi belgede sahtecilik, petrol kaçakçılığı suçlarını işledikleri ileri sürülürken, şüphelilerin 9 farklı şirket adına boya üretiminde kullanmak üzere satın aldıkları kokusuz tiner ve baz yağ gibi kimyasal maddeleri boya üretiminde kullanmayarak, kaçak akaryakıt üretmek sureti ile akaryakıt istasyonlarına sattıkları iddia edildi.  
Açıklamada, bahse konu şirketlerin defter, kayıt ve belgeleri üzerinde yapılan bilirkişi incelemesiyle düzenlenen rapor sonucu ortaya çıkan kamu zararının yaklaşık 708 milyon TL olduğu vurgulandı. 
"SPONSOR OLDUM SUÇUM BU" 
Bu arada sağlık kontrolünden geçirilmek üzere hastaneye götürülen  şüphelilerden işadamı Mahmut T. çekim yapan gazetecilere dönerek, Arkadaşlar,  ülkeyi satmadım, ihanet yapmadım. Çok vergi verdim, suçum bu. Sponsor oldum,  suçum bu dedi. Mahmut T. geçtiğimiz Eylül ayında Hürriyet'in manşetinde yer alan gümrük kaçakçılığı haberine de konu olan R. B. isimli şirketin sahibi. Adana merkezli R.B. bölgenin de en büyük boya firması olarak biliniyor.  
Şüphelilerden CHP Nizip İlçe Başkanı Abdullah Altunbaş ise Türkiye'de  sanayici olmanın bedeli bu arkadaşlar diye seslendi.
        