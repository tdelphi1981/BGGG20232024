Polis ile eşini şehit eden hainlerden 2'si öldürüldü
Tunceli'de geçtiğimiz yıl polislerin halı saha maçına uzun namlulu silahlarla saldırı düzenleyen teröristler ikinci denemelerinde cezasını buldu.
 5 Eylül 2011 günü halı saha maçı yapan polislere yönelik uzun namlulu silahlarla saldırı düzenleyen teröristler Başkomiser Cem Kerman ile kendisini izlemeye gelen eşi öğretmen Hilal Kerman'ı şehit etmiş, 8 polisi de yaralamıştı. Bir terörist ölü ele geçirilirken olayın diğer failleri kaçmayı başarmıştı. Şehirde dün gece polis özel harekat noktasına sızma girişiminde bulunan teröristlere polisler tarafından anında karşılık verildi. 
 ZIRHLI EKİP YOLLANDI
 Çıkan çatışmada iki terörist ölü olarak ele geçirildi. Çatışmada ölü ele geçirilen teröristlerin geçtiğimiz yıl başkomiser ve polis eşinin şehit edilmesi olayının failleri olduğu belirtildi. Çatışma sonrası bölgeye çok sayıda güvenlik gücü ve zırhlı ekipler sevk edildi. Kadir MERKİT-TUNCELİ
  