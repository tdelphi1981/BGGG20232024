Cinayet aleti KANLI TAŞ!
İstanbul'da Sarai Sierra seferberliği... Cesedi sur dibinde bulunan kadınla ilgili sır perdesini aralamak isteyen dedektifler olayı anbean canlandırdı. Cinayet aleti 'kanlı taş'ı cesedin bir metre yakınında bulan ekipler, katil avını Sirkeci-Cankurtaran arasında yoğunlaştırdı
 Levent ALBAYRAK/ Bülent ŞANLIKAN/ Hilal YILDIRIM
 Çember daralıyor... Cesedi Sarayburnu'nda sur dibinde bulunan ABD'li fotoğrafçı Sarai Sierra'nın katilini bulmak için gece gündüz çalışan İstanbul polisi dün delilleri tek tek yeniden ele aldı. Üç gündür suç mahallinden ayrılmayan olay yeri inceleme polisleri ve özel ekip, dün genç kadının son yolculuğunun fotoğrafını çekti. İşte dedektiflere göre Sarai'nin ölümünün perde arkası:
 - SARAI Sierra tespitlere göre, internetten yazıştığı katiliyle kameraların görmediği bir noktada buluştu. 
 - KATİL fotoğraflarında tren yollarını konu alan kadını, çekim için Cankurtaran'a götürdü.
 - OLAY yerindeki izlere göre Sarai'yi ıssız bir bölgeye çeken şahıs, tecavüz girişiminde bulundu.
 - KATİLİNE karşı koyarak boğuşan kadın, kıyafetlerini çıkarmak istediği sırada yere düştü. Katili de yerde bulunan kaya parçasıyla Sarai'nin başının arkasına vurdu.
 - POLİS cinayet aleti kanlı taşı cesedin bir metre uzağında buldu. 
 - GENÇ kadının küpeleri ve kulaklığının ise yaşanan boğuşmada yere düştüğü tahmin edildi.
 TÜRK KADINLARDAN SARAI'YE MEKTUP - TIKLAYIN
 ORADA ÖLDÜRÜLDÜ
 - İNCELEMEDE Sarai'nin başındaki yaranın çürümek üzere olduğu tespit edilirken genç kadının olay yerine taşınmadığı o noktada hayatını kaybettiği tespit edildi. 
 - SARAI'NİN tırnak aralarında ve taşın üzerinde yapılacak incelemelerin ardından katilin deri parçalarına, buradan da DNA'sına ulaşılması hedefleniyor.
 - GENÇ kadının ilk bulunduğunda üzerinin büyük taş parçaları ve kalaslarla kapatıldığı belirtildi. Polis, genç kadının katili tarafından gizlenmeye çalışılmak istendiğini ancak paniğe kapılarak bu şekilde bıraktığı ihtimalini değerendirdi.
 TABLET BULUNAMADI
 - POLİS, Sierra'nın kaybolduğu 21 Ocak'ta ya da bir gün sonra öldüğünü belirtti.
 - SARAI'NİN son kamera görüntülerindeki giysileri ile cesedinin üzerindeki giysilerin aynı olduğu da belirlendi. 
 - CİNAYETİN aydınlatılmasında önemli bir ipucu olarak görülen Sarai'nin tablet bilgisayarı ile cep telefonu henüz bulunamadı. Ancak polis Sarai'nin kullandığı hat üzerinden görüştüğü kişilerin listesine ulaştı. Bu kişeler şimdi tek tek aranıyor. 
 - CESEDİN bulunuduğu Cankurtaran mevkiini araştıran özel ekip, geçmişte gasp, cinayet ya da taciz suçlarından kaydı bulunan kişileri incelemeye aldı. İstanbul 21. Asliye Ceza Mahkemesi de savcılığın talebi üzerine ifadesi alındıktan sonra serbest bırakılan 21 kişi ile Sierra'nın bedeninde bulunması muhtemel kan örnekleri ve DNA karşılaştırması için izin verdi.
 Cenazesi Adli Tıp'tan alındı
 GENÇ kadının cenazesi dün saat 16.30 sıralarında Adli Tıp Kurumu'ndan alındı. Eşi ve kardeşinin sivil bir araçla takip ettiği Sierra'nın cenazesini taşıyan araç Beyoğlu Üç Horan Ermeni Kilisesi'ne geldi. Cenaze buradaki morga konuldu.
 Katil izi rayda mı?
 Sierra'nın fotoğraf paylaşım sitesinde gittiği ülkelerde özellikle tren garları, raylar ve lokomotifleri fotoğraflaması dikkat çekti. Sierra kaybolmadan önce de yine Instagram'da 16 Ocak'ta Amsterdam'daki tren raylarının fotoğrafını paylaşmış. Sierra'nın cesedi de Sarayburnu Cankurtaran mevkiindeki surların tren raylarına bakan kısmında bulunmuştu. Sierra'nın fotoğrafları arasında Brooklyn tren rayları da yer alıyor.