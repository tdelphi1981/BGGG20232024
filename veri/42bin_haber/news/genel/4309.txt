"Adalete uygun davrandım"
Tarkan, hakkında çıkan haberlere basın açıklaması ile yanıt verdi.
Tarkan'ın da aralarında bulunduğu 17 sanık hakkında "kullanmak için uyuşturucu madde satın almak, uyuşturucu madde satmak ve bulundurmak" suçlamalarına ilişkin açılan davanın duruşması dün görüldü. 
Mütaalasını açıklayan savcı Tarkan'ın tedavi olmasını ve denetimli serbest bırakılmasını talep etti. 
Hakkında çıkan haberlerin ardından ünlü sanatçı bir basın açıklaması yaptı.   
İşte o açıklama 
Görülmekte olan davamın 23 Ocak 2013 tarihinde yapılan duruşmasında Savcılık Makamı bir mütalaada bulunmuştur. Yasal süreçler ile ilgili aşamalar konusunda Avukatlarım sizleri bilgilendiriyor olacak. Tüm dava süreci boyunca hukuka ve adalete uygun davrandım. Henüz sonuçlanmamış ve yargılaması devam eden bir dosya ile ilgili gerçek olmayan haberlerin yayınlanması beni de sevenlerimi de üzmektedir.
Bu konuda tüm medya mensuplarının özenini rica ederim.

Saygılarımla,
Tarkan 
   
   
       