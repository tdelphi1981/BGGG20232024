24 saatte 220 milyon $ hasılat yaptı
Oyun dünyasında Halo 4 hareketliliği...
  Oyun, satışa sunulduğu ülkelerde 24 saat içinde 220 milyon dolar satış gelirine ulaştı. Microsoft böylece, 2010 yılında Halo Reach ile elde ettiği rekorunu iki yıl sonra kırmış oldu. Halo Reach'in satış geliri, piyasaya sürüldüğü gün 200 milyon dolar olmuştu. Microsoft, ilk gününde 'kaç adet' Halo 4 satıldığını belirtmedi. Ancak ABD’de 60-100 dolar arasında değişen perakende fiyatına bakıldığında, satış adedinin 2.2 milyonu geçtiği tahmin ediliyor.
 PİYASAYA sürüldüğü ilk gün içinde en yüksek satış gelirine ulaşan oyun, 400 milyon dolarla Call of Duty: Modern Warfare 3 olmuştu. Activison ve Treyarch ortaklığıyla piyasaya sürülecek COD: Black Ops II'nin bu rekoru kırması bekleniyor.
  