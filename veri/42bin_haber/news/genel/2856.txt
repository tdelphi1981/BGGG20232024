Hastalanınca gözden düştü
Dört yıl boyunca havada kat ettiği 950 bin mil ve gittiği 112 ülkeyle Amerikan tarihinin en çalışkan dışişleri bakanlarından biri olan Hillary Clinton, hastalıklarla boğuştuğu bir ayın ardından New Yorkta kaldığı hastaneden taburcu oldu. 2016 başkan adayları arasında adı geçen Clinton için dışişleri finali, talihsiz oldu.
ABD, dört yıl süren Dışişleri performansıyla birçok ankette Obama Yönetiminin en başarılı bakanı seçilen Hillary Clintonın (65) şanssız finalini konuşuyor. Clinton bundan dört ay önce Obamanın Kasım seçimindeki en büyük kozu olarak gösterilip 2016 başkanlık seçimlerinde de Demokratların en güçlü aday adayı sayılıyorken, 11 Eylül 2012de Libyada yaşanan saldırılar sonucu öldürülen ABD Büyükelçisi nedeniyle taşıdığı sorumluluk ve başından geçen sağlık sorunlarının ardından şimdi medya tarafından sönük bir yıldıza benzetiliyor. 
İNİŞİ BİNGAZİYLE BAŞLADI 
 Amerikan dış politikasının son dört yılda elde ettiği birçok başarıda pay sahibi olan Clintonın inişi, Bingazi Olayları ile başladı. ABDde çekilen İslam karşıtı bir videonun tetiklediği protesto gösterileri ABDnin Libya Bingazideki misyonuna yönelik bir saldırıya dönüşünce, 11 Eylül 2012de aralarında Büyükelçi Chris Stevensın da olduğu dört Amerikalı yetkili öldürüldü. ABD Kongresi de bu yüzden konuyla ilgili bir soruşturma başlattı. 20 Aralık 2012de Kongrenin hem Senato hem Temsilciler Meclisi kanadında Bingazi konusunda bir oturum yapılacağı açıklandı. 
İLK ŞOK RAPOR  
Clintona ilk şok, Bakanlık tarafından yürütülen soruşturmada ABD Dışişleri Bakanlığının olayda ağır kusuru olduğu sonucuna varılması oldu.  9 Aralıkta Clintonın mide virüsünden hastalandığı, bu arada düşüp kafasını çarptığı, buna bağlı sarsıntı geçirdiği duyuruldu. 
Muhafazakâr yayın kuruluşları Clintonın Kongrede ifade vermemek için hastalık uydurduğunu iddia etti.  Ancak hastalık, Clintonı yalancılıkla suçlayan Cumhuriyetçileri mahcup edecek kadar uzun sürdü. Ve haftasonu Clintonın kulak arkasındaki damarlarından birinde kan pıhtısı oluşmasına kadar dallanıp budaklandı.  Asıl şok da bundan sonra geldi Çünkü önce ifade vermemek için hastalık bahanesi yaratmakla itham edilen Dışişleri Bakanına, bu sefer de yaşlı, Hastalık Clintonı yıktı, 2016da başkan adayı olamaz denilmeye başlandı. 
Yakında işbaşı yapacak 
New York Presbyterian Hastanesi, çarşamba akşamı taburcu edilmesiyle ilgili yaptığı açıklamada Clintonın tam olarak eskisi gibi sağlığına kavuşacağını ve atlattığı mide virüsü, beyin sarsıntısı ve kan pıhtısının hiçbir kalıcı etkisi olmayacağını duyurdu. Clintonın en yakınındaki isim, Dışişleri Bakanlığı Stratejik İletişim Direktörü Philippe Reines da gazetecilere yolladığı açıklamasında, ilerleyen günlerde Clintonın pogramını basına sunacaklarını haber verip, yaklaşık bir ayın ardından Clintonın ofise dönmeye hazırlandığına işaret etti. Dışişleri  Bakanlığı sözcüsü Victoria Nuland ise morali iyi olan Clintonın gelecek hafta işinin başına dönmek istediğini söyledi. 
ARTIK SON GÜNLERİ  
Dışişleri Bakanlığı yetkilileri, Clintonın 25 gündür yaşadığı sağlık sıkıntıları için şimdi önümüzdeki günlerde basına kapsamlı bir brifing verilebileceğini belirttiler. Clinton görevini önümüzdeki ay Senatör John Kerryye devretmeye hazırlanıyor.