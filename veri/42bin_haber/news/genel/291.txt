Gol değil mermi yağdı
HONDURAS'TA futbol oynayan grupları hedef alan silahlı saldırılarda 11 kişi öldü.
 Polis, saldırıların cumartesi ve pazar günü, Olancho bölgesindeki küçük arazilerde futbol oynayan 3 ayrı grubu hedef aldığını, olaylar sırasında yaşları 18-25 arasında değişen 11 gencin hayatını kaybettiğini açıkladı. Bölgede uyuşturucu ticaretinin yaygın olduğuna işaret edilirken, güvenlik birimleri olası yeni saldırılara karşı bölgeye sevk edildi.