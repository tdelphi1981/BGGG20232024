MR sorunu çözülecek
Ucuza alınan ihaleler nedeniyle MR-tomografi görüntülerinin kalitesiz çekilmesi ve bu nedenle kritik hastalıkların atlanması Sağlık Bakanlığını da harekete geçirdi. Sağlık Bakanı Müezzinoğlu, İnsan hayatını riske edemeyiz. İhalelerde inisiyatif alarak istisnai ihale yoluna gideceğiz. En doğru tıbbi tespit teklifini gündeme alacağız dedi.
SAĞLIK Bakanı Mehmet Müezzinoğlu, Hürriyetin gündeme taşıdığı MR ve tomografi sorunun çözümü için teknik bir çalışma başlattıklarını açıkladı. Müezzinoğlu, Sorunu istisnai ihale yolu ile çözeceğiz dedi. Müezzinoğlu, Avrupa ortalamalarına bakıldığında Türkiyede MR çekilme oranının yüzde 5 ile 10 arasında daha fazla olduğunu da açıkladı.  
MAKUL BİR FİYAT ARALIĞI 
Söze, Hürriyetin duyarlılığından dolayı öncelikle teşekkür ediyorum diyerek başlayan Sağlık Bakanı Mehmet Müezzinoğlu, Bu konu uzunca bir süreden beri şikayetlere yol açıyordu. İnsan hayatı ihmal edilemeyecek, riske getirilemeyecek kadar önemli. En ucuza çekilen MRın en reel ve doğru sonuçları verdiği gibi bir inanış doğru olamaz. Ucuz yollarla kötü cihazlarla yetersiz imkanlarla yapılan tıbbi tespitler, sonuçta teşhiste eksiklik ve yanlışlıklara neden olabilir. Bu da insan sağlığını doğrudan etkiler. Ancak bu en pahalı MRın da en iyisi olduğu anlamına gelmez. Bunun, makul ve tıbben en yeterli sonucu sağlayacak bir aralığı olmalıdır. Sağlıkla ilgili konu istismara açık olduğu için dikkatli olunmalı dedi.  
İSTİSNAİ İHALE GELİYOR 
Konuyla ilgili teknik bir çalışma yaptıklarına dikkat çeken Müezzinoğlu, artık en ucuzu almalarına temel teşkil eden ihalelerden inisiyatif alarak istisnai ihale yoluna giderek, bu sorunu aşmayı planladıklarını söyledi. Müezzinoğlu, Böylece en ucuzdan ziyade en doğru tıbbi tespit teklifini değerlendirmeye alacağız. Ama bu da en pahalı olan tercih edilecek anlamına gelmez. Ne devlet menfaati ne de vatandaş madden zarara uğratılacak. Gazetenizin gündeme getirdiği sorun, özel hastanelerde değil, daha çok ihale yoluyla hizmet alan hastanelerde karşımıza çıkıyor. Çünkü özel hastane yanlış teşhisin bedelinin çok ağır olacağını iyi biliyor. Bu nedenle de iyi cihazlar alıyor.Avrupa ortalamalarına bakıldığında Türkiyede MR çekilme oranı yüzde 5 ila 10 arasında daha fazla. Ama bunu tıp kurumlarının istismarına bağlamak doğru değil. Vatandaşın psikolojisi de etkili. Bazen MRımı çektirmediniz, şöyle oldu böyle oldu gibi şikayetlerle de karşılaşıyorsunuz dedi. 
MR ücreti 65 lira 
SAĞLIK Bakanlığından MR çekimlerine ilişkin şu bilgi verildi: Sağlık Uygulama Tebliği çerçevesinde MR için ödenen ücret 65 lira. Bu işlem ayaktan hasta paketi dışında tutulmuş olduğundan ayrıca fatura ediliyor. Özel sağlık hizmet sunucuları bu ücret üzerine yüzde 90 oranında ayrıca ilave ücret alabiliyor. Kamu idaresi sağlık hizmet sunucuları MR hizmetini ya kendi almış oldukları cihaz ile doğrudan ya da hizmet alımı yoluyla sunuyorlar. 4734 sayılı Kamu İhale Kanunu kapsamında alınacak hizmet alımlarında, ihale dokümanında belirtilen değerlendirme kriterlerine göre yeterliği tespit edilen istekliler, öncelikle ihale konusu işin teknik detayları ve gerçekleştirme yöntemleri gibi hususlarda fiyatı içermeyen ilk tekliflerini sunuyor.