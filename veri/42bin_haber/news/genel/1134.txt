Avrupa'ya Hat-Trick
Kral, kariyerinin 4. hat-trick'ini Şampiyonlar Ligi'nde yaptı. Burak'ın harika golleriyle Aslan son umuda 4 elle sarıldı. G.Saray 4 puana ulaştı, ikili averajda rakibin önüne geçti
 G.Saray oyunu kontrol etti, istediği gibi oynadı
 Golü yedikten sonra tempo yaptı, fark attı
 Etkili futbol gelecek maçlar için umut verdi
 MAÇIN GOLLERi:
 BURAK
 18 HAMİT sağdan ortaladı. Topa, sırtı kaleye dönük Burak müthiş bir kafa vurdu.
 SOUGOU
 53 BASTOS, Sougou'ya ara pasını gönderdi. Sougou, golü attı.
 BURAK
 61 HAMİT ortaladı. Penaltı noktasındaki Burak gelişine vurdu.
 BURAK
 75 SELÇUK'un pasında Burak rakibini geçip Aslan'ı rahatlattı.
 EMRE'DEN süper dönüş
 TWİTTER'dan bayan arkadaşlarıyla paylaştığı fotoğraftan sonra Terim tarafından kızağa çekilen Emre dün formasına kavuştu. Emre de kendisine verilen şansı çok iyi kullandı. Hareketli oyunuyla Cluj savunmasının dengesini bozup forvete gol yollarında koridor açtı.
 Aslan'ın değeri Cluj'un 4 katı
 ŞAMPİYONLAR Ligi'nde mücadele eden maliyeti en düşük takımlardan biri olan Rumen ekibi Cluj'un, G.Saray karşısındaki ilk 11 değeri sadece 18 milyon 850 bin euroydu. G.Saray ise 72 milyon 750 bin euroluk değeriyle rakibini 4'e katladı.
 4 gol 1.5 milyon euro
 G.Saray'a bu sezon Trabzonspor'dan gelen Burak Yılmaz daha önce oynadığı Şampiyonlar Ligi maçlarında gol atma başarısı gösterememişti. Ancak Rumen takımı Cluj karşısında Kral'ın şansı döndü. Arena'daki maçta 1 gol atan Burak Yılmaz, takımının bu maçtan 1 puan almasını ve Şampiyonlar Ligi'nden 500 bin euro para ödülü kazanmasını da sağlamıştı.
 İLK 'HAT-TRİCK'İNİ YAPTI
 BURAK dün de Cluj karşısında attığı harika gollerle, G.Saray'ın Şampiyonlar Ligi'ndeki umutlarını perçinledi. Bu goller galibiyeti getiren goller olarak tarihe geçmekle kalmadı, Aslan'ın kasasına 1 milyon euro nakit girmesini sağladı. G.Saray bu şekilde Burak'ın golleriyle Şampiyonlar Ligi'nde 4 puana ulaşırken, Burak Devler Ligi'ndeki ilk hat-trick'ini yaptı.
 
  