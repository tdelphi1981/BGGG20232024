'Türkiye Esad'ın tuzağına düşmedi'
ABD'nin Ankara Büyükelçisi Francis Ricciardone, Türkiye ile Suriye arasında savaş ihtimali görmediğini belirterek, "Türkiye Esad rejimininin tuzağına düşmedi" dedi.
 Amerika Birleşik Devletleri'nin Ankara Büyükelçisi Francis Ricciardone, medya kuruluşlarının Ankara temsilcileriyle biraraya geldi.
 Suriye'deki iç savaş ve özellikle de Ankara-Şam gerginliğine ilişkin değerlendirmelerde bulunan ABD'nin Ankara Büyükelçisi Ricciardone, Türkiye'nin Esad rejiminin tuzağına düşmediğini dile getirdi.
 Ricciardone, "Türkiye Suriye arasında savaş ihtimali görmüyoruz. Sizi desteklemek için elimizden geleni yapacağız. Dost ülkelerle istihbarat paylaşıyoruz" dedi.
 ABD'li Büyükelçi Ricciardone, BM'nin Suriye konusundaki beceriksizliğinin de kendilerinde hayal kırıklığı yarattığını söyledi.
 Türkiye ve ABD'nin terör örgütü PKK ile ortak mücadelesine de değinen Ricciardone, tüm istihbarat bilgilerini Ankara ile paylaştıklarını dile getirdi.
  