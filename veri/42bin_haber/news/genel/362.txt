Partilerin faturası İspanya'ya çıktı, Balear da yardım istedi
İspanya'da yardım isteyen yönetim sayısı 8 oldu. Son kurban İbiza'nın bağlı olduğu Balear Adaları
 17 ÖZERK yönetimin bulunduğu İspanya'da yardım çığlıkları yükseliyor. Çılgın partileri ile ünlü olan ve İbiza, Mayorka ve Menorca adaları en son yardım talep eden bölge oldu.
 Balear olarak adlandırılan adalar grubu İspanya'dan yardım isteyen 7'inci bölge olurken ülkeden 355 milyon euroluk (465 milyon dolar) yardım talebi dün açıklandı. Adalar grubunu talep ettiği yardımdan 189 milyon euroluk kısmı büyüyen borçları ödemek için geri kalan 166 milyon euroluk bölümü ise bölgenin bütçe açığını finanse etmek için istediği açıklandı. Balear adalarından hemen sonra da diğer bir bölge Asturias, 262 milyon euroluk yardım talebinde bulundu. Böylece 17 özerk yönetimin neredeyse yarısı yardım istemiş oldu.
 17 milyar euroluk fon yetmeyebilir
 İSPANYA, zordaki özerk yönetimlere yardım için 17 milyar euroluk bir kurtarma fonunu geçtiğimiz aylarda devreye sokmuştu. Balear Adaları'ndan önce Kanarya adaları 756.8 milyon euro, Katalonya 5 milyar 23 milyon euro, Endülüs 4 milyar 906 milyon euro, Valencia 3,5 milyar euro, Murcia 641 milyon euro ve Castilla La Mancha 848 milyon euro bu fondan yardım isteyeceğini açıklamıştı.
  