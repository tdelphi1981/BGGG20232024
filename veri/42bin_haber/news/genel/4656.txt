Düne göre daha iyi
Yoğun bakımda akciğeri enfeksiyon kapan ve durumu ağırlaşan Müslüm Gürsesin menajeri Nevzat Takmaz, sanatçının sağlık durumunun iyiye gittiğini söyledi.
18 Kasımda geçirdiği by-pass ameliyatı sonrası karaciğer ve böbrek yetmezliği nedeniyle yoğun bakıma alınan ve birkaç gün önce de durumu ağırlaşan Müslüm Gürsesin menajeri Nevzat Takmaz, sanatçının sağlık durumunda gelişme olduğunu açıkladı. Takmaz, Gürsesin durumunun iyiye gittiğini söyledi: İki-üç gün öncesine kadar hastanenin yoğun bakım ünitesinden aldığım bilgilere göre Müslüm Gürsesin durumu biraz kritikti. Bugün (dün) kültür testinden sonra akciğerdeki mantarların üremediği ve Müslüm Beyin düne göre daha iyi olduğu belirtildi. Tüm hastane Müslüm Bey için elinden geleni yapıyor. Şu anda da durumu iyiye gidiyor.

Mikrobu yılbaşı gecesi kapmamış 
Hastanenin Müslüm Gürsese yılbaşı eğlencesi düzenlediği ve sanatçının o gece enfeksiyon kaptığı iddiasında bulunan Nevzat Takmaz, konuyla ilgili yeni bir açıklama yaptı: Doktorlarından aldığım bilgiye göre; akciğerdeki mantar enfeksiyonu, yoğun bakımda uzun süreli kalış ve antibiyotik kullanımına bağlı olarak gelişmiş. Yani kişiden kişiye bulaşan bir enfeksiyon söz konusu değil. Hastanenin farklı bir bölümünde düzenlenen yılbaşı öncesi eğlencesinde Prof. Dr. Bingür Sönmez iki müzisyeni yoğun bakıma, Müslüm Beyin yanına enfeksiyon için tüm önlemleri alarak moral ve motivasyon için getirdi. Ben de oradaydım, abimin şarkısını çaldılar, o da uzaktan el çırparak eşlik etti ve çok mutlu oldu. Müzikle terapi yoğun bakım hastaları için zaten uygulanan bir yöntemmiş. Hastanenin yoğun bakımında enfeksiyon riskine karşı gerekli tüm önlemler alınıyor. 

    