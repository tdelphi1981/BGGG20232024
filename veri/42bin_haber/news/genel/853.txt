VakıfBank'tan 500 milyon $'lık sermaye benzeri tahvil ihracı
VakıfBank, 1 Kasım 2022 vadeli 500 milyon dolar tutarındaki ilk sermaye benzeri tahvil ihracını gerçekleştirerek Türkiye'de bu alanda bir ilki gerçekleştirdi
 24 EKİM 2012 tarihinde, 1 Kasım 2012 tarihindeki fiyatlandırma işleminden önce, sabit getirili kıymetlere yatırım yapan önemli yatırımcıları kapsayacak şekilde Londra, Zürih, Cenevre, Boston ve New York'ta yapılan yatırımcı toplantıları ardından gerçekleştirilen ihraç, dünya çapında 207 hesaptan oluşan güçlü bir yatırımcı tabanının ilgisini çekerek 2.7 milyar doların üzerinde talep oluşturdu. Talebin güçlü olması, ihracın MS+418.5 baz puan, %6 kupon ve %6 nihai getiri oranı ile fiyatlanmasını sağladı. İhraç edilen tahvillerin %69'u Avrupa, %17'si ABD ve %14'ü Asya ve Ortadoğu'ya satıldı.
 Yüzde 43'ü özel bankacılık müşterilerine
 İHRAÇ edilen tahvillerin yüzde 43'ü özel bankacılık müşterilerine, yüzde 38'i aktif yönetim şirketlerine ve yüzde 19'u bankalara dağıtıldı. VakıfBank'ın döviz cinsinden sermaye benzeri tahvil ihracı, Türkiye'de bir kamu bankası tarafından gerçekleştirilen ilk sermaye benzeri kredi hükümlerini haiz tahvil ihracı olma özelliği taşıyor. Ayrıca Türk bankaları tarafından yapılmış en düşük kupon oranlı iki sermaye benzeri tahvil ihracından biri olan işlemin başarısı, gerek Türkiye gerekse VakıfBank'a uluslararası piyasalarda duyulan güvenin göstergesi oldu.