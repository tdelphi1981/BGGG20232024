Taslak metinle Kandilde 3 gün
Abdullah Öcalanın Yeni Yol Haritası taslak metnini devlet görevlilerinden resmen alan BDP Genel Başkanı Selahattin Demirtaş, metne dair tartışmalara katılmak üzere bugün Kuzey Irakta olacak.
Demirtaşa BDPnin diğer Eşgenel başkanı Gültan Kışanak ile DTK Eşgenel Başkanı ve Van Bağımsız Milletvekili Aysel Tuğluk ile sağlık durumuna bağlı olarak Ahmet Türkün eşlik etmesi bekleniyor. Sırrı Süreyya Önder ise dün gece karayoluyla sınırdan geçerek Kuzey Iraka geçti.    
DEMİRTAŞ'TAN ÇELİŞKİ AÇIKLAMASI/HABER 
MEKTUPLAR GİTTİ 
Edinilen bilgilere göre, devlet yetkilileri, Öcalanın Yeni Yol Haritası taslak metnini BDP ile aynı anda Kandil ve Avrupaya da ulaştırılmasını sağladı. BDP Parti Meclisi ve MYKsı da önceki gün ve dünü Resmi olarak Kandil ve Avrupaya ulaştıracak metne ilişkin kendi tartışmalarını yaparak geçirdi. Tartışmaların tamamlanmasının ardından BDP genel merkezinden ayrılan Demirtaş da, Mektuplar gitti. Bize yardımcı olacak insanları bulduk, gönderdik. Kimin tarafından ulaştırıldığı işin esasını belirleyen bir şey değil. Teknik bir iş açıklaması yaparak ulaştırma sürecinin resmen tamamlandığını açıkladı.  
ÖCALANA YANIT TOPLANTISI 
İmralıda gerçekleşen 2nci görüşmeye katılmayan Demirtaşın parti yönetimiyle yaptığı değerlendirmeler sonucunda Kandildeki tartışmalara katılma kararı alması da sürecin kritik kararlarından biri oldu. Demirtaş, Öcalanın taslak metnine dair Kandilde süren tartışmalara katılacak, BDP yönetimin metne ilişkin değerlendirmesini KCK yönetimine aktaracak. Kandildeki toplantıda PKKnın Öcalanın çatışmazlık çağrısına uyacağı ve PKK unsurlarının Türkiye dışına çıkmasını kabul edeceği kararlarının alınması bekleniyor.  
TEK METİN HAZIRLANACAK 
PKKnın Avrupa ekibinin de Öcalanın taslak metnine ilişkin değerlendirmelerini tamamlayarak Kandile ulaştırdığı öğrenildi. Kandilde 3 gün sürmesi beklenen toplantılar sonucunda tek bir metnin hazırlanması planlanıyor. Öcalanın yaptığı gibi Kandil, Avrupa ve BDP yönetimlerinin imzalarını taşıyan 3 ayrı kısa sunuş yazısının da metne dahil edilebileceği vurgulanıyor. 
HÜKÜMET BEKLEMEDE 
Hükümetin ise Öcalanın mektubuyla ilgili asıl değerlendirme için Kandil ve Avrupadan gelecek yanıtları beklediği bildirildi.  
 