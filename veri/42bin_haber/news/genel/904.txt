AB bütçesinde kesintiyi tartışıyor
İngiltere Başbakanı David Cameron, bu ay sonunda görüşülecek AB bütçesini veto edeceğini söylese de parlamento Cameron'ın daha sert tutum takınmasını istiyor.
 İngiliz Parlamentosu'nun alt kanadı Avam Kamarasında dün akşam yapılan ancak bağlayıcılığı olmayan oylama sonucu, milletvekillerinin 307'si, vetonun yeterli olmadığını, AB bütçesinde kesintiye gidilmesi gerektiğini bildirdi.
          
 İngiliz basını, 3 saat süren tartışmaların ardından yapılan oylama sonucuyla, ''Cameron'ın otoritesinin ağır bir darbe aldığı'' yorumunu yaptı. 53 Muhafazakar Partili milletvekili, muhalefetteki İşçi Partisi saflarına katılarak AB bütçesinde kesintiye gidilmesi yönünde oy kullandı.       
 2014-2020 yıllarını kapsayacak AB bütçesi, yüzde 5'lik bir artış öngörüyor. Cameron daha önce yaptığı açıklamada, ülkesinin çıkarlarına uygun olmayan bir bütçeye onay vermeyeceğini açıklamıştı.
          
 İngiltere geçen yıl Aralık ayındaki AB mali paketini de veto etmişti.
          
 AA
  