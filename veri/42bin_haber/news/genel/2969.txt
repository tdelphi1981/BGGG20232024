Chavez'de sorun çıktı
Venezuella Cumhurbaşkanı Hugo Chavez'in geçen ay geçirdiği ameliyat sonrası ciddi bir akciğer enfeksiyonuna bağlı komplikasyon yaşadığı bildirildi.
 58 yaşındaki Chavez, 11 Aralık'ta Küba'da dördüncü kez kanser ameliyatı olmuş, ardından solunum yollarında enfeksiyon baş göstermişti. Enformasyon Bakanı Ernesto Villegas, Chavez'in geçirdiği enfeksiyonun solunum yetersizliğine yol açtığını belirtti. Villegas ayrıca, 'medyada yürütülen ve istikrarsızlık yaratmayı hedefleyen psikolojik savaştan kimse etkilenmesin' dedi. Chavez'in 10 Ocak'ta yeni dönem için and içmesi planlanmış ancak lider halkın önüne çıkmamıştı. Bu arada Başkan Yardımcısı Nicolas Maduro ve Meclis Başkanı Diosdado Cabello, başkent Caracas'ta 'hükümet içinde bölünme olduğu' söylentilerini reddetti. 'Taht kavgası'na giriştikleri iddia edilen taraflardan Cabello, 'Maduro ile sorun olduğu söylentilerini yayanların 2000 yıl daha beklemesi gerektiğini' belirtti.