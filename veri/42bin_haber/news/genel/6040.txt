Akdeniz mutfağı hayat kurtarıyor
İspanya, Barcelona Üniversitesinde yapılan bir araştırmaya göre, balık, meyve, sebze ve tahıl ağırlıklı beslenme tarzı olan Akdeniz diyeti, yaşlılarda kalp krizini ve felç riskini yüzde 30 oranında azaltıyor.
Beş yıl süren araştırmaya katılan, yaşları 55 ile 80 arasındaki 7 bin 500 kişi, üç gruba ayrıldı. İlk grup, Akdeniz mutfağının vazgeçilmezi olan zeytinyağı ve sebzeyle beslendi. İkinci grup, tahıl ağırlıklı yemekler yedi. Son grup da daha fazla kırmızı et, doymamış yağ ve tatlı tüketti. Sonuçta, ilk iki gruptakilerin üçüncü gruba oranla daha az kalp sorunu yaşama riski olduğu ortaya çıktı.