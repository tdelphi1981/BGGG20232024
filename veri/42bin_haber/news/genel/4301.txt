Radikal İslam İslam değil
ABD Dışişleri Bakanlığına aday olan John Kerry, Senatoda iyi bir sınav verdi. Amerikan dış politikası sadece İHAlar ve asker konuşlandırmalarla tanımlanamaz. Radikal İslam, bu onurlu dinin sabote edilmesi ve suiistimalidir dedi.
ABD Senatosu Dış İlişkiler Komitesi, Senatör John Kerrynin Dışişleri Bakanlığı adaylığını görüştü. Kerrynin ifadesi alınırken Komite Başkanı Robert Menendez tecrübeli senatöre yanlışlıkla Sayın Bakan diye hitap etti. Bunun üzerine Kerry Çok hızlı tamamlandı dedi ve sanki onaylanma süreci bitmiş olarak masadan kalkar gibi yaptı. Kerrynin konuşmasının sonlarına doğru salondaki bir kadın Ortadoğudaki arkadaşlarımın ölmesinden bıktım. İran ile barış istiyoruz diye bağırdı. Kadın dışarı çıkarılırken Kerry, Burası insanların seslerini duyurduğu bir yer. Bu kadının da endişelerini dile getirmesine saygı duyuyorum. İnsanlar yaptıklarımızı ölçüp biçiyor dedi. Adaylığı haftaya resmen onaylanması beklenen Kerrynin ifadesinden satır başları şöyle: 
YAKINLAŞMA DİPLOMASİSİ:  
Amerikan dış politikası sadece insansız hava araçları ve (ABD dışında) asker konuşlandırmalarıyla tanımlanamaz. Anlayışı, yakınlaşmayı başaran bir diplomasiye sahip olmalıyız. Hayat kurtarmak ve hayatları değiştirmek için yaptığımız onca olağanüstü iyiliğin; 11 Eylülden beri oynadığımız, bize dayatılan rolün gölgesinde kalmasına izin veremeyiz. 
FİLİSTİNDE YENİDEN MÜZAKERE:  
Bölgedeki liderlerin size ilk söyleyeceği, radikal İslamda gördüğünüzün İslam olmadığıdır; o radikal İslam, İslam değil. Bu, eski ve onurlu bir dinin sabote edilmesi ve suiistimalidir. (İsrail-Filistin müzakerelerinde) Umudum ve dualarım şu ki, bu belki de, son birkaç yılda izlenilenden farklı bir yolla tarafları müzakereye çekme çabalarını yenileyebileceğimiz bir an olabilir. 
İRAN KANITLAYABİLİR, ESAD GİDİCİ:  
Başkan Barack Obamanın belirttiği gibi İranın nükleer silah elde etmesini engellemek için ne yapılması gerekiyorsa yapacağız. Sorunu diplomatik yollarla çözmek istiyoruz. Önleme politikası izleyeceğiz. İran nükleeri barışçıl kullanıyorsa bunu kanıtlaması zor değil. Beşar Esad ise uzun süre Suriye Devlet Başkanı olarak kalamaz.  
EKONOMİ TEMELLİ DIŞ POLİTİKA:  
Dış politika, artık geçmişte hiç olmadığı kadar ekonomi politikasıdır. (ABDnin dünyaya liderlik etmesi için) birinci önceliği, mali durumu düzene koymak. Ülkemizi korumak ve sözlerimizi yerine getirmek, ideallerimize ulaşmak ve dönemin krizlerini ele almak için, dünyanın geri kalanındakilere, işimizi etkili ve zamanında yapabildiğimizi acilen göstermeliyiz.