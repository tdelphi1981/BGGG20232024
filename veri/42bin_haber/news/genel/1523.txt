Rusya bu yıl yüzde 7 enflasyon bekliyor
Rusya Merkez Bankası Başkanı Başkanı Sergey Ignatyev, 2012 için enflasyon rakamlarının yüzde 7 olarak öngördüklerini açıkladı.
 Rusya Parlamentosu alt kanadı Duma'ya çalışmaları ile ilgili bilgi veren İgnatyev, "14 Kasım itibari ile enflasyon rakamları yüzde 6,5'i buldu. Kasım ve Aralık aylarının dahil edilmesi durumunda yıl sonu rakam yüzde 7'yi bulabilir." dedi.
 Geçen yıl enflasyon rakamlarının yüzde 6,1 seviyesinde kaldığını hatırlatan İgnatyev, "2012'nin ilk yarısında enflasyon çok düşüktü. Bunda geçen yıl verimli geçen yaz mevsiminin gıda fiyatları üzerindeki olumlu katkısı etkili oldu." değerlendirmesinde bulundu.
 Temmuz ayında enflasyon rakamlarının çok hızlı yükselmeye başladığını kaydeden yetkili, "Kurak yaz mevsimi olumsuz hava oluşturdu. Bir ton buğdayın fiyatı geçen yıl 5700 ruble (150 dolar) iken, şimdi bu rakam 10 bin rubleye (330 dolar) kadar çıktı. Tahıl fiyatlarında artış doğrudan gıda sektörünü etkiledi." ifadelerini kullandı.
 Merkez Bankası'nın 14 Eylül'de faiz oranlarında yüzde 0,25'lik bir artış kararı aldığını hatırlatan İgnatyev, hedeflerinin enflasyon rakamlarını frenlemek olduğunu söyledi. Ekonomi bakanlığına göre ise faiz artışı ekonomik durgunluğa neden oldu.
 CİHAN
  