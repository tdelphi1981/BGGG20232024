Taraftarın adı yok
Devler Liginde Schalke ile Almanyada oynanacak maçın biletleri, daha satışa çıkmadan tükendi...Almanlar, Devler Liginde G.Saraya 2 bin 500 bilet ayırdı. 1200ü loca sahiplerine tahsis edilen biletlere, sponsorlar ve iş adamları hücum edince, taraftarın payına hüsran kaldı.
GALATASARAYın şampiyonlar liginde Almanyanın Veltins Arena Stadında oynayacağı Schalke 04 maçı için herhangi bir bilet satışı yapılmayacak... Evet, yanlış duymadınız, 12 Mart 2013teki tarihi 90 dakika için hiçbir kanaldan bilet satılmayacak. Çünkü Schalke Kulübü tarafından, Devler Ligi statüsünde 57 bin kişilik kontenjana sahip Veltins Arenada, sarı kırmızılılar için yüzde 5lik kısma tekabül eden 2 bin 500 kişilik yer ayrıldı.  
Sarı kırmızılı kulüp, 25 ila 44 Euro arasında satılan G.Saray kısmına ayrılan biletleri öncelikli olarak Türk Telekom Arenada loca sahibi olan isimler için satışa çıkardı. 
Ve Türk Telekom Arenada loca sahibi olan isimler bu 2 bin 500 biletin tam 1200üne sahip oldu. 
YÖNETİMİN BAŞINI AĞRITTILAR  
TARİHİ maç için gelen az sayıdaki bilet, G.Saray Yönetim Kurulunun da başını ağrıttı. Aslında bu uygulamadan yönetim de mağdur oldu.  Galatasaray Yönetim Kurulu dahi Schalkedeki karşılaşma için 300 adet bilet alabildi. Bu rakamdan daha fazla bilet talebinde bulunan yöneticilere olumsuz yanıt verildi. Galatasaray Kulübünün turizm işlerini yürüten firmaya da sınırlı sayıda 200e yakın bilet tahsis edildi. Özetle kamu kuruluşları, sponsorlar ve Türkiyenin önde gelen işadamlarının da ilgisi ile Schalke 04 maçının biletleri satışa çıkmadan tükendi. 
Almanyada biletlere sahip olan bazı G.Saray Kulübü üyele-rinin şimdiden 44 Euroluk biletlerin tanesine 400 Euro olarak fiyat biçtiği ortaya çıktı. 
UltrAslan'dan bildiri 
G.SARAY  taraftarına herhangi bir satış yapılmadan biletlerin tükenmesi büyük tepkilere neden oldu. UltrAslan da sitesinden sert bir bildiri yayınladı. Sarı kırmızılı tribünler, genel satışın yapılmaması ve taraftar gruplarının Almanyada Galatasarayı destekleye-meyecek olmasına karşı çıktı.