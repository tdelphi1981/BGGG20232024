Özhaseki: İddialar tamamen asılsız
Kayseri Büyükşehir Belediye Başkanı Mehmet Özhaseki, belediyedeki yolsuzluk iddialarıyla ilgili açıklamalarda bulunan Hacı Ali Hamurcunun yeni bir şey söylemediğini ve iddialarının tamamının asılsız olduğunu savundu.
AK Partili Başkan Özhaseki şunları söyledi: Bütün bunlar daha önce de söylenmişti. Kılıçdaroğlu tarafından da dile getirilmişti. Rüşvet defteri var deniliyor. CHPli Atilla Kartın da savcılığa ilettiği buydu. Bununla ilgili savcılık 9 ay inceleme yaptı ve Bunların hepsi iftiradır, yalandır diye karar aldı. Kemal Kılıçdaroğlunun iddiası üzerine de bu sefer 3 savcı görevlendirildi. 10 ay boyunca inceleme yapıldı. Bu üç savcı da bir tek somut delil, bilgi belgeye rastlanmadığı kararını verdi. 
ÇOCUK KULLANILIYOR 
Bu çocuk birileri tarafından kullanılıyor. Bir senaryo yazılıyor ve bu çocuk da figüran olarak kullanılıyor. 2002de, biz bu çocuğu savcılığa verdik. Hakkında suç duyurusunda bulunduk. Kaçtı, sonra da Ergenekon sanığı birinin inşaatında uyurken yakalandı. Bizim savcılığa verdiğimiz bir kişi bunları söylüyor. Bir senetten bahsediliyor. Senetle ilgili 3 bilirkişi raporu var ve Senetteki imzalar sahte deniyor. İmzaların da bana ait olmadığı mahkeme belirtiyor. 
CHP İLE SORUNUM YOK 
Kılıçdaroğlu ve CHP aşağı düştü, iddiaları fos çıktı. Bunu telafi etmeye, kamuoyunu yönlendirmeye çalışıyorlar. CHP ve Kılıçdaroğlu ile ilgili bir problemim yok. Bugüne kadar 13 dava açtım. 7si Kılıçdaroğlu ile ilgili ve bu davaların 6sını kazandım. Diğerleri de devam ediyor ve onları da kazanacağıma inanıyorum. Görevi başındaki çalışan memura iftira etmekle ilgili davaları kazandım.