Sevgilisini öldürüp intihar etti
ÇORUM'DA bir derneğin lokalini işleten Halil İbrahim Aşan (40), tartıştığı sevgilisi Ayşegül Yılmaz'ı (41) ruhsatlı tabancasıyla öldürdükten sonra intihar etti.
 Olay, Bahçelievler Mahallesi'nde meydana geldi. Eşinden boşanan 2 çocuk babası Halil İbrahim Aşan, barlarda şarkı söyleyen sevgilisi Ayşegül Yılmaz ile alkol almaya başladı. İki sevgili arasında bilinmeyen bir nedenden dolayı tartışma çıktı. Aşan, ruhsatlı tabancasıyla ateş ederek önce sevgilisini kafasından tek kurşunla vurup öldürdü. Daha sonra da intihar ederek yaşamına son verdi. İhbar üzerine gelen polisler 2 sevgilinin cesediyle karşılaştı.
 Seyfettin METE / ÇORUM