Kıbrısta at eti işgali
AVRUPAda hızla büyüyen İngiltere, İrlanda, Fransa, İsveç ve Hollandaya sıçrayan at eti skandalına Kıbrıslı Rumlar da karıştı. Hollandada satılmak amacıyla Romanyaya at eti siparişi veren şirket Kıbrıs Rum yönetiminin Limasol kentine kayıtlı çıktı. Rum marketlerinde yapılan araştırma sonucunda at etinden imal edilmiş 16.5 ton biftek ele geçirildi.
İNGİLTEREde başlayan ve diğer Avrupa ülkelerine de sıçrayan hayvan ürünlerinde at eti skandalına Kıbrıslı Rumlar da karıştı. Hollanda hesabına Romanyadan at eti siparişi veren şirket Rum çıkarken, Rum marketlerinde 
yapılan araştırma sonucunda dana eti diye, 
at etinden imal edilmiş 16.5 ton biftek ele geçirildi. Avrupadaki skandal, İngilterede donmuş hayvansal gıdalar içinde at eti tespit edilmesiyle patladı.  
LİMASOLDE KAYITLI 
Lazanya üreten bir firmanın dana eti yerine at eti kullandığının tespit edilmesinin ardından bazı süpermarketler de içinde at eti bulunan hamburger köftesi satıldığı belirlendi. İrlanda, Fransa, İsveç ve Hollandaya da sıçrayan skandala Kıbrıslı Rumlar da karıştı. Hollandada satılmak amacıyla Romanyaya at eti siparişi veren şirket Kıbrıs Rum yönetiminin Limasol kentine kayıtlı çıktı. Şirket sahibi her ne kadar Hollandalı bir işadamı görülse de şirketin müdür ve sekreterlerinin Rum olduğu belirlendi.  
BİFTEKLER İMHA EDİLDİ 
Bu arada, bir Rum marketinde dana eti diye satılan ancak at etinden üretilmiş 16.5 ton biftek tespit edildi. Adı açıklanmayan süpermarket, kendi inisiyatifiyle biftekleri imha etti. Rum Sağlık Hizmetleri Genel Müdür Yardımcısı Hristos Hristu, Hollanda ve İngiltereden ithal edilen etleri kontrol ettiklerini ve at ya da eşek eti içeren ürüne henüz rastlamadıklarını açıkladı. Hristu, ithal ürün getiren 3 şirketin ürünlerinde sorun olmadığını, 2 şirketin ürünlerinin ise incelendiğini belirtti. 
Türkiye'de herhangi bir şüpheli durum yok  
GIDA, Tarım ve Hayvancılık Bakanlığı Gıda ve Kontrol Genel Müdür Yardımcısı Habib Can, Türkiyenin, etli lazanya gibi et ürünlerini ithal etmediğini, Avrupa ülkelerinden veteriner hekim kontrolünde canlı hayvan ve karkas et ithalatı yaptığını kaydetti. Habib Can, bazı Avrupa ülkelerinde işlenmiş yiyeceklere, özellikle de marketlerde hazır satışa sunulan lazanyaya sığır eti yerine at eti katılmasına ilişkin açıklamalarda bulundu. At eti skandalının kısa süre önce AB ülkelerinde başladığını anımsatan Can, bunun Türkiyeyi etkilemeyeceğinin altını çizdi. Can, şunları kaydetti: 
BAŞINDA DURUYORUZ 
Biz Avrupa ülkelerinden veteriner hekim kontrolünde canlı hayvan ve karkas et ithalatı yapıyoruz. İthalatı yapılan ülkelere canlı hayvansa iki veteriner hekim görevlendiriyoruz. Başlarında duruyor. Sağlık sertifikasına yönelik şartlarımız var. Bunları yerine getiren ülke ve işletmelerden hayvan alıyoruz.     Ette de karkas et ithalatı yapıyoruz. Veteriner hekim hayvan kesilmeden önce canlı muayenesini de yapıyor, hayvan kesilip TIRa yüklenene kadar başında da duruyor. Bu şekilde ülkemize geliyor. Buna rağmen ülkemize gelince tekrar hormon ve kalıntı açısından etin analizini yaptırıyoruz. Ayrıca bir ürünün içerisinde et olduğunu belirlersek bunun hangi hayvana ait olduğuna dair tür tayinini de yapıyoruz. 
ŞÜPHELİ DURUM YOK 
Habib Can, Türkiyenin işlenmiş gıdaları tekrar analiz yapılması şartıyla ithal ettiğini belirterek, Türkiyenin et ürünleri ithalatı yok. Etli lazanya gibi ürünleri ithal etmiyoruz. Bu konular Bakanlığımızın denetim ve kontrolü altında. Türkiyede bununla ilgili herhangi bir şaibe ve şüphe uyandıracak bir durum yok diye konuştu. 

 