Kayserili ile Musevi Bond için üretiyor
KAYSERİLİ Ahu Büyükkuşoğlu Serter ile Musevi vatandaşlarımızdan Moiz Zilberman, müşterilerini Çinlilere kaptıran ve zora giren Mata Otomotivin yüzde 75ini alıp James Bondun markası olarak bilinen Aston Martin ve Corvette gibi lüks markaların ahşap iç trim ve karbon fiber kompozit aksamlarını Türkiyede üretmeye başladılar. Firma aldığı siparişlerle bu yıl 30 milyon dolar ciro bekliyor.
TİCARİ zekaları fıkralara konu olan Kayserililer ile Museviler Türkiyenin en ilginç girişimcileridir. Birçok fıkra da Bir Kayserili ile Bir Musevi diye başlar ve hepimizi gülümsetir. İşte böyle bir iş ortaklığı sonucu çok başarılı bir girişimcilik öyküsünü aktarmak istedik. Kayserili Büyükkuşoğlu Ailesinin yeni kuşak girişimcilerinden Ahu Büyükkuşoğlu Serter, eğitimini ve profesyonel stajlarını tamamladıktan sonra 2002de ailesinin şirketi Farplasa katıldı. Moiz Zilberman ise Türkiyenin en başarılı şirketlerinden Standard Profilin eski CFOsu olarak ünlenmiş bir isim. Bu iki isim, Ahu ve Moizin başarılı ortaklık öyküsünü Ahu Büyükkuşoğlu Serter şöyle anlatıyor: 
FARPLAS BÜYÜK DENEYİM 
·  Farplası babam ve amcam, Yunus ve Zeki Büyükkuşoğlu beyler 1068de yedek parça ticareti yapmak için kurmuşlar. İlk üretim 1974te başlamış. Şu anda otomotiv ve 
beyaz eşya yan sanayicisi olarak ana üreticilere yakın yerlerde çok sayıda üretim tesisimiz var. Ben de yeni kuşak olarak 2002de gruba katıldım. Şirketlerimizin büyümesi için bazı projeler geliştirdim ve konjonktürün de uygun olmasıyla 2002 ile 2012 arasında grubumuzun cirosu nerdeyse 10 kat büyüdü. Yeni alanlara girdik. Turizme de otel yatırımı ile adım attık v.s. Şu anda da yönetim kurulu üyesiyim.  
KENDİ PARANLA YAP KIZIM 
·  Erce Kaslıoğlu, genç bir mühendis olarak İngilterede Jaguar, Range Rover gibi lüks araçların ahsap iç giydirmelerini yapan bir şirkette çalışırken, bu firmaların üst yöneticilerini bazı projelerin Türkiyede üretilmesi için  ikna etmiş ve 2004te Türkiyede Mata otomotivi kurmuş. Ancak dünyada çok az ülkede üretimi olan bu işte Çinliler kısa sürede İngiltere pazarında etkin olmuşlar ve Matanın müşterilerini almışlar. Erce Bey ile tanışıyorduk ve Farplas için çok cazip bir yatırım olabileceğini düşünerek durumu bana anlattı. Ben de doğal olarak yönetimimize götürdüm. Ancak Farplasın odaklandığı başka yatırımları vardı. Babam kızım o kadar iyi diyorsan sen kendi paranla bu şirkete ortak ol dedi. Standard Profilin CFOsu olarak tanıdığım Moiz Zilbermanı da ortak alarak önce yüzde 51ini sonra da yüzde 75ini aldık. Erce Beyin de yüzde 25 payı var. 
ASTON MARTİN VE CORVETTE 
·  Ortaklıktan sonra üçümüz yeniden aktif görüşmeler yaptık ve küresel lüks otomotiv devlerini ikna etmeyi başardık. Normalde Farplas gibi yan sanayiciler bir otomobilin içinde 100 Euroluk iş yapabilseler bu çok büyük başarıdır. Mata Otomotiv ise lüks segmente üretim yaptığı için araç başına ortalama 300 paunluk iş çıkarıyor. Tüm lüks araçlarda kullanılan gerçek ahşap iç trim parçalarının yanısıra, dünyanın oto yan sanayisinde kullanılan en pahalı malzemelerinden karbon fiber kompozit aksamlarını üretiyoruz. Şu anda Aston Martin, Range Rover, Tesla, Corvette gibi müşterileri portföyümüze katmış durumdayız.  
1.8 milyon dolarlık araca parça üretiyor 
MATA Genel Müdürü Erce Kaşlıoğlu şöyle konuşuyor: Bizim donattığımız araçların en ucuzu 60 bin dolar. Tuzladaki fabrikamızda Aston Martinin 1.8 milyon dolara satılan 177 modelinin aksesuarlarını da tasarlayıp üretiyoruz. Amerikada piyasaya çıkacak yeni Corvettein tüm iç karbonfiber parçalarının üretiminin yanı sıra, yeni nesil elektrikli araç üreticisi Teslanın da iç trim parcaları konusunda ana tedarikçi olduk. Matanın üretim yapacağı Corvette ABDde yılda 50 bin adet üretiliyor. Aston Martin ise 20 bin. Teslanın 20-30 bin adet üretilmesi bekleniyor. Üretimimizin tamamını ABD ve İngiltereye ihraç ediyoruz. 
  
 