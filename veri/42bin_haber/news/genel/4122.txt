Esad'ın 'dişi aslanları'
İngiliz Independent gazetesi, Suriye Devlet Başkanı Beşar Esad'ın muhaliflere karşı kurduğu milis gücü içinde kadınlara da yer verdiğini yazdı. 'Ulusal Savunma Gücü' adlı milis içindeki kadınlardan, 'Esad'ın dişi aslanları' diye bahsediliyor.
  Kadın muhafızların Humus ve Şam'da rejim yanlılarının yaşadığı bölgelerde devriye gezdiği belirtiliyor. Suriye uzmanı Emile Hokayem 'Esad'ın halktan militan olmasını istediğini, yeni kişilere özellikli topluma moral aşılamak için de ihtiyaç duyduğu'nu anlattı. Times gazetesi ise Suriye güvenlik güçlerinin saflarında Iraklı ve Lübnanlı Şii militanların da yer almaya başladığını, İran Devrim Muhafızları'nın Suriye güvenlik güçlerine eğitim ve ekipman desteği verdiğini dile getirdi. Gazetede yayınlanan bir başka haberde de Türkiye sınırındaki Rasulayn'da Kürt milislerle Özgür Suriye Ordusu arasındaki çatışmaların endişe uyandırdığı, Kamışlı'daki petrol tesisleri üzerinde hak iddia eden iki Arap aşiretiyle 'muhtemelen' Türkiye'nin İslamcı militanları desteklediği aktarıldı.
  