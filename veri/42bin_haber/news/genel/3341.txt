Mavi kapaklara müşteri aranıyor
Türkiye Omurilik Felçlileri Derneği (TOFD) Yönetim Kurulu Başkanı Ramazan Baş, kendilerine gelen plastik kapakları sattıkları firmayla sözleşmelerinin sona erdiğini belirterek Ayda bize gelen kapak miktarı ortalama 17 tonu buldu. Bu rakam gittikçe artıyor. Kapakları satacak yeni geri dönüşüm firmalarına ihtiyacımız var dedi. Baş, yaklaşık 2 yıl önce başlayan kampanyanın çığ gibi büyüdüğünü söyledi.
 
Kampanya kapsamında toplanan kapakların derneğe getirilmesinin ardından engelli vatandaşlarca ayrıştırıldığını ve firmalara satıldığını anlatan Baş, kapaklardan elde edilen gelirle manuel veya akülü tekerlekli sandalyelerin alınarak ihtiyaç sahiplerine gönderildiğini belirtti. 
Baş, plastik kapakların toplanmasıyla sadece engellilere sandalye alınmadığını, çevreye verilen zararın da önüne geçildiğini, bu sayede yaklaşık 2 yılda 100 tonun üzerinde plastik kapağın çevreyi kirletmesini engellediklerini bildirdi. 
MAVİ KAPAKLARA MÜŞTERİ ARANIYOR/ FOTO GALERİ 
 
Ayda 17 ton plastik kapak alacak firma aranıyor 
 
TOFD Başkanı Baş, kampanya kapsamında derneğe gelen kapak miktarının her geçen gün arttığını vurguladı. Kapakları sattıkları anlaşmalı firma ile sözleşmelerinin sona erdiğini de belirten Baş, şöyle konuştu: 
Ayda bize gelen kapak miktarı ortalama 17 tonu buldu. Bu rakam gittikçe artıyor. Kapakları satacak yeni geri dönüşüm firmalarına ihtiyacımız var. Çünkü anlaşmalı olduğumuz firma artık plastik kapakları alamıyor. Onların kaldırabileceği sınırı aştı. Duyarlı geri dönüşüm firmalarımızdan minimum karla bu kapakları almalarını istiyoruz. 
 
2,5 ton kapağa 1 akülü tekerlekli sandalye 
 
Akülü tekerlekli sandalye fiyatının 2 bin 400 lira olduğunu kaydeden Baş, plastik kapakları şimdiye kadar ortalama 1 liradan sattıklarını, anlaşması yeni biten firmanın bu kapakları kendilerinden minimum karla aldıklarını bildirdi. 
Baş, yaklaşık 2,5 ton kapakla 1 akülü tekerlekli sandalye alındığını, ayda yaklaşık 7 akülü tekerlekli sandalyeyi ihtiyaç sahiplerine ulaştırdıklarını söyledi. 
 
Tıbbi yönden ihtiyacı olanlara öncelik 
 
Tekerlekli sandalyelerin dağıtımına da değinen Baş, Ekonomik ve sosyal yoksunluk, tıbbi yönden acil ihtiyacı olması öncelikli şartımız. Okula giden çocuklarımıza, iş yerine giden vatandaşlarımıza öncelik sağlıyoruz. Tıbbi yönden mutlaka akülü tekerlekli sandalyeye ihtiyacı olması gerekiyor kişinin. Bir de manuel sandalye değil de özellikli sandalye vermeye çalışıyoruz dedi. 
 
İş adamları cebinde kapak taşıyor 
 
Kampanyanın büyük ilgi gördüğünü anlatan Ramazan Baş, şöyle devam etti: 
Çocuğundan yaşlısına kadar her tür meslekteki insanlar kampanyamıza katkıda bulunuyor, kapak topluyor. Birçok şirketin genel müdürleri ceplerinde kapak taşıyor. Bu toplumsal dayanışmanın en güzel örneği oldu. Geçenlerde buraya  Çin televizyonu geldi ve ülkelerinde yayın yapmak üzere projeyi inceledi,  çekimler yaptı. 
 
Özgürlüğümüz kapakla geldi 
 
Dernekte çalışan ve buraya gelen kapakları ayrıştıran engelli Salih Tokgöz, fabrikaya gönderdikleri kapakların kendilerine tekerlekli sandalye olarak döndüğünü kaydetti. Tokgöz, burada çalışarak engelli vatandaşların tekerlekli sandalye almasına katkıda bulunmaktan büyük mutluluk duyduğunu ifade etti. 
Tokgöz, Ben de arabamı kampanya kapsamında buradan aldım. Özgürlüğümüz kapakla geldi dedi. Derneğe kapak getiren Merve Özvardar da burada zaman zaman gönüllü çalıştığını söyledi. 
Kampanyaya katkı sağlamaktan mutluluk duyduğunu anlatan Özvardar, Çalıştığım yerde, okulumda, apartmanımızda kapak toplayan herkes bana getiriyor ben de buraya ulaştırıyorum. Onlarla birlikte olmak, onlara bu şekilde de olsa  bir yardımda bulunmak ve yüzlerindeki gülüşü görebilmek eşi benzeri olmayan bir  duygu. Onlar burada hepimizden daha mutlular diye konuştu.