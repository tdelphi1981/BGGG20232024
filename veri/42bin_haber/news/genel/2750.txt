'Kova'lar işinin patronu olacak 'Yay'lara ortaklık teklifi yağacak
İş dünyasının 2013'e dönük beklentileri yükselirken, bu yıl yatırımlardaki artışlar iş dünyasındaki kariyer fırsatlarını da tetikleyecek. Yıldızlara göre Kovalar işinin patronu olacak, Oğlak'ların yüzü kariyer fırsatlarıyla gülecek, Yengeç'ler uygun fiyatlı kredi bulacak. İşte Oğuzhan Ceyhan'dan yıldız haritasına göre para ve iş fırsatları...
 Aylin LÖLE /İSTANBUL
 Yeni yılda para ve kariyer adımlarını finansal rasyolar kadar yıldızlara göre de atmak isteyenler için ünlü Astrolog Oğuzhan Ceyhan, Akşam Ekonomi okurları için özel bir çalışma yaptı. 'Değerli madenler de zaman zaman düşüşler, hisse senetlerinin ise çok daha gözde olduğu bir yıla girerken, faizlerde yılın ilk 5 aylık döneminde düşük seyredecek' diyen Oğuzhan Ceyhan, 'Dövizin güvenli liman olduğu, borsanın çok daha karlı olduğu, faiz getirisinin düşük olacağı bir döneme giriyoruz' diyor. Paranın nabzını yıldız haritasına gore tutmak isteyenler, bu yazıyı okumadan iş değiştirmesin ve yatırım yapmasın...
 10 Mayıs'tan sonra kazanç artacak
 KOÇ: Uzun zamandan beri devam eden Satürn baskısından kurtuldu. 10  Mayıs'tan itibaren kazançları artacak. Bilhassa 7 Temmuz'dan itibaren Yengeç burcunda oluşacak olan dolunay etkisi sebebiyle iş ve kariyerlerinde önemli haberler alacaklar. Bu kişinin doğum haritasına göre yükseliş veya düşüş olacaktır.
 Kasım sonunda yeni gelir kapısı!
 BOĞA: Jüpiterin ikizler burcunda olduğu 2013 yılının ilk 6 aylık dönemi, 23 Ocak, 18 Şubat, 26 Mayıs ve 18 Haziran haftalarında kazançlarını her zamankinden fazla arttırma şansı olacak. Kasım sonunda da yeni gelir kaynakları ile karşılacak.
 Haziran en şanslı ayınız
 İKİZLER: Yılın ilk 6 ayı bilhassa Mart ayında, 27 Şubat ve 10 Mart arasında terfi etme şansı ile karşılaşırken, genel olarak haziran ayı pek çok şanslı olaylar da yaşayacak. Ağustosun ilk haftası, Aralık ve Jüpiterin Yengeç'teki pozisyonu İkizler burcunun gelirlerini artıracak düzeyde.
 DİKKAT: Harcamalarınız artacak
 YENGEÇ: 17 Şubat'a kadar olan dönemde, harcamaları çok yüksek olurken, Mars kredi almak, borçlanmak gibi konuları da çok fazla gündeme getirecek. Bu dönemde uygun fiyatlı bir kredi bulabilirler. 18 Ekim bir terfi ile karşılaşma şansına sahipler.
 Beklenen zam sonunda geliyor
 ASLAN: Yılın genelinde biraz zorlanabilirler. Satürn'ün güneşlerine almış oldukları pozisyon sebebi ile müsriflikten kaçınmalı ve harcamalarına dikkat etmeliler. 25 Şubat ile 11 Mart arasında Venüs'ün desteği ile günlükgelirlerinde küçük artışlar olsa da, radikal bir değişim için eylül ayını bekleyecekler. Tabii 4 Şubat civarı alacakları zamdan bahsetmiyorum.
 Bol bol terfi imkanı var
 BAŞAK: Başaklar, mart ayından itibaren kaynaklar ve kaynak artışı ile karşılaşırken, bir kısmı da Jüpiter'in de etkisi ile bu yıl terfi edecekler. 26 Ocak civarında istedikleri gibi bir haber almazlarsa üzülmesinler. 26 Mayıs-8 Haziran arası yeni terfi ve iş imkanları ile karşılaşma şansları olacak.
 Tasarruf etmeli ve iktisatlı düşünmeli
 TERAZİ: Satürn, Akrep burcunda ve gelir düzeylerinde zaman zaman düşüşe neden oluyor. Tasarruf etmek, iktisatlı düşünmek ve gelen fırsatları değerlendirme zamanı Terazi için. 25 Nisan ve 10 Mayıs'ta olacak olan tutulmalar özel olarak maddi gelirlerini artırken, 3 Mart ve 17 Eylül haftalarında da kariyerde yatayda olsa bir büyüme imkanı tanıyacak.
 Uygun kredi bulabilirsiniz
 AKREP: Ekonomik olarak daralmalar yaşıyorlar. Bazıları yeni kaynaklar bulurken zorlanıyorlar. Jüpiterin İkizler burcundaki etkisi, her zamankinden daha uygun krediler bulabileceklerini gösteriyor. 17 Mayıs 10 Haziran arasında gelirlerinde birartış olacaktır. 4 Haziran favori günleri.
 Mart ayında, mülk alıp satacaksınız
 YAY: Burçlarında olan Güneş ve Ay tutulmaları yüzünden, spesifik olarak çok zorlandılar. Kariyer hayatlarında pek çok Yay, değişimler yaşarken, bu yıl iş ortaklıkları teklifleri, bir grup ile çalışmak, yaratıcılığınızın ön plana çıkması, Mart ayı mülk alım ve satımları, gazetecilik, seyahat ve yazarlıktan kazançları görünmekte.
 Şans 'Oğlaklar'a gülüyor
 OĞLAK: Yılın belki kariyer olarak  en talihli burçlarından. Hem terfi etmek, hem kazançlarını artırmak, hem de iş ortaklıklarına girmek için, çok şanslı etkiler alıyorlar. 18 Haziran önemli kazanç fırsatı yakalayabilirler.
 Kariyerde en önemli dönüşüm!
 KOVA: Kariyerlerinin en önemli dönüşüm dönemini yaşıyorlar. 10 Mayıs'taki Güneş tutulması ve 3 Kasım'daki Ay tutulması, yeni kariyer hedeflerini Kovaları çıkartırken, bazıları artık profesyonel yaşamı bırakıp, kendi işlerini kurabilirler...
 Siz en iyisi 2. yarıyı bekleyin
 BALIK: Yılın talihli burçlarından biri. Haziran'a kadar olan dönemde, mülk almak, mülk satmak, mortgage, yaşadıkları yer ile ilgili değişiklikler ön plana çıkarken, yılın ikinci yarısı temmuzdan sonra, şansları daha fazla artacak.