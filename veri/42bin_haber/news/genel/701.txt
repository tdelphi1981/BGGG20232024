İlk ziyaret Ankara'ya
Uluslararası kamuoyunda, Gürcistan'ın yüzünü yeniden Rusya'ya döndüreceği iddia edilen yeni Başbakan Bidzina İvanişvili, ilk yurtdışı ziyaretini Türkiye'ye yapacak.
 Seçimde Şakaşvili'yi deviren İvanişvili'nin, NATO üyesi Türkiye'yi ziyaret ederek dünyaya 'Batı ile entegrasyon politikamız devam edecek' mesajı vereceği belirtiliyor. Gürcistan tarafının Türk büyükelçiliği ile temasa geçtiği, Ankara'nın sıcak baktığı ve tarih üzerinde çalışıldığı öğrenildi. Ziyarette mali içerikli işbirliği anlaşmalarının da imzalanması öngörülüyor. Gürcistan Başbakanı'nın, Rusya ile iş bağlantıları olmasına karşın Abhazya ve Osetya sorunları nedeniyle, siyasi ilişkilerin kısa sürede düzelmesi beklenmiyor. Gürcü liderin Rusya ile ilişkileri zamana yayarak normalleştirme yoluna gideceği öngörülüyor. Mahmut GÜRER