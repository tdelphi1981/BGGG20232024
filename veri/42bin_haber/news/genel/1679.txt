Emirates, Windows 8 uygulamasıyla fark yaratıyor
Dokunmatik ekranlı HP ElitePad 900 tabletlerde kullanılan uçak içi uygulaması, kabin ekibinin yolculara olağanüstü bir hizmet sunmasına olanak tanıyor.
 Dünyanın en hızlı büyüyen havayolu şirketlerinden Emirates, Windows 8 için geliştirilen “Bilgiye Dayalı Uçak İçi Hizmeti” (Knowledge Driven Inflight Service-KIS) adı verilen iş alanı uygulamasını duyurdu. Emirates’in ilk olarak 2004’te kabin ekibinin kullanımı için uçak içi iletişim ve müşteri ilişkileri yönetimi cihazı olarak sunduğu KIS uygulaması, yakında piyasaya sunulacak HP ElitePad 900 iş tabletlerinde de kullanılacak.
 Emirates Kabin Ekibinden Sorumlu Kıdemli Başkan Yardımcısı Kevin Griffiths, “Emirates olarak dünyanın en iyi uçak içi deneyimini sunmaya gayret ediyoruz. Durmaksızın en iyi uçak, ürün ve hizmetlere yatırım yapıyoruz. Müşterilermizin ihtiyaçlarını en iyi şekilde karşılamalak için kişiye özel bir deneyim sunan Windows 8 uygulaması yarattık. HP ElitePad 900 cihazları üzerinde çalışan Windows 8 platformu, diğer hiçbir havayolu şirketinde bulunmayan bir deneyim olan KIS uygulamasını yaratmamıza yardımcı oldu” diyor.
 Kabin amirleri, KIS uygulamasını her uçuştan önce kabin ekibine bilgi vermek ve yolcuların kişisel tercihleri ile ihtiyaçlarını en iyi şekilde karşılamak için neler yapılabileceğini belirlemek amacıyla kullanıyor. Kabin ekibi, bu uygulamayı ayrıca Emirates Skywards üyelerinin uçuş sırasında business class veya first class’a geçiş işlemlerini de kolayca gerçekleştirmenin yanı sıra müşteri geri bildirimlerini iniş sonrasında derhal genel merkeze bildirmek için de kullanabiliyor.
 HP ElitePad 900’ün ilk global müşterisi olan Emirates, hafif, şık ve aktarmasız uçuşlar için ideal, uzun pil ömrüne sahip yeni bir KIS tableti yaratıyor. Ekim ayında HP tarafından açıklanan ve Ocak 2013 itibariyle müşterilerin kullanımına sunulması planlanan cihaz, iş amaçlı kullanıcılar için özel olarak tasarlandı. Windows 8 optimizasyonu sunan cihaz, hafif ve şık bir tasarıma sahip. Window 8’in, Live Tiles özelliği ile en önemli bilgilere hızla ulaşılmasını sağlayan dokunmatik kullanıcı arayüzü sayesinde kabin ekibi son derece verimli ve eşsiz etkileşim kurarak müşterilere daha fazla zaman ayırabiliyor. Filo dağıtımı tamamlandığında, Emirates’in Windows 8 KIS uygulamasının kullanılabildiği 1.000 adet HP ElitePad 900 tableti olacak.
  