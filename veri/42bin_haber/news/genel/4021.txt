Herkese eşitlik
ABD Başkanı Barack Obama, dün halka açık bir törenle ant içerek 4 yıllık ikinci dönemine başladı. Törendeki konuşmasında kadınlar ve eşcinseller için eşitlik sağlanana kadar yolculuklarının süreceğini söyleyen Obama, 10 yıllık savaş dönemini bitirerek ekonomik toparlanma sürecini başlatacaklarını belirtti.
ABD Başkanı Barack Obama, Kongre önünde yaklaşık 600 bin kişi ve yargıç huzurunda yemin ederek ikinci dört yıllık dönemine başladı. Obama, ikinci dönemine dair ipuçları da verdiği konuşmada şu mesajları verdi:
Bizim yolculuğumuz, karılarımız, annelerimiz, kızlarımız çabalarının karşılığı olarak (erkeklerle) eşit kazanç sağlamadıkları sürece bitmeyecek. Bizim yolculuğumuz, eşcinsel kardeşlerimiz hukuk önünde herkes gibi muamele görmedikleri sürece tamam olamayacak. Amerikayı fırsatlar ülkesi olarak görüp gelen göçmenleri daha iyi karşılamadığımız sürece de yolculuğumuz bitmeyecek. 
10 YILLIK SAVAŞ BİTTİ  
10 yıllık savaş dönemi sona ererken ekonomik toparlanma süreci başlıyor. Amerikanın imkanları sınırsızdır çünkü sınırsız dünyanın aradığı bütün niteliklere sahibiz. Ama Amerikan halkı artık bugünkü dünyanın ihtiyaçlarını karşılamak için yalnız hareket edemez. Biz aynı zamanda sadece savaşı değil barışı kazanan, yeminli düşmanları dosta dönüştürenlerin mirasçılarıyız. Asyadan Afrikaya, Güney Amerikadan Ortadoğuya demokrasiyi destekleyeceğiz.  
KÜRESEL ISINMAYLA SAVAŞ  
Küresel ısınma tehdidine, başarısızlığımızın çocuklarımız ve gelecek kuşaklara ihanet anlamına geleceğini bilerek cevap vereceğiz. Yenilenebilir enerjiye olan yol uzun ve zaman zaman zor olacak.  
Kâkül itirafı 
YEMİN töreninde Barack Obamaya en büyük sürpriz karısı Michelle Obamadan geldi. First lady Obama, tören için yaptırdığı özel saç modeliyle, kamuoyu önüne ilk kez kâküllü olarak çıktı. Siyah bir kokteyl elbisesi giyen stilistik Michelle Obama, kocasından da övgü aldı. Barack Obama, Bu hafta sonu yaşanan en önemli gelişme, Michellein kakülleri oldu. Bayıldım. Michelle iyi görünüyor. Hep öyle dedi. 
Milli marş Beyoncedan      
Yemin töreninde Alicia Keys, Brad Paisley, Katy Perry, Smokey Robinson and Stevie Wonder gibi ünlüler de yine ön planda yer aldı. Obamanın yemininin ardından ABD ulusal marşını ise ailenin en çok sevdiği şarkıcılardan Beyoncé söyledi.
Organizasyon komitesi, yemin töreni için Amerikanın Geleceğine İnanç konseptini seçti. 2009daki yemin töreni için ise Özgürlüğün Yeni Doğumu sloganı bulunmuştu. Obama çifti için bu sene düzenlenen iki resmi balo ise askerler ve ailelelerinin davetli olduğu Başkomutanlık Balosu ile Resmi Yemin Töreni Balosuydu. Obamalar her ikisi de Washington Kongre Merkezinde yapılan balolarda dün gece de sahnede dans ederek geleneği devam ettirdi. 
İşte yeni gündemi 
Obama ikinci döneminin hemen başında önce Kongre ile borç tavanı pazarlığına oturacak.
Silah kontrolü tasarısını geçirmek için silah lobilerine karşı çok büyük bir kavgaya girişecek.
Afganistan Savaşını planlanandan önce bitirmenin yollarını arayacak.
Suriye ve İranda Amerikayı çatışmadan uzak tutmanın formülünü bulmaya uğraşacak.
Ve 2008den beri süren ekonomik krizin yaralarını sarıp işsizliği azaltmak için çalışacak.