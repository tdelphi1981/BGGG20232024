Koru'dan hızlı hasar onarımı
Koru Sigorta Kooperatifi sigortalıların ve trafik hasarı mağdurlarının memnuniyetini sağlamak amacıyla hızlı hasar onarım merkezi uygulamasını başlattı.
 Önce hasar yoğunluğunun yüksek olduğu İstanbul'da kasko ve trafik branşlarında pilot uygulamaya geçildi. Koru Sigorta, gelen talepler doğrultusunda, hizmet kalitesi yüksek, hızlı ve güvenilir araç onarımı yapan hızlı hasar onarım merkezlerini süreç içerisinde sisteme dahil edecek. Koru Sigorta, bu uygulamayla kazadan sonra araç onarımlarının en kısa sürede tamamlayarak, araç sahiplerine teslim edilmesini hedefliyor. Koru Sigorta'nın Genel Müdür Vekili Hüsamettin Doğramacı, 'Kooperatif olarak hedefimiz, sektörde hasar süreçlerini en doğru ve en hızlı bir şekilde yürüterek ortaklarımızın memnuniyetini yüksek oranda sağlayan bir yapı kurmaktır. Hasar Onarım Merkezleri, yenilikçi projelerimiz arasında yer alan bir hizmettir' dedi.