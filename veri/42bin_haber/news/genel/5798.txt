Kerry İsraile gitmiyor
ABD Dışişleri Bakanı John Kerry, 24 Şubat-6 Mart tarihlerinde Türkiyenin de dahil olduğu Avrupa ve Ortadoğu turuna çıkacak.
ABD Dışişleri Bakanlığı Sözcüsü Victoria Nuland, yaptığı açıklamada, Kerrynin sırasıyla İngiltere, Almanya, Fransa, İtalya, Türkiye, Mısır, Suudi Arabistan, Birleşik Arap Emirlikleri ve Katara gideceğini belirtti. Nuland, Kerrynin Türkiye ziyaretinde, Suriyedeki krizin sona erdirilmesinden bölgesel istikrar, barış ve güvenliğin desteklenmesine uzanan stratejik önceliklerin yanı sıra terörle mücadelede işbirliği de dahil olmak üzere ABD-Türkiye işbirliğinin geliştirebileceği alanları ele almak üzere Türk yetkililerle bir araya geleceğini bildirdi. 
Kerry, bakan olarak yapacağı bu ilk yurtdışı turunda İsraile uğramayacak. Nuland, İsrailde hükümetin henüz kurulmadığını, dolayısıyla Kerrynin ABD Başkanı Barack Obamayla birlikte bu ülkeye gideceğini belirtti. Kerrynin önce İsraile mi Türkiyeye mi gideceği tartışılmıştı. 
 