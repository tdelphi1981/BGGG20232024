Bursa zirveye tutundu
Bursaspor, Sivasspor'u Batalla'nın attığı golle mağlup ederek ilk 4 yarışında önemli bir 3 puan aldı.
İlk yarısı golsüz sona eren karşılaşmanın 67. dakikasında Sivassporlu Hayrettin'in büyük hatasında topla buluşan Batlla takımına galibiyeti getiren golü kaydetti. Karşılaşmanın henüz 4. dakikasında ise Bursasporlu Belluschi ile Navratil'in mücadelesinde yeşil beyazlı oyuncu yerde kalınca hakem Ali Palabıyık penaltı noktasını gösterdi. Topun başına geçen Pinto'nun kullandığı atışta ise Sivasspor kalecisi Borjan gole izin vermedi. 
Yeşil beyazlılar bu galibiyetle puanını 37'ye yükselterek 4. sıraya yükseldi. Sivasspor ise 29 puanda kalarak küme düşme potasına çok yaklaştı. 
KARŞILAŞMANIN CANLI ANLATIMI 
Karşılaşmadan önemli dakikalar; 
4. Bursaspor, penaltından yararlanamadı. Sağ kanattan ceza sahasına giren Belluschi'nin,  Navratil'in müdahalesiyle düştüğü pozisyonu hakem Ali Palabıyık penaltı olarak değerlendirdi. Atışı kullanan Pinto, topu kalecinin soluna doğru  gönderdi. Borjan, soluna doğru gelen topa iki hamlede sahip oldu.
15. dakikada Sivasspor atağında, sağ kanattan ceza sahasına giren  Eneramo, topa çaprazdan sert vurdu. Kaleye giden topu, Carson son anda  tokatladı.
31. dakikada Bursaspor atağında Musa'nın pasıyla sağ kanattan  hareketlenen Basser topu penaltı noktasına doğru ortaladı. Belluschi'nin kafa  vuruşunda, top kaleci Borjan'da kaldı.
50. dakikada Bursaspor atağında, orta alandan aldığı pasla ceza sahası  önünde buluşan Edu'nun yerden sert şutunda, top kaleci Borjan'da kaldı.
51. dakikada Sivasspor atağında sağ kanattan hareketlenen Aatıf, topu  diğer kanattan ceza sahasına giren Ziya'nın önüne attı. Bu oyuncunun vuruşunda,  top kaleci Carson'dan döndü. Dönen topu Ziya yeniden kaleye gönderdi. Zamanında  kademeye giren İbrahim, kaleye giden topu ceza sahasının dışına uzaklaştırdı.
56. dakikada Bursaspor atağında Belluschi'nin ceza sahasına giren Batalla  topu kaleci Borjan'ın üzerinden aşırdı. Rainoch kaleye giden topa kafayla  müdahale etti. Kaleci Borjan topa sahip oldu.
67. dakikada Bursaspor'un golü geldi. Hakan'ın geri pasında araya giren  Batalla, Hayrettin'den önce kaptığı topu plase bir vuruşla filelere gönderdi.
71. dakikada Batalla'nın pasıyla sağ kanattan ceza sahasına giren  Sestak'ın sert şutunda top direğe çarparak auta gitti.
77. dakikada Bursaspor atağında, Belluschi, taç atışından gelen topu şık  bir hareketle önüne aldıktan sonra ceza sahasına girer girmez sert bir vuruşla  kaleye gönderdi. Borjan, köşeden kaleye giden topu iki hamlede güçlükle  yakaladı. 
Stat: Atatürk
Hakemler: Ali Palabıyık, Nihat Mızrak, Serhan Malkoç
Bursaspor: Carson, Basser (Dk. 53 Ferhat), Serdar, İbrahim, Vederson,  Şener, Edu, Belluschi, Tuncay (Dk. 90 artı 2 Musa), Batalla, Pinto (Dk. 67  Sestak)
Sivasspor: Borjan, Erhan, Rainoch, Navratil, Ziya (Dk. 72 Sercan),  Grosicki (Dk. 33 Hayrettin), Erman, Kadir, Hakan, Aatıf, Eneramo (Dk. 79 Piech)
Gol: Dk. 67 Batalla
Sarı Kartlar: Dk. 74 Vederson (Bursaspor), Dk. 29 Aatıf, Dk. 70 Hakan,  Dk. 71 Hayrettin, Dk. 90 artı 1 Piech (Sivaspor)