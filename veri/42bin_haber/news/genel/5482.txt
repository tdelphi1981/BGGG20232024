Beni acil ara Dorner
Kovulduğu Los Angeles Polis Teşkilatına karşı şavaş açıp şimdiden üç kişiyi öldüren ve tam bir insan avıyla aranan Christopher Dorner için, sürpriz bir isim devrede. İntikam manifestosunda hayranı olduğunu söylediği ünlü yıldız Charlie Sheen, eski çılgın polise, Beni mutlaka ara. Bu işi bitirebiliriz diye seslendi.
ABDde, Los Angeles Polis Teşkilatından kovulduktan sonra intikam yemini edip kısa sürede 3 kişiyi öldüren Christopher Dornerı yakalamak için güvenlik güçleri California dağlarını da kapsayan insan avını sürdürürken, ilginç bir gelişme yaşandı. Dornerın, katliama başlamadan önce açıkladığı intikam manifestosunda Şahane biri diye bahsettiği Hollywoodun ünlü yıldızı Charlie Sheen, keskin nişancı eski polis memuruna bir video mesaj gönderdi. Sheen, rol aldığı dizinin de ismi olan Öfke Kontrolü adıyla yayımladığı kısa videoda, Dornera şöyle seslendi: 
 
TEŞEKKÜRLER AMA... 
Manifestonda benden bahsediyorsun. Güzel sözlerin için teşekkürler. Beni mutlaka ara. Seninle konuşmayı dört gözle bekliyorum. Bu işi nasıl bitirebileceğimizi görüşelim.  
Görüntülerde kırmızı saçıyla da dikkat çeken ünlü aktörün, videoyu polisin isteğiyle değil, kendi kararıyla kaydettiği de açıklandı. Christopher Dorner, internet üzerinden sosyal paylaşım sitesi Facebooktaki hesabında yayımladığı intikam manifestosunda, Charlie Sheenin yanı sıra Jay-Z, Serena Williams, Natalie Portman, Jon Stewart gibi ünlülere de övgüler yağdırmıştı. 
KAMYONU SİLAH DOLU 
Bu arada, tam teçhizatlı güvenlik güçlerince dört gündür dağ tepe aranan Dornerın önceki gün Californiadaki dağlık alanda yanarken bulunan kamyonuyla ilgili incelemeden de korkutucu bulgular çıktı. Helikopterden yere indirilen özel ekiplerin kuşatıp aradığı kamyonun, dingili kırılınca Dorner tarafından ateşe verildiği belirlendi. Ayrıca kamyonetin içinde çok sayıda silah ve bir hayatta kalma kiti bulundu.