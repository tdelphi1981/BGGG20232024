Ahmete Mehmete beni sor devri bitti
Kredi Kayıt Bürosu ve TOBBun imzaladığı protokol kapsamında şirketlerin sicil bilgileri birbirleriyle iş yapan firmalara açıldı. Şirketler istedikleri anda risk raporlarına kısa mesaj ile ulaşabilecek.
TÜRKİYEde ilk defa, şirketlerin sicili kendilerinin izin vermesi halinde başkalarına açılıyor. Türkiye Odalar ve Borsalar Birliği (TOBB) ile Kredi Kayıt Bürosu arasında imzalanan protokol, ticarette yeni bir ilişki sistemi başlatacak. Birbiriyle iş yapmak isteyen firmalar karşılıklı izin vererek çek, senet ve kredi sicillerini görebilecek. TOBBun 81 vilayetteki Odaları ile Kredi Kayıt Bürosu işbirliği yapacak. Odalar, şirketlerin Kredi Kayıt Bürosuna başvuru işlemlerini tamamlayacak. TOBBun İstanbul Hizmet Binasında, Başbakan Yardımcısı Ali Babacan, TOBB Başkanı M. Rifat Hisarcıklıoğlu ve Kredi Kayıt Bürosu Genel Müdürü Kasım Akdenizin katıldığı törende konuşan Babacan, Şirketlerin sicil bilgilerinin reel sektöre açılmasının dünyada ilk ve tek olduğunu ifade etti. Ticari sır kavramının iş hayatında çok özel yeri olduğunu, bütün bilgilerin kişinin kendi izniyle üçüncü taraflarla paylaşılabileceğini belirten Babacan, Hiç tanınmayan biri gelip vadeli mal istediğinde ben seni nereden bileceğim arkadaş sorusunun cevabı artık daha kolay. Bundan sonra tüccar, yine beni Ahmete sor, Mehmete sor diyebilir ama aç benim sicilime bak, kendin karar ver de diyebilecek. Tüm vatandaşlarımızın sadece çek raporu değil, bir de risk raporu var. Risk raporunda, banka ile bütün kredi ilişkisi görülebiliyor. Bunu artık iş dünyamız da görebilecek dedi  
POZİTİF SİCİL DE VAR 
Merkez Bankasının eskiden sadece negatif sicil tuttuğunu belirten Ali Babacan, bir kanun çıkartarak Merkez Bankasından Bankalar Birliğine kredi kayıt işini verdiklerini söyledi. Babacan Bu yetkiyi verirken de hem pozitif hem negatif sicilin tutulacağı bir sistemi öngördük. Şu anda sistemde sadece dönen çekler görülmüyor. Ne kadar çek ödediyse tutarıyla, adetiyle o da tutuluyor diye konuştu. Babacan,  2012 yılında 2011 yılına göre toplam kullanılan çek tutarı yüzde 18.9 arttı. Geçen sene toplam 350 milyar liralık çek işlem gördü. Dönen çeklere bakıldığında adet olarak yüzde 4.05, tutar olarak da yüzde 4.63 oldu dedi.  
GELECEK HAFTA BAŞLIYOR 
Vadeli çek ve senet gibi işlemlerin şirketler için önemli bir finansman kaynağı olduğuna dikkat çeken TOBB Başkanı Rifat Hisarcıklıoğlu da devrim niteliğinde, çok önemli bir adımı hayata geçirdiklerini belirtti. Hisarciklioğlu, Yurt içi ticaret hacminin yaklaşık üçte ikisi, vadeli işlemlerle yapılıyor. Vadeli ticaret, ekonomide büyük yer tutuyor dedi. Hisarcıklıoğlu, gelecek haftadan itibaren, odalarda sistemin kurulması ve işletilmesini sağlayacak eğitimlerin verileceğini kaydetti.