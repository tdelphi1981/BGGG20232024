Kelle-paça operasyonu
Manken Ebru Destanı döverek gündeme gelen Şahin Turgutun liderliğini yaptığı çeteye, Et-Balık Kurumuna bozuk kelle, paça, işkembe sattıkları gerekçesiyle operasyon düzenlendi. Sakatat ihalelerine fesat kırıştıran çetenin lideri Turgut ile 3ü EBK görevlisi 33 kişi gözaltına alındı.
ET-Balık Kurumuna bozuk sakatat (kelle-paça-işkembe) sattığı, kurumun ihalelerine kendi adamları dışında girenleri tehdit ederek sokmadığı iddiasıyla çeteye yönelik operasyonda 3ü Et Balık Kurumundan görevli 33 kişi gözaltına alındı. Liderliğini manken-şarkıcı Ebru Destanı döverek gündeme gelen Kürt Ahmetin yeğeni Şahin Turgutun yaptığı öne sürülen çetenin, eğlence mekanlarını haraca bağladığı, birçok siyasetçi ve tanınmış işadamlarının çocuklarını da eğlence yerlerinden aldırarak dövdükleri iddia ediliyor. 
EBKYA SELAMIMI SÖYLEYİN 
Organize Suçlarla Mücadele ekipleri, Et ve Balık Kurumunun düzenlediği sakatat ihalelerine fesat karıştırıldığı iddiaları üzerine çalışma başlattı. Yapılan teknik takibin ardından çetenin faaliyetleri belirlendi. Eş zamanlı yapılan operasyonlarla Şahin Turgut ile 3ü Et Balık Kurumu çalışanı 33 kişi gözaltına alındı. Operasyonda 3 adet ruhsatsız silah, çok sayıda başkası adına düzenlenen senet, ihale dosyaları ele geçirildi. Çetenin, Et ve Balık Kurumunun sakatat ihalelerine fesat karıştırdığı, son 5 yılda yapılan tüm ihalelere kendi adamları dışında tehditlerle kimseyi ihaleye sokmadıkları, kurumdan aldıkları ve satamadıkları bozulan ürünleri tekrar kuruma sattıkları iddia ediliyor. Yapılan telefon dinlemelerinde çete üyelerinin Şahin Turgutu arayarak Elimizdeki sakatatlar bozuldu ne yapalım? görüşmesinin ardından Şahin Turgutun, Et Balık Kurumuna satın. Kabul etmezlerse selamımı söyleyin dediği öne sürülüyor. Görüşmelerin ardından çok sayıda bozuk sakatatların Et Balık Kurumuna satıldığı belirlendi. Çetenin, Et Balık Kurumu ile alışverişlerinde 800 bin liralık borcu ödemediği kaydedildi. 
ÇOCUKLARA DAYAK 
Şahin Turgutun adamlarıyla sürekli Çankaya bölgesindeki eğlence mekanlarına gittiği ve buralarda olay çıkarması da araştırılıyor. Turgut ve adamlarının seslerini duyurmak, korku salmak amacıyla çok sayıda siyasetçi, işadamı, bürokrat çocuklarını dövdürdüğü özellikle kadınlara yönelik şiddet uyguladığı da güvenlik kameralarına yansıdı. Şahin Turgutun 2008 yılında şarkıcı Ebru Destandan Aldırma Gönül isimli şarkıyı istemişti. Turgut, istek parçasını söylemeyen ünlü mankeni, saçlarından tutarak yerlerde sürükleyip, darp etmesiyle gündeme gelmişti. Turgut, cezaevinde bulunduğu sırada sevgilisi olduğu ileri sürülen Türkiye 3üncü güzeli Gizem Yurtoğlunu da Çok geziyorsun diyerek adamlarına dövdürttüğü ileri sürülmüştü.