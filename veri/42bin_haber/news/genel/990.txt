'Geç kalmış hakkın teslimi ve tescilidir'
Ekonomi Bakanı Zafer Çağlayan, Uluslararası kredi derecelendirme kuruluşu Fitch’in Türkiye’nin uzun vadeli yabancı para birimi cinsinden kredi notunu bir kademe artırarak BBB-‘ye, yatırım seviyesi düzeyine yükseltmesiyle ilgili, “Geç kalmış bir hakkın teslimi ve tescilidir” dedi.
 Ekonomi Bakanı Zafer Çağlayan yaptığı yazılı açıklamada, “Kredi derecelendirme kurumu Fitch’in yaptığı not artırırımı geç kalmış bir hakkın teslimi ve tescilidir. Türkiye çevresindeki risklere rağmen, istikrarlı ve güvenli bir ekonomiye sahiptir. En büyük ihracat pazarımız olan AB’ye ihracatımız azalmasına rağmen yılın ilk 9 ayında ihracatımız yüzde 13.7 oranında arttı. Bu da Türkiye ekonomisinin doğru yolda olduğunun işaretedir” ifadelerini kullandı.
 Not artırımı ile Hindistan, Hırvatistan, Endonezya ile aynı nota sahip olunduğunu belirten Çağlayan şöyle devam etti:
 “Yapılır yatırım yapılabilir ülke statüsü için önemli. Yapılan bu not artırımı ile böylece uzun vadede daha fazla yatırım çekeceğiz. Bu not artırımı ile kaynak girişi artacaktır. Kaynak girişinin, krediye dönüşmesi önemli. Bunun içinde yeni teşvik sistemimiz yabancı yatırımlar için çok uygun bir ortam sunuyor. Yapılan bu artırım, Türkiye ekonomisinin istikrarının geç de olsa teyit edilmesi sevindirici olsa da, yaşanan gecikmenin geride kalan yılların da farkındayız.  Fakat bu not da bizim için yeterli değil. Bulgaristan, Letonya, İzlanda da bu not seviyesinde. Türkiye sadece bu ülkelerden değil, A kademesindeki ülkelerden de iyi durumda. Kredi derecelendirme kuruluşlarının zedelenen itibarlarını yeniden kazanmaları gerekiyor. Bundan sonraki dönemde daha hızlı ve objektif değerlendirme yapmalarını bekliyoruz. Sadece bizim Çin değil, bunlar başka ülkeler için de geçerli.  Bu not artırımının diğer kredi derecelendirme kuruluşlarına da yol göstereceğini umuyorum.”
 ANKA
  