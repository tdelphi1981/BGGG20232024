Helikopter vince takılıp düştü
İngiltere'de akıl almaz kaza... Londra'da inşaat halindeki bir binadaki vince takılan helikopter çakıldı. Büyük korku yaratan olayın nedenini ise yetkililer açıkladı: Yoğun sis
 Ada'da panik... İngiltere, dün sabah saatlerinde meydana gelen kazayla sarsıldı. Londra'nın güneyinde bulunan Vauxhall semtinde, ticari bir helikopter inşaat halindeki yüksek bir binanın vincine çarparak düştü. Kazada, pilotla birlikte 2 kişi ölürken 13 kişi de yaralandı. Polis yetkilileri, helikopterde yalnızca pilotun bulunmasının ve olayın şehir merkezinden uzaktaki bir bölgede yaşanmasının faciayı önlediğini söyledi.
 KIRMIZI ALARM VERİLDİ
 Kazanın ardından bölgede olağanüstü önlemler alan yetkililer, kazaya da sisli havanın yol açmış olabileceğini belirtti. Thames nehri kenarında bulunan semtteki bölge kordon altına alınırken hastaneye kaldırılan kişilerden bazılarının durumunun ağır olduğu kaydedildi.
 
  