Ünlü sanatçı hastanelik oldu
TÜRK Pop Müziği sevilen sanatçılarından Gökhan Türkmen, Kartepe'deki kayak merkezinde snowboard yaparken düşmesi sonucu hastanelik oldu.
 Kocaeli Üniversitesi Tıp Fakültesi Araştırma ve Uygulama Hastanesi'ne götürülen genç sanatçı bir süre müşahade altında tutulurken, yakınları ve hayranlarına önemli bir şeyi olmadığı mesajını gönderdi.
 Alınan bilgiye göre dün öğlenden sonra kayak merkezinin pistlerinde arkadaşlarıyla birlikte snowboard yapan Gökhan Türkmen pistten inerken sert bir şekilde başının üzerine düştü. Bir ara kendisinden geçen sanatçı hemen otele götürüldü. Başında ağrı olması nedeniyle kontrol için Kocaeli Üniversitesi Tıp Fakültesi Araştırma ve Uygulama Hastanesi'ne getirildi. Burada acil serviste bir süre müşahade altında tutulan sanatçı, kendisiyle görüşen gazetecilere önemli bir şeyi olmadığını, yakınları ve hayranlarının telaşlanmaması mesajını gönderdi. Gökhan Türkmen fotoğraf ve görüntü alınmasına da izin vermedi. DHA