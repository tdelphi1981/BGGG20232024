Yeniden doğalgaz akışı başladı
Enerji ve Tabii Kaynaklar Bakanı Taner Yıldız, Azerbaycan'dan doğalgaz akışının yeniden başladığını bildirdi.
 Bakan Yıldız, Kars'ın Sarıkamış ilçesi yakınlarında 3 Ekim'de meydana patlamanın ardından doğalgaz akışı kesilen Bakü-Tiflis-Erzurum Doğalgaz Boru Hattı'nda, dün itibarıyla Azerbaycan'dan doğalgaz akışının yeniden başladığını kaydetti.
 Diğer yandan 8 Ekim'de Ağrı'nın Doğubeyazıt ilçesi yakınlarında İran'dan gelen doğalgaz hattında bir patlama meydana geldiğini ifade eden Yıldız, buna rağmen bölgede doğalgaz sıkıntısının yaşanmadığını, hattın en geç bir hafta içinde devreye alınmasını beklediklerini ifade etti.
 Yıldız, patlamadan sonra ilave olarak Rusya'dan gelen gaz miktarını artırdıklarını kaydederek, Rusya'ya da teşekkür etti.
 AA