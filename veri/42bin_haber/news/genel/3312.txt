Gideceğim tek yer havaalanı
Tom Hanksin başrolde oynadığı, havalimanında yaşayan bir kişiyi anlatan Terminal filminin acıklı devamı Rusyada oynandı. Havalimanında temizlikçi olarak çalışan kadının işten atılınca aylarca terminalden çıkmadığı anlaşıldı.
LIFENEWS haber sitesinin aktardığına göre 34 yaşındaki Svetlana Kaçkintseva yaklaşık 10 yıl önce eski Sovyet cumhuriyeti Moldovadan Rusyanın başkenti Moskovaya geldi ve 2002 yılında uluslararası Şeremetyavo havalimanında temizlikçi olarak çalışmaya başladı. 8 ay öncesine kadar terminali her gün temizleyen Svetlana, bir sürtüşme yüzünden işten atıldı.  
KALANLARI YİYOR 
Memleketinde ne evi ne bir yakını kalan, Moskovada ise gidecek başka yeri olmayan Svetlana tam 8 ay kimseye çaktırmadan terminalde yaşadı.
Paspas yaptığı D terminalinde geceleyen Svetlana, gündüzleri bitişikteki F terminaline yiyecek bir şeyler bulmak için gidiyormuş. Moskova Şeremetyevo havalimanında 8 ay yaşayan genç kadının mönüsü ise genelde yabancı turistlerin büfe ve restoranlarda bıraktıkları yemek artıklarından oluşuyormuş. Havalimanı yönetimi dışında hizmet personeli Svetlananın terminaldeki macerasını biliyormuş, ancak kimse sesini çıkarmıyormuş.  
GİT DEDİLER AMA GİDEMİYOR 
Yılbaşından hemen sonra uzun tatil nedeniyle terminal boşalınca kadının 8 ay boyunca sürdürdüğü havalimanı hayatını görevli polisler fark etti. Terminali terk etmesi istenen Svetlana ise evi haline gelen Şeremetyevo havalimanında belki bir iş bulunur diye hâlâ bekliyor.