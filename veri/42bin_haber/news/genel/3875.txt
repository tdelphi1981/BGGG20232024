Ette fiyat tartışması
Önceki gün hurriyet.com.trde yayınlanan, Türkiyenin et üretiminde ithalatını geride bırakıp, ihracata başlayacağını duyuran haber ette fiyat tartışması başlattı.
Geçtiğimiz birkaç yılda canlı hayvan ithalatının gündemde olduğu Türkiyede şimdi de et stoklarındaki aşırı büyümeden dolayı et ihracatına başlanması söz konusu olacak. Türkiye, ilk etapta  Suudi Arabistana 5 milyon küçükbaş, 1 milyon da büyükbaş olmak üzere toplam 6 milyon adet canlı hayvan ihraç edecek. Irakla da 2 milyon damızlık ihracatı için anlaşma imzalanmak üzere. Dört ayrı ülke ile de görüşmeler sürdürüldüğü belirtilirken, iç piyasada da madem hayvan nüfusunda ihracat yapacak kadar artış var, 14 TL düzeyindeki fiyatlar neden düşmüyor ya da fiyat düşmüyorsa etbolluğu gerçeği yansıtmıyor tartışmaları yapılıyor.  
3 MİLYAR DOLAR İTHALAT 
Konya Kırmızı Et Üreticileri Birliği Başkanı Nazif Karabulut, 2010 yılından önce 9.5 milyon civarında olan büyükbaş hayvan stoğunun da devletin verdiği faizsiz krediler ve teşviklerle sektöre giren yeni yatırımcılkar sayesinde 11.5 milyon seviyesine yükseldiği kaydetti. Türkiye et fiyatlarının aşırı yükselmesi nedeniyle 2010 yılında et ithaline başlamıştı. Aradan geçen dönemde Türkiyenin bu ithalat için ödediği rakam 3 milyar dolara ulaştı. Aynı dönemde 600 bin büyükbaş kasaplık canlı hayvan ile 2.5 milyon civarında küçükbaş canlı hayvan ve yaklaşık 150 bin ton kırmızı et ithal edildi. Ancak halen Türkiye etin en pahalı olduğu ülkelerden biri. 
Son dönemde ithalatın hızı azalırken, stoklardaki et miktarının ve canlı hayvan sayısının artması üreticileri ihracata yönlendirmeye başladı. Özel sektör şu anda Katara ihracat yaparken, bakanlık yetkilileri Iraktan 2 bin damızlık hayvan talebi geldiği bilgisini verdi. Ayrıca  Birleşik Arap Emirlikleri, Fas, Tunus ve Cezayirle de anlaşma aşamasına gelmiş bulunuyor. Tarım ve Hayvancılık Bakanlığı yetkililerinden alınan bilgiye Suudi Arabistana teslimatların büyük bölümü Kurban Bayramı döneminde yapılacak.  
Et ithalatı zorlaştı  
NAZİF Karabulut, iç piyasanın daraldığını ve et stoklarının şiştiğini belirterek, Şu anda depolarda Türkiyeye yetecek 5 aylık ithal et bulunuyor. Ayrıca üreticinin de elinde ciddi miktarda hayvan var. Arz-talep dengesizliği nedeniyle fiyatlar maliyetlerin altına geriledi dedi. Bakanlığın son bir haftadan bu yana ithalatı çok zorlaştırdığını ve belge vermediğini iddia eden Karabulut, Şu anda dışarıdan et getirmek isteyene izin vermiyorlar. Kanunen bir yasaklama yok ama çok zorlaştırdılar. İçerideki stokların tüketilmesi gerekiyor. Depolar etlerle doldu taştı diye konuştu. 
eguler@hurriyet.com.tr 

 