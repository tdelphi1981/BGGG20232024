Müteahhit devredeyse dönüşüm faizi sıfırlanır
Çevre ve Şehircilik Bakanlığının kentsel dönüşüm kapsamında vatandaşlara yaptığı kira yardımlarını müteahhitler de ödemeye başladı. İlk kez Gaziosmanpaşa Sarıgöl bölgesinde Bakanlık yerine müteahhitler ödeme yaptı. Bakan Erdoğan Bayraktar, müteahhitlerin de devreye girmesiyle dönüşümün sıfır faizle yapılabileceğini söyledi.
AFET riski altındaki yaklaşık 6.5 milyon konutun yenilenmesini sağlayacak kentsel dönüşüm kapsamında, finansman arayışları devam ediyor. Maliye Bakanlığının aktaracağı 2B gelirleri dışında büyük bir kaynağı olmayan kentsel dönüşüm için yapılan harcamanın aslan payını da kira yardımları oluşturuyor. Çevre ve Şehircilik Bakanlığının evini yenilemek isteyenlere yaptığı kira yardımı için şimdi de müteahhitler devreye giriyor. Bakanlığın yerine müteahhitlerin kira yardımı yaptığı ilk kentsel dönüşüm bölgesi Gaziosmanpaşa Sarıgöl oldu. Çevre ve Şehircilik Bakanı Erdoğan Bayraktar ise, müteahhitlerin de devreye girmesiyle dönüşümün sıfır faizle yapılabileceğini söyledi.  
KİRA YARDIMINI ÖDEDİ 
Kentsel dönüşüm kapsamında vatandaşlara yapılan kira yardımına Çevre ve Şehircilik Bakanlığından sonra müteahhitler de dahil oldu. Gaziosmanpaşa Sarıgöl 1 etapta vatandaşlarla anlaşan müteahhitler, dönüşümün taşınma parası ve kira yardımını kendileri ödedi. Sarıgöl 1. etapta 206 kişiye müteahhitler tarafından 500 ile 650 TL arasında kira yardımı yapıldı. Ruhsatlı, ruhsatsız yapı ve dükkana yapılacak kira yardımında bugüne kadar vatandaşa toplam 553 bin 850 TL kira ödendi. 
TAŞINMA PARASI DA VAR 
Müteahhitler, bir kereye mahsus olmak üzere hak sahiplerine 1000 TL taşınma parasını da ödedi. Sarıgöl 1. etapta 302 bina yani 435 birim konut dönüşüm kapsamına alındı. 292 bina sahibi ile müteahhitler anlaşmaya varırken, 252 bina tahliye edildi. 
FAİZ SIFIRLANABİLİR 
Konuyla ilgili bir açıklama yapan Çevre ve Şehircilik Bakanı Erdoğan Bayraktar, kentsel dönüşüm süreci içerisinde bankadan kullandırılacak kredi faiz oranlarının müteahhitlerin de devreye girmesiyle sıfır faizle yapılabileceğini söyledi. Bayraktar, Afet Yasası kapsamında vatandaşların bankadan kullanacağı kredinin faiz oranında bakanlık olarak konutlarda yüzde 4, işyeri kredilerinde ise yüzde 3ünü ödeyeceğiz. Müteahhitlerin de kredi faizini ödemesi durumunda vatandaşlar bankaya sadece anaparayı ödeyecek diye konuştu.  
352 bina yıkıldı 
GAZİOSMAN-PAŞAda 2013 yılında 7 mahallede 3 bin yapı yıkılarak, yeni yapılar yapılacak. Kentsel dönüşüm kapsamında Gaziosmanpaşa Sarıgöl Mahallesinde bugüne kadar 352 bina yıkıldı. Yıkımlar tamamlandığında 1.125 konutun temel atma çalışmaları başlayacak. Sarıgöl Mahallesinde arazi ve vatandaş tespit tayin işlemleri yapılmaya devam ediyor. 
Yıkım töreni yapılacak 
İLKİ Esenlerde gerçekleştirilen yıkım törenlerinin ikincisi Başbakan Tayyip Erdoğanın katılımıyla Gaziosmanpaşada gerçekleştirilecek. Yıkım töreni Gaziosmanpaşada, 7 ayrı bölgede gerçekleştirilecek.