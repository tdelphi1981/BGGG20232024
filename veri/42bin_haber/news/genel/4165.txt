Böbrek hastasına Japon müjdesi
Japonyada, kök hücrelerden böbrek dokusu geliştirilmesi, dünyadaki milyonlarca böbrek hastası için umut ışığı oldu.
Kyoto Üniversitesinden Prof. Kenji Osafune liderliğindeki ekip önce, kök hücrelerden boş yazı tahtası gibi, her türlü organa göre programlanabilir dokular geliştirdi. Daha sonra bu dokular, böbrek dokusu haline getirildi. Böbrek dokusunun sadece üç tip hücreden oluştuğuna dikkat çeken Prof. Osafune, Böbrek hastalıklarının tedavisinde önemli bir adım attık diye konuştu. Geliştirilen böbrek dokusunun özellikle böbrek yetmezliği nedeniyle diyalize bağlı yaşamak zorunda kalan hastaların tedavisinde kullanılması bekleniyor. Ancak Prof. Osafune, tekniğin henüz klinik deney aşamasında olduğuna dikkat çekerek, Dokuların böbreğe aktarılmasının tedaviye yeterli olup olmayacağını henüz bilmiyoruz uyarısında bulunmayı da ihmal etmedi. 