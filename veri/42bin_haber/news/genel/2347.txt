Hayata veda şarkısı
Tedavisi mümkün olmayan bir kanser türüne yakalanan 17 yaşındaki Amerikalı, hayata elveda şarkısı besteleyip video paylaşım sitesi YouTube'a yükledi. Şarkıyı, yarım milyona yakın kişi dinledi.
 ABD'nin Minnesota eyaletinde yaşayan Zach Sobiech, 3 sene önce kalçasında yaşadığı büyük ağrılar sebebiyle doktora başvurdu. Yapılan incelemelerin ardından gençlerde az görülen bir tür kemik kanserine yakalandığı ve kalçasında büyük bir tümör olduğu ortaya çıktı. Çok sayıda operasyon geçiren Sobiech, kemoterapi de gördü. Buna karşın kanserin üstesinden gelinemedi. Doktorların Sobiech'e 3 ay ile 1 yıl arasında ömrü kaldığını söylemesi üzerine, genç Amerikalı ailesi ve arkadaşlarına hayata veda şarkısı besteleyip görüntüsünü Youtube'a koydu.
 "Bulutlar" isimli şarkıyı şimdiye kadar 412 bin kişi izledi. Şarkıda "Yükseleceğiz ama ben biraz daha yukarıya uçacağım. Bulutlara ulaşacağız çünkü oradan manzara daha güzel. Burada canım. Çok uzun sürmeyecek." gibi sözler yer alıyor. 
 Zach Sobiech'in ailesi ise çocukları için oluşturdukları yardım fonu aracılığıyla ameliyatlar için para toplamaya devam ediyor.
 Kemik kanserinin, 20 yaş altındaki gençlerde sadece 400 kişide görüldüğü belirtildi.
 CİHAN
  