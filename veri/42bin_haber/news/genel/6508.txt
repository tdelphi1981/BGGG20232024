Kitaptaki penguene başörtüsü
İlkokul birinci sınıfların kaynak kitapları arasındaki Timaş Yayınlarının çıkardığı Paytak Penguenler ile Tanışalım adlı hikaye kitabında dişi penguenlere başörtüsü takıldı.
Kitapların denetlenmesi gerektiğini söyleyen Eğitim-Sen Genel Başkanı Ünsal Yıldız, Çocuklar üzerinde bir yaşam biçimi inşa edilmeye çalışılıyor. Çeviri metinlerine müdahale ediliyor, hikaye kitaplarında hayvanlara bile başörtüsü takılıyor. Bu uygulamalar çok yaygınlaştı. Çocukların ilk 4 yıl soyut düşünme becerileri gelişmez. Bu nedenle karşılaştıkları kavramlar onlarda izler bırakacak. Uygulamalar bilimsel eğitime uygun değil dedi.  Maltepe Üniversitesi Eğitim Fakültesi Öğretim Üyesi Prof. Dr. Ayla Oktay ise şunları söyledi:  Küçük yaşta çocuğun karşılaştığı her şey bilinçaltına yerleşir. İlkokul birinci sınıfta çocuğun maruz kaldığı bu görseller de aklında kalacak. Böylece ileride başörtüsüne daha alışkın olacak. Bu nedenle onları bir tarafa doğru yönlendirmek doğru değil. Kitaplar, belli fikirleri çocuğa aşılamamalı.     

 