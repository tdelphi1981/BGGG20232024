Tuncel Bu böceği bulduk
Barış ve Demokrasi Partisi (BDP) İstanbul Milletvekili Sebahat Tuncel, BDP İstanbul İl Eşbaşkanı Asiye Kolçak, BDP Küçükçekmece İlçe Başkanı Nurcan Aktürk ve BDP Merkez Yörnetme Kurulu üyesi Kemal Peköz, BDP İstanbul İl Binası'nda basın toplantısı düzenledi. Kolçak yaptığı basın açıklamasında İstanbul İl Başkanlığı'nda böcek bulunduğunu belirterek, yarın dinleme cihazlarıyla ilgili suç duyusunda bulunacaklarını açıkladı.
"Polisler işyerine gelerek ilçe başkanlarımızı rahatsız ediyor" diyen Kolçak, Küçükçekmece İlçe Başkanı Nurcan Aktürk'ünde polis tarafından tebligatın var gerekçesiyle emniyete çağrıldığını, telkin ve tehditte bulunulduğunu iddia etti.  
"BÖCEK PRİZE TAKILI OLARAK BULUNMUŞ" 
KCK operasyonlarının siyasi olduğunu söyleyen Sebahat Tuncel, KCK operasyonlarında gizli tanık ve ortam dinlemesi meşhur olduğunu belirterek, "KCK falan yargılanmıyor, BDP yargılanıyor" dedi. BDP İstanbul İl binasında böcek bulunduğunu ifade eden Tuncel, "Böcek prize takılı olarak bulunmuş. Burası bizim daha çok toplantı yaptığımız yer olduğu için burayı dinleme gereği duymuşlar. Bizi gizli dinlemeye gerek yok. Biz ne söylüyorsak heryerde aynı şeyi söylüyoruz. Biz bu ülkede demokrasinin, özgürlüğün, eşitliğin inşaa edilmesi konusunda mücadele ediyoruz" dedi.  
"BİZİ DİNLEYEN BAŞBAKAN'IN EMRİNDEKİ EMNİYET GÜÇLERİ" 
Tuncel, "Başbakanın da evinin altında böcek bulunmuş. Başbakanı kim dinliyor, bilmiyoruz. Herkes birbirini dinliyor. Ama biz biliyoruz ki bizi dinleyen başbakanın emrindeki emniyet güçleri. İdris Naim Şahin'in bilgisi dahilinde. Kürsüde İdris Naim Şahin, 'Milletvekillerini dinliyoruz' diye ifade etmişti zaten. Bu cihaz muhtemelen İdris Naim Şahin'in emriyle ki bugün burada bir kaç yerde daha olduğunu tespit ettik ama çıkartamadık henüz. Bu cihaz yerleştirilmiş durumda" diye konuştu.  
"EMNİYET SOHBET ADI ALTINDA YENİ BİR UYGULAMA GELİŞTİRMİŞ" 
Emniyetin sohbet adı altında yeni bir uygulama geliştirdiğini iddia eden Tuncel, "Bizim bütün yöneticilerimizi, İlçe eş başkanımız, hatta burada çalışan idare amiri, burada görevli olan kişiyi bile emniyet herhangi bir yerde duruyor diyor ki "Biz sohbet etmek istiyoruz". Ben anlamakta zorlanıyorum. Bu sohbet etme durumu nedir? Bir partinin yöneticileriyle üyeleriyle niye sohbet edersiniz? Acaba sohbet birimi diye bir birim mi var emniyette. Bu sohbet birimi sadece BDP'lilerle mi sohbet ediyor yoksa diğer partilerle de sohbet ediyor mu? Bu birimde acaba kaç kişi çalışıyor. Bu sohbet adı altında yapılan aslında kanunsuz, hukusuz, gözaltıdır. Yapacaksanız gözaltı yapın. Tutanak yok bir şey yok bunun adına da sohbet deniliyor. Bu bir şekilde tehdit anlamına geliyor bizim açımızdan. Bunu meclistede gündeme getireceğiz. Bu konuda İçişlerine, Başbakanlığa soracağız. Gerçekten böyle emniyette sohbet birimi mi var? Bu sohbet birimde elde ettikleri verileri özellikle KCK operasyonunda ne kadar kullandılar. Suç duyurusunda bulunacağız" şeklinde konuştu.  
"ASLINDA BDP FİİLEN KAPATILMIŞ DURUMDADIR"  
KCK operasyonlarının hukuksuz bir şekilde yapıldığını savunan Tuncel, "KCK ile alakası yoktur. BDP'ye yöneliktir. BDP'nin bütün faaliyetleri yasadışı ilan edilmiştir. Bu noktada aslında BDP fiilen kapatılmış durumdadır. Bizi dinleyeceklerse böyle böceklere gerek yok. Gelip dinlesinler toplantılarımıza katılsınlar. Ne konuşuyoruz" ifadelerini kullandı.  
"BİNAMIZDA BULDUĞUMUZ İKİNCİ BÖCEK" 
Tuncel "Bu il binamızda bulduğumuz ikinci böcek daha öncede gençlik kollarımızda bulmuştuk. Yine prize yerleştirilmiş. Hiçbir şey yapılmadı. Bu ikinci böcek konusuda ne yapılacak bilmiyoruz" diye konuştu.  
"NEDEN BİR HAFTA BEKLEDİNİZ?" 
"Böcek geçen hafta bulunmuş. Bir hafta neden beklediniz?" şeklindeki soru üzerine Tuncel, "Arkadaşlar iki tane daha vardı. Onlarıda çıkarıp toplayalım verelim diye bekledik. Ama diğerleri derin yerde. Henüz çıkaramadığımız için" diye cevap verdi. "Böcek nasıl bulundu?" sorusuna Tuncel, "Arkadaşlarımız burayı temizlerken düzenlerken bulmuş" dedi.  
"7-8 AY ÖNCE BÖCEĞİN YERLEŞTİRİLDİĞİNİ DÜŞÜNÜYORUZ" 
Tuncel, "KCK tutuklularının serbest bırakılması lazım. Yasadışı dinlendiği için. Geçen gün biliyorsunuz deliller kanunlara uygun toplanmadığı için beraat ettiler. Hukukta eşitlik varsa bütün arkadaşlarımızın beraat edeceğini düşünüyoruz" şeklinde konuştu. Dinleme cihazını basın mensuplarına gösteren Sebahat Tuncel, dinleme cihazını meclise götüreceğini sözlerine ekledi. "Polisin şuan haberi yok değil mi bulduğunuz şeyden?" sorusun üzerine BDP İstanbul İl Eşbaşkanı Asiye Kolçak da "Bağlantı kesildiğine göre vardır" diye cevap vermesi üzerine salonda gülüşmeler oldu. Asiye Kolçak "7-8 ay önce polisin il binasına yaptığı baskın sırasında böceğin yerleştirildiğini düşünüyoruz" dedi. Asiye Kolçak daha sonra dinleme cihazının bulunduğu iddia edilen prizi basın mensuplarına gösterdi.