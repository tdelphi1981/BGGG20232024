Seyitömer'e 2.2 milyar lira
Elektrik Üretim AŞ'ye ait Seyitömer Termik Santrali ihalesini 2 milyar 248 milyon dolar ile Çelikler Taahhüt İnşaat ve Sanayi AŞ kazandı.
 Elektrik Üretim A.Ş.'ye (EÜAŞ) ait Seyitömer Termik Santrali ile Santral tarafından kullanılan taşınmazların, Seyitömer Linyitleri İşletmesi tarafından kullanılan taşınır ve taşınmazlara en yüksek teklif 2 milyar 248 milyon dolarla Çelikler Taahhüt İnşaat ve Sanayi A.Ş.'den geldi. 
 
 Özelleştirme İdaresi Başkanlığında, EÜAŞ'a ait Seyitömer Termik Santrali ile Santral tarafından kullanılan taşınmazların, Seyitömer Linyitleri İşletmesi tarafından kullanılan taşınır ve taşınmazların nihai pazarlık görüşmeleri gerçekleştirildi. 
 
 Özelleştirme İdaresi Başkan Vekili Ahmet Aksu'nun komisyon başkanlığı yaptığı ihaleye 16 firma katıldı. Katılan firmalar şöyle: 
 
 "Torunlar-Eren Ortak Girişim Grubu, Doğan Enerji Yatırımları Sanayi ve Ticaret A.Ş., Altek Alarko Elektrik Santralları Tesis İşletme ve Ticaret A.Ş., D Enerji Üretim ve Yatırım A.Ş., Ayen Enerji A.Ş., Park Holding A.Ş., Özkar İnşaat Sanayi ve Ticaret A.Ş., Aksa Enerji Üretim A.Ş., Elsan Elektrik Gereçleri Sanayi ve Ticaret A.Ş., Limak İnşaat Sanayi ve Ticaret A.Ş., Çelikler Taahhüt İnşaat ve Sanayi A.Ş., Eti Bakır A.Ş., Bilgin Enerji-Suba Ortak Girişim Grubu, Kolin İnşaat Turizm Sanayi ve Ticaret A.Ş., IC İçtaş Enerji Üretim ve Ticaret A.Ş.-Fernas İnşaat A.Ş. Ortak Girişim Grubu, Konya Şeker Sanayi ve Ticaret A.Ş.-Siyahkalem Mühendislik İnşaat Sanayi ve Ticaret Ltd. Şti. Ortak Girişim Grubu, Park Holding A.Ş."
 -1 ELEMELİ 3 ELEMESİZ TUR YAPILDI- 
 İhalede 1 elemeli 3 elemesiz tur gerçekleştirildi. Elemesiz turda en yüksek teklif 1 milyar 200 milyon dolar oldu. Elemesiz turun ardından elemeli turlara geçildi. 1. elemeli turunda en yüksek teklif 1 milyar 600 milyon dolar olurken en düşük teklifi veren Özkar İnşaat Sanayi ve Ticaret A.Ş. ile Elsan Elektrik Gereçleri Sanayi ve Ticaret A.Ş. elendi. 2. Elemeli turda en yüksek teklif 1 milyar 800 milyon dolar olurken Altek Alarko Elektrik Santralları Tesis İşletme ve Ticaret A.Ş. ve Bilgin Enerji-Suba Ortak Girişim Grubu elendi. 3. Elemeli turda ise Doğan Enerji ve IC İçtaş Enerji Üretim ve Ticaret A.Ş.-Fernas İnşaat A.Ş. Ortak Girişim Grubu elendi.
 -AÇIK ARTTIRMA 1 MİLYAR 912 MİLYON DOLARLA BAŞLADI- 
 Elemeli turların ardından açık artırmaya geçildi. Açık arttırma başlangıç tutarı 1 milyar 912 milyon dolar olurken artırım aralığı 2 milyon dolar oldu. Açık arttırma bölümünde ihaleye en yüksek teklif 2 milyar 248 milyon dolarla Çelikler Taahhüt İnşaat ve Sanayi A.Ş.'den geldi. Böylece ihale teknik olarak sonuçlanmış oldu.(ANKA)