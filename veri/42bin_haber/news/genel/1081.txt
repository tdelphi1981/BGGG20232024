Dünya ekonomisi yön çizecek
ABD'DE seçimleri dünya ekonomisini de yakından ilgilendiriyor.
 Özellikle altın fiyatlarındaki hareket, Romney'in piyasanın favorisi olduğunu gösteriyor. Doğal afet dönemlerinde artan altının Sandy kasırgasına rağmen son bir ayda yüzde 6.6 gerilemesi, piyasaların Romney'in kazanacağını düşündüğünü gösteriyor.
 OBAMA özellikle, işsizlik kritik seviyelerin altına gelene kadar gevşek para politikasından yana. Aynı söylemleri sık sık kullanan Amerikan Merkez Bankası (FED) Başkanı Ben Bernanke'ye de tam destek veriyor.
 ROMNEY İLE GİDECEK
 Ama bu destek, Romney'nin en çok eleştirdiği konuların başında. Romney'e göre FED'in piyasaya para pompalamasıyla ABD Doları'nın değeri düşecek, enflasyon hortlayacak. Romney seçilirse, Bernanke koltuğunda oturamayacak. 
 TÜRKİYE ise, de, gelişmekte olan her ekonomi gibi seçimleri yakından izliyor. Obama seçilirse parasal genişleme devam edecek. Piyasaya pompalanan para da Türkiye gibi yüksek getiri sağlayan ülkelere gelecek. Cari açıkla başı dertte olan Türkiye, bu parayı finansman olarak kullanacak. Romney kazanırsa para musluğu kapanacak, böylece cari açık artacak.