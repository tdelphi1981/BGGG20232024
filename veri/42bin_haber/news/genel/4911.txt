Ülkeyi karpuz gibi ayırıyorlar
CHP Grup Başkanvekili Muharrem İnce, insanların etnik kökenlerini sorgulayan bir başbakan ve iktidarın olduğunu, toplumun giderek kutuplaştığını savundu.
  
 Yalova'nın Subaşı Beldesi'nde CHP örgütü toplantısı öncesi partililere seslenen İnce, 'İnsanlar, sendikalar, bankalar, marketlerimiz ayrıştı. Bırakın tüm bunları camileri bile ayrıştırdılar; A tarikatı camii, B tarikatı camii diye. Toplumu, Türk, Kürt, laik anti laik, Alevi, Sünni diye ayrıştırdıkları yetmezmiş gibi, kadınlarımızı da başı açık- kapalı diye kutuplaştırdılar' dedi. Türkiye'nin yol ayrımında olduğunu ve ayrışmanın eşiğine geldiğini anlatırken, 'Türkiye'yi karpuz gibi ikiye ayırıyor, bölüyor ve ayrıştırıyorlar' iddiasında bulundu. DHA
  
  