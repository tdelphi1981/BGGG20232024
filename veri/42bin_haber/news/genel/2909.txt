Beyoğlu'nda yangın paniği
Beyoğlu'nda bir apartmanda çıkan yangın büyük paniğe neden oldu. Apartmanda mahsur kalan çok sayıda kişi itfaiye tarafından kurtarıldı.
Çukur Mahallesi Şehit Nevres sokakta bulunan 4 katlı apartmanın 2.katında saat 20.00 sıralarında henüz belirlenemeyen bir nedenle yangın çıktı. Mahalle sakinleri durumu hemen itfaiye, sağlık ve polis ekiplerine bildirdi. Yangından etkilenen apartman sakinleri binanın çatı katı ve balkonlarına çıktı. Olay yerine çok sayıda itfaiye ekibi sevk edildi. Olay yerine gelen itfaiye sokakların dar olması ve park eden araçlar nedeniyle güçlükle ulaştı. İtfaiye ekipleri yangını kısa sürede yangını kontrol altına alarak mahsur kalan vatandaşları merdiven yardımıyla kurtardı.Dumandan etkilenen vatandaşlar olay yerindeki ambulansla hastaneye kaldırıldı. Görgü tanıkları itfaiyenin geç geldiğini iddia etti. Yangının çıkış nedeni araştırılıyor.  
APARTMANDA MAHSUR KALANLARI İTFAİYE KURTARDI / WEB TV 
 