Diyabette milyonda bir müjde
Diyabetin en tehlikeli türü olarak bilinen lipoatrofik diyabet hastalığına karşı ilaç geliştiren ekipte bulunan Doç. Dr. Elif Arıoğlu, Diyabette Mükemmeliyet Konferansında ödül aldı.
MİLYONDA bir görülen Lipoatrofik Diyabet hastalığındaki çalışmaları nedeniyle İstanbulda düzenlenen Excellence in Diabetes (Diyabette Mükemmeliyet) Konferansında ödüle değer görülen Doç. Dr. Elif Arıoğlu Oral, diyabetin en tehlikeli türü olan bu hastalığın ilacını bulduklarını belirterek Lipoatrofik diyabette hastaların vücudundaki tüm yağlar yok oluyor. Sadece karaciğeri aşırı yağlanıyor. Bu nedenle hastalar 20li yaşlarda ölüyor. Zayıflamada kullanılan Leptin hormonu tedavisi ile benimde bulunduğum ekip bu hastalığın ilacını buldu. Hastalar ABDye gelirlerse ilaç masraflarını karşılarız dedi.

GENÇ YAŞTA KALP KRİZİ

İstanbul Üniversitesi Tıp Fakültesinden mezun olduktan sonra ABDye giderek diyabet hastalığı üzerine yıllarca araştırma yapan Michigan Üniversitesi Öğretim Görevlisi Doç. Dr. Elif Arıoğlu Oral, Şeker hastaları şişman olur diye bir kural yok. Bu hastalıkta da hastalar çok zayıf düşüyorlar. Vücut dirençleri kırılıyor ve genç yaşta kalp krizi geçirerek ölüyorlar dedi. 

İNSÜLİN İĞNESİ GİBİ

Zayıflamak için tedavide kullanılan Leptin hormonundan üretilen ilaçla ABDdeki birçok hastanın iyileştiğini söyleyen Elif Arıoğlu Oral, ilacın ABD İlaç Dairesinde onay beklediğini belirterek sözlerine şöyle devam etti: Leptin hormonu iştahı kapatan, yağları yakan hormondur. Biz bu hormondan üretilen ve insülin iğnesi gibi kullanılan ilacı kullandık. Vücudunda hiç yağı olmayan hastalarımız leptin hormonu sayesinde karaciğerlerindeki yağlarından kurtuluyorlar.  
TÜRKİYEDE 600-1000 KİŞİ

ELİF Arıoğlu tedavi ile ilgili bilgi verdi: Türkiyede 600 ile bin kişide bu hastalığın olduğunu düşünüyoruz. Leptin İğnesi de onaylanırsa en kısa sürede piyasaya sürülecek. Tabii çok nadir görülen bir hastalık olduğu için tedavi masrafları pahalı. Önümüzdeki ay Türkiyeden iki hasta tedavi için Michigan Üniversitesine gelecek. Eğer Türkiyede bu hastalığı olanlar varsa doktorları vasıtasıyla bizimle iletişime geçebilirler. Şu aşamada hastaların tedavi masraflarını projemiz karşılıyor.Hastalara, çok sıkı diyet yapmasını öneriyorum.  
 