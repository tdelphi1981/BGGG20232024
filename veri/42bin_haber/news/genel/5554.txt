Bir zamanlar koster şimdi Başbakan bozuk
BDP Eşbaşkanı Selahattin Demirtaş, İmralı'ya ikinci ziyaretin 1.5 aydır yapılamamasının, BDP'den kaynaklanmadığını söyledi. Kürt sorununun çözümü konusunda Kadir İnanır'ın açıklamalarını 'cesurca' bulduğunu belirten Demirtaş, 'Kutluyorum. Diğer sanatçıların da bu sürece cesur yaklaşarak destek sunmalarının önemli olduğunu belirtmek istiyorum' diye konuştu. Demirtaş'ın grup konuşmasından satır başları şöyle:
 - KAYBEDECEK ZAMAN YOK: İktidar partisinin suçlu olduğunu göstermeye çalışmıyoruz, süreç ilerlesin istiyoruz. İmralı'ya yapılacak ikinci ziyaretin 1.5 aydır gerçekleşmeme nedeni bizden kaynaklanmıyor. Bir zamanlar koster bozuktu şimdi Başbakan bozuk, Ahmet Türk'e bozuk. İsim takıntısını anlamak mümkün değil. Kaybedecek zaman yok. Süreç uzadıkça provokasyonlara açık hale geliyor.
 - DIŞARDAN DA DESTEKLERİZ: Süreci ilerletmek için elimizden gelen gayreti gösteriyoruz. 'İmralı sürecini BDP olmadan sürdürebiliriz' diye düşünen varsa süreci dışardan desteklemeye devam ederiz. Başka yöntemleriniz varsa saygı duyarız. 
 - HÜKÜMETİN TALEP ETTİ: Bizden kaynaklı bir süreç tıkanması falan yok. Türk ve Akat'ın Ocak başında İmralı'ya yaptığı ziyaret 'İlla da İmralı'ya   gideceğiz' diye bir dayatmayla gerçekleşmedi. Türk ve Akat, Hükümet'in talebiyle İmralı'ya gitmiştir. Mevcut durumdaki bu yapay krizi aşmak istiyorlarsa eş başkanlar olarak parti yönetimi olarak sorumluluk sahibiyiz.
 
 PANZER EZDİ
 Diyarbakır'da önceki gün polisin müdahalesi 19 yaşında bir gencin öldürülmesine neden oldu. Polise bomba atmak isterken öldüğü şeklinde söylendi ama otopsi sonuçlarına göre polis panzeri ezdiği için ölmüştür. Devletin valisi ve emniyeti, işledikleri cinayeti gizleme telaşına girmiştir. Bu mudur İmralı sürecine bakışınız? Bunu Kürtlere siz anlatacaksınız? Biz anlatamayız.