Kalpler paraşütle atacak
ABDde kalp krizlerine bağlı gelişen kalp yetmezliğinin tedavisinde kullanılmak üzere paraşüt geliştirildi. Cardiokinetics şirketinin buluşu olan cihazı ilk hasta üzerinde kasıktan girerek (anjiyo yapar gibi) yerleştiren ekipte Doç. Dr. Mehmet Çilingiroğlu da var.
KALP krizi geçiren hastaların bir kısmında 2-6 hafta sonra kalp anevrizması gelişiyor. Kalbin büyük damarlarından biri tam tıkanmış veya hastaya ilk 6-12 saatte müdahale edilmemişse bu damarın beslediği kalp duvarının tamamı ölebiliyor. Hasta krizi atlatsa da aynen damarlarda olduğu gibi kalpte de anevrizma gelişiyor. Arkansas Kalp Hastanesinde çalışmalarını sürdüren kardiyolog Doç. Dr. Mehmet Çilingiroğlu, kalbin içinde açılan paraşüt cihazının anevrizmanın ağzını kapatıp arkasındaki kalbin kasılmayan bölümüne olan kan akımını engellediğini söyledi. Böylece kalp kasının normal kasılan kısmının kan pompalamadaki verimliliği belirgin derecede artırıyor. Bu da kalp nakline olan ihtiyacı azaltıyor.  
 
ÖMÜR BOYU KALIYOR 
Paraşüt cihazı vücutta kendiliğinden genişleyen ve açılan termal hafızası olan nikel titaniyum ve PTFE materyallerinden üretildi. Hastanın kalbi ve kalbindeki anevrizmanın büyüklüğüne göre cihazın açılmış haldeki çapı da değişiyor. Hasta cihaz takıldıktan sonra ertesi günü taburcu ediliyor. Kalbe yerleştirildikten sonra hastanın kalbinde ömür boyu kalıyor. Bir yıl boyunca hasta pıhtı oluşmasına karşı kan sulandırıcı ilaçlar alıyor. 
Nakillere ihtiyacı azaltıyor  
DOÇ. Dr. Mehmet Çilinğiroğlu Kalbin ön duvarında kalp krizi geçirmiş ve buna bağlı anevrizma oluşmuş hastalarda ilaca rağmen en basit hayat işlevlerini bile engelleyecek düzeyde kalp yetmezliği gelişebiliyor. Bu hastaların kalp nakli dışında başka şansları kalmayabiliyor. Cihaz nakil ihtiyacını azaltıyor dedi.