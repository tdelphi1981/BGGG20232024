Kim Jong-un bir kez daha deneyecek
Kuzey Kore'nin 10-22 Aralık tarihleri arasında uzun menzilli füze denemesi yapacağı bildirildi.
Kuzey Kore'nin yeni girimi, Kim Jong-un'un liderliğinde yapılacak ikinci deneme olacak. Kuzey Kore Nisan ayında da uzun menzilli füze denemesi yapmış, ancak başarısız olmuştu. 
Kuzey Kore Uzay Teknoloji Komitesi'nin sözcüsü, Nisan ayındaki başarısız denemenin ardından hataların analizinin yapıldığını, roket ve uydu hassasiyetinin artırıldığını söyledi. 
Bu arada füze denemesinin Güney Kore'deki başkanlık seçimleri öncesine denk gelmesinin, iki ülke arasındaki gerilimi tırmandıracağı belirtiliyor. 
ABD Başkanı Barack Obama, daha önce Kuzey Kore'yi sert bir dille eleştirmiş, Kuzey Kore'nin nükleer silah ve balistik füze elde etmesini Asya ve dünya güvenliği açısından tehdit olarak gördüğünü açıklamıştı. 
BM, Japonya ve Güney Kore yönetimi de uzun menzilli füze denemesini kınamış ve Kuzey Kore'nin füze denemesinin bölge güvenliği için tehdit oluşturduğunu belirtmişti.