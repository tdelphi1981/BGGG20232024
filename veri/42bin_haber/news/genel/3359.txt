Karadan önce hava müdahalesi
Şırnak'ın Uludere İlçesi'nde 28 Aralık 2011'de terörist sanılarak savaş uçaklarının bombalaması sonucu 34 vatandaşın ölümüyle ilgili TBMM'de oluşturulan komisyonun üyesi AK Parti Van Milletvekili Gülşen Orhan, Heron görüntülerinden bombalanan grubun kaçakçı olduklarının belli olduğunu söyledi.
 Avrupa'da Kürtçe yayımlanan 'Rudaw' adlı gazetenin sorularını yanıtlayan Orhan, hazırladıkları komisyon raporunun bu ay içinde yayımlanacağını belirtti. Orhan, 'İlk grup bombalandıktan sonra diğer üç grubun mukavemet göstermemesi, onların kaçakçı olabileceklerine delalet eder, böylece diğer gruplar bombalanmayabilirdi' dedi. Orhan, askeri ve sivil yetkililerle yaptıkları görüşmeleri de aktararak, 'Kendileri, karadan müdahale hazırlığı varken, daha yetkili, üst düzey bir kararla havadan bombalamanın olduğunu  belirtiyorlar' diye konuştu.  DHA
  