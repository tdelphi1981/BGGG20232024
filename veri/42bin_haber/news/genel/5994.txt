Şeker varsa dikkat
Vücudun ağırlığını taşıyan ve en çok baskı altında kalan organlardan biri olan ayaklarda yaralanmalara sık rastlanır.
Diyabetli hastada nöropati oluşmuşsa ayakkabı içindeki herhangi bir cisim hissedilemez buda küçük yaralanmalara, tahrişe neden olur. Ağrı hissi olmadığı için durum farkedilmez ve iltihaplanmaya zemin hazırlar. 

Ayaklar çoğunlukla üşüdüğünden ısınmak için kullanılan soba, kalorifer, sıcak su torbası vb. şeylerle yanık tehlikesi, ortaya çıkabilir.
Tırnakların derin kesilmesi, nasırların kesici aletlerle alınmaya çalışılması, ince ve hassas derinin ponza taşı ile temizlenmeye çalışılması ciddi yaralanmalara yol açacağından ayakların mutlaka ayak bakım uzmanı tarafından kontrolü ve bakımı yapılmalıdır. Böylece kişinin yaşam kalitesi korunabilir. 
  
Ayak Sağlığı Merkezi'nde uzmanlar hangi hizmetleri sunar? 
  
 Ayak tırnaklarınız diyabetliler için özel olarak tasarlanmış tırnak makası ile kesilir
 Ayakta ve tabanda oluşan nasırlar, keratin tabakalar podiatri cihazı ve özel frezler yardımıyla temizlenir. Diyabetliler için kullanılan özel kremler ile hassas deri koruma altına alınır
 Basış bozukluğu ya da kemik deformiteleri mevcut ise ihtiyaç görülen tabanlık ya da destek malzemesi önerisinde bulunur. 
 Uzmanlar ayakta su kabarcıkları, renk değişikliği ya da kaşıntı farketmesi halinde mutlaka doktora yönlendirir. 

Diyabet hastaları kişisel bakımda nelere dikkat etmeli? 
  
 Ayak temizliğinize özen gösteriniz. Ayaklarınızı hergün ılık su ile ve cildinizi tahriş etmeyecek bir sabun ile yıkayınız.
 Yumuşak beyaz bir havlu ile parmak aralarınız başta olmak üzere ayağınızı iyice kurutunuz. (Herhangi bir kanama riskine karşı, farkına varabilmek için beyaz havlu kullanınız)
 İyi bir nemlendirici ile (parmak aralarınız hariç ) ayaklarınızı koruma altına alınız. Parmak aralarına sürülen krem o bölgede mantar enfeksiyonuna neden olabilir.
 Dikişsiz, yüzde yüz pamuk ve mümkünse gümüş içerikli çorap tercih ediniz ve her gün çoraplarınızı değiştiriniz.
 Ayakkabı seçiminiz yumuşak deri, önü geniş ve rahat olmalıdır. Ayakkabı ayağınızı sıkmamalı, parmaklarınız içeride rahat hareket etmelidir. Ayakkabınızı giymeden önce mutlaka içini kontrol ediniz (taş vb. şeyler açısından). Önü açık terlik yada sandalet tercih etmeyiniz. 
  

 