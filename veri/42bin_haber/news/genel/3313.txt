Simit Sarayından çift lokma harekâtı
Simit Sarayı İcra Kurulu Başkanı Abdullah Kavukçu, markayı satın almaya yakın olan tek şirketin Dubaili fon şirketi Abraaj Capital olmadığını belirterek, Amerikalı Colony Capitalin de yarışı bırakmadığını söyledi.
1- Yarısını 500 milyon dolara satıyor 
Amerikalı Colony Capital ve Dubaili fon şirketi Abraaj Capital satılığa çıkan Simit Sarayının yüzde 50si için yarış halinde. Başkan Abdullah Kavukçu  500 milyon doların altına satmayız diyor. 
2- En büyük şubesini İMKBye açacak! 
Toplamına 1 milyar dolarlık değer biçilen Simit Sarayının yüzde 10-15i halka açılacak. Başkan Abdullah Kavukçu hedefi net çizdi: Hedefimiz dünya markası olmak. İlk altı ay içinde Borsa İstanbuldayız. 
İLK 6 AYDA BİTECEK 
Dün Radikal gazetesinin gündeme getirdiği gibi Simit Sarayının yüzde 50sini satacaklarını vurgulayan Kavukçu, Abraaj Capital, satış sürecinde çok daha seri ve istekli hareket etti. Colony de onlar kadar istiyor. Şu anda el sıkıştığımız herhangi bir şirket yok. Konuşulan rakamlar şirketin yüzde 50si için 500 milyon doların üstünde. 2013 yılının ilk 6 ayı içinde bu sürecin tamamlanmasını planlıyoruz. Simit Sarayının dünya markası olması için elimizden gelen fedakarlığı yapacağız diye konuştu.
Simit Sarayının halka arzı için startı verdiklerini hatırlatan Abdullah Kavukçu, Halka arzla ilgili altyapı çalışmalarını yapıyoruz. Tam olarak ne kadarını açacağımıza karar vermedik ancak bu rakam en fazla yüzde 10-15 seviyesinde olacak. İki tane aracı kurum ile görüşüyoruz, onların tekliflerini değerlendiriyoruz. 2013ün ilk 6 ayı içinde İstanbul Menkul Kıymetler Borsasına (İMKB) tabelamızı asacağız. Türkiyenin bu noktalara gelmiş olması bizi sevindiriyor. 1 milyar dolar arayan bir ülkeyken şu anda bir simitle bu değerleri yakalayan şirketler çıkaran bir noktaya geldik dedi. 
FEDARKÂRLIĞA HAZIRIZ 
Simit Sarayının satışıyla şu anda 7-8 ayrı fon şirketi ile görüştüklerini belirten Abdullah Kavukçu, şunları söyledi: Simit Sarayı hem yurtiçinde oluşturduğu zinciri hem de yurtdışındaki 18 mağazası ile çok başarılı işler yapıyor. Şu anda dünyada satın alınabilecek sayılı şirketlerden bir tanesi. Simit Sarayının tamamını satmayı hiç düşünmedik. Bu bir Türk markası ve hep bu şekilde anılmasını istiyoruz. Yapılabilecek daha iyi bir iş göremiyoruz. Bu yüzden ortaklık yoluna gidiyoruz. Simit Sarayının dünya markası olması için gerekirse yönetimi bile karşı tarafa bırakırız. Onlar bizden daha yapacaksa tabi ki yapsınlar. Biz de elimizden gelen desteği veririz. 
Yılda 30 milyon TLlik  simit satıyor 
SİMİT Sarayı 2002 yılında Abdullah Kavukçu, Haluk Okutur ve Mehmet Tarakçı tarafından kuruldu. O zamana kadar ayaküstü atıştırmalık olarak en bilindik gıdalar arasında yer alan simit, böylelikle restoranların içine girip, ana öğün olarak satılmaya başlandı İlk mağazasını Mecidiyeköyde açan Simit Sarayı, şu anda her gün binlerce kişiyi ağırlayan büyük bir zincir haline geldi.
· Günde 83 bin simit satılıyor.
· Cironun yüzde 40ı simit ve çay satışlarından elde ediliyor.
· 2012 cirosu 150 milyon TLnin üzerine çıktı.
· Şirket 1 milyar dolarlık değere ulaşıyor.
· Günlük 400 bin müşteriye hizmet veriyor. 
· 4 bin kişiyi istihdam ediyor.
· Toplam 204 restoranı bulunuyor.
· 2013 sonunda kadar 280 mağazaya ulaşılması hedefleniyor. 
Ortaklıktan gelen de simide gidecek 
ORTAKLIK görüşmelerinin 2013 yılının ilk yarısında sonuçlanacağını ve en iyi teklif veren şirketle el sıkışılacağını söyleyen Simit Sarayı İcra Kurulu Başkanı Abdullah Kavukçu, şöyle konuştu: Hisse satışı sonucunda elimize geçecek olan parayı da simite yatıracağız. Aklımızda başka bir iş fikri yok. Gelen para ile yeni mağazalar açıp, yeni konseptlerle ilgili harcamalar yapacağız.