Sektörlerinin önemli markaları Pepee çatısı altında buluşuyor
Türkiye’nin ilk Milli çizgi film karakteri Pepee markalı ürünler tüketicileri taraf
 Düşyeri Çizgi Film Stüdyoları’nda hazırlanan Türkiye’nin ilk milli çizgi film kahramanı Pepee, Türk televizyonlarındaki başarısından sonra perakende sektöründe de adından başarıyla söz ettirmeye devam ediyor. Çocuklar kadar ailelerinin de ilgiyle takip ettiği lisanslı ürünler kategorisinde Türkiye pazarında oldukça iddialı olan Pepee, çizgi filminden sonra şimdi de lisanslı ürünleriyle yurtdışında da ilgi çekiyor.
 Türkiye’de 24 marka ile 20 ürün grubunda 400’ü aşkın lisanslı ürüne sahip olan Pepee, yakın zamanda el sıkıştığı Sırma, Güral Porselen, Banat ve Sanitral markalı lisanslı ürünleriyle pazarda yeni alanlara açılıyor. Sırma’nın çocuklara özel yeni su şişelerinin kahramanı olan Pepee, Banat’la çocuklara özel diş fırçaları sunuyor. Güral Porselen’in kahvaltı seti fincanlarını süsleyen Pepee ve arkadaşları Sanitral’in 0-2 ve 3-6 yaş grubuna özel diş macunlarının da yeni kahramanı olarak karşımıza çıkıyor.
 Çocukların sağlığını düşünen sosyal sorumlu kahraman Pepee
 İşbirliği yaptığı markalarda çocukların sağlığını ön planda tutmayı görev edinen Düşyeri Çizgi Film Stüdyoları ve Pepee, yer aldığı lisanslı ürünlerin bir amacı olmasına da özen gösteriyor. İnsan bedeninin günlük olarak belirli bir ölçüde su tüketmesi gerekliliğinden yola çıkarak çocukları su içmeye teşvik etmek için Sırma ile anlaşan Pepee, 0-2 ve 3-6 yaş grubu çocuklarda Banat’la ve Sanitral’le birlikte çocukların ağız sağlığına uygun fırçalar ve florür gibi 0-6 yaş grubu için uygun olmayan maddeler içermeyen diş macunları ile çocukları ağız ve diş sağlığına davet ediyor.
 Kahvaltının günün en önemli öğünü olduğunun altını çizen profesyoneller ve Pepee, Güral Porselen’in çocuklar için zararlı kurşun maddesini içermeyen lisanslı Pepee kahvaltı ve fincan setiyle çocuklara düzenli beslenmenin önemini anlatıyor.
  Geniş bir pazar ve başarılı bir yıl 
  
 2012 yılında perakende ve lisanslı ürün pazarında oldukça başarılı bir grafik sergileyen Pepee, bazı kategorilerde en iyi rakiplerine nazaran 6 kat daha fazla başarı sağladı. Ürün gamıyla tüm ses kategorilerine hitap etmeyi başaran Pepee, 2013 yılından da oldukça umutlu. Marka ve lisanslı ürün anlaşmalarında annenin hayatını kolaylaştıran, çocuğun eğitimine destek veren, anne-baba ve çocuğun nitelikli zaman geçirmesine yardımcı olan, yenilikçi ve sağlıklı ürünleri tercih eden Pepee, 2013 yılında da bu hassasiyetini devam ettirmeyi hedefliyor. 2014 yılı için de şimdiden yurt dışından gelen marka işbirliği tekliflerini değerlendiren Pepee, Türkiye’nin ilk milli çizgi film kahramanı olarak başarısını yurt dışı pazarında da sürdürmeye devam edecek. 
  