Antalya'da 2B eyleminde arbede çıktı
ANTALYAda, hükümetin belirlediği rayiç bedelleri yüksek buldukları için günlerdir eylem yapan ve bu sabah da Antalya- Isparta karayolunu trafiğe kapatan 2B hak sahiplerine polis müdahale etti.
ANTALYAda, hükümetin belirlediği rayiç bedelleri yüksek buldukları için günlerdir eylem yapan ve bu sabah da Antalya- Alanya karayolunu trafiğe kapatan 2B hak sahiplerine polis müdahale etti. Polisle vatandaş arasında arbede yaşanırken köylüler yoldan geçen araçları taşladı. Polis, göstericilerden 10 kişiyi gözaltına aldı. 
Hükümetin belirlediği rayiç bedelleri yüksek buldukları gerekçesiyle bir aydır eylem yapan Antalyadaki 2B hak sahipleri, bu sabah yine Antalya- Alanya Karayolu üzerindeki Aksu Kavşağında toplandı. Yaklaşık 300 köylünün eylem hazırlığında olduğu istihbaratını alan polis, emniyet teşkilatındaki tüm birimlerden görevlendirilen 70i kadın 500 personel ile bölgeye gelerek önlem aldı. İtfaiye ve ambulansın da hazır bulundurulduğu eylem bölgesine toplumsal olaylarda kullanılan TOMA ve panzerler de sevk edildi.  
Yolu kapatmaya çalışan köylüler, kendilerine izin vermeyen çevik kuvvet ekiplerinden seraların arasına girerek kurtuldu. Yola inerek kaldırım taşı, beton direk ve çöp konteynerleriyle barikat kurmaya çalışan eylemcilere polis tarafından müdahale edildi. 
Yaklaşık 3 kilometre yürüyen köylüler ile Aksu İlçesi girişinde yolu kalkanlarla kesen polisler arasında arbede çıktı. Yola oturmak isteyen kadınlar, uyarıların ardından karga tulumba yoldan kaldırıldı. Bu sırada bazı köylüler yoldan geçen araçları taşladı. 07 AK 377 plakalı cipe taş atan ve camlarını kıran köylüler aracın kaportasını tekmeledi. 
Müdahaleyi sertleştiren polis, araçlara zarar veren 10 kişiyi gözaltına aldı. Polis minibüsüne bindirilen 10 kişinin serbest bırakılmasını isteyen köylüler araçlara yaklaşmak istese de minibüs etrafında önlem alan polis köylüleri uzaklaştırdı. Polis panzerinden yapılan "Yaptığınız eylem yasa dışıdır, müdahale etmek zorunda bırakmayın" anonsuna rağmen köylüler sakinleştirilemedi. 
Foto Film Şube Müdürlüğünde görevli bazı polisler ise 3G aracılığıyla eylemi canlı olarak Emniyet Genel Müdürlüğüne yayın yaptı. Müdahaleler esnasında baygınlık geçiren bazı köylülere ise bölgede bulunan sağlık görevlileri müdahale etti. 
Yol trafiğe açılırken köylülerin yol kenarındaki bekleyişi de sürüyor. 
 