Üzmez'in taciz ettiği kızın annesi öldü
Hüseyin Üzmez'in yargılandığı 'yaşı küçük kıza cinsel istismar' davasında, 16 yıl hapse mahkum edilen mağdure B.Ç'nin annesi Livaze Ç, cezaevinde hayatını kaybetti
 Hüseyin Üzmez'in cinsel istismarda bulunduğu gerekçesiyle yargılandığı davada küçük mağdure B.Ç'nin annesi Livaze Ç. (40) tutuklu bulunduğu Bursa E Tipi Kapalı Cezaevi'nde hayatını kaybetti. Livaze Ç'nin cenazesi, Bursa Adli Tıp Kurumu Morgu'na kaldırıldı. Burada işlemleri tamamlanan Livaze Ç.'nin cenazesi, annesi Emine Akbaba, kız kardeşi Esma Ünver, eşi Bekir Ç. ve kızı B.Ç. ile yakınları tarafından alındı. İlk belirlemelere göre, kalp krizinden öldüğü bildirilen Livaze Ç'nin, kesin ölüm nedeninin otopsi sonucunda belli olacağı belirtildi.
 GÖZYAŞI DÖKTÜLER
 KIZININ suçsuz olduğunu belirterek gözyaşı döken Livaze Ç'nin annesi Emine Akbaba ise şöyle konuştu: 'Cumhurbaşkanına söyleyin, Başbakan'a söyleyin. Onlara vatandaşlık hakkım haram olsun. Yavrumu suçsuz günahsız yere koydular cezaevine. Yavrumu onlar suçsuz koydular cezaevine, onlara torunlarımın hakkını helal etmiyorum. Bütün milletvekillerine hakkımı helal etmiyorum. Yavrumun namusunu, iffetini sokağa döktüler.'
 16 YIL CEZA ALMIŞTI
 ANNE Livaze Ç. hakkında yerel mahkeme tarafından verilen beraat kararları 
 Yargıtay tarafından bozulmuş ve son duruşmada mahkeme, 16 yıl 6 ay 22 gün hapis cezası vermişti. Livaze Ç, bu kararın ardından tutuklanarak cezaevine gönderilmişti. FİKRET KOCAMAN