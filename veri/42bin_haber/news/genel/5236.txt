Masum mu katil mi
ABDnin son dört yılda terörle mücadelede belkemiği olan İHA saldırıları, stratejinin mimarı John Brennanın CIA direktörlüğü öncesi nihayet esaslı bir tartışmaya dönüştü.
Bu saldırılar gerçekten terörü önlüyor mu? Yoksa masumların ölümüne neden olup sonunda Amerikaya zarar mı veriyor? Nobel Barış Ödüllü Obamanın Amerikan tarihinin en fazla öldürme emri veren başkanına dönüşmesine neden olan, ABDnin son dört yıldır Yemen, Pakistan ve Afganistanda sürdüğü İHA saldırıları, stratejinin mimarı Brennanın CIAnin başına ataması nedeniyle Obamanın kendi partisinden ağır eleştiriler aldı. Ve ABD Başkanı, dün oturumdan önce Senato temsilcilerine saldırıların yasal zeminini oluşturan gizli belgeleri göstermek zorunda kaldı.