Tepe lambası yasa dinlemiyor
İstanbuılda emniyet şeritlerinden haksız geçiş yapanlara karşı trafik ekiplerinin artan denetimleri ve arttırılan cezalar da tepe lambası ve sinyal çakar satışlarını etkilemedi. Aksarayda görev yapan trafik polisleri, Gerçekten görevli olan yetkilileri de çevirerek görevlerini aksatıyoruz. Artık sadece şikâyet edilen araçları kontrol etme yolunu seçtik" diyor.
Özellikle oto aksesuarlarının yoğun satıldığı Aksarayda, esnaf satışlardan memnun. İsmini vermek istemeyen bir oto aksesuarcısı cezaların arttırılmasından sonra kısa bir dönem satışların düştüğünü, son dönemde tepe lambası ve sinyal çakarlara ilginin tekrar arttığını söylüyor. Oto aksesuarcısı, Artırılan cezalar da vatandaşı engellemedi. Satışlara devam ediyoruz. Özellikle sinyal çakarlara olan ilgi bir hayli fazla. Bu ürünlerde çok fazla dikkat çekmiyor. Kapatıldığı zaman kontrol yapan polislerin görmesi neredeyse imkânsız hale geliyor dedi.  
Fiyatların 25 lira ile 60 lira arasında değiştiğini ifade eden bir başka esnaf tepe lambaları ve sinyal çakarların kullanımının mevcut yasalarla engellenemeyeceğini söylüyor. Esnaf, Bu ürünlerin kullanımının bitirilmesi için tüketiciye ceza kesmek yetmez. Çinden istediğim zaman bu ürünleri Türkiyeye sokabiliyorum. İnternetten sipariş verdikten en geç 1 hafta sonra ürünler mağazamda oluyor. Kapsamlı bir yasaya ihtiyaç var diye konuştu.  
Polisler çaresiz 
Tepe lambası ve sinyal çakar gibi ürünleri daha çok genç şoförler ve lüks araç kullanıcılarının talep ettiğini belirten Aksaray esnafı, polis sireninin de çok talep edilenler arasında olduğunu söylüyor. Emniyet şeritlerini işgal eden araçlara savaş açan emniyet güçleri de tepe lambaları ve sinyal çakar takan araçlardan rahatsız. Bu ürünleri takan araçları çevirdikleri zaman ne ile karşılaşacaklarını bilmediklerini söyleyen Aksarayda görev yapan trafik polisleri, Gerçekten görevli olan yetkilileri de çevirerek görevlerini aksatıyoruz. Kendi aramızda tartışmalar çıkıyor. Artık sadece şikâyet edilen araçları kontrol etme yolunu seçtik. Araçları yakaladığımızda da 166 lira ceza kesiyoruz. Cezalar araçların trafikten men edilmesine kadar varıyor dedi. Türkiyenin birçok yerinde satışa sunulan tepe lambası ve sinyal çakarlara internet üzerinden de ulaşılabiliyor. Yaklaşık 1200 lira bedelle satılan polis ışıklarına ulaşmak isteyenler yasal bir engelle karşılaşmadan araçlarını polis arabasına çevirebiliyor.  
Ruslar ve Azeriler ilgi gösteriyor 
TEPE lambası ve sinyal çakarlara Rus ve Azeri turistler de büyük ilgi gösteriyor. Turistlerin özellikle tepe lambası ve sinyal çakar sorduğunu ifade eden esnaf, Rus ve Azeri turistler bizlerden alışveriş yapıyor. Ülkelerinde herhangi bir engelle karşılaşmadıklarını söylüyorlar. Bazıları da sırf eğlence için alıyor dedi.