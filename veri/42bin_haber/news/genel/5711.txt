Yargı çetesi soruşturmasında flaş gelişme
Soruşturmayı yürüten savcılık Eski CHP Milletvekili Tacidar Seyhan'ın "şüpheli" sıfatıyla ifadesine başvurdu.
Kamuoyunda "Yargı çetesi" olarak bilinen "çıkar amaçlı suç örgütü"ne yönelik soruşturmayı genişleten savcılık çetenin lideri olduğu iddiasıyla gözaltına alınan Mustafa Özsoy ile Tacidar Seyhan'ın CHP Adana milletvekili olduğu dönemde yaptığı görüşmeleri belirledi. İkilinin bir çok kez telefonla görüştüğünü belirleyen savcılık, eski vekil Seyhan ile Özsoy'ın havaalanı ve bazı otellerde de yüz yüze görüşmeler gerçekleştirdiğini fiziki takip ile tespit etti.  
GÖRÜŞMELER TEKNİK VE FİZİKİ TAKİP KAYITLARINDA
Teknik takibe ilişkin fotoğrafların soruşturma dosyasında olduğu öğrenildi. Telefon dinlemelerinin çözümleri de yapıldı. Telefon çözümlerinde Özsoy'ın 'Baykal'ın odasına kamera ve dinleme cihazı' konulduğu yolunda bilgi verdiği tespit edildi.  
"BİR NUMARANIN ODASINA KAMERA KONULDU"
Çete lideri olduğu iddia edilen Mustafa Özsoy'un Tacidar Seyhan ile yaptığı bir telefon konuşmasında, "Bir numaranın odasına kamera ve dinleme cihazı konulmuştur. Genel Merkez bazı yerlere de konulmuş. Dikkat edin" dediği, Seyhan'ın ise , "Başka yerlerde var mı?" diye sorduğu tespit edildi. 
ESKİ MİLLETVEKİLİ, SAVCI AKKAŞ'A ŞÜPHELİ SIFATIYLA İFADE VERDİ
Bu gelişmelerin ardından eski vekil Tacidar Seyhan, savcı Akkaş tarafından 'şüpheli' sıfatıyla ifadeye çağrıldı. Ancak Seyhan, soruşturma kapsamında yapılan dinlemeler döneminde milletvekili olduğunu belirterek sözlü olarak ifade vermeyeceğini ancak yazılı olarak sorulan soruları cevap verebileceğini belirtti. Bunun üzerine savcı Akkaş, Seyhan'a cevaplaması için 6 sayfalık soru gönderdi. Ocak ayında eski vekil Seyhan, avukatı aracılığıyla soruları yanıtladı.  
ESKİ VEKİL SEYHAN GÖRÜŞMELERİ DOĞRULADI
Teknik ve fiziki takibe takılan bu görüşmeler savcılık tarafından soruldu. Özsoy ile yaptığı görüşmeleri doğruladığı öğrenilen Seyhanın, ifadesinde Söz konusu kişi bana Deniz Baykalın odasının izlendiği ve dinlendiği, genel merkeze kamera ve dinleme cihazları yerleştirildiği bilgisini verdi" dediği öğrenildi. 
DENİZ BAYKAL'LA İLGİLİ BİLGİ VE BELGEYE SAHİP MİDİR?
Savcılık Tacidar Seyhan'a, soruşturmanın 1 numaralı şüphelisi Mustafa Özsoy'un Deniz Baykal'la ilgili bir takım bilgi ve belgelere sahip olup olmadığını ve eğer var ise bunları niçin kendisine ulaştırmak istediğini de sordu.  
SEYHANA NEDEN ŞİFRELİ KONUŞTUNUZ SORUSU
Özsoy ile Seyhan arasında bazı şifreli konuşmalarda tespit edildi. Savcılık Seyhana Neden şifreli konuşmalar yaptınız?" diye sordu. Tacidar Seyhanın ise, konuşmalarımın dinlenebileceği için açık açık konuşmadığını söylediği belirtildi.  
SEDEFÇİNİN KAMERA BİLGİSİNİ DE ONDAN ALDIK"
Şüpheli Mustafa Özsoyın, Edirne Belediye Başkanı Hamdi Sedefçinin de odasına kamera konulduğu bilgisini de verdiğini söyleyen eski vekil Seyhanın ifadesinde bu bilginin ardından gidip kamerayı bulduk ve aldığımız bilgilerin doğru olduğu kanaatiyle bu isme daha çok yöneldik. dediği öğrenildi.  
Dönemin Meclis Yasa Dışı Dinleme Komisyonu üyesi olarak bu kişiden bilgi edinmeye çalıştığını söylediği öğrenilen Tacidar Seyhanın, soruşturmaya konu olan isimlerin yasa dışı faaliyetleri ile ilgili de herhangi bir bilgisinin olmadığını söylediği belirtildi.  
SORUŞTURMANIN GEÇMİŞİ 
Ergenekon savcısı Muammer Akkaş'ın talimatıyla çıkar amaçlı suç örgütüne yönelik yürütülen soruşturma kapsamında aralarında avukat, emekli hakim, adliyede görev yapan memurlarının da bulunduğu 23 şüpheli gözaltına alındı. Şüphelilere yönelik teknik ve fiziki takipte Deniz Baykal kasedinden, görüntülerin internete düşmeden önce haberi olduğunu belirleyen savcılık, şüphelilerin kaset olayının ortaya çıkması ile kutlama yaptığını ve parti verdiği bilgisine ulaştı. Geçtiğimiz yıl Kasım ayında yapılan sorgularda Baykal kasedine ilişkin sorular yöneltildi ancak şüpheliler kaset olayı ile bir ilgilerinin olmadığını belirtti. 
ADLİ KONTROL İLE SERBEST BIRAKILDILAR
Çağlayan'daki İstanbul Adalet Sarayı'nda geçtiğimiz yıl Kasım ayında sorgulanan 23 şüpheliden, 16sı serbest bırakılırken, 7 şüpheli ise tutuklama istemiyle nöbetçi Terörle Mücadele Hakimliği'ne sevk edildi.Hakimlik sorgusu yapılan şüpheliler, adli kontrol tedbiri çerçevesinde yurt dışı çıkış yasağı konularak serbest bırakıldı.