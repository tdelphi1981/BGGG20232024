Siirt şehitlerine veda
Siirt Pervari'deki İğneli Jandarma Karakolu'nda cinnet getiren Samet Maya'nın açtığı ateş sonucu şehit düşen 3 er, dün gözyaşları arasında toprağa verildi.
 MUSTAFA Yelman'ı (20) memleketi Antalya'da yaklaşık 5 bin kişi uğurladı. Acılı baba Yahya Yelman, oğlunu 9 ay önce askere gönderdiğini, en son geçen pazar konuştuklarını söyledi. Yelman, "Mustafa, operasyona çıkmıyormuş. Karakolun çevresinde nöbet tutuyormuş. Olayın nasıl olduğunu bilmiyoruz" dedi. Yelman'ın naaşı, ailesinin isteği üzerine Asri Mezarlık'ta toprağa verildi. 
 İLYAS Tezer (21) için Bingöl'ün Genç İlçesi'nde düzenlenen cenaze töreninde de gözyaşı ve hüzün vardı. Şehit asker, 2010 yılında kalp krizi sonucu hayatını kaybeten babası Hasan Tezer'in yanına defnedildi.  METE YILMAZ  