Oyunculuk yapmak istiyorum
Adriana Lima, Dosso Dossi Fashion Show için Türkiyeye geldi. Dünyaca ünlü Brezilyalı modelle defile sonrası oturup biraz lafladık. Lima, tüm sorularımı içtenlikle yanıtladı.
FOTOĞRAFLARLA ADRIANA LIMA 
* Güzel kadınlar genelde özgüvenli ve cool olurlar. Siz ise gördüğüm kadarıyla çok mütevazısınız. Yoksa güzelliğinizin farkında değil misiniz?
- Evet, güzelim ama sadece güzellik hiçbir işe yaramıyor. İnanıyorum ki; insanın içindeki güzellik, yüz güzelliğinden daha önemli, anlamlı ve asıl bu insana bir ışıltı veriyor. Ben ne olduğumu biliyorum. O yüzden de olduğumdan daha farklı bir şekilde davranmıyorum. Neysem oyum. Eğer taklit ediyor olsaydım ya da öyle olmadığım halde öyleymişim gibi davransaydım kötü olurdum. Yani güzel gözükmezdim. Yapmacıklığı hoş bulmuyorum.

* Victorias Secret meleği olmanın herhangi bir sorumluluğu var mı hayatınızda?
- İnanın benden çok çocuğum eğleniyor bu durumdan. Benimle ilgili haberleri gösteriyor, fotoğraflara bakıyor. Onun daha çok hoşuna gidiyor benim melek olmam.

BİR ANDA OLGUNLAŞTIM
* Anne olduktan sonra Adriananın öncesi ve sonrası diye ikiye ayrıldı mı hayatınız?
- Kesinlikle her şey değişti. Bir anda olgunlaştım sanki. İyi ki anne olmuşum ve çocuklarım var. Çok şanslıyım bu yüzden.

* Çocuklarınıza bir öğüt verecek olsanız, neler söylerdiniz?
- Aslında birçok öğüt vermek isterdim ama en başta insanlara saygılı olmalarını öğütlerim. Her zaman kalplerinin sesini dinlemelerini isterim. Aynı zamanda dürüst olmalarını dilerim. Dediğim gibi aslında o kadar çok şey öğütlemek isterim ama ne kadar öğüt verirsek verelim yine de kendi bildiklerini yapacaklar!

TAM İSTEDİĞİM GİBİ BİR HAYAT YAŞIYORUM
* Sizin mesleğinizdeki gibi kaygan bir zeminde, insan ilişkileriyle ilgili uyguladığınız yöntemler, dikkat ettiğiniz noktalar neler?
- Aslına bakarsanız herhangi bir stratejim yok. Benim bu noktaya gelmeme de insanlar sebep oldu. Çünkü gerçekten bu noktaya geleceğime inanmıyordum. İnanamadığım için sık sık İşte buradasın Adriana sözleriyle karşılaştım. Örneğin Türkiyeye ilk defa geldiğimde çok şaşırdım, çünkü insanların ilgisi müthişti. 
Benden yeniden gelmemi istediler. Bundan daha büyük bir mutluluk olabilir mi!

* Böyle bir hayatın hayalini kurmadınız mı hiç?
- Gerçekten bunu hayal etmemiştim ama şimdi sorarsanız; evet kesinlikle bir saniyesinden bile şüphe duymam, şikayet etmem ve pişman olmam. Tam istediğim gibi bir hayat yaşıyorum.

* Modellik elbet bir gün bitecek. Sonrası için ne gibi planlarınız var?
- Çok detaya girmeyeyim ama oyunculuk yapmayı istiyorum. 
TÜRKİYEYİ ÇOK SEVİYORUM
* 4 aylık bebeğinizi bırakıp Türkiyeye geldiniz. Kendinizi kötü hissediyor musunuz?
- Bebeğim yandaki odada olsa bile aklım onda kalır. Ama diğer taraftan da profesyonel bir iş yapıyorum. Geçen yaz gelecektim biliyorsunuz, hamileliğim yüzünden gelemedim. Bebeğim olacağı için çok mutluydum ama Dosso Dossi ile anlaşmamızı gerçekleştiremediğim için de üzgündüm. Neyse ki şimdi sözümü tuttum. Ben Türkiyeyi çok seviyorum. Şu anda buradayım ve mutluyum. Çok güzel bir şov oldu. İyi ki de geldim. 
EŞİM BENİ DAHA İYİ BİRİ YAPTI
* Birçok erkek peşinizde olmalı. Onca erkeğin içinde kocanız sizi etkilemeyi nasıl başardı?
- Bir kere eşim çok zeki bir insan. Espri yeteneği de müthiş. Tabii ki insanlar birbirlerini zamanla tanıyor. Benim için en önemlisi; eşim beni daha iyi bir insan yaptı...