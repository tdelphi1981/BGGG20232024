Selek davası yeni yıla kaldı
Yılan hikayesine dönen Mısır Çarşısı davasında Selek'in yargılanmasına devam edildi. Avukatların reddi hakim talebi reddedildi...
 Mısır Çarşısı patlamasına ilişkin davaya dün devam edildi. Sosyolog Pınar Selek hakkında 2 kez beraat kararı çıkmış, Yargıtay kararı bozmuştu. Kararında direnen mahkeme son olarak direnmekten vazgeçmişti. Selek'in yeniden İstanbul 12. Ağır Ceza'da yargılanmasına başlandı. Duruşmayı CHP Genel Başkan Yardımcısı Sezgin Tanrıkulu da izledi. 
 'DİRENME UYGUN DEĞİLDİ' 
 MAHKEME Başkanı Mehmet Hamzaçebi, mahkemenin başkanı Vedat Yılmazabdurrahmanoğlu'nun rahatsızlığı nedeniyle raporlu olduğunu belirtti, mahkemenin üye hakimleri arasından kıdem sırasına göre görevlendirme yapıldığını ve heyetin 28 Haziran'dan beri çok duruşmayı yürüttüğünü söyledi. 
 MAHKEME Başkanı, Selek'in avukatlarının reddi hakim talebini reddettiklerini belirtti. Kararda, 'Mahkememizce usulüne uygun bir direnme kararı verilmediği ve sanıklar yönünden davanın halen devam ettiği görülmektedir' ifadesi yer aldı. Selek'in avukatları 'Ret istemi kesindir ama itiraz yoluna gidilebilir. 13. Ağır Ceza 
 Mahkemesi kararına karşı itiraz yoluna gideceğimizi beyan ediyoruz. Ret kararı kesin bir karara bağlanmadan yargılanmaya devam edilemez' dedi. Avukatların, 
 'reddi hakim taleplerinin reddedildiğini' duruşma sırasında öğrendiklerini ifade eden Mahkeme Başkanı, itiraz için 7 günlük süre verdi. Duruşma 24 Ocak'a ertelendi. SEDA KILIÇ / istanbul