Başkan Obamaya minyatür bomba
Kuzey Korenin dünkü üçüncü nükleer denemesi, dünyada Richter ölçeğine göre en az 5.0 büyüklüğünde depreme yol açtı. Nükleer programında ısrarcı olan Üçüncü Kim yönetimi, denemeyi tam da Obamanın Birlikin Durumu konuşmasından 24 saat önce yaptı. Obama ise Güney Koreye desteklerinin süreceğini söyledi.
ASYAnın Stalinist diktatörlüğü Kuzey Kore, Kim ailesinden gelen üçüncü kuşak lider Kim Jong-un liderliğinde ilk nükleer denemesini dün yaptı. Hükümlülerin sürüldüğü kuzeydoğudaki bir çalışma kampına sadece 15 km mesafedeki patlamanın gücü 7 kilotona ulaştı. Hiroşimaya atılan atom bombası 16 kilotonluktu. Genç diktatörün babası Kim Jong-ilin emriyle 2006da yapılan denemede 4.1, 2009da ise 4.5 büyüklüğünde yapay depremler oluşurken, dün en az 5.0lik bir sarsıntı yaşandı. Rusyaya göre bomba, yerin 1 km derinliğinde patlatıldı. 
NÜKLER BAŞLIĞA DOĞRU 
Kuzey Korenin açıklamasında bombanın minyatürize edildiğinin açıklanması endişe yarattı. Uzmanlara göre Pyongyang rejimi, bu sayede, füzeye yerleştirilebilecek nükleer başlık üretmeye yaklaşmış olabilir. Kuzey Korenin böyle bir başlığı kıtalararası balistik bir füzeye yerleştirip ABDyi tehdit etme olasılığı için yılların gerektiği vurgulandı. 
  BÜTÜN DÜNYA AYAKTA 
OBAMAYA NAZİRE GİBİ 
ABDnin hasmane tutumu sürdükçe yaptırımlara boyun eğmeyeceğiz diyen K. Kore, üçüncü nükleer denemesinde de ABD için sembolik bir tarihi seçti. 2006daki deneme ABDde tatil olan Kolomb Gününe, 2009daki ise Anma Gününe denk getirilmişti. Son deneme, ABD Başkanı Obamanın kritik Birlikin Durumu konuşması arifesinde geldi. Nükleer silahları azaltmayı planlayan Obama, denemeyi kışkırtıcı diye niteledi. Güney Kore Başkanı Lee Myung-bakla konuşan Obama konuyu BM Güvenlik Konseyine taşıyacaklarını belirtti. 
İran kınadı, Çin azarladı 
NÜKLEER programı şüphe yaratan ve dün Tüm nükleer silahlar yok edilmeli diyen İran yönetimi de dahil uluslararası toplumun büyük bölümü denemeyi sert ifadelerle kınadı. BM Güvenlik Konseyi olağanüstü toplandı. En çok, Kuzey Kore üstünde ciddi nüfuz sahibi tek ülke sayılan Çinin tepkisi beklendi. Deneme Çinde de resmi tatil olan yeni yıla ertesine denk gelmesine karşın Kuzey Kore büyükelçisi Çin Dışişleri Bakanlığına çağrıldı. Pekin, elçinin azarlandığını ve başka deneme yapılmamasının istendiğini açıkladı. Çin, önceki iki denemede de Kuzey Koreyi kınamış, ama yaptığı yardımı kesmemişti. Türkiye de Kuzey Korenin denemesini şiddetle kınadı ve büyük endişe duyulduğu belirtildi. İŞTE O AN