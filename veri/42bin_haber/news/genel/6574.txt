Mezar ev tartışması
Almanya, bir anne ve 7 çocuğuna alevden mezar olan evi tartışıyor. Eyalet bakanlığı korkunç olayla ilgili inceleme başlattı. Türk aileye taşınma konusunda yardım eden Gençlik Dairesi kendilerini savundu: O evi aile seçti, biz taşınmalarına yardım ettik.
ALMANYAnın Backnang kentindeki yangında can veren Nazlı Özcan Soykan ve 7 çocuğunun ölümüyle ilgili Backnang Gençlik Dairesinde alarm sinyalleri çalmaya başladı. Eyalet bakanlığının da ilgili kurumlar hakkında inceleme başlatması üzerine sorumlu bölge valiliği basın sözcüsü Harald Knitter açıklama yaptı. Yangına neden olduğu öne sürülen teknik arızadan Gençlik Dairesinin sorumlu olmadığını söyleyen Knitter, Aile, dairemize güvenlikle ilgili eksiklik olduğunu bildirmedi. Çocuklarla ilgilenmek üzere her hafta en az bir defa gezici aile ekibi eve gitti. Bunun dışında küçük çocuklara bakmak üzere günü birlik bakıcı aile görevi yerine getirildi. Aile ile sosyal grup çalışması, derslerine yardımcı olma gibi konularda sosyal pedagoglar ailenin devamlı yanındaydı. Bunun dışında Gençlik Dairesi çalışanları ne teknik konulardan sorumludur, ne de ev alt yapısı ve teknik durumu hakkında karar verebilecek bilgi donanımına sahiptirler. Aileden de bu konuda dairemize herhangi bir uyarı gelmemiştir dedi. Gençlik Dairesinin açıklamasında Aile, 2010 yılından önce daha kötü bir evde oturuyordu. Gençlik Dairesi tam olarak 2010 yılının başlarında aile ile ilgilenmeye başladı. Önceki evin durumu görülerek başka eve taşınması önerildi. Aile dairenin desteği ile yanan evi kendisi buldu. 2010 yılının haziran ayında yeni eve taşındı. Fakat yeni ev eski eve göre daha iyi olmasına rağmen tadilat gerekiyordu. Aileye  nerelerden yardım alarak tadilat yapılacağı anlatıldı. Baba evi kendisi tamir etti. Bu süreçte Gençlik Dairesinden bir görevli aileye devamlı olarak inşaat malzemesi bulma ve diğer işlerinde yardımcı oldu denildi. 
EVİN İÇİ İLK KEZ GÖRÜNTÜLENDİ / FOTO GALERİ 
Otopsi tatsızlığı 
YANGINDA hayatını kaybedenlere Türkiyede de otopsi yapılmasına Almanyadan eleştiri geldi. Baden-Württemberg Eyaleti Uyum Bakanı Bilkay Öney, bunun iki ülke arasında ne kadar çok güven eksikliği bulunduğuna işaret ettiğini söyledi. Öte yandan Backnang faciasında kardeşlerini kaybeden çocuklara yardım ve destek amacıyla bağış kampanyası başlatıldı. Backnang Vatandaş Vakfı öncülünde kurulan yardım fonu için hesap numarası açıldı. Çok sayıda kurum ve kuruluşun katıldığı yardım fonuyla geriye kalan çocuklara yeni bir başlangıç için destek amacı güdüldüğü belirtildi. 
ALMANYA'DA ÖLEN 8 TÜRK'ÜN CESEDİ İSTANBUL'DA / FOTO GALERİ 
DUMAN ÖLDÜRMÜŞ 
Bu arada Alman makamlarınca yapılan ön otopsinin sonucunda,  8 Türkiye Cumhuriyeti vatandaşının ölümlerinin ana nedeninin duman gazı zehirlenmesi olduğu belirtildi. Yangının çıkış nedeni ile ilgili çalışmalar ise devam ediyor. 
ALMANYA'DA SEKİZ TÜRK YANGIN KURBANI 
İç hukuk gereği 
BAŞBAKAN Yardımcısı Bekir Bozdağ, yangında hayatını kaybeden 8 kişiye Almanyadan sonra Türkiyede de otopsi yapılmasının iç hukuk kuralları çerçevesinde gerçekleştiğini belirtti. Otopsi sonucunda henüz kesin delillere ulaşılmadığını belirten Bozdağ, bu konuda Almanya ile Türkiyenin birlikte çalışabilecekleri mesajını verdi. ALMANYA'DA YANGINDA ÖLEN KİŞİLER SON YOLCUĞUNA UĞURLANDI 
Yan yana öldüler yan yana gittiler 
ALMANYAda geçen pazar çıkan yangında ölen Nazlı Özcan ve 7 çocuğunun cenazeleri, Adli Tıp Kurumundaki otopsi işlemlerinin ardından dün uçakla İstanbuldan Kütahyadaki Zafer Havalimanına getirildi. Türk Hava Yollarına ait uçakla gelen cenazeleri almak için Afyonkarahisar ve çevre beldelerden 5 cenaze nakil aracı ile 3 ambulans havalimanında hazır bekletildi. Nazlı Özcan (40), boşandığı Süleyman Oruçtan olan çocuğu Hatice Oruç (17), birlikte yaşadığı Sami Soykandan olan çocukları Yılmaz Soykan (14), Abdülkadir Soykan (8), İzzet Soykan (7), Yasin Soykan (6), Ahmet Soykan (3) ile 6 aylık Murat Soykanın cenazeleri, daha sonra Afyonkarahisar Gedik Ahmet Paşa (İmaret) Camisine getilirdi. Başbakan Yardımcısı Bekir Bozdağ ile Orman ve Su İşleri Bakanı Veysel Eroğlu, CHP Grup Başkan Vekili Muharrem İnce, BBP Genel Başkanı Mustafa Destici, DP Genel Başkanı Gültekin Uysal, Afyonkarahisar milletvekilleri yaklaşık 2 bin Afyonkarahisarlının 8 imamla kıldığı öğle ve cenaze namazının ardından, cenazeler Afyonkarahisar Kocatepe Asri Mezarlığında yan yana defnedildi. Emre BAYLAN / DHA