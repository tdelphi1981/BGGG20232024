Çocuk gelinlere Hint işi araştırma
Aile ve Sosyal Politikalar Bakanı Fatma Şahin, çocuk yaşta evlilikleri önlemek için hazırlanan eylem planını açıkladı. Buna göre bakanlık bünyesinde çocuk yaşta evlilikleri önlemek için bir birim kurulacak. Uçan Süpürge Derneği ile Hindistan ve Bangladeş'te araştırma yapılacak
      
 11 Ekim Uluslararası Kız Çocukları Günü'nde İngiliz Independent gazetesinin çocuk yaşta evlilikleri gündeme getirmesi ve yüzde 14'lük oranla Türkiye'nin Bangladeş ve Gürcistan'dan sonra en çok çocuk gelin vakası yaşanan ülke olduğunu yazması, TBMM gündemine getirildi.   
 MHP Kocaeli Milletvekili Lütfü Türkkan, Bakan Şahin'e konu ile ilgili iddiaları sordu. Türkkan'a yanıt veren Şahin ise 2001-2005 yılları arasında yapılan evliliklerde, erkeklerin yüzde 1,2'sinin, kadınların ise yüzde 14,6'sının 18 yaşın altında (çocuk) olduğunu ifade etti. Oranların düşme eğiliminde olduğunu da vurgulayan 2006-2011 döneminde yapılan evliliklerde ise erkeklerin yüzde 0,3, kızların ise yüzde 7,6'sı olduğunu dile getirdi. Şahin çocuk gelinleri önlemek için yapılacak işleri ise şöyle sıraladı:  
 l BAKANLIK bünyesinde erken yaşta evlilikleri önleme konusunda birim kurulacak.  
 l UÇAN Süpürge Derneği ile Hindistan ve Bangladeş'te çalışma yapılacak, araştırma gerçekleştirilecek. Elde edilecek veriler, erken yaşta evlilikleri önleme birimi çalışmalarında kullanılacak. Volkan YANARDAĞ / ANKARA  