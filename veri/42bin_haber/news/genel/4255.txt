Dip frizde Rusya!
Ruslar iliklerine kadar dondu. Ülkenin kuzey ve iç bölgelerinde termometreler - 50'yi gösterdi. 4 bin 500 kişiyi hastanelik eden 'beyaz azrail' 210 kişinin de hayatını kaybetmesine yol açtı
 Kara kış ölümcül yüzünü Rusya'da gösteriyor. Ülkede son iki haftadır etkili olan aşırı soğuklar özellikle evsizlerin kabusu oldu. Sıfırın altında 50 dereceye kadar düşen hava sıcaklığı 210 kişinin hayatını kaybetmesine yol açtı. 
 Moskova'da 19 kişinin donarak öldüğünü belirten yetkililer, 4 bin 500 kişinin donma tehlikesiyle hastanelere kaldırıldığını açıkladı. Sağlık Bakanlığı'ndan yapılan açıklamada, yalnızca başkentte 215 kişinin tedavi gördüğü, ölenlerin ise 40-42 yaş arası evsiz ve işsizler olduğu kaydedildi. 
 DEVAMI VAR
 Meteorolojiden yapılan açıklamaya göre Ruslara bir süre daha iyi haber yok. Uzmanlar, donduran soğukların gelecek haftalarda da etkisini sürdüreceğini söyledi.