İşte modacı Şansal'a saldırı anı
Modacı Barbaros Şansala yapılan saldırının güvenlik kamera görüntüleri ortaya çıktı. Güvenlik kamera görüntülerinde, Şansalı iki kişi tekme ve yumruklarla saldırdıktan sonra kaçtıkları görülüyor.
Beyoğlu Gümüşsuyundaki evine 28 Aralık saat 04.50de gelen modacı Barbaros Şansal iki kişinin saldırısına uğramış olayı da Twitter hesabından duyurmuştu. Şansal Twitter hesabından "Saat 04:50 itibarı ile Taksim Ayaspaşada tehditkar ve siyasi ağırlıklı bir saldırı ile darp almış durumdayım. Karanlık beyinlerin revası bu işin bedelini ağır ödeyeceksiniz. Yazdıklarının ve yaptıklarının bedelini hayatınla ödeyeceksin dediler, benimki sadece bir can ya milyonlar ne diyecek?" notunu düştü.

APARTMANIN GÜVENLİK KAMERA GÖRÜNTÜLERİ

Barbaros Şansala tekme ve yumruklarla saldırının güvenlik kamera görüntüleri ortaya çıktı. Görüntülerde, Şansalın cebinden çıkardığı anahtarla apartman kapısını açmaya çalıştığı ve tam bu sırada iki kişinin saldırısına uğradığı görülüyor. İki kişi Şansalı tekme ve yumruklarla vurduktan sonra kaçıyor, Şansal ise yerden kalkarak saldırganların arkasından gitmeye çalışıyor.  
İŞTE KARE KARE O ANLAR

Beyoğlu İlçe Emniyet Müdürlüğüne başvuran ünlü Modacı Barbaros Şansal, verdiği ifadede "Bir TV kanalındaki programın ardından Taksimde bir kulüpte arkadaşımla bir şeyler içtik. Daha sonra tek başıma bir taksiye binerek evime gittim. 04.50de dış kapıyı açtığım sırada arkamdan gelen iki kişi yakamdan tuttu. Birisi sol gözüme yumruk attı. Söylediklerinden dolayı yaşamaya hakkın yok diyen bu kişiler beni yere yatırıp tekmelemeye başladılar. İmdat diye bağırdım. Bunun üzerine bu kişiler kaçmaya başladı. Onlar kaçınca hastaneye gidip tedavi oldum. Hemen ardından da buraya geldim. 25-30 yaşları arasındaki bu kişilerden şikayetçiyim" dediği öğrenildi.

Polisin saldırganları arama çalışmaları devam ediyor. 
  Ünlü modacıyı feci dövdüler