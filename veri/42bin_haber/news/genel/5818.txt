Alkolsüz hatta şaşırtan hesap
THY Yönetim Kurulu Başkanı Hamdi Topçu, 7 ülkede 10 noktaya yaptıkları seferlerde içki servisini kaldırmaları sonrasında 3 kata varan yolcu sayısı artışlarına ulaştıklarını söyledi. Topçu, içki servisiyle yolcu sayısı arasındaki bağlantıyı nasıl ölçümlediklerini ise açıklamadı.
TÜRK Hava Yolları (THY) Yönetim Kurulu Başkanı Hamdi Topçudan, 7 ülkedeki 10 noktaya yaptığı seferlerde içki servisini kaldırma kararına ilişkin ilginç bir savunma geldi. Topçu, Radikal gazetesinde Murat Yetkine verdiği demeçte, içki servisinin kaldırılmasının siyasi değil, ekonomik nedenleri bulunduğunu belirtti. Topçu, 220 küsur hattımız var. Bunlardan 200 kadarında strandart hizmetimiz devam ediyor. Yalnızca 20 kadar hattımızda ev sahibi ülkelerin hassasiyetleri ve duyarlılıklarını dikkate alıyor. Ama bunun karşılığında da avantajlar elde ediyoruz dedi.  
AVANTAJLAR ELDE ETTİK 
Topçu, THYnin içki servisini kaldırdığı hatlarda bazı Arap havayollarının içki servisi yapmasıyla ilgili olarak ise şu değerlendirmeyi yaptı: 
Doğrudur, ama kimse THYnin o hatlarda Emiratese göre hangi avantajları aldığını yazmıyor. Ben bu yolla ek hatlar aldım, yolcu sayısını ikiye, üçe katladım. Yoksa standartlarımı neden bozayım? Hizmet kalitesiyle ilgili içki servisini temel alan da belki vardır ama çok azdır. Size şunu söyleyeyim, dünyada sivil havacılık çevrelerinde alkollü içki servisini tıpkı tütün gibi toptan kaldırma yönünde tartışmalar da var.Topçu business class yolcularına da içki servisinin kaldırılması konusunda ise, Bizde dış hatlarda business class yolcusu yüzde 1.5 civarındadır. Onun da bir kısmı içmez. Ben business classın yoğun olmadığı hatlardı onun yükünü neden bilet fiyatı olarak içmeyen yolculara bindireyim? Ekonomik olduğu müddetçe devam ederiz dedi.  

Topçu, içki servisinin kaldırılması ve yolcu sayısındaki artış arasında nasıl bir ilişki olduğu ya da bunun nasıl ölçümlendiğine ilişkin dün Hürriyetin yönelttiği soruları ise yanıtsız bıraktı. Ocak ayından itibaren THYnin Pakistanın Karaçi ve İslamabad; Mısırın Kahire ve İskenderiye; Irakın Bağdat ve Erbil; Somali-Mogadişu; Senagal-Dakar ve Kuveyt seferlerinde içki servisi kaldırıldı. 15 Aralıkta başlayan Nijer-Niamey seferleri ise içkisiz başladı. 
Bu arada Maliyeye bildirilen verilere göre THYnin 2012de toplam net satışları 14.8 milyar TL kârı ise 1.19 milyar TL oldu.  
Kıyafet seçiminde süreç devam ediyor  
HAMDİ Topçu, Moda Tasarımcısı Dilek Hanifin THY için hazırladığı yeni üniformalarla ilgili de değerlendirmede bulundu. İzinsiz olarak sosyal medyaya sırdırılan kıyafetlerin zaten THY yönetimi tarafından elenmiş modeller olduğunu belirten Topçu şunları kaydetti: O kıyafetle uçakta hareket edilmez. O kumaş olmaz, 350 gramlık kumaş, çok ağır. O fotoğraflar renk seçimi için herhalde çekilmişti. Kıyafet seçim süreci henüz tamamlanmış değil. Daha resmen yönetim kuruluna sunum dahi yapılmış değil.