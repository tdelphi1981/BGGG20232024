Not vermedi spekülatöre malzeme verdi
ULUSLARARASI kredi derecelendirme kuruluş Moodysden gelen açıklamalar dün piyasalara sert hareketler yaşattı.
 İstanbul Menkul Kıymetler Borsası Moodysin iki açıklaması arasında 1700 puanlık bantta asansör hareketi yaşadı.
Uzun zamandır yükselen ve arka arkaya rekor tazeleyen borsa dün ilk seansı önceki güne göre 402 puanlık düşüşle 84 bin 879 puandan kapattı. Ancak seans arasında kredi derecelendirme kuruluşu Moodysden 28 Ocakta Türkiye hakkında bir telekonferans düzenleyeceği haberi geldi.
Moodysin internet sitesinde yer alan bilgilendirmede, telekonferansta tartışılacak başlıklar arasında Türkiyenin yatırım yapılabilir seviyeye yaklaşması, Türkiyenin sürdürülebilir büyümeyi sağlayıp sağlayamayacağı ve dış kırılganlıklarını yönetip yönetemeyeceği gibi konular yer alması, kredi notu artışı geliyor spekülasyonlarını beraberinde getirdi. 
1700 PUANLIK SERT HAREKET 
Kasım ayında Fitchin Türkiyenin kredi notunu yatırım yapılabilir seviye çıkarmasının ardından Moodysin de aynı yolu izleyeceği ikinci seans açılışıyla birlikte hisse senetleri piyasasına alım getirdi. İMKB 100 Endeksi, ikinci seansa yaklaşık 700 puanı aşan yükselişle 85 bin 600 seviyelerinden başladı ve alımlarla 86 bin 497 puana kadar yükseldi. Endeks bu seviyede, ilk seans kapanışına göre 1700 puanın üstünde bir artış yaşadı.
Ancak daha sonra saat 15.40 civarında Moodysden yeni bir açıklama geldi. Moodys sözcüsü Türkiyenin Ba1 ile yatırım yapılabilir seviyesinin bir kademe altında olan kredi notunda değişiklik yok, piyasa spekülasyonları hakkında yorum yapmıyoruz dedi. Açıklamada ayrıca Konferansta Türkiyenin notunu değil, şirket tahvilleri üzerine konuşacağız denildi. 
Bu açıklamayla birlikte piyasaya yeniden sert satış geldi ve endeks yaklaşık 1600 puanlık düşüşle 84 bin 900 seviyesine kadar geriledi. Bu seviyelerde kesilen satışlardan sonra endeks 85 bin 200 puan civarında bir süre kaldı ve günü 365 puanlık artışla 85 bin 646 puandan kapattı 
YATIRIMCILAR DİKEN ÜSTÜNDE 
Sert hareketin nedenin tamamen Moodysden gelen haberle ilgili olduğunu belirten Garanti Yatırım Stratejisti Tufan Cömert, piyasanın özellikle Türkiyeyi yatırım yapılabilir seviyeye çıkaran ikinci not artışıyla ilgili diken üstünde olduğunu ve bu yöndeki açıklamalara karşı oldukça duyarlı olduğunu söyledi.
Cömert, Bugün yaşanan sert hareket tamamen Moodys kaynaklı oldu. Biz her ne kadar önümüzdeki üç ay içinde bir not artışı beklemiyor olsak da, bahsi geçen konferansta yer alan konu başlıkları piyasada not artışına yönelik bir hareketlilik yaşanmasına neden oldu. Ancak kurum daha sonra açıklama yaparak beklentileri normalleştirdi. Kısa vadede değil ancak altı aylık bir dönemde not artışı bekliyoruz. Bence piyasa not artışı konusunda çok hassas ve çünkü büyük kurumsal yatırımcılar asıl Türkiyeyi ikinci kez yatırım yapılabilir seviyeye çıkaracak kredi notu sonrası gelecek. Bu tip haberlerde benzer hareketler yaşanabilir dedi. 
  
  
 