Yılın girişimcisi Şükrü Bozluolçay
Ernst&Youngun düzenlediği Yılın Girişimcisi Yarışmasının Türkiye ayağında Bozlu Holding Başkanı Dr. Şükrü Bozluolçay Yılın Girişimcisi seçildi. Doğan Gazetecilik Yönetim Kurulu Başkanı Hanzade Doğan Boyner, Halkımız ekmeğini taştan çıkarmasını biliyor dedi.
ULUSLARARASI Danışmanlık Şirketi Ernst&Young ve Hürriyet Gazetesinin birlikte düzenlediği, CNNTürk ve Erdeavor Türkiyenin de katkılarıyla gerçekleşen Ernst&Young Entrepreneur Of The Yearın (Yılın Girişimcisi Yarışması) Türkiye ayağında Bozlu Holding Yönetim Kurulu Başkanı Dr. Şükrü Bozluolçay Yılın Girişimcisi oldu. 12 kişilik jürinin değerlendirmesi sonucu 4 finalisti geride bırakan Bolcuolçay ödülünü Bilim Sanayi ve Teknoloji Bakanı Nihat Ergün ile Doğan Gazetecilik Yönetim Kurulu Başkanı Hanzade Doğan Boynerden aldı. Bozluolçay, 6-9 Haziranda Monte Carlodaki dünya finalinde Türkiyeyi temsil edecek.  
RİSKLERİ BERTARAF ETTİK 
Önceki finalistler dahil çok sayıda işadamının da katıldığı ödül gecesinde konuşan Bilim Sanayi ve Teknoloji Bakanı Nihat Ergün, Hükümet olarak ekonomideki riskleri bertaraf ettik. Türkiyede girişimciler gereğinden fazla risk taşıyorlardı; biz bu riskleri önemli oranda azalttık. Girişimciler gereği kadar risk alsınlar, biz onların üstüne yeni yükler yüklemeyelim dedi.  
DESTEKLER ARTTI 
Doğan Gazetecilik Yönetim Kurulu Başkanı Hanzade Doğan Boyner hükümetin girişimciliğe ciddi destekler sağladığını söyledi ve Yenilikçiliğe, AR-GE çalışmalarına sağlanan teşvik ve desteklerde ciddi artış var. Bunun faydasını, geri dönüşünü mutlaka göreceğiz dedi. Hanzade Doğan Boyner şöyle konuştu: Klişelerden kurtulup özgür ve özgün düşünme becerisini arttırdığımız ve bunu eğitimle desteklediğimiz zaman, inanıyorum ki girişimcilerimizin sayısı da artacaktır. Girişimcilik, bütün dünyada en sağlam değer olarak yeniden kendini kabul ettiriyor. Ben Türkiye olarak şanslı olduğumuzu düşünüyorum. Halkımız girişimciliğe yatkın. Ekmeğini taştan çıkarmasını biliyor. Yeter ki bireylerin önlerini açalım. 
  ABD pazarına robotik sistemlerle girecek  
BAŞARIYI ÖDÜLLENDİRİYORUZ 
Hanzade Doğan Boyner Türkçemizde yerleşik bir deyiş vardır. Hiçbir başarı cezasız kalmaz denir. Ama biz bunun tersini ispat etmek için buradayız. Yılın başarılı girişimcisini  ödüllendiriyoruz dedi. Bu ödülün tek bir başarıyı ödüllendirmek anlamına da gelmediğini vurgulayan Hanzade Doğan Boyner, Biz toplam olarak yaratıcılığı, fark yaratma becerisini, sürüden ayrılarak kendine yeni bir yol çizme cesaretini ödüllendiriyoruz. Bu proje ile ilk karşılaştığımda reaksiyonum çok net olmuştu. Biz bunu destekleriz, çünkü Türkiyenin büyümesini, rekabette başa güreşmesini sağlayacak en etkin unsurun girişimcilik olduğuna inanıyoruz demiştim diye konuştu. 
Melek yatırımcılar melek olmalı ama şeytan da melek! 
BİLİM Sanayi ve Teknoloji Bakanı Nihat Ergün, Yılın Girişimcisi yarışmasının ödül töreninde Türkiye için yatırım, üretim ve ihracat yapan, istihdam sağlayan tüm girişimcilere teşekkür ederek, Türkiyenin son 10 yıl içinde kaydettiği sosyal ve ekonomik başarılarda iş dünyasının önemli bir payı bulunduğunu söyledi. Ergün, melek girişimcilik ve risk sermayesi fonlarının da Türkiyede yeni yeni ön plana çıktığını belirterek, Ama melek yatırımcıların hakikaten melek olması lazım. Kar etsinler ama şeytanca planlarla çocukları, nasılsa bunlar bir şey bilmez düşüncesiyle yarı yolda bırakmak, onları kısa zamanda bertaraf etmek gibi düşünceleri de olmamalı dedi. Ekonomide uyguladıkları politikaların nihai amacının bir tane daha işletmenin kurulması, bir kişinin daha işe kavuşması olduğunu dile getiren Ergün, mevcut firmaların daha nitelikli hale gelmeleri, yeni ve rekabetçi firmaların kurulması sayesinde 2023 hedeflerine ulaşılabileceğini, bu nedenle girişimcilik konusundaki başarılı örneklerin tespit ve takdir edilmesinin bütün toplum için büyük önem taşıdığını kaydetti.  
 
12 kişilik dev jüri önce 5 finalisti belirledi, sonra birinciyi seçti 
YILIN Girişimcisi yarışmasının 12 kişilik jürisi de Türkiyenin en saygın işadamları ve bilimadamlarından oluştu:
Hanzade Doğan Boyner - Doğan Gazetecilik Yönetim Kurulu Başkanvekili (Jüri Başkanı)
Barış Tünay - CNN TÜRK Genel Müdürü
Can Çelebioğlu - Çelebi Holding A.Ş. Yönetim Kurulu Başkanı (EOY 2010 Birincisi)
Canan Çelebioğlu - Çelebi Holding A.Ş. Yönetim Kurulu Başkanvekili
Enis Berberoğlu - Hürriyet Gazetesi Genel Yayın Yönetmeni
Prof. Dr. Eser Borak - Boğaziçi Üniversitesi İktisadi ve İdari Bilimler Fakültesi Dekanı
Ferit Şahenk - Doğuş Grubu Yönetim Kurulu Başkanı
Hüsnü Özyeğin - Fiba Holding Yönetim Kurulu Başkanı
Prof. Dr. Özer Ertuna - Okan Üniversitesi İktisadi ve İdari Bilimler Fakültesi İşletme Bölümü Öğretim Üyesi
Rifat Hisarcıklıoğlu - TOBB Yönetim Kurulu Başkanı
 Tayfun Bayazıt - Yapı Kredi Bankası eski Yönetim Kurulu Başkanı -Bayazıt Danışmanlık Kurucusu
Tuncay Özilhan - Anadolu Grubu Yönetim Kurulu Başkanı 
 
Hürriyet Gazetecilik Yönetim Kurulu Başkanı Vuslat Doğan Sabancı, Ernst & Young Orta ve Güneydoğu Avrupa Bölge Lideri Philip Hourquebie,  Doğuş Holding Başkanı Ferit Şahenk ve Ernst&Young Türkiye Ülke Başkanı Mustafa Çamlıca aynı masayı paylaştı.  
Ödül gecesine kimler katıldı 
Yılın Girişimcisinin açıklandığı ödül gecesine Hürriyet Gazetecilik Yönetim Kurulu Başkanı Vuslat Doğan Sabancı, Doğuş Grubu Yönetim Kurulu Baştanı Ferit Şahenk, Anadolu Grubu Yönetim Kurulu Başkanı Tuncay Özilhan, Fiba Holding Yönetim Kurulu Başkanı Hüsnü Özyeğin ile yarışmanın eski finalistleri ve sayıda davetli işadamı katıldı.