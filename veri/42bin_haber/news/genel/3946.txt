Türk futbol tarihine damga vuran hafta
Spor Toto Süper Lig'in 18. haftası, şampiyonluk yarışında olan takımlar için adeta 'kabus' oldu...
Lider Galatasaray, Kasımpaşa'ya yenilince koltuğunu kaptırma ve rakipleri ile farkın kapanması tehlikesi ile karşı karşıya kaldı ancak sarı-kırmızılı takımın tüm takipçileri oynadığı maçlarda 3 puan alamadı... 
İŞTE SPOR TOTO SÜPER LİG PUAN DURUMU 
KASIMPAŞA 2-1 GALATASARAY 
Haftanın açılışı Kasımpaşa - Galatasaray maçı ile yapıldı... Ligin lideri olan sarı-kırmızılı takım, rakibine 2-1'lik skorla mağlup oldu ve haftanın ilk şoke yenilgisi oldu... 
BEŞİKTAŞ 2-2 İSTANBUL BŞB 
Beşiktaş, Cumartesi akşamı İnönü Stadı'nda 'belalısı' İstanbul Büyükşehir Belediyespor'u konuk etti. 4 golün atıldığı maçta iki takım da 1 puana razı oldu... (2-2) 
ANTALYASPOR 3-5 GENÇLERBİRLİĞİ 
Pazar günü oynanan gündüz maçında Medical Park Antalyaspor, gol düellosuna sahne olan karşılaşmada Gençlerbirliği'ne 5-3'lük skorla yenildi. Başkent ekibinin yeni transferi Björn Vleminckx, çıktığı ilk maçta 4 gol birden atmayı başardı. 
TRABZONSPOR 1-3 KARDEMİR KARABÜKSPOR 
Trabzonspor, sahasında Kardemir Karabükspor'u ağırladı... Bordo mavili takımın cezası nedeniyle kadın ve çocuk taraftarların izlediği maçı Karabükspor 3-1'lik skorla kazandı.  
FENERBAHÇE 2-2 SANİCA BORU ELAZIĞSPOR 
Ve günü son maçı: Fenerbahçe - Sanica Boru Elazığspor... Yılmaz Vural'ın öğrencileri, sarı-lacivertli takımın 2 galibiyet hasretine 1 maç daha ekledi... Karşılaşma 2-2 beraberlikle sona erdi.  
PUANLAR UÇTU GİTTİ! 
Alınan bu sonuçlar sonunda zirve yarışındaki 5 takım bu hafta rakiplerine tam 12 puan kaptırmış oldu...