Tedavi tamam koğuşa dönüş
Açlık grevlerinin sona ermesinden sonra tedavi için Siirt Devlet Hastanesi'ne kaldırılan 18 mahkum cezaevine döndü.
 Tedavileri hastanede tamamlanan 18 mahkum, dün taburcu edildi. Mahkumlar, geniş güvenlik önlemleri altında ambulanslarla Siirt E Tipi Cezaevi'ne yeniden gönderildi. Siirt'teki mahkumları hastanede ziyaret eden BDP Genel Başkan Yardımcısı Gültan Kışanak, durumlarının iyi olduğunu ve hastaneye getirildikten sonra sindirim sistemlerinin düzene girdiğini açıklamıştı. DHA