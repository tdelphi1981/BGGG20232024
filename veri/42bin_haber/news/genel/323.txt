Borsada tarihi tırmanış sürüyor
Borsa, 10 Kasım 2010'dan bu yana en yüksek kapanış değeriyle günü tamamladı.
 İstanbul Menkul Kıymetler Borsası (İMKB) 100 endeksi günü, önceki kapanışa göre 511,99 puanlık yükselişle 10 Kasım 2010 tarihinden bu yana yaptığı en yüksek kapanış olan 70.281,72 puandan kapattı.
 İMKB'de hisse senetleri ortalama yüzde 0,73 oranında değer kazanırken toplam işlem hacmi 1,9 milyar lira oldu. Endeks ikinci seansta ilk seans kapanışına göre ise 131,49 puan ve yüzde 0,19 oranında değer kaybetti.
 Avrupa'da krizin çözümüne yönelik haberlerin gelmesi durumunda İMKB'nin yükseliş trendindeki hareketine devam etmesinin beklendiğini belirten analistler 70.000 puanın psikolojik eşik olduğunu, dolayısıyla bu seviyenin üzerinde yapılan kapanışların önemli olduğunu ifade ediyor. AA