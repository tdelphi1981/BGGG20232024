Digicom: Yargıtay usulden bozdu
Digicom Elektronik Pazarlama A.Ş. (Digicom), Güney Koreli LG Electronics Inc. aleyhine kazandığı 300 milyon liralık tazminatla ilgili Yargıtayın bozma kararınının esastan değil, usulden bozma olduğunu açıkladı.
Digicom, distribütörlük anlaşmasını haksız şekilde ve tek taraflı feshettiği iddiasıyla LGyi dava etmişti. Digicomun avukatı Münci İnci, LG Electronics Tic. A.Ş. Yönetim Kurulu Başkanı Calvin Chonun basına yansıyan açıklamasıyla kamuoyunu yanlış yönlendirmeyi amaçladığını savunarak şu açıklamayı yaptı: 
BU BOZMANIN TAZMİNATA ETKİSİ YOK 
· LG, haksız rekabet iddiası ve 100.000 TL manevi tazminat talebiyle İstanbul 10. Asliye Ticaret Mahkemesinde açtığı fakat mahkemenin, LGnin bu talebini reddettiği davada Yargıtay 11. Hukuk Dairesinin verdiği bozma kararını, Digicomun İstanbul 9. Asliye Ticaret Mahkemesinde açtığı ve mahkemenin Digicom lehine tazminata hükmettiği tazminat davasında verilmiş bir bozma kararıymış gibi lanse etmiştir. Oysa her iki davanın konuları farklı ve yargılama süreçleri bağımsız olup, bu bozma kararının, tazminat davasında verilen karara esas yönünden hiç bir etkisi bulunmamaktadır. 
KARAR DÜZELTME İSTEDİK 
· Yargıtay 19. Hukuk Dairesinin bu usuli bozma kararına karşı karar düzeltme başvurusunda bulunduk. Daire kararını tekrar gözden geçirerek, düzeltebilir, aksi halde, İstanbul 9. Asliye Ticaret Mahkemesi de Yargıtayın bozma kararına karşı direnerek, verdiği kararda ısrar da edebilir. 