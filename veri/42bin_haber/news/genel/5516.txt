Hastalıklı organları atmalıyız
Camiaya seslenen sarı lacivertli yönetici, Mersinde 1-0 öndeyken protesto yapıyorlar. Amaçları takımı sabote etmek. F.Bahçenin gerçek taraftarları artık bu kişilere dur demeli diye konuştu.
SARI lacivertlilerde yönetim ile bir taraftar grubu arasındaki gerginlik bitmiyor. Gerek futbol takımının son deplasmanlardaki karşılanışı, gerekse de Başkan Aziz Yıldırımın taraftarlarla diyaloğa girmesi ile tırmanan gerilim yeni bir boyut kazandı. Bu konuda sert konuşan Fenerbahçe yöneticisi Serdar Erkan, protestocuları hastalıklı bir organa benzetti.  
 
Mersinde maçı 1-0 önde götürürlerken son dakikalarda protestoya yönelen bir grup taraftarın bilinçli bir şekilde takımın motivasyonunu bozmaya çalıştığını söyleyen Erkan, bu durumun artık can sıkmaya başladığını söyledi. 
HASTALIK VARSA GEREĞİ YAPILIR 
HASTALIKLI  organların ameliyatla sökülüp atıldığını hatırlatan sarı lacivertli yönetici, Biz de bu organları temizlemek için söküp atacağız. Onların amacı takımı sabote etmek. Fenerbahçenin gerçek taraftarları artık bu kişilere dur diyecektir. Gerçek Fenerbahçelilerin devreye girmesini bekliyorum diye konuştu.
Erkan, kendilerini zor duruma düşürmek isteyenlere fırsat verilmemesi gerektiğinin altını çizerken, camia olarak artık tek yumruk olmaları gerektiğini kaydetti. 
 