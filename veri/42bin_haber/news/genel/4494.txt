Karayolları'ndan taşeron çıkarması
TÜRKİYE Yol-İş Sendikası, taşeron işçi olarak çalışan sendika üyelerinin Yargıtay kararına rağmen Karayolları Genel Müdürlüğü'nde kadroya alınmamasını protesto etti.
 Türkiye'nin çeşitli illerinden yaklaşık 110 otobüsle gelen işçiler sabah saatlerinde Karayolları Genel Müdürlüğü önünde toplandı. 'Karayolları işçisi yalnız değildir', 'Taşeron kölesi olmayacağız' dövizleri açan grup üyeleri, 'Yaşasın işçi direnişimiz' sloganları attı. Grup adına konuşan Türkiye Yol-İş Sendikası Genel Başkanı Ramazan Ağar, Yargıtay'ın  taşeron işçilerin ilk girişlerinden itibaren Karayolları Genel Müdürlüğü işçisi olduklarını kesin olarak karar verdiğini vurguladı. Ağar, 'Yargıtay kararının gereğini yerine getiriniz. Hukuk devleti ilkesi anayasal bir ilkedir. Gereğini yapınız' şeklinde konuştu. Sendikaların sokağa inmeye mecbur edildiğini söyleyerek ğereğinin yapılmasına devet etti.