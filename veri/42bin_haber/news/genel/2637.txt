AK Parti logolu yerli malı
Bartin, Şehit Üsteğmen Aydın Aydoğmuş İlkokulu'nun ana sınıfındaki Yerli Malı Haftası kutlamalarına AK Parti Bartın Kadın Kolları Başkanı Yasemin Dora Kurtkaya ve yönetim kurulu üyeleri de katıldı.
 Kurtkaya, öğrencilere üzerinde partisinin amblemi ve kartvizitinin de yer aldığı meyve tabakları hediye etti. Etkinlikte çekilen hatıra fotoğrafları sosyal paylaşım sitesinden yayınlanınca tepki gecikmedi. CHP Bartın Milletvekili Rıza Yalçınkaya, ana sınıfı öğrencileri üzerinden siyaset yapmalarını AK Partililere yakıştıramadığını söyledi. Okulda siyasi faaliyetlere göz yuman yöneticiler hakkında soruşturma başlatılmasını istedi. Ak Parti Kadın Kolları Başkanı Yasemin Dora Kurtkaya ise şöyle dedi: 'Yerli Malı Haftası'nda böyle değerlerin korunması gerektiğini düşünerek okulu ziyaret ettik. Kesinlikle siyasi bir amaç yapılmadı. DHA
  