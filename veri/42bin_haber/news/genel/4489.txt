Yeni iPad'lerde 128 GB'lık hafıza kartı olacak
ABD'Lİ teknoloji devi Apple'ın üretmeyi planladığı yeni iPad modellerinde 128 GB'lık hafıza seçeneğinin de bulunacağı öne sürüldü.
 Geçen yıl ekim ayında iPad Mini ve iPad 4 modellerini piyasaya süren ABD'li şirket, bu modellerde 16, 32 ve 64 GB'lık hafıza seçeneklerini sunmuştu. 9to5Mac adlı internet sitesinde yer alan bir habere göre Apple, mart ayında iki yeni iPad modeli çıkaracak. Sitenin şirket çevrelerinden aktardığı bilgilere göre bunlar; retina ekran özelliklerine sahip iPad Mini 2 ve iPad 5 adlı ürünler olacak.