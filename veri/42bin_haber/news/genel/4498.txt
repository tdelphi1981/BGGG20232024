Kazım Türkiye'ye dönüyor
Ligde istediği istikrarı bir türlü yakalayamayan ve son olarak teknik direktör Ertuğrul Sağlamın istifasıyla sarsılan Bursaspor, transferde iki önemli ismi kadrosuna katmaya hazırlanıyor.Bursaspor'da dış ilişkilerden sorumlu asbaşkan İrfan Koç, şu anda Blackburn Roversta forma giyen Colin Kazım Richards ve QPRnin başarılı defans oyuncusu Anton Ferdinand ile her konuda anlaştı. Bonservisi Galatasarayda bulunan Colin Kazım için sarı kırmızılı ekibe 600 bin Euro teklif eden Bursaspor, başarılı oyuncuyla 1,2 milyon Euro karşılığında 1 yılı opsiyonlu olmak üzere 4 yıllık sözleşme imzalayacak.

Rio Ferdinandın kardeşinde işlem tamam

Bursaspor, Manchester Unitedın efsane oyuncusu Rio Ferdinandın kardeşi olan ve QPRde top koşturan Anton Ferdinandın transferini bitirdi. Bonservisi için 2,5 milyon Pound isteyen İngiliz kulübünden indirim isteyen Bursaspor olumlu yanıt alamadığı için Ferdinandı kiralama yoluna gitti.

Menajeri de doğruladı

Colin Kazımın menajerliğini yapan Neil Fewings ve asistanı Muzzi Özcan yarın sabah Bursaspor ile görüşmek için İstanbula hareket edecek. Başarılı oyuncunun asistanı Muzzi Özcan, Bursaspor ile her konuda anlaştık. Çarşamba günü Colinin imza atmasını umuyoruz ifadelerini kullandı.  Özcan, aynı menajerlik şirketine bağlı olan Ferdinandın transferinde de her konuda anlaşıldığının altını çizdi.

Ferdinandı yakından tanıyoruz
Başarılı defans oyuncusu Anton Ferdinandı birçok futbol sever John Terry ile yaşadığı ırkçı söylemlerle tanıdı. Ferdinand, Terrynin kendisine ırkçılık yaptığını iddia ederek davacı olmuş, haftalarca İngiliz basınında manşetlerden inmemişti.

Çifte imza

Şu anda Bursada bulunan Anton Ferdinandın Çarşamba günü Kazım ile birlikte basının karşısında imza atması bekleniyor.