Antalya 'Venedik'e döndü!
Önceki gece başlayan yağmur, Antalya'yı tam anlamıyla 'Venedik'e çevirdi. Özellikle Serik ve Manavgat ilçelerini vuran şiddetli yağışın ardından dereler taştı, onlarca ev, işyeri, okul ve otelin giriş katlarını su bastı, tarım alanları zarar gördü. Selden Side Antik Kenti de nasibini aldı. Antik Tiyatro ve Apollon Tapınağı su altında kaldı, Tyche Tapınağı yarıya kadar suya gömüldü.
 Gece etkili olan fırtına nedeniyle de bazı işyerlerinin tabelaları uçtu, ağaçlar devrildi. Mahsur kalan vatandaşlar için seferber olan belediye ekipleri iş makineleri ve sandalları kullanınca ortaya ilginç görüntüler de çıktı. Bazı bölgelerde eğitime ara verildi.
  