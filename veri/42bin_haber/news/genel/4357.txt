Adaya gitmek istiyoruz
BDP Diyarbakır İl Kongresinde konuşan BDP Genel Başkan Yardımcısı Gültan Kışanak, İmralıya gitmek istediklerini tekrarlayarak, Herkes konuşacak, sözünü söyleyecek. Müzakere böyle yürütülür. Konuşma, süreç bozulur deniliyor. Biz seyretmeyeceğiz, oyuncu olacağız dedi.
Kışanak, şunları söyledi: Adaya gitmek istiyoruz. Kürt halkı BDP ile konuşmadan, yapılan reforma rıza göstermez. Çünkü eksik olacak. Ana dilde savunma yasasını ne kadar eksik yaptıysanız, 4üncü yargı paketini de öyle eksik yapacaksınız. Şunu, bunu, bahane ederek masayı devirmeye kalkarsınız Türk halkı da Kürt halkı da hesap sorar. (CHP milletvekili Birgül Ayman Gülerin sözlerine) Bu ırkçı bir zihniyettir, meşruiyetini yitirmiştir. CHP yarım ağız eleştirdi. Buna karşı, açıkça tutum almalılar. BDP Diyarbakır Milletvekili Altan Tan da Yeni bir Ortadoğu kuruluyor, bunun harcı Kürtler olsun. Alavere dalavere Kürt Memet nöbete, devri bitmiştir. Türk ulusu ile Kürt milleti bir ve eşit tutulamaz diyor. Bunu Erzurum Kongresini yaparken böyle söylemiyordunuz. Mustafa Kemalin Kürt büyüklerine yazdıkları mektubun sonu, her iki ellerinizden hürmetle öperim diye bitiyordu. Kurucu felsefeden bahsedenler yalan söylüyor. Eski sazları çalmaya kalkarsanız, o sazlar başınızda kırılır dedi.