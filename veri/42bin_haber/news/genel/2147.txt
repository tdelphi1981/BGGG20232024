Nedret Taciroğlu'ndan çok özel davet
Ünlü modacı Nedret Taciroğlu Nişantaşı'nda yeni mağazasını açtı. Açılış için düzenlenen davete cemiyet hayatının önde gelen isimleri katıldı.
 Olcay Ünal SERT
 Kısa bir süre önce New York'ta defile düzenlediklerini söyleyen Nedret Taciroğlu ailece objektiflere poz verdiler. İş adamı Ali Taciroğlu, Yaman Taciroğlu ve Yasemin Taciroğlu'nun da hazır bulunduğu davete; Arzu Sabancı, Derin Mermerci, Feryal Gülman, Meral Yazıcı, Yasemin Özilhan, Merih Turan, Zafer Kozanoğlu, Serenay Sarıkaya ve Anne Flour Bouma katıldı.
 Yasemin Taciroğlu "Serenay kostümleri çok güzel taşıyor"
 Nedret Taciroğlu'nun 2013 kış sezonu için hazırladığı özel tasarım kostümler Nişantaşı'nda düzenlenen davetle tanıtıldı. Yasemin Taciroğlu; "Avrupa ve Amerika'ya kış sezonu için gönderdiğimiz kostümleri kendi mağazamızda da sergilemek istedik. Serenay ile bu kış çekimler yapmıştık Amerika'ya defileye gitmeden önce. Çokta güzel oldu. Kostümleri çokta güzel taşıyor." dedi.
 Nedret Taciroğlu "New York'a ne hazırlıyorsak aynı anda bu mağazamızda da olacak"
 
 Nedret Taciroğlu; "Bu koleksiyonum, New York'ta yaptığım 'Bir Kilim Bir Söz' 2013 kış koleksiyonum. Biz bunu geçen sene Şubat ayında yaptığımız için bu şaraplar, bejler, bordolar, tabalar şu anda tam bu kışın rengi. Yaptığımız parçalar hep kişiye özel şeyler. Seri bir üretim değil. New York'a ne hazırlıyorsak artık aynı anda bu mağazamızda da olacak" dedi.
 Jennifer Lopez ve Emma Willes'i giydirdi 
 Yurt dışında Jennifer Lopez, Emma Willes gibi ünlüleri giydirdiklerini söyleyen Nedret Taciroğlu; "Bruce Willis'in eşi Emma Willis'e de 8 koleksiyonluk özel bir tasarım yaptık. Amerika da 41 noktaya ürün veriyoruz. Orada 11'inci defilemizi yaptık. Şubat ayında New York'ta Fashion Week'te defilemiz olacak. Moda çok hızlı hareket ediyor. Önceden hazırlanıyorsunuz, şimdi biz 2014 kışı yapıyoruz." dedi.  Jennifer Lopez'e kaça sattınız sorusuna Nedret Taciroğlu; "Ona hediye ettik beğendi, sonra 2-3 tane maliyetine verdik. Çünkü ona elbise giydirmek için Chanel 500 bin Euro veriyor. Valentino büyük kontrat yapıyor, hatta kontratında başka hiçkimsenin koleksiyonunu giymeyeceksin diyor. Büyük starlara siz satmaktan ziyade onun giymiş olması bile bizim için tanıtım oluyor." dedi. 