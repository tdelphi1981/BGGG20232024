Mantar peşinde 22 saat!
Muğla'nın Ortaca İlçesi Gölbaşı Köyü'nde mantar toplarken kaybolan Huriye Muslu (70), 22 saat sonra sağ olarak bulundu.
 Önceki gün eşiyle, ayrı yönlere dağılan talihsiz kadın bir süre sonra yolunu kaybetti. Uzun süre eşini aradıktan sonra geri dönen Şerafettin Muslu ise evde kimsenin olmadığını görünce polisi aradı. Güvenlik güçleri ve köylülerin katıldığı arama operasyonu 22 saat sonra sonuç verdi. Yaşlı kadın, ertesi gün 09.00 sıralarında bir oyukta bitkin halde bulundu.