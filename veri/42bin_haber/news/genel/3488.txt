Kışlada çıkan kurşun otobüsteki yolcuyu yaraladı
Trafik müşaviri Şükrü Akpınar (36) kısa bir süre sonra başına geleceklerden habersiz otobüse bindi. Mecidiyeköy-Cebeci arası yolcu taşıyan otobüsün alta koltuklarından birine oturan Akpınar, varacağı durağa 20 dakika kala önce bir kurşun sesi duydu. Kurşun, Akpınarın sağ şakağını sıyırıp aracın arka camından dışarı çıktı. Akpınarın yüzünde oluşan kan bir anda oturduğu koltuğa kırmızıya bürüdü. Akpınar hemen hastaneye kaldırılırken, G3 piyade tüfeğine ait kurşunun, Metris Cezaevinin bitişiğindeki kışladan geldiği tahmin ediliyor.
Olay dün saat 13.00 sıralarında, Mecidiyeköy-Cebeci (Sultangazi) seferini yapan 36M numaralı Özel Halk Otobüsünde yaşandı. Fesih Türkmenin kullandığı 34 BR 2304 plakalı Özel Halk Otobüsü Mecidiyeköyden aldığı yolcuları Cebeci son durağına bırakmak üzere yola çıktı.  
Otobüs, Metris Cezaevi Nizamiyesinin karşısına denk gelen Gazi Ahmet M. Paşa İlköğretim Okulu durağında bir kaç yolcu indirdi. Otobüs tam hareket etmeye başladığı bir sırada bir silah sesi duyuldu. Şoför ilk anda durumu fark edemedi. 
G3 MERMİSİ HALK OTOBÜSÜNDEKİ YOLCUYU YARALADI- FOTO GALERİ 
Ancak bir kaç saniye sonra durum anlaşıldı. Bir anda otobüste panik başladı. Bazı yolcular bağırmaya başladı. Otobüs şoförü telaşla aracı durdu. Kısa süre içinde durum anlaşıldı. Otobüsün sağ arka kısmında oturan Şükrü Akpınar'ın (36) sağ yanında kan akıyordu. Oturduğu koltukta kan izleri oluşan Akpınarı kurşun sıyırıp geçmişti. Akpınarın oturduğu taraftaki camdan giren kurşun, aracın arka kısmındaki camı delip çıktı. 
Akpınar derhal hastaneye kaldırıldı. Bağcılar Eğitim ve Araştırma Hastanesinde tedavi altına alınan Akpınarın bilincinin açık olduğu, çeşitli filmlerinin çekildiği öğrenildi.  
KURŞUN G3 TÜFEĞİNE AİT 
Araç sahibinin avukatı Fırat Epözdemir, kurşunun G3 tüfeğine ait olduğunu tahmin ettiklerini söyledi. Avukat Epözdemir, kurşunun ateşlendiği yerin de Metris Cezaevinin bitişiğindeki kışla olduğunu tahmen ettiklerini söyledi. Avukat Epözdemir öncelikle kurşunun hangi silahtan çıktığının belirleneceğini ifade ederek şunları söyledi: Kurşun, Şakir Akpınarın kulağının hemen üstünden sıyırıp geçiyor. Bir kaç milim daha kaysa Akpınar yaşamını yitirebilirdi de.  
Kurşunun hangi silahtan çıktığı, o silahı kimin kullandığı rahatlıkla ortaya çıkarılabilinir. Silahın kim tarafından ateşlendiği belirlendikten sonra, kast unsuru değerlendirilip, fail veya failler hakkında 'kasten adam yaralama' veya 'taksirli adam yaralama'dan yargılama söz konusu olacaktır. Ayrıca, askeri mevzuatlar çerçevesinde de yargılama söz konusu olabilir. Bunun yanı sıra hem müvekkil hem yaralanan kişi açısından olayın tazminat davası boyutu olacaktır." 
Kışlanın bulunduğu bölge ile olayın yaşandığı durak arasında 400-500 metrelik bir mesafenin olduğu hesaplanıyor. 
dgokce@hurriyet.com.tr 
  
 