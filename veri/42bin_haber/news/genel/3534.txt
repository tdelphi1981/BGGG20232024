Nâzıma 111inci yaş çiçekleri
Nâzım Hikmetin doğumunun 111inci yılı dün, 62 yıl önce Türkiyeden ayrılarak Rusyaya gittiği Tarabya sahilinde düzenlenen bir etkinlikle kutlandı.
Sarıyer Belediyesi ve Nâzım Hikmet Vakfı tarafından düzenlenen törende büyük şair, Mavi gözlü dev, güler yüzlü şair olarak anons edildi. Törende şairin Tahir ile Zühre ve Yaşamaya Dair şiirleri okundu. Etkinlik sonunda aralarında Tarık Akanın da bulunduğu katılımcılar denize karanfil attı. Nâzım Hikmet Vakfı Başkanı Rutkay Aziz, 111 rakamının, hayatın her alanında en önde bulunan hasretin ve sevdanın şairi Nâzım Hikmete çok yakıştığını belirterek, Nâzımın yurttaşlık hakları alındı kimse vermedi. Mezarının gelmesinden daha önemlisi bu ülkede barış, demokrasi, adalet adına, hatta Silivridekilerin özgürlüğü adına Nâzımın bıraktığı yerden vatan hainliğine devam ediyoruz dedi. Sarıyer Belediye Başkanı Şükrü Genç de, Nâzımın memleket hasretiyle yaşadığını belirterek, mezarının vasiyetindeki gibi Anadoluda bir köy mezarlığına getirilmesini istedi. Tören, Gençin katılımcılara Nâzım portresi hediye etmesi ve Nâzım Hikmet şiirlerinden bestelenen şarkıların okunması ile sona erdi.