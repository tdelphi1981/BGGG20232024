"Öcalan çözüm anahtarını 21 Mart'ta açıklayacak"
BDP Diyarbakır Milletvekili Nursel Aydoğan, Abdullah Öcalanın çözüm anahtarını 21 Martta açıklayacağını belirterek, "Öcalan süreçten umutluysa biz de umutluyuz. Gözümüz, kulağımız Öcalanın göndereceği yeni yol haritasındadır. Umutlu olmakla birlikte temkinliyiz. Bu barış süreci heba olursa sürdürdüğümüz noktadan mücadelemizi devam ettireceğiz. Davamızdan da geri adım atmayacağız" dedi.BDP Diyarbakır Milletvekili Nursel Aydoğan, Batmanda partisinin verdiği dayanışma gecesini katıldı. Yemekte partililere konuşan Aydoğan, İmralı ile devlet arasındaki sürecin devam ettiğini belirtti. Aydoğan, "Kürt özgürlük devrinin final dönemindeyiz. Tarihsel gelişmelere tanıklık ediyoruz. Bu halk barış için İmralı adresini gösterdi. Halk Öcalansız barış olmaz dedi. Öcalan ile devlet arasında tarihi görüşmeler oluyor. Çözüm sürecinin de ilk adımı atıldı. Bir yıldır rehine olan kamu görevlileri ailelerine teslim edilmesi önemli bir gelişmedir. Bu ortamın oluşmasında emeği geçenlere teşekkür ediyoruz. Askerlerimize ve kamu görevlilerine geçmiş olsun diyoruz. Sıkıntı yaşamız olabilirler. Fakat onlarda önemli bir sürece tanıklık ettiler" dedi. 

BÜTÜN HALKLAR KENDİLERİNİ İFADE EDECEK  

Müzakerelerin 5 aydır sürdüğünü belirten Aydoğan, "Bu önemli süreç sadece Kürtler için değil, tüm halkların mücadelesi içindir. Türkiyedeki tüm halklar kazanacaktır. Bir kesim değil, herkesin kazanacağı bu süreçte önemli olan Türkiyenin kazanacak olmasıdır. Yeni anayasada tüm halkların özgür iradesiyle kimliğini taşıyor olması herkesin vatandaşlık hakkıdır. Türkiyede 14 etnik millet vardır. Bütün halklar yeni anayasada kendi kimlik ve ana dilleriyle kendisini ifade etme haklarına kavuşacaktır. Bu Türkiye için en iyi formüldür. Bütün halkların sorunlarını çözen bu formülün anlatılması gerekiyor. Bu müzakerelerden bir sonuç çıkmazsa şayet sonucu da bellidir. Öcalan da bu süreçte eğer olumsuzluk yaşanırsa daha önce söylediği kaygıları da kamuoyu biliyor. Ak Partiye sunulan bu çözüm formülü çözülmezse yeni bir çatışmalı sürecinde başlaması demektir" dedi.

"UMUTLUYUZ, TEMKİNLİYİZ"

Milletvekili Aydoğan, 21 Martta Abdullah Öcalanın açıklayacağı çözüm anahtarını dört gözle beklediklerini söyledi. Aydoğan, "Kürt halkı Öcalanın çözüm yol haritasına gözü kapalı destek veriyor. Bu fırsat değerlendirilmeli. Sayın Öcalan, çözüm anahtarını 21 Martta açıklayacak. Yine de fazla umutlu olamıyoruz. Çünkü operasyonlar Muş, Gabar ve Cudide devam ediyor. Bir de siyasi operasyonlar var. Bu sürece herkes temkinli yaklaşıyor ama Öcalan süreci kendisi yönetiyor. Öcalan süreçten umutluysa biz de umutluyuz. Gözümüz, kulağımız Öcalanın göndereceği yeni yol haritasındadır. Umutlu olmakla birlikte temkinliyiz. Bu barış süreci heba olursa sürdürdüğümüz noktadan mücadelemizi devam ettireceğiz. Davamızdan da geri adım atmayacağız. Önemli günler yaşıyoruz, tarihi bir süreçteyiz. Barışsa biz zaten barışta varız. Önümüzdeki nevruzdan umutluyuz. Çünkü bizi bir adım daha özgürlüğümüze kavuşturacaktır" dedi.

Nursel Aydoğan, daha sonra gittiği Yavuz Selim Mahallesinde hazırlanan nevruz ateşini yakıp, mahallelilerle halay çekti.