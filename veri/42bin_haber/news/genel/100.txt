'Tek paylaştıkları ortak sınır'
Türkiye ve Suriye’nin karşılıklı olarak sivil uçuşlara hava sahalarını kapatmaları dış basında geniş yer buldu.
 İngiliz yayın kuruluşu BBC, İngiliz gazete Independent ve Financial Times gazeteleri Türkiye ve Suriye'nin karşılıklı olarak hava sahalarını kapatmaları konusuna geniş yer verdi.
 'PAYLAŞTIKLARI TEK ŞEY ORTAK SINIR'
 Türkiye ve Suriye’nin karşılıklı olarak sivil uçuşlara hava sahalarını kapatması, BBC tarafından “Şimdi, tek paylaştıkları şey, 500 millik bir sınır ve giderek artan bir güvensizlik duygusu” şeklinde yorumlandı.
 İngiliz yayın kuruluşu BBC, Türkiye ve Suriye’nin karşılıklı olarak hava sahalarına kapatmaları üzerine iki ülke arasındaki gerginliklerin artığını belirtti.
 Geçen yıla kadar Türkiye ile Suriye’nin “yakın müttefikler” olduklarını kaydeden BBC “Şimdi ise, tek paylaştıkları şeyler, 500 millik bir sınır ve giderek artan bir güvenlizlik duygusu” dedi.
 BBC, "Türkiye, Suriye ile savaşta olmayabilir ama komşusunun ihtilafına giderek artan biçimde dahil oluyor" ifadesini de kullandı.
 'RİSK ALMA ZAMANI DEĞİL'
 İngiliz İndependent gazetesi, başyazısında “Türkiye için risk alma zamanı değil” derken Türkiye’nin sınırdaki kriz konusunda genel olarak “övgüye değer bir itidal” gösterdiğini ancak Suriye yolcu uçağını indirme kararının “problematik” olduğunu savundu.
 İndepedent, “Türkiye İçin Risk Alma Zamanı Değil” başlığını taşıyan başyazısında Türkiye ve Suriye’nin karşılıklı olarak sivil uçuşlarına hava sahalarını kapatmalarını “bölgesel gerginlikleri yeni ve daha riskli bir düzeye çıkartmakla kalmıyor aynı zamanda Suriye için Kuzey ve Batı’ya geri kalan hava koridorlarından birini kapatmış oluyor” diye yorumladı. Türkiye’nin sınırlarındaki krize yanıt vermede genel olarak “övgü değer bir itidal” gösterdiğini kaydeden gazete, Türkiye’nin Akçakale saldırısına top ateşiyle karşılık verdiğine ancak daha ileriye gitmediğine ve NATO Antlaşması’nın 5. maddesinin devrenin sokulmasını talep etmediğine dikkat çekti.
 'TÜRKİYE, ÖNCÜLÜK YAPMALI'
 Financial Times gazetesince “Suriye, Dünyanın Vicdanına Leke Sürüyor” başlığıyla yayımlanan makalede Suriye krizinin komşu ülkelere sıçrayabileceği ve tüm bölgeyi istikrarlaştırabileceği belirtilirken Türkiye ile Suriye arasındaki sınır ötesi saldırıların, daha geniş bir ihtilafı tetikleyen unsur olabileceği yorumunu yapıldı.
 Güney Kaliforniya Üniversitesi’ne bağlı Din ve Sivil Kültür Merkezi araştırmacılarından Rhonda Roumani’nin kaleme aldığı makalede “Türkiye ve bölgedeki müttefiklerinin, hesaplanmış ve koordine edilmiş bir yanıtı ve uluslararası toplumdan daha fazla destek olmazsa kriz, hızla söndüremeyebileceğimiz bir çatışmaya dönüşebilir” değerlendirmesine yer verildi.
 Makalede “İhtilaftan en çok etkilenen ve son bulmasıyla en ilgili ülkeler olan Türkiye, Mısır ve Katar’ın liderlerinin çözüm bulunması konusunda öncülük yapma zamanı geldi” denildi. FT, İran ile Suudi Arabistan arasındaki mücadelenin, Suriye içerisinde ve bölgedeki mezhebi gerginlikleri belirlemesine ve tırmandırmasına daha fazla izin verilmemesi gerektiğinin altını çizdi.