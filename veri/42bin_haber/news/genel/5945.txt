Otelin deposunda 3 kiloluk mantar yetiştirdi
MUĞLAnın Bodrum İlçesinde 35 yıllık turizm işletmecisi Ali Kocaoğlanın otelinin deposunda 10 günde yetiştirdiği 3 kiloluk mantar görenleri şaşırttı.Kocaoğlan, Yunanistanın İstanköy (Kos) adasından getirdiği 12 kiloluk mantar tohum kasasında ürettiği mantarların sayısını artırarak, yaz aylarında turistlere yedireceğini söyledi.

Bodrumun Kumbahçe Mahallesindeki Eden Otelin işletmecisi evli 2 çocuk babası 62 yaşındaki Ali Kocaoğlan, iki hafta önce Yunanistanın İstanköy (Kos) adasından 15 euroya satın aldığı 12 kiloluk mantar tohum kasasında, 10 günde üç kiloluk mantar yetiştirdi. Üç kiloluk mantarın yanı sıra kasada hızla büyüyen diğer mantarlar da olduğunu kaydeden Kocaoğlan, tatlarının yerel mantarlardan hiçbir farkı bulunmadığını belirtti. Kocaoğlan, "Kasasında tohumu ile aldığım mantarlar 10 günde 3 kiloya ulaşınca şaşkına döndüm. Lezzeti Bodrumdaki dağ mantarları ile aynı. Bu nedenle otelimin deposunda nemli ortamda her gün püskürtme su ile büyüttüğüm mantar kasalarının sayısını çoğaltarak, yaz aylarında turistlere yedireceğim. Otelin deposu mantar tarlası olacak" dedi.