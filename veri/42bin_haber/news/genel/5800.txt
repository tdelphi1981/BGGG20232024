650 bin kişi Trumplayacak
Trump Towers İstanbulun alışveriş merkezi yeni logosu ve ismiyle hedef büyüttü. Trump Alışveriş Merkezinin 650 bin ziyaretçi hedeflediğini söyleyen Genel Müdür Bülent Kural, Metro bağlantısı ve Mecidiyeköy meydan düzenlemesinin tamamlanmasıyla ziyaretçimiz yüzde 15-20 artacak dedi.
İSTANBUL Mecidiyeköyde yer alan, Avrupanın ilk Trump markalı projesi Trump Towers İstanbuldaki Trump Towers Mallun ismi Trump Alışveriş Merkezi olarak değiştirilirken, yeni logosuyla da hedef büyüttü. Şu anda yüzde 87 doluluk oranına sahip olan Trump Alışveriş Merkezi, önümüzdeki 6 ay içinde yüzde 100e ulaşmayı hedefliyor. Toplam 42 bin metrekarelik kiralanabilir alanı olan alışveriş merkezinde 6 bin metrekarelik yer kaldı. Çapa markalarla görüşme halinde olan alışveriş merkezinde yılsonunda 650 bin ziyaretçi hedefleniyor. Trump Towers İstanbul Genel Müdürü Bülent Kural, Açıldığımız günden bu yana tamamlanmasını beklediğimiz süreçler vardı, şimdi hepsi tek tek hayata geçecek. Artık alışveriş merkezine yoğunlaşacağız. Metro bağlantısı ve Mecidiyeköy meydan düzenlemesinin tamamlanmasıyla da ziyaretçi sayılarımızda yüzde 15-20 artış olacak dedi. 
METRO VE METROBÜS 
Alışveriş merkezinin çok merkezi bir noktada olmasına karşın bazı eksiklerinin olduğunu ifade eden Kural, şunları söyledi: Şimdi bu süreçlerin hepsi tamamlanıyor. Lokasyon ve ulaşım ağı bir alışveriş merkezinin başarı kriterlerinden biri. Mecidiyeköy metrobüs durağını 35 bin kişi kullanıyor. Yakın zamanda metro bağlantımız da kullanıma açılıyor. Bunun için 20 milyon dolarlık bir yatırım yaptık. Ziyaretçilerimiz artık orta katımızda yer alan bağlantı koridoru ile birlikte direkt metro ve metrobüs ağına ulaşabilecek. Metro ve metrobüs bağlantısının ziyaretçi sayılarımıza yüzde 15-20 oranında artış getirmesini bekliyoruz. Mecidiyeköy meydan düzenlemesi de tamamlanınca hem yaya hem de araç trafiği rahatlayacak. 
KİRADA İNDİRİM YAPILDI 
Alışveriş merkezindeki kiralar hakkında da bilgi veren Kural, Bizim büyüklüğümüzdeki bir alışveriş merkezinde aylık cironun toplamının 16-17 milyon dolar arasında olması gerekiyor. Şu anda biz bu rakamın yüzde 65ini yakalıyoruz.Bir alışveriş merkezi, artık 1.5-2 yıldan önce tam performansına oturamıyor. Biz kiracılarımıza yüzde 30 indirim yapmıştık. Eylül ayından itibaren performansla birlikte kiralar da normale dönecek diye konuştu.  
YENİ YATIRIMLAR OLACAK 
Bülent Kural, alışveriş merkezleri sektöründe rekabetin her geçen gün yükseldiğini belirterek, Önemli olan bir alışveriş merkezi açmak değil, işletmek ve yürütebilmek. Biz de çocukların, gençlerin ve yetişkinlerin sosyal yaşamına dokunarak rekabette yer alacağız diye konuştu. Bu kapsamda alışveriş merkezindeki çocuk katına yeni yatırım yapacaklarını açıklayan Bülent Kural, şu bilgileri verdi: Bunun için yaklaşık 400 bin euroluk bir yatırım bütçesi ayırdık. Gençler için sinema biletlerinin fiyatını 8 liraya indirdik ve sinema giriş sayımız 8 binden 34 binlere yükseldi. Tiyatro salonumuzda en iyi gösteriler sahne almaya devam edecek. Sergi alanları için de aynı durum geçerli. Kiralanmamış mağazalarımız için görüşmelerimiz birçok marka ile devam ediyor. Yakın zamanda açıklayacağız.