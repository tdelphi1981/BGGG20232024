O kavganın nedeni salon ipoteği
Yıldırım ile Divan Başkanı Yüksel Günay arasındaki tartışmanın perde arkası.
Dün büyük yankı uyandıran, Büyük bir kulübün başkanı transfer için stadı ipotek ettirmek istiyor tweeti, F.Bahçe Divan Kurulundaki tartışmayı da aydınlattı. Sarı lacivertli yönetimin masasında Ülker Arenayı ipotek etme projesi var.  
SAAT 11.52... Büyük bir kulümüzle ilgili ilginç bir tweet ortalığı karıştırdı:
Türkiyenin en büyük kulüplerinden birinin başkanı, stadını bankaya ipotek ettirip o parayla futbolcu almak istiyor.İçerde kriz var... KÖSTEBEK 
Tweeti atan isim, Hürriyet Gazetesinin Ankara Temsilcisi Metehan Demirdi.
Demirin bu mesajı pek çok soruyu da beraberinde getirdi: 
SORULAR VE YANITLARI 
- O kulüp kimdi?
- Kulüp Başkanı kimdi?
- Hangi futbolcunun transferi yapılacaktı?
- Hangi stat ipotek ettirilecekti?
- Bunlardan da önemlisi, böyle bir şey mümkün müydü?
Hürriyet bu soruların yanıtlarını aramaya başlayınca ortaya ilginç bilgiler çıktı.Gelin o bilgileri birlikte okuyalım...
Ama önce, biraz geriye, geçtiğimiz cumartesi gününe gidelim. Yani Fenerbahçe Divan Kurulu toplantısına...  
YÜKSEL GÜNAY NEYE İTİRAZ ETTİ 
O toplantıda Divan Kurulu Başkanı Yüksel Günay ile Başkan Aziz Yıldırım arasında bir tartışma yaşanmıştı. Tartışma sarı lacivertli kulübün yeni CEOsu Hasan Hakkı Yılmaz, Divan Kuruluna tanıtıldıktan sonra başlamıştı. Günay sürpriz bir çıkış yaparak, kurumsallaşmaya karşı olmadığını ancak yeni yapılanmanın yıllık 1.8 milyon TLlik bir yük oluşturacağını ve bunun hesabının verilmesi gerektiğini söylemişti. 
Tapusu Fenerbahçe Spor Kulübüne ait olan Ülker Arena Salonunun Fenerbahçeye kazandırılmasında önemli bir rol oynayan Günayın bu çıkışına, Başkan Aziz Yıldırım önce oturduğu yerden yanıt vermiş, sonra da kürsüye çıkarak bir konuşma yapmıştı. Yıldırımın o gün kürsüde dile getirdiği sözler dikkatlerden kaçmıştı. Ama aslında o tartışmanın gerçek nedenini açık bir biçimde ortaya koyuyordu: 
YILDIRIMIN KONUŞMASININ ŞİFRELERİ 
 - Ne zaman genel kuruldan yetki almamız gerektiğini biliyoruz. 200-300 milyon TL harcayıp bir salon yapıyorken nasıl ki kimse bize sormuyorsa, genel kuruldan yetki alıyorsak, bu salonu gösterip bir şey yapacağımız zaman da gelip genel kuruldan yetkiyi alırız. Sırf karıştırmak için yazılar yazıp, bazı insanların beyinlerine bunları sokmaya çalışıyorlar. Tüzük ne gerekiyorsa onu yaparız.
Evet, Başkan Aziz Yıldırım, salonu, transfer yapmak ve kulüp için gerçekleştireceği projeler nedeniyle ipotek ettirerek nakit akış sağlamak istiyordu. Ancak Ülker Arena konusunda çok hassas olan Yüksel Günaya bu konunun yanlış aktarıldığını düşünüyordu.  
FENERBAHÇELİ YÖNETİCİ AÇIKLADI 
 Konuyu sorduğumuz yönetici durumu şöyle anlattı bize:
- Tüm kulüpler stat gelirlerini temlik ederler. Biz de ediyoruz zaman zaman.
- Salonu da ipotek edip karşılığında kulübe para akışı sağlayabiliriz. Ama henüz etmedik. 
- Böyle bir şey yaparsak tüzüğün gereğini de yapar, genel kuruldan yetki alırız. 
- Günayı dedikodularla dolduruyorlar. Başkan buna yanıt verdi
İşte o kavganın perde arkasında bunlar vardı. Herkes CEO kavgası sansa da aslında bu kavga ipotek kavgasıydı Fenerbahçe Kulübünün iki önemli ismi Ülker Arenanın ipotek edilmek istenmesi nedeniyle ayrı düşmüşlerdi. 
Yeni oyuncu için kaynak lazım 
BAŞKAN Aziz Yıldırım, Divan kurulu Başkanı Yüksel Günayın kurumsallaşma ile ilgili eleştirilerine önce oturduğu yerden itiraz etmiş, ardından da kürsüye çıkarak sözlerine devam etmişti. Yıldırım, kurumsallaşmanın önemini anlatırken, şu çarpıcı ifadeleri kullanmıştı:
Bu kulübü bakkal dükkanı gibi idare etmek zorunda kalıyorduk. Kurumsallaşma ile çok şey düzelecek. Bugün amatör şubelerde 20 trilyon açık var. 5 trilyon yılda elektrik, su ve gaz parası ödüyoruz, 5 trilyon arsalara kira ödüyoruz. Devlete 75 trilyon vergi ödedik. Ben bunları katıyorsam, Fenerbahçedeki mesaim azalmalı. Böyle devam edersek, bir tane oyuncu alamazsınız. Para yok diyorlar. Ama bir taraftan herkes oyuncu almak istiyor. Kaynak yaratmanız gerekiyor. 
Yeni bir dönem 
YÜKSEK Divan Kurulunun önceki günkü toplantısına kurumsallaşma nedeniyle yapılan yenilikler damgasını Sarı lacivertliler yeni CEOları Hasan Hakkı Yılmazı tanıtırken, Yılmaz da Fenerbahçenin kurumsallaşma süreci ile ilgili bilgiler verdi. Toplantıda sarı lacivertli kulübün yeni profesyonelleri tarafından sunumlar da yapıldı.