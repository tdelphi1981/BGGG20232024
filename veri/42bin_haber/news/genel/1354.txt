İstanbul'da 'Bomba' şoku!
Sevgilisinin evinde 3,5 kilo patlayıcı bulundu!Hakkari polisi, geçtiğimiz hafta yaptığı çalışmada, bölücü terör örgütü üyesi olduğu iddia edilen H.S.’yi gözaltına aldı.
 Sınırdan geçiş yaptığı sırada gözaltına alınan H.S.’nin üzerinde yapılan aramalarda 2 adet bomba düzeneği bulundu. Sorgulanan H.S.’nin düzeneği İstanbul’da kullanacaktım, demesi üzerine H.S. İstanbul’a gönderildi.
 * İstanbul Terörle Mücadele Şube Müdürlüğü’nün Hakkari İl Emniyet Müdürlüğü ile ortaklaşa yaptığı operasyonun, bölücü terör örgüt üyesi olduğu ileri sürülen H.S.’nin 2 bomba düzeneği ile Hakkari’de yakalanması ile başlatıldığı öğrenildi.
 *H.S'nin 1 ay önce otomobil amortisörü içinde 3.5 kilo bombayla İstanbul’a geldiği belirtildi.
 *Gözaltına alınan O.A. ile birlikte sansasyonel bir eylem hazırlığında olduğu iddia edilen H.S.’nin eylem için kullanılacak bombanın fünyelerinin arızalı olması nedeniyle 1 hafta önce Hakkari’ye geri döndüğü öğrenildi.
 SORUŞTURMAYI İSTANBUL POLİSİ DEVRALDI
 Hakkari Terörle Mücadele Şube Müdürlüğü İstanbul’da eylem yapacağını söyleyen şüpheliyi hemen uçakla İstanbul’a gönderdi. İstanbul Terörle Mücadele şubesinde sorgulanan H.S.’nin Hakkari’de yakalanmadan 1 ay önce İstanbul’a geldiği belirlendi.
 FÜNYE ÇALIŞMAYINCA HAKKARİ’YE GİTTİ
 Şüphelinin sansasyonel eylem yapmak için geçen ay İstanbul’a geldiği Bahçelievler’de sevgilisiyle bir adreste kaldığı, ancak patlayıcıların telefonla çalıştırılan fünyesi çalışmayınca Hakkari’ye geri döndüğü öğrenildi.
 ŞÜPHELİNİN SEVGİLİSİNİN EVİNDEN 3.5 KİLO PATLAYICI ÇIKTI
 Polis eylem için İstanbul’a gelen H.S.’nin sevgilisiyle kaldığı eve operasyon yaptı. Yapılan operasyonla evde yapılan aramalarda, 3.5 kilo A4 patlayıcı ve bomba düzenekleri ve 2 kuru sıkı tabanca ele geçirildi. H.S.’nin otomobil amortisörü içinde getirdiği belirlenen patlayıcının A4 olduğu belirlendi.
 350 EL BOMBASI GÜCÜNDE
 Ele geçirilen 3.5 kilo A4 tipi patlayıcının tahrip gücünün çok fazla olduğu öğrenildi. Uzmanların verdiği bilgiye göre 3.5 kilo A4 patlayıcısı, 350 el bombası gücünde tesir oluşturuyor.
 OPERASYON KAMERALARA DA YANSIDI
 Polisin gerçekleştirdiği operasyon anları polis kameralarına da yansıdı. Görüntülerde, Hakkari ve İstanbul’da yapılan aramalar yer alırken, İstanbul’da özel harekat polisinin adrese operasyon anları ve evde patlayıcının bulunma anları da kameralara yansıdı. Görüntülerde ayrıcı A4 patlayıcının içinde çivilerin bulunduğu görülüyor.
 OPERASYON GENİŞLETİLDİ
 Patlayıcıların bulunması ile polis, soruşturmayı genişletirken, H.S.’nin irtibatlı olduğu O.A.’ya ulaşıldı. Polis yaptığı operasyonla terör örgütü üyesi olduğu iddia edilen O.A’yı da gözaltına aldı. Eylem hazırlığında olduğu iddia edilen 2 şüphelinin 17 Nisan’da Kozlu Mezarlığı’nda bulunan patlayıcılarla ilgili gözaltına alınan R.A.ile ilişkileri olduğu belirlendi.
 BİRDEN FAZYA SANSASYONEL EYLEM YAPACAKLARDI
 Emniyet yetkilileri, gözaltına alınan şüphelilerin İstanbul’da sansasyonel bir eylem hazırlığındayken yakalandıklarını belirtti. Gözaltına alınan şüphelilerin 1’den fazla eylem hazırlığı içinde oldukları dile getirildi.
 2 ŞÜPHELİ’DE TUTUKLANDI
 Gözaltına alınan 2 terör şüphelisi, İstanbul Emniyet Müdürlüğü’ndeki işlemlerinin tamamlanmasının ardından adliye sevk edildi. Çağlayan’daki İstanbul Adliyesi’nde hakim karşısına çıkan bölücü terör örgütü şüphelileri tutuklanarak cezaevine gönderildi.
 DHA