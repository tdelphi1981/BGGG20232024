Unutkanlık karakolluk etti!
Oyuncu Hande Ataizi, arabada unuttuğu telefonunu yerinde bulamayınca iddialara göre valeden şikayetçi oldu. Ataizi ve görevli personel karakolda ifade verirken, oyuncunun telefonunu Akmerkez'de unuttuğu ortaya çıktı
 Geçen ay Amerikalı sevgilisi Benjamin Harvey'le dünyaevine giren Hande Ataizi'nin geçen hafta Nişantaşı'nda olay çıkardığı iddia edildi. Arkadaşlarıyla bir mekanda buluşan Hande Ataizi, arabasını valelere teslim etti. Yaklaşık 2 saat mekanda kalan oyuncu daha sora cep telefonunun olmadığını fark edince, arabada unuttuğunu zannederek, durumu önemsemedi.  Mekan çıkışında valelerden arabasını teslim alan oyuncu telefonunu bulamayınca kısa bir şok geçirdi. Valeye 'Telefonumu çaldın' şeklinde suçlamada bulunan Ataizi, sözlü tartışmanın ardından valeden şikayetçi oldu. İkili daha sonra Teşvikiye Karakolu'na giderek uzun bir süre ifade verdi. İfadelerin ardından yapılan soruşturma kapsamında Ataizi'nin telefonu Akmerkez'deki bir dükkandan çıktı.