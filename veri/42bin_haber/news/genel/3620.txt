VIP müşteri devletin 3 bin lirasını kaptı
AVİVASA Genel Müdürü Meral Eredenk, BESte devlet desteği için VIP müşterler yıllık 12 bin lirayı peşin yatırıp 3 bin liralık desteği garantiliyor diye konuştu.
AVİVASA Genel Müdürü Meral Eredenk, bireysel emeklilikte (BES) devletin kademeli olarak vatandaşa yüzde 25e kadar nakit destek verme uygulamasının 1 Ocak 2013ten itibaren devreye girdiğini anımsatarak, Geçen aralık ayında BESe yönelenlerin sayısında bir önceki yılın aynı ayına göre iki kat, ocak ayında ise yüzde 50 artış oldu. VIP müşterilerimiz bile yıllık 12 bin lirayı peşin yatırarak devletin 3 bin liralık desteğini peşinen garantileme yolunu seçti. Bu durum, hükümetin BESte attığı devrim niteliğindeki adımın çok tutacağını ve fonları büyüteceğini gösteriyor dedi. 
1.2 milyar lira 
Sabancı Holding Perakende ve Sigorta Grup Başkanı Haluk Dinçer, Aksigorta Genel Müdürü Uğur Gülen ve Avivasa Genel Müdürü Meral Eredenkle birlikte bir sohbet toplantısı düzenledi. Meral Eredenk, 17 şirketin faaliyet gösterdiği, kendilerinin büyüklük açısından ikinci sırada yer aldıkları BESte 2012de 20 milyar liralık don toplamına ulaşıldığını belirterek, şunları söyledi: Hükümet, vatandaşın BESe yatırdığı her 100 liraya karşılık 25 lirayı da ona katkı olarak yatırma kararı aldı. Hükümetin hedefi, bu yolla Türkiyede çok düşen tasarruf eğimini yükseltmek. 2013 bütçesinde söz konusu katkı payları için toplam 1.2 milyar lira ayrıldı. Katkı payı, vatandaşların BESe yönelmesini ciddi ölçüde teşvik edecek.  
10 yıl bekleyecek 
Devletin yıllık 3 bin lira olan üst limit katkı payını peşinen hesaplarında görmek isteyen VIP müşterilerinin olduğunu kaydeden Merak Eredenk, şöyle konuştu: VIP müşterilerimiz arasında yıllık toplam primi her ocak ayında peşinen yatırmayı şimdiden taahüt edenler var. Onların yatırdığı 12 bin liranın yanına devletin 3 bin lirası ekleniyor. Böylece hesabındaki fon 15 bin liraya çıkıyor. Yalnız, o 3 bin lirayı hemen alıp cebe atmak söz konusu değil. Hem kendi yatırdıkları paranın, hem de devletin katkı payının sistemde en az 10 yıl kalması gerekiyor. 10 yılın sonunda devletin katkı payı da dahil toplam getirisiyle parayı çekmeye hak kazanıyorlar. 
Devletin katkı payının da desteğiyle bu yıl BESte fon büyüklüğünün 26 milyar liraya yükselmesini beklediklerini vurgulayan Eredenk, şunları anlattı: Aile desteği ve borçlanma yoluyla ev almaya çalışan şoförüm de, Madem devlet de bizim hesabımıza para yatıracak, acaba ev almak yerine BES sistemine mi girsem diye düşünmeye başladı. Yani, dar gelirli de BESe girme hesapları yapmaya başladı, rantiye de elindeki paranın bir bölümüyle katılmayı seçti. 
Faizsiz araçlar hazırlığı 
Eredenk, hükümetin BESte biriken fonların faizden uzak durmak isteyen kesime göre değerlendirilmesine olanak tanıdığını ifade ederek, Fonların altına, gayrimenkulen dayalı alanlarda da değerlendirilmesinin hazırlıklarını yapıyoruz diye konuştu. 
Tehlikeli hastalıklar sigortası ilgi görüyor 
AVİVASA Genel Müdürü Meral Eredenk, yeni ürünler geliştirdiklerini ifade ederek, Örneğin kanserden 5 kez kalp krizi geçirmiş olmaya kadar normal sağlık sigortası kapsamına pek kolay alınmayan sorunları tehlikeli hastalıklar başlığında bir kategorinin içine aldık. Kısa sürede ilgi de gördü dedi. Eredenk, Bu üründe ödemeyi yaparken müşteriyi çok zorluyor olmalısınız şeklindeki soru üzerine: Belirli bir prim büyüklüğüne göre müşterinin beyanını esas alıyoruz. Tehlikeli hastalık teşhisi konduğu anda doktor raporlarını esas alarak tazminat ödemesini yapabiliyoruz. 6 ayda 45 bin kişiyi tehlikeli hastalık sigortası kapsamına aldık dedi. Aksigorta Genel Müdürü Uğur Gülen de, tehlikeli hastalıkları kendilerinin, hayata devam paketi içinde değerlendirdiklerini vurguladı.