Turkcell, üç projesiyle GSMA finalinde
Tüm dünyada sektörün en önemli projelerinin değerlendirildiği Global Mobil Ödülleri'nin 2013 finalinde de yerini alan Turkcell'in Turkcell Cüzdan ürünü "En iyi NFC/Mobil Para Ürünü/ Servisi" kategorisinde, Gencaver ve Turkcell TV servisleri ise "En iyi Tüketici Mobil Hizmeti" alanında dünya çapındaki rakipleri ile kıyasıya mücadele edecek.
 Global Mobil Ödülleri sekiz kategoride ve 37 dalda sahiplerini bulacak. Ayrıca şirket Global Mobil 2013 finalinde Türkiye'yi temsil eden tek operatör olma özelliğini de taşıyor. Ödüller, 25-28 Şubat arasında Barselona'da düzenlenecek GSMA Mobil Dünya Kongresi'nde verilecek.   