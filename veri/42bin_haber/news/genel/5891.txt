5 Yıldızlı başkaldırı
İtalya, genel seçimlere gitmeye hazırlanıyor. Avrupa, Berlusconinin seçilmesinden, Berlusconi ise İtalyan bir komedyenin yükselişinden rahatsız. Komedyen Grillonun başını çektiği 5 Yıldız Hareketi kısa sürede tepki oylarıyla seçimin üçüncü partisi oldu.
EURO Bölgesinde domino etkisiyle yayılan finansal krizin en çok etkilediği ülkelerden olan İtalya, 24-25 Şubatta genel seçimlere gidiyor. 51 milyon İtalyan seçmen, Parlamentonun üst kanadı olan 315 sandalyeli Cumhuriyet Senatosu ve alt kanat olan 630 sandalyeli Temsilciler Meclisinde yer alacak isimleri belirleyecek. Toplamda 48 parti, siyasi hareket ve koalisyon seçmenin oyları için yarışacak.
Seçim yasaklarının yürürlüğe girdiği 9 Şubattan bu yana yeni anketler yapılmadı. Ancak son yoklamalarda Pierluigi Bersani liderliğindeki Demokrat Parti, yüzde 35 oy alıyor.  
SILVIO Berlusconi başbakan olabilir 
Onu 5 puan geriden Berlusconinin merkez sağ koalisyonu takip ediyor. Ayrılıkçı parti Kuzey Ligiyle seçim koalisyonuna girmiş olan Berlusconi, bunun karşılığında geçen ay başbakanlık adaylığından çekildiğini ve ekonomi bakanı olabileceğini açıklamıştı. Ancak seçim afişlerinde, Başbakan Berlusconi cümlesi dikkat çekiyor. Berlusconinin, merkez sağdan başka bir partiyle daha ittifaka girmesi halinde iktidara gelebileceği ihtimali de gündemde. Berlusconinin AC Milan takımının, Barcelonayı 2-0 yenmiş olmasının da seçimlerde işine yaracağı yorumu yapılıyor. Berlusconi, ekonomik reform sürecini tehlikeye atabileceğinden özellikle Almanyada yeniden seçilme olasılığına karşı bir tepki söz konusu. 
O komedyen meclisi felç eder 
İtalyada başta Berlusconi olmak üzere eskimiş politikacılara karşı da büyüyen bir tepki var. Bu protesto oyları ise ünlü komedyen Beppe Grillonun başını çektiği 5 Yıldız Hareketinde toplanıyor. Bankacılık sistemi ve Euroya karşı tavır sergileyen Grillo ve taraftarları, İtalyan siyasetinin kesinlikle yeniden düzenlenmesini savunuyor. Seçim kampanyası boyunca, yalan haberlerle skandalları örtmeye çalışmakla suçladığı İtalyan TV kanallarına çıkmayı reddeden Grillo, karavanıyla kent kent dolaşıp meydanları tıka basa doldurdu. Yasaklı olduğu için Grillo, seçilemeyecek, ancak seçilecek pozisyonlarda aday gösterilenlerin çoğu kadın. Berlusconi ise Grillo demokrasiden anlamaz, meclisi felç eder diye tepkili.