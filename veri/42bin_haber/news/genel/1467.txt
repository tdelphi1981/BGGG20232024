Starbucks çay işine giriyor
Dünyanın en büyük kahve mağazası zinciri Starbucks, çay dükkanı işletmecisi ABD merkezli Teavana Holdings'i 620 milyon dolara satın alacağını açıkladı.
 Dünyanın en büyük kahve dükkanı işletmecisi Starbucks, çay işinde de gelişmek için harekete geçti.
 Starbucks, çay dükkanı işletmecisi ABD merkezli Teavana Holdings'i 620 milyon dolar karşılığında satın alacağını açıkladı.
 Starbucks, 300 mağazası bulunan Teavana'yla çay işinde büyümek istiyor. Bu satın alma kahve devinin 40 milyar dolarlık çay pazarındaki ilk hamlesi değil. Geçen yıl logosundaki 'kahve' ifadesini çıkaran şirket, bir diğer çay markası olan Tazo'yu da bünyesinde barındırıyor. Şirket 1999'da Tazo'yu 8.1 milyon dolara satın almıştı.