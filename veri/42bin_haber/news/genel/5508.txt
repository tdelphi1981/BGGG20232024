Van Persie Aybaba'ya kızdı
Oğuzhan, Van Persie'nin G.Saray maçında kendisini ilk 11'de oynatmayan Samet Aybaba'ya kızdığını itiraf etti
 Kartal'ın yükselen değeri Oğuzhan, LİG TV'ye samimi açıklamalarda bulundu: 'Arsenal'de birlikte oynadığım United'lı Van Persie ile sık sık görüşüyorum. Van Persie oynamadığım zaman bana kızıyor. G.Saray maçında beni ilk 11'de oynatmayan Samet Aybaba'ya da çok kızdı. 
 ELAZIĞ maçını kazanmak bizim için önemliydi. Devre arasında bu maçı kazanacağımıza inandık. Ağabeylerimiz bizi uyardı. İkinci yarıya çok iyi başladık. Elazığ maçında çok koştum. 11 bin 700 metre koştum. Hedefim 12 kilometreydi. İkinci yarıda hocam beni sağ kanada çekti. Orada da iyi oynadığımı düşünüyorum. Fernandes ile çok iyi anlaşıyoruz. 
 MAÇLARI kazanma duygusu gol atma duygusundan çok daha iyi. Babam iyi oynadığımda bile beni eleştirir. Gece maçlardan sonra uyuyamıyoruz. Bir heyecan oluyor karşılaşmadan sonra. 
 DEVLERDE OYNAMAK İSTERİM
 3 YIL sonra Barcelona, ManU, R.Madrid'den birinde oynamak istiyorum. Sezon başında kimse 'Şampiyon olacak mısınız?' diye sormuyordu. Şimdi herkes bize bu soruyu soruyor.  Drogba büyük bir yıldız. Bakalım burada yapabilecek mi? Ersan, Mustafa ve Mehmet ile iyi anlaşıyoruz. Aybaba, genç futbolculara sadece futbol değil hayat konusunda da yardımcı oluyor. Play-station oynamayı ve uyumayı seviyorum.'
 Niang 'menemen'i hak etmedi
 BASIN toplantısında son derece neşeli olan Samet Aybaba, yaptığı esprilerle herkesi kahkahalara boğdu. Tecrübeli hoca, Sanica Boru Elazığspor maçının son anlarında oyuna giren Senegalli yıldız Mamadou Niang için bir gazetecinin, 'Maçtan sonra menemen yedi mi?' sorusuna esprili şekilde şu cevabı verdi:
  '10 dakikada menemen hak edilmez. Niang'ın henüz eksikleri var. Tabi ki kaliteli bir futbolcu ve kendisi hakkında çok fazla yorum yapmaya gerek yok. Devamlılığını sağlaması lazım. Eski takım arkadaşı Raul'den de bahsediyor. Profesyonelliğini örnek gösteriyor.' Elazığ deplasmamında 80'de Holosko'nun yerine oyuna giren Niang, Fernandes'in golünün de hazırlayıcısı oldu.
  