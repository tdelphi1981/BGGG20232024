TVsinin elektrik parasını ödeyecek
Başbakan Tayyip Erdoğanın, Abdullah Öcalana televizyon verilmesine ilişkin talimatının ardından gözler Adalet Bakanlığına çevrildi.
1999dan beri İmralı Cezaevinde kalan Öcalan, el radyosundan sadece TRT FMi dinleyebiliyor. Mevzuat gereği televizyon ile ilgili izni İmralı Cezaevi İdare ve Gözlem Kurulu verecek. Bu kurul, Cezaevi Tüzüğüne göre, Cezaevi müdürünün başkanlığında, gözlem ve sınıflandırmadan sorumlu 2nci müdür, idare memuru, cezaevi tabibi, psikiyatrist, psikolog, sosyal çalışmacı, öğretmen, infaz ve koruma başmemuru ile kurum müdürü tarafından teknik personel arasından seçilen bir görevliden oluşuyor. 
37 EKRAN OLACAK 
Ceza İnfaz Kurumlarında Bulundurulabilecek Eşya ve Maddeler Hakkında Yönetmeliğin 9uncu maddesine göre Öcalan, koğuşunda tek başına kaldığı için ancak 37 ekran televizyon alabilecek. Televizyon, cezaevi yönetimince alınacak. Öcalanın ailesi veya avukatları, televizyonun ücretini cezaevi idaresine banka hesabı yoluyla ödeyecek. Her ay cezaevine gelecek elektrik faturası üzerinden, oran-orantı yöntemiyle televizyonun harcadığı elektrik parası hesaplanacak. Televizyonun elektrik parasını da her ay Öcalan ödeyecek. Öcalanın radyosu gibi televizyonunda da kanal sınırlaması olacak. Bu sınırlamanın nasıl olacağına da İdare ve Gözlem Kurulu karar verecek. Öcalanın avukatlarından Cengiz Yürekli dün gazetecilere, 1999dan bu yana, 14 yılda, birden fazla başvuruda bulunduklarını ve televizyon talep ettiklerini vurgulayarak, Türkiyede binlerce mahkûma televizyon veriliyor. Tek verilmeyen kişi Öcalandır dedi.