Araç lastiğine tweet trafiği
Gençlik ve Spor Bakanı Suat Kılıç, içinde bulunduğu aracın lastiği Ankara yakınlarında seyir halindeyken yarılınca Twitter trafiği başladı.
 Kılıç, Cumartesi gecesi, kendisini Twitter üzerinden çay içmeye davet eden Gölbaşı AK Parti Gençlik Kolları'nın davetini geri çevirmedi. Yurt gezisinden Ankara'ya gelirken Şereflikoçhisar’da aracının lastiği yarılan Bakan Kılıç, koruma aracına geçti. Gölbaşı AK Parti Gençlik Kolları’nın davetine katılan Kılıç, daha sonra gece Ankara’ya intikal etti. Kılıç yine Twitter üzerinden kendisine 'geçmiş olsun' dileklerini ileten Maliye Bakanı Mehmet Şimşek'e ise 'Sağol abi, Aksaray-Ankara arasında yol çalışması vardı. Yarılan lastik dışında sorun yok' diye teşekkür etti.
  