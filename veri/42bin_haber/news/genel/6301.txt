Başkan değil taraftar gibi sevindim
Beşiktaş Başkanı Fikret Orman, dün Güngörende Kartal Yuvası açılışına katılırken bir de itirafta bulundu: Son dakikadaki galibiyet golünü kızım telefonla haber verdi. Dünyanın en mutlu anını yaşadım.
BEŞİKTAŞ Kulübü Başkanı Fikret Orman yönetici Metin Albayrak ve Yalçın Yılmaz ile Güngörende Kale Outlet Center Kartal Yuvası Mağazasının açılışını yaptı. Eski yönetici Doğan Küçükemre ve Deniz Erdanın da katıldığı davette şampiyonluk marşları söylendi. Taraftarlar, Beşiktaşın çocuğu Fikret Orman diyerek tempo tuttular. Orman, Fenerbahçe maçında son dakikada Olcayın attığı gol sonrasındaki sevinci için ise Başkan gibi değil taraftar gibi sevindim diye konuştu. 
UĞURSUZLUK BEN DE Mİ? 
SİYAH beyazlı futbolculardan McGregor, Mehmet Akyüz ve Necip Uysalın imza dağıttığı açılışta konuşan Orman Fenerbahçe maçından sonra tüm camianın kenetlenmesi ve bütünleşmesi beni duygulandırdı. Karşılaşmaya o kadar konsantre oldum ki anlatamam. Uğursuzluğun bende olduğunu düşünüyordum ve İnönü Stadında Fenerbahçe ile yaptığımız karşılaşmanın son 10 dakikasında şeref tribününü terk ettim. Dışarıdan gol sesleri geliyordu inanamadım. Kızlarımda benim son dakikalara dayanamadığımı bildikleri için golü telefonla haber verdiler. Dünyanın en mutlu anını yaşadım. dedi. 
ASIL ÖNEMLİ OLAN SAVAŞMAK 
BEŞİKTAŞın genç oyuncusu Necip Uysal ile de kısa süre konuşan Başkan Orman Sahaya çıktığınızdaki havanız beni duygulandırıyor. Yeniliriz yeneriz önemli olan 90 dakika savaşmak. Bunu tüm ülkeye gösterdiğiniz. İfadesini kullandı. Kaleci McGregoru da tebrik eden Orman, İskoç kalecinin performansının her geçen gün arttığını ve başarıda büyük pay sahibi olduğunu söyledi. Bu arada F.Bahçe galibiyeti sonrasında ürün satışlarında patlama olduğunu belirten Yönetici Metin Albayrak, Güngörende taraftarların yoğun ilgisi ile karşılaştıklarını söyledi. 
Futbolcularla açtı 
Orman, açılışa futbolcular Necip, Mehmet Akyüz ve McGregor ile birlikte katıldı.