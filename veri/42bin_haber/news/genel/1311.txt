Haydarpaşa Port tüpe takıldı
İSTANBUL Büyükşehir Belediye Meclisi, Ulaştırma, Denizcilik ve Haberleşme Bakanlığının Tüp geçit var. Bina yapılamaz itirazı üzerine, Haydarpaşa Garı ve Liman Dönüşüm Projesi için TCDD arsalarına verdiği ticaret imar iznini iptal etti. Arsalar imar planına yeşil alan olarak işlendi.
Haydarpaşa Port Projesiyle ilgili imar planları oluşturulurken, Haydarpaşa Garının çevresi turistik ve ticari merkez, arka taraftaki TCDD arsaları ise kamu hizmet alanı olarak belirlenmişti. TCDD arsaların ekonomik değerinin düşeceğini ve kurumun zarara uğrayacağını belirterek planların yeniden düzenlenmesini istedi. TCDDnin talebi 13 Nisan 2012de İstanbul Büyükşehir Belediye Meclisinin gündeme geldi. TCDD arsalarına 2 katla sınırlı olmak kaydıyla ticari imar izni çıktı. Böylece Haydarpaşa Port Projesi daha da büyümüş oldu.  
BAKANLIKTAN JET İTİRAZ 
Ulaştırma, Denizcilik ve Haberleşme Bakanlığı, İstanbul Boğazının altından geçecek Karayolu Tüp Geçişi Projesinin imar planlarına işlenmediğini belirledi. Bakanlık İBBye gönderdiği yazıda, tüp geçişinin güzergahı üzerinde yapı yaklaşma sınırları olduğunu, bu durumun gözardı edilmesi halinde ileride sakıncalar doğurabileceğini belirtti. İstanbul Büyükşehir Belediyesi uyarı üzerine bölgede yeni bir imar planı hazırladı. Tüp geçitin tehlike sınırında kaldığı gerekçesiyle TCDD arsalarına verilen ticaret imar izninin kaldırılması kararlaştırıldı. İstanbul Büyükşehir Belediye Meclisinin dün yapılan oturumunda gündeme gelen plan teklifi kabul edildi. TCDD arsaları yeni imar planına yeşil alan olarak işlendi.  
TCDD BAŞKA YERDEN HAK İSTEDİ 
TCDD yeni imar planları hazırlanırken İstanbul Büyükşehir Belediyesine bir yazı göndererek, kaybettiği haklarının projenin başka bir kısmında yeniden verilmesini istedi. Düzeltme taleplerini inceleyen Büyükşehir Belediye Meclisi, TCDD arsalarındaki imarın geri alınmasından kaynaklanan hak kaybının projenin başka bir kısmında telafi edilmesini de karara bağladı. 
 