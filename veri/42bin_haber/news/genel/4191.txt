'Süre uzatılmadı ama kayıtlar sonra'
AKŞAM'ın 'Mahsur Kaldık Kurtar Ali Hoca' başlıklı haberinin ardından ÖSYM bir açıklama yayınladı.
 Açıklamada Hakkari ve Şırnak'ta yoğun kar yağışında yolların kapanması nedeniyle YGS'ye başvuramayan öğrencilerin milli eğitim müdürlükleri aracılığı ile bilgilerinin edinildiğini, bu öğrencilerin belgelerinin yolların ulaşıma elverişli hale geldikten sonra kendilerine gönderileceği belirtildi. Açıklamada şöyle denildi: İl Milli Eğitim Müdürleri tarafından kurumumuza bilgileri ulaştırılan bu adayların kayıtları sisteme işlenmiş; fotoğraf ve diğer bilgilerini Merkezimize göndermeleri, ulaşım olanaklı hale geldikten sonrasına ertelenmiştir. Her iki il içinde ek süre verilmesi veya başvuru süresinin uzatılması söz konusu değildir. Zeki DARA / HAKKARİ