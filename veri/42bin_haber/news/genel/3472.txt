18 milyon euro'ya hayır dedim
Orman, Kulübümüze hem Hugo Almeida, hem de Fernandes için oldukça yüksek bonservis ücretleri önerildi. Ancak biz, iki futbolcumuzu da bırakmayız dedi.
BEŞİKTAŞ Kulübü Başkanı Fikret Orman, Hürriyete gündeme yönelik açıklamalar yaptı. Siyah beyazlı kulübün başkanı pek çok konudan bahsederken, Manuel Fernandese gelen teklifler hakkında kullandığı ifadeler dikkat çekti. Kartalın yıldızına çok sayıda ülkeden talipler olduğunu dile getiren başkan Orman, En son 18 milyon Euroluk teklifi reddettik. Ne Fernandesi ne de Almeidayı satmak gibi bir düşüncemiz yok diye konuştu. Ormanın açıklamalarından satırbaşları ise şöyle oldu... 
EN İYİ KADROYU OLUŞTURACAĞIZ 
TAKIMIN yıldızı Manuel Fernandes için en son 18 milyon Euroluk (42 milyon TL) bir teklif aldık. Fernandesin fiyatı yok. Kesinlikle satmayacağız. Almeidaya da aynı ölçüde teklifler var. Bu oyuncumuzu da bırakmayacağız. Beşiktaş tarihinin en başarılı kadrosunu oluşturmak için yönetimdeki arkadaşlarımla çalışıyoruz.
- Beşiktaş hedefleri olan bir takım. İkinci devrede taraftarlarımızı gururlandıracak sonuçlar alacağız. Bu nedenle dış transfere temkinli yaklaşıyoruz. 
HAZIR BİR FUTBOLCU ALMALIYIZ 
TEKNİK direktörümüz Samet Aybaba ile konuştuk. Kendisi elimizde 6 yabancı futbolcu bulunduğunu ve Escude ile 7 yabancı olduğunu söyledi. Bu nedenle, alınması muhtemel yabancı oyuncunun, hazır halde ve direkt oynayabilecek kondisyonda olması gerektiğine dikkat çekti. Biz de görüşmelerimizi bu yönde sürdürüyoruz.