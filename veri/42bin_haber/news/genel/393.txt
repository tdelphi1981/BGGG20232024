Bir ülkeyle daha vizeler kalktı!
Türkiye ile Kolombiya arasında vizeler kalktı.Bakanlar Kurulu, 14 Mayıs 2012 tarihinde Ankara’da imzalanan Türkiye Cumhuriyeti Hükümeti ile Kolombiya Cumhuriyeti Hükümeti Arasında Vizelerin Karşılıklı Kaldırılmasına İlişkin Anlaşmayı onayladı.
 Milletlerarası Antlaşma, Cumhurbaşkanı Abdullah Gül’ün onayıyla Resmi Gazete’de yayımlanarak yürürlüğe girdi. Kolombiya'dan Türkiye'ye arkeolojik kazı, Ağrı Dağı'na tırmanış, belgesel, film çekimi, çalışma, okuma, sirk gösterisi, gazetecilik faaliyetleri için gelecekler ise vize rejimine tabi olacak. (ANKA)