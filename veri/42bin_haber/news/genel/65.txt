Tedbil-i Emniyet
Simitçi, baloncu, tatlıcı, biletçi... Böyle göründüklerine bakmayın onlar aslında Adana Emniyeti'nin güven timleri. Tedbil-i kıyafetle halkın arasına karışan polisler dün basının karşısına çıktı
 ADANA'da gasp, hırsızlık, dolandırıcılık, kapkaç ve yankesicilik gibi suçlara karşı daha etkin mücadele etmek amacıyla şalvar ve kasket gibi yöresel kıyafetler giyip farklı meslek alanlarında boy gösteren ''Güven Timleri' nin tanıtıldığı toplantıya Vali Hüseyin Avni Coş da katıldı.
 Hangi iklim koşulları olursa olsun bu görevi ekiplerin aksatmadan sürdürdüğünü anlatan Coş, şunları söyledi: 'Bu konuda vatandaşlarımızın da büyük desteği ve yardımıyla ekiplerimiz her geçen gün hizmet seviyesini daha iyi seviyelere ulaştırmaktadır. Ele geçen malzeme, yakalanan suçlu sayısı ve meydana gelen olaylarda önemli azalmalar oldu. Suçlu ve suçlularla mücadelede güvenlik kuvvetlerimiz vatandaşlarımızın destekleri ile daha iyi görev yapıyorlar. Suç ve suçluyla mücadele bir ''akıl savaşı''. Suçluların teknolojiyi kullandığı kadar güvenlik kuvvetlerimizin de teknolojiyi ve aklını iyi kullanması gerekiyor. Coş, güven timine yeni katılan ekiplere çalışmalarında başarı diledi. AA
  