AK PARTİ’den ‘DERSANE’ adımı
AK Parti, dersanelerin kapatılmasına konusuna ilikşin 7 kişilik bir komisyon oluşturdu.
 Hakkı KURBAN / ANKARA AK Parti, dersanelerin kapatılmasına yönelik yol haritasını belirlemek üzere 7 kişilik bir komisyon kurdu. Başbakan Recep Tayyip Erdoğan’ın “dersanelerin kapatılmasıî talimatının nasıl uygulanacağına, AK Parti bünyesinde oluşturulan komisyon çalışmasından sonra karar verilecek. Başbakan Erdoğan’ın özel talimatıyla MYK üyeleri içinden oluşturulan 7 kişilik komisyon, Siyasi ve Hukuki İşler Başkanı Mehmet Ali Şahin başkanlığında kuruldu. Komisyonda AK Parti Genel Başkan Yardımcıları Numan Kurtulmuş, Süleyman Soylu, Hüseyin Çelik, Salih Kapusuz, Nükhet Hotar ve Gençlik Kolları Başkanı Zafer Çubukçu’nun da yer aldığı bildirildi. BU AY RAPOR HAZIRLAYACAKLAR Komisyon ile yeni Milli Eğitim Bakanı Prof. Dr. Nabi Avcı’nın da önümüzdeki günlerde bir araya gelmesi bekleniyor. Komisyon çalışması sonrası dersane sorununun nasıl aşılacağı ve dersanelerin kapatılmasına yönelik takvim netleştirilecek. Komisyonun Şubat ayında hazırlayacağı rapor AK Parti MYK’da değerlendirilerek, gerekli düzenlemeler MYK kararına göre hayata geçirilecek. Yeni planlamayla öğrencilerin dersane bağımlılığından kurtarılması hedefleniyor.