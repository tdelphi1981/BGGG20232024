Ödüllü Türk filmleri Viyana'da
VARŞOVA'dan sonra bu kez de Viyana Türk Filmleri Haftası...
 Büyülü Fener Kültür Sanat Derneği'nin düzenlediği Viyana Türk Filmleri Haftası ve Film Marketi, 29 Kasım - 03 Aralık 2012 tarihleri arasında Viyana'nın ünlü kültür merkezlerinden Künstlerhaus Kino'da yapılacak. Etkinlikte, festivallerden ödülle dönen son dönem Türk filmleri gösterilecek. 
 KOSMOS, Gitmek, Saç, Bir Zamanlar Anadolu'da, Zenne, Kurtuluş Son Durak, Entelköy Efeköy'e Karşı, Celal Tan ve Ailesi'nin Aşırı Acıklı Hikayesi, Lal Gece, Yangın Var ve Uzak İhtimal sinemaseverlerle buluşacak. Film Market'te ise Avusturyalı film alıcıları ile Türk sinemasının profesyonelleri bir araya gelecek.