Pınar Seleke ağırlaştırılmış müebbet hapis
MISIR Çarşısında 7 kişinin ölümü, 127 kişinin de yaralanması ile sonuçlanan 1998 yılındaki patlamaya ilişkin 14 yıldır devam eden davada üçüncü kez kararını açıklayan mahkeme heyeti, Yargıtayın bozma kararına uyarak Pınar Selek ve Abdülmecit Öztürk hakkında ağırlaştırılmış müebbet hapis cezası verdi. Ağırlaştırılmış müebbet cezası alan Pınar Selek Hürriyete yaptığı özel açıklamada, Çok yakınımın ölüm haberini almış gibiyim. Çok üzüntülüyüm dedi.
Ağırlaştırılmış müebbet hapis cezası alan Pınar Selek Hürriyete özel açıklamalarda bulundu. Selek, "Çok yakınımın ölüm haberini almış gibiyim. Çok üzüntülüyüm dedi. Pınar Selek, Türkiyede insan hakları maraton koşusu yapıldığını belirterek, Ben bu koşuyu sonuna kadar yapacağım açıklamasında bulundu.  
"Korkuyu değil, güçlenmeyi öğrendik" 
Kararı öğrendikten 5 dakika sonra kendisine ulaştığımız Pınar Selek, hala haberin şokunu yaşadığını belirterek şöyle konuştu:  
15 yıl boyunca süren davada 3 beraat kararım var ve ilk kez mahkumiyet kararı alındı. Anlamaya çalışıyorum ama bu mümkün değil. Etrafımda olağanüstü bir dayanışma çemberi var. Henüz Yargıtay süreci var. Hem Türkiye, hem de Fransada oluşan dayanışma çemberimle birlikte ben dimdik ayaktayım. Bu dayanışma çevremi ve beni yıldırmaya çalıştılar ama yıldıramadılar. Korkuyu değil, zamanla güçlenmeyi öğrendik. Ben daha çok babamı düşünüyorum. O güçlü bir adamdır ve buna o da direnecektir.  
DURUŞMAYA KATILMADI 
İstanbul 12inci Ağır Ceza Mahkemesinde görülen duruşmaya başka bir suçtan tutuklu bulunan sanıklardan Maşallah Yağan katıldı. Strasbourg Üniversitesinde doktora eğitimi gören Pınar Selekin de arasında bulunduğu diğer sanıklar ise duruşmaya katılmadı. 
Duruşmayı çok sayıda yabancı heyet, CHP Milletvekili Mahmut Tanal, oyuncu Nur Sürer, eski Milletvekili Ufuk Uras ile Selekin halen doktora öğrencisi olduğu Strasbourg Üniversitesi rektör yardımcısı da izledi. Saat 10.00 başlaması gereken duruşma mahkeme heyetinin davanın hangi salonda görüleceği yönünde karar verememesi üzerine 11.00de başladı. Mahkeme duruşmayı kendi salonunda yapmak yerine büyük salonda yapmaya karar verdi.  
Mahkemeye daha önce Pınar Selek hakkında beraat yönünde oy kullanan hâkim Vedat Yılmazabdurrahmanoğlu başkanlık yaptı. Vedat Yılmazabdurrahmanoğlu Yargıtayın beraati bozma kararına uyan heyette yer almamıştı.  
 KARAR HUKUKEN YOK Pınar Selekin babası ve avukatı Alp Selek kararı şöyle yorumladı: Artık bu mahkemeler sıkı yönetim mahkemelerinden ve DGMlerden çok daha hukuksuz işler yapmaktan çekinmiyorlar. Bu davada kesinleşmiş bir beraat kararını ortadan kaldırma cesareti, hem de savcı tarafından temyiz olmuş, genel kurula gitmesi gerekirken hAkları olmadan karardan rücu edip ceza verme yoluna gitmişlerdir. Bize göre hukuken yok bir karardır.  
KARARDAN DÖNÜLMESİ MAHKEMEYİ TÖHMET ALTINDA BIRAKIR  
Sanık avukatlarının, mahkemenin beraate direnme kararından dönülmesine dair kararından vazgeçilmesine ilişkin talebi mahkemece oy birliğiyle reddedildi. Talebin oy birliği ile reddedilmesine sanık avukatları tepki gösterdi. Yargıtayın bozma kararının ardından mahkemece verilen direnme kararı ile Selek ve Öztürk hakkında daha önce verilen beraat kararının kesinleştiğini savunan bazı sanık avukatları, Mahkeme beraate direnme kararından geri dönemez, dönülmesi halinde mahkeme töhmet altında kalır. 
 Mahkemenin beraat kararında direnmesi sanıklar yönünden usuli olarak kazanılmış bir haktır. Mahkeme bundan dönemez. Siz bu kazanılmış hakkı reddederek fikrinizi de beyan etmiş oluyorsunuz dedi. 
KARARI VERDİKTEN SONRA SAVUNMA YAPIN DİYORSUNUZ 
Pınar Selekin avukatı Akın Atalay, Sayın mahkeme verdiği bu kararla bozmaya uyulması konusunda direndi. Bu, Pınar Selek yönünden ağırlaştırılmış müebbet hapis kararı verdiniz demektir. Siz zaten kararınızı vermişsiniz. Kararı verdikten sonra savunma yapın demek. afedersiniz ama söyeleyerek kabalaşmak istemiyorum diye tepki gösterdi. 
BİZ DE MAHKEME DE SON SÖZÜMÜZÜ SÖYLEDİK 
Selekin avukatlarından Bahri Bayram Belen de Mahkemenizce beraat kararı verilmiştir. Beraate direnme kararı ile mahkeme Selek ve Öztürk yönünden dosyadan el çekmiştir. Bu yüzden savunma yapmamızı gerektirecek usuli bir süreç ve yargılama aşaması bulunmamaktadır. Esas hakkında savunma yapmamız mümkün değildir. Biz son sözümüzü söylemiştik. Aslında mahkemede Pınar Selek yönünden son sözünü söylemiştir. Bu aşamada ayrıca bir son söz söylemek için imkan yoktur dedi. 
BAŞKAN DİRENDİ ÜYELER CEZA İSTEDİ  
Mahkeme üçüncü kararını oy çokluğuyla aldı. Daha önce Pınar Selekin beraati yönünde karar veren Başkan Vedat Yılmazabdurrahmanoğlu, aynı kararında direndi ve Pınar Seleke ceza verilmemesi yönünde oy kullandı. Üye hakimler Mehmet Hamzaçebi ile daha önce beraat kararı veren Mehmet Erdoğan ise Seleke ağırlaştırılmış müebbet hapis cezası verilmesi yönünde oy kullandı. 
YARGITAYA YENİDEN GİDECEK 
Pınar Selekin 147 yıl sonra ceza aldığı dava dosyası yeniden Yargıtaya gönderilecek. Kararı bir kez daha Yargıtay 9. Ceza Dairesi inceleyecek. Yargıtay cezayı onarsa karar kesinleşecek. Yargıtay kararı herhangi bir nedenle bozarsa dosya yeniden İstanbul 12. Ağır Ceza Mahkemesine gönderilecek ve yeniden yargılama yapılacak.  
1 SAATLİK ARANIN ARDINDAN 
Mahkeme sanık avukatlarından son sözlerini sorarak, karar için duruşmaya 1 saat ara verdi. Aranın ardından kararını açıklayan mahkeme heyeti, Pınar Selek hakkında ağırlaştırılmış müebbet hapis cezası verdi.  

 PINAR SELEKİN GÖRÜNTÜLERİ-ARŞİV  



ADLİYEDE BÜYÜK DAYANIŞMA 
Duruşma öncesi İstanbul Adalet Sarayı önünde toplanan grup basın açıklaması yaptı. Pınar Selekin babası Alp Selek, kardeşi Seyda Selek, sanatçı Nur Sürer ve yurtdışından çok sayıda sivil toplum örgüt üyesinin de aralarında bulunduğu yaklaşık 150 kişilik grup, Pınar Selekin beraatini geri istiyoruz yazılı pankart açtı. Grup, Pınar Selek yalnız değildir şeklinde slogan attı. Basın açıklamasını okuyan sanatçı Nur Sürer, Pınar Selekin iki duruşmadır süren davasında reddi hakim talebinin usulsüzce reddedildiğini söyleyerek, 22 Kasım Perşembe günü görülen duruşmada mahkemenin yetkisi olmadığı halde kendi nihai beraat hükmünü Yargıtay Ceza Kurulu yerine geçerek ara kararla bozmaya yeltendiğini gördük dedi. Pınar Selekin babası Alp Selek de, değerlendirme yapmanın zor olduğunu belirterek, davanın hukuk olmayan bir davaya dönüştüğünü belirtti. Pınar Selekin kardeşi Seyda Selek ize Artık 15 sene oldu. Adalet beklemiyorum. Beraatimizi geri verseler bile adalet yerini bulmaz. Artık bu davadan kurtulmak istiyoruz dedi.  
DAVANIN SEYRİ 
Patlamayla ilgili 8 yıl süren ilk yargılamada, mahkeme patlamanın bombadan mı yoksa LPGden mi kaynaklandığının tam tespit edilememesi nedeniyle Pınar Selek hakkında ceza verilmemesine karar verdi ancak beraat ettiği yönünde bir hüküm kurmadı. Yargıtay 9uncu Dairesi,  hüküm kurulması gerektiğini belirterek yerel mahkemenin kararını bozdu. 
İKİNCİ KEZ YAPILAN YARGILAMADA BERAAT ETTİ  
Yargıtayın bozma kararın ardından ikinci kez yapılan yargılamada kararını açıklayan  mahkeme heyeti, Mısır Çarşındaki patlamanın neden kaynakladığını tespitinin mümkün olmadığını ifade ederek patlamayı gerçekleştirdikleri iddia edilen Pınar Selek'in delil yetersizliğinden beraatlerine karar verdi. 
AİHME BAŞVURDU 
Yargıtay 9uncu Ceza Dairesi yerel mahkemenin beraat kararını bu kez  ceza verilmesi yönünde bozdu. Kararın bozulması üzerine Selekin avukatları Mayıs 2010da Adil yargılama yapılmadığı, İşkenceye maruz kaldırğı, Yargının bağımsızlığı ve tarafsızlığı ilkesi ihlal edildiği gerekçesi ile AİHMsine başvurdu. Olumsuz karar çıkması durumunda yeniden yargılanma hakkı da isteyen Selek, manevi tazminat talebinde de bulundu. Selekin başvurusunu kabul eden AİHM gelişmelerin de bildirilmesini istedi. 
MAHKEME ÜÇÜNCÜ YARGILAMADA BERAAT KARARINDA DİRENDİ  
 Yargıtayın ikinci kez verdiği bozma kararının ardından üçüncü kez yapılan yargılamada mahkeme heyeti oy birliği ile Pınar Selek hakkında verdiği beraat kararında direndi. 
DİRENME KARARINDAN VAZGEÇTİ 
22 Kasım 2012de görülen duruşmada ise mahkeme heyeti ani bir kararla Selek ve Öztürk yönünden verdiği beraat kararında direnmekten usule aykırı olduğu gerekçesi ile vazgeçti. Mahkeme heyeti, Yargıtay 9uncu Ceza Dairesinin Selekin ağırlaştırılmış müebbet hapsine karar verilmesi istemiyle verdiği bozma kararına uyulmasına karar verdi. 9 Şubat 2011de Selek ve Öztürk hakkında verilen beraat kararına direnme kararının altında İstanbul 12inci Ağır Ceza Mahkemesi Başkanı Vedat Yılmazabdurrahmanoğlu üye hakimler Mehmet Karababa ve Mehmet Erdoğanın imzası vardı. Karardan bir süre sonra Mehmet Karababa Adalet Komisyonu üyeliğine atandı. Başkan Vedat Yılmazabdurahmanoğlu rahatsızlığı nedeniyle heyete başkanlık yapamadı. Heyette beraat kararına direnen hakimlerden sadece Mehmet Erdoğan yer aldı. 



 