Ürdün hedefi 2 milyar dolar
Ticaret hacmini geliştirmek için düzenlenen TürkiyeÜrdün İş Forumunda bir çok anlaşma imzalandı.
Ürdün ile ticaret hacmimizi 2 milyar dolara çıkarmayı hedefleyen bu anlaşmalarda başı ulaşım, turizm, inşaat, tekstil, telekomünikasyon ve tarım sektörleri çekti. Türkiye Odalar ve Borsalar Birliği (TOBB) Başkanı Rifat Hisarcıklıoğlu, Türk özel sektörünün özellikle son 30 yılda büyük gelişme gösterdiğini belirerek, Tecrübelerimizi Ürdünlü kardeşlerimizle paylaşmaya her zaman hazırız dedi. 
Hisarcıklıoğlu, Ürdün Kralı II. Abdullahın beraberinde Türkiyeye gelen Ürdün İş Heyetini makamında kabul etti. Hisarcıklıoğlu, İki üyke arasındaki ticaret hacmini geliştirmek için elimizden geleni yapacağız dedi. Ürdün Ticaret Odası Başkanı Kabaritinin işleyen bir mekanizma kurma talebine de değinen TOBB Başkanı Hisarcıklıoğlu, Biz buna hazırız. Teknik arkadaşlarımız bunun altyapısını organize etsinler. Sadece yazıda kalmasın aksiyona geçirelim diye konuştu. 
KOKPİTTE İKİ ABDULLAH / FOTO GALERİ 
ETKİN BİR MEKANİZMA 
Ürdün Ticaret Odası Başkanı Nael Kabariti de ticari ilişkilerin etkinleştirilmesi için bir mekanizma oluşturulmasının yararlı olacağını ifade ederek, Türk ve Ürdün iş adamları arasında işbirliğinin geliştirilmesi ve fiili olarak çalışmaların başlatılması için bir mekanizma geliştirmeliyiz dedi. Görüşme sonrasında, TOBB Başkanı Rifat Hisarcıklıoğlu ve Ürdünlü heyetin şahitliğinde, TOBB Ekonomi ve Teknoloji Üniversitesi ile Ürdün Özel Petra Üniversitesi arasında bir işbirliği anlaşması imzalandı. 
Bagfaş ile JPMC anlaşma imzaladı 
BANDIRMA Gübre Fabrikaları-Bagfaş Ürdünlü Jordan Phosphate Mines Company (JPMC) ile nisan ayı sonunda İstanbulda ortak yatırım olanaklarını değerlendirmek üzere görüşmelere başlamak için prensip kararı alındığını duyurdu. Açıklama sonrası Bagfaş hisseleri saat 1433te yüzde 2.74 yükselişle 56.25 liradan işlem görüyor. 
Krala özel  Atak şov 
ÜRDÜN Kralı 2. Abdullah Hüseyin, Türkiyenin ilk milli helikopteri Atak-T129un üretildiği TAI tesislerini gezdi. İnsansız hava aracı ANKA, eğitim uçağı Hürkuşun tanıtıldığı gezi sırasında Ürdün Kralı, taarruz ve taktik keşif helikopteri Atak ile özel olarak ilgilendi. Cumhurbaşkanı Abdullah Gül, silah kumandalarının, Kral Abdullah ise uçuş sistemlerinin olduğu kokpite oturdu. İki lider, hediye edilen uçuş montları ile gazetecilere poz da verdi.  
 