Baykal 33 ay sonra kürsüye çıkıyor
Eski CHP Genel Başkanı Deniz Baykal, 2010'da istifasına yol açan 'kaset' komplosunun ardından, 33 ay sonra ilk kez bugün kürsüye çıkarak CHP Grubu'na seslenecek.
 Grup toplantısının basına kapalı bölümünde milletvekillerine seslenecek olan Baykal'ın, 'yeni Anayasa' çalışmaları konusuna değineceği ve bu bağlamda 'rejim değişikliği' tehdidine dikkat çekeceği belirtiliyor. Baykal'ın konuşmasında,  'Hükümetin MİT üzerinde Abdullah Öcalan ile yürüttüğü görüşmeler' konusunda da önemli mesajlar vereceği ifade ediliyor. Baykal'ın konuşmada, CHP'nin izlediği politikalara yönelik eleştiriler de içeren uyarılarda da bulunacağı vurgulanıyor. Baykal'ın, konuşma talebinin Grup Başkanvekili Muharrem İnce aracılığı ile Genel Başkan Kılıçdaroğlu'na iletildiği, Kılıçdaroğlu'nun da olumlu yanıt verdiği, Baykal'ı telefonla arayıp ön görüşme yaptığı öğrenildi.
                A. Rezzak ORAL / ANKARA
  