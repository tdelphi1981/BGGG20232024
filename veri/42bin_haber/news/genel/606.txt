Bayramda kültür turlarına talep patladı
Havalar iyi gitti, bayramda kültür turlarına talep arttı. TURSAB Yönetim Kurulu Üyesi Aylin Kopan Özsavaş, bu seneki Kurban Bayramı için hazırlanan ürün yelpazesinin her kesime hitap ettiğini belirterek, özellikle uygun fiyatlı kültür turlarının rağbet gördüğünü belirtti.
 Kültür turlarının yanı sıra Kapadokya, Gap ve Karadeniz turlarına da talebin yüksek olduğunu belirten Özsavaş, insanların artık tatili daha çok yeni yerler görmek, yeni kültürler tanımak ve dünyaya daha farklı bir pencereden bakmak için araç olarak gördüğünü söylüyor. Dinlenmeyi ve kısa süreli eğlenceyi tercih edenler için daha çok Kıbrıs ve Akdeniz bölgelerini öneren Özsavaş, rotasını yurtdışına çevirenlerin ağırlıklı tercihinin ise Avrupa ülkeleri olduğunu belirtiyor. 21 yıldır turizm sektöründe görev yapan Aylin Kopan Özsavaş, aynı zamanda Kültür, IATA ve Incoming Komitelerinde görev yapıyor. Özsavaş, IATA Seyahat Acentesi olarak Yeşilköy Merkez, Marmarapark AVM Şube ve aynı zamanda Yetkili ANI TUR Acentesi olarak faaliyet gösteriyor.
  