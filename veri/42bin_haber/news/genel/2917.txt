Kesildi dikildi
İngiltere 27 Aralıkta ilk el naklini gerçekleştirdi. 8 saatlik operasyonla hastanın eli kesildi ve yeni bir el nakledildi.
İNGİLTEREnin ilk el nakli yapıldı. Gut hastalığından dolayı enfeksiyon kaptıktan sonra sağ elini oynatamayan 51 yaşındaki Mark Cahill, Leeds General Hastanesinde plastik cerrah Simon Kayın liderliğinde 27 Aralıkta yapılan operasyondan sonra yeni eline kavuştu. Uzmanlar, önceki gün yaptıkları açıklamada Batı Yorkshireda yaşayan Cahillin 8 saat süren nakilden sonra parmaklarını hareket ettirebildiğini açıkladı.  
DÜNYADA BİR İLK 
5 yıl sonra ilk kez parmaklarını hareket ettirebilmenin mutluluğunu yaşayan Cahill, yeni elini çok sevdiğini; bir kez daha kendi yemeğini kesebileceğini ve torunuyla oynayabileceğini söyledi. İngilterenin ilk el naklinde ayrıca dünyada bir ilk yaşandı. Tek bir operasyonda hastanın kendi eli kesilip yerine diğer el nakledilmiş oldu.  
Dünyada ilk el nakli 1964 yılında Ekvadorda yapılmış, hastaya takılan el iki hafta sonra çıkarılmıştı. Dünya çapında 70ten fazla el nakli yapıldı.