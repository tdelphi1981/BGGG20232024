Transfere Kayserili imzası
Ticaretteki başarısıyla tanınan Kayserililer transfer gelirleriyle de tarihe geçmeyi başardı. Kayserispor son 5 sezondur açık vermezken 380 milyon euro harcayıp 120 milyon euro kazanan 4 büyükler 260 milyon euroluk açıkla baş başa kaldı.
TİCARETTEKİ becerileriyle ünlenen Kayserililer Süper Ligde de farkını ortaya koydu. Son 5 sezonda transfer bilançosunda açık vermeyen tek takım olan Kayserispor 25 milyon euro gelir sağladı. 4 büyük kulüp ise transferde 260 milyon euro açık verdi. Galatasaray, Fenerbahçe, Beşiktaş ve Trabzonspor 5 yıl içinde transfere 380 milyon Euro harcadı. Kulüplerin transfer geliri ise harcamalarının sadece 3te 1ini oluşturdu. 4 büyük kulüp 5 yılda transferden 120 milyon euro kazandı. kulüplerin transfer açığı ise 260 milyon euroyu buldu.  
EN ÇOK FENER HARCADI 
Transfere en çok para harcayan kulüp Fenerbahçe oldu. Sarı-lacivertli ekip 5 sezon boyunca transfer ettiği futbolcular için yerli-yabancı kulüplere 142 milyon Euro aktardı. Fenerbahçe sattığı futbolculardan ise sadece 36 milyon Euro gelir sağladı. Galatasarayın 2008-2009 sezonundan beri yaptığı transfer harcamaları 
ise 104 milyon euroyu buldu. Gelir ise 58 milyon Euroda kaldı. 
FEDA, TRANSFERİ AZALTTI 
Sezona FEDA diyerek başlayan Beşiktaş ise tranfser harcamalarına bu yıl azalttı. Siyah-beyazlılar 4 sezon boyunca 67 milyon Euro harcarken bu sezon sadece 3 milyon euroluk transfer yaptı. Kulübün gelirleri ise 5 milyon euroda kaldı. 5 sezon boyunca Trabzonsporun harcaması ise 65 milyon Euroyu buldu. Transfer gelirleri 21 milyon euro olan Trabzonspor büyük kulüpler arasında en az açık veren kulüp oldu.  
KAYSERİLİ İŞİ 
Türk kulüplerinin transfer bilançoları son 5 sezon açık verirken, Süper Ligde sadece Kayserispor para kazandı. Kulübün 5 yıllık geliri 24 milyon euro oldu. Ticaretteki başarıları transfer piyasasınında da hissedilen Kayserililer en çok bu sezon para kazandı. Kulübün tarnsfer geliri 10 milyon euroya yaklaştı. 
Anadolunun açığı büyüyor 
ÖZELLİKLE yayın gelirlerinin artmasıyla transfer harcamalarını da yükselten Anadolu külüplerinin ortalama transfer gideri 3 milyon 
euroya çıktı. 2012-2013 sezonunda transfer açığı en fazla olan Anadolu kulübü Orduspor oldu. Kulüp bu sezon trasferden hiç para kazanamazken giderleri 
6 milyon euroyu geçti. Ordusporu 3.5 milyon euroluk transfer açığıyla Eskişehirspor izledi. Sivassporun transfer açığı ise 2 milyon 240 bin euroyu buldu. Transfer piyasasındaki yüksek bonservis ücretleri de bir çok kulübü yurtdışına yöneltti.  