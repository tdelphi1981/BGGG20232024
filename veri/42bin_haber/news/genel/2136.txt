Cep aşıklarına soğuk vız geldi
TÜRKİYEye ilk kez getirilen iPhone 5, önceki gün geceyarısı satışa sunuldu.
Geceden sıraya giren vatandaşlar sabaha kadar kuyrukta satışın başlamasını bekledi. Soğuk havaya aldırmadan Türkiyeye ilk kez getirilen ve 2 bin 149 TLden başlayan fiyatlarla satılan IPhone 5i almak için kuyruğa giren ve sabırla bekleyen vatandaşlar gece yarısından sonra satışına başlanılan ürünü satın aldıktan sonra evlerine büyük sevinçle gittiler. Tek kuyruk İstanbulda değildi, Türkiyenin dünyanın dört bir tarafından iPhone 5 almak isteyenler Turkcell, Vodafone ve Avea mağazalarının önünde uzun kuyruklar oluşturdu. 
EVLENME TEKLİFİ  
Turkcell Genel Müdür Yardımcısı Emre Sayın, mağaza önünde oluşan uzun kuyrukta bir kişinin sevgilisine evleme teklif ettiğini espirili bir dille anlatarak, Bu gece burada açıkça görüyoruz ki, teknolojiyi yakından takip eden, yenilikleri hızla hayatına dahil eden bir nüfusumuz var. Bu, Türkiyenin teknolojiyle bir adım öne geçmesi adına çok önemli bir avantaj. Biz müşterilerimizin hayatı sevdikleriyle paylaşması için çalışıyoruz, onları sevdiklerine bağlıyoruz ve onlara tanık olduğumuz evlilik teklifi gibi insanın içini ısıtan cazip teklifler sunuyoruz. İşte bu yüzden evlilik teklifi için adres doğruydu.  
EN GÖZDE CİHAZ  
Vodafone Türkiye İcra Kurulu Başkan Yardımcısı Gökhan Öğüt ise konuyla ilgili yaptığı açıklamada şunları söyledi: Meraklılarının uzun süredir beklediği, akıllı telefon pazarının en gözde cihazlarından iPhone 5i dün gece yarısı müşterilerimize sunduk. Akıllı telefon seçmeyi, satın almayı ve kullanmaya başlamayı kolay, anlaşılır ve erişilebilir kılan ACAİP kapsamında, 49 TLden başlayan fiyatlarla iPhone 5e herkesten önce sahip olmak isteyen iPhone 5 meraklıları, geceyarısı Bağdat Caddesindeki Vodafone Cep Merkezine geldi dedi. 
 