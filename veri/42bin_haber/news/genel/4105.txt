İngiltere'nin desteği bizim için çok önemli
AB Bakanı ve Başmüzakereci Egemen Bağış İngiltere Başbakanı David Cameron'un '2015'te seçimi kazanırsam AB üyeliğimizi referanduma götüreceğim' açıklamasını değerlendirdi.
 İngiltere'nİn AB üyeliğinin kolay gerçekleşmediğini, iki kez veto edilerek AB üyesi olduğunu hatırlatan Bağış, 'Geçmişin izleri elbette kolay silinmiyor. Bugün Türkiye'ye karşı kullanılan argümanların aynısı İngiltere'nin vetosu için kullanıldı. O yüzden Türkiye'yi AB içinde en iyi anlayabilen ülkelerden biri her zaman İngiltere olmuştur ve üyeliğimizi de en güçlü destekleyen ülkeler arasında yer almıştır. Biz bu desteği hala önemsiyoruz ve İngiltere halkı neyi tercih ederse etsin Türkiye'nin AB perspektifine verdiği ve vereceği desteğin kritik önemde olduğunu düşünüyoruz' diye konuştu.
 'İngİltere Başbakanı'nın bir irade beyanında bulunduğunu, bunun  İngiltere'nin AB'den çıkacağı anlamına gelmemesi gerektiğini söyleyen Bağış, '2015'te şartların nasıl cereyan edeceğini bilemeyiz. Biz de tabii ki İngiltere'nin de içinde olduğu bir Avrupa Birliği'nin üyesi olmayı arzu ederiz. Ama içinde olsun veya olmasın bizim İngiltere ile ikili işbirliğimiz yoluna devam eder' dedi.
  