Diyanet'te Alevi açılımı yaptı
CHP, yeni Anayasa taslağında, Diyanet İşleri Başkanlığı'nın 'toplumdaki din ve mezhep çeşitliliğini gözetmesi' ilkesini talep ederek, Alevi temsiline olanak tanınmasını önerdi. Partiler, 'İdare' bölümü ekseninde Uzlaşma Komisyonu'na önerilerini sundu.
 Ebru TOKTAR ÇEKİÇ / ANKARA
 AK Parti, meslek örgütleri, TOBB, Türk Tarih Kurumu,  Türk Dil Kurumu, YÖK,  RTÜK'ü anayasal kurum statüsünden çıkarıp yasal kuruma dönüştürürken sadece Diyanet'e anayasal çerçeve çizdi. Başbakan Yardımcısı Bekir Bozdağ, Diyanet'in Anayasal olması gerektiğini, aksi halde toplumda kargaşalar çıkabileceğini belirtti. AK Parti, bu çerçevede verdiği öneride de Diyanet'in siyasi tarafsızlık içinde hareket etmesini isterken, mevcut anayasadaki gibi 'laikliği gözetmesi' ilkesine yer vermedi.
 CHP ise Diyanet için 'Din ve inanç özgürlüğünün anayasada belirtilen esasları çerçevesinde ve laiklik ilkesi doğrultusunda, toplumdaki din ve mezhep çeşitliliğini gözetmek koşuluyla kanunda sayılı görevleri yerine getirir' tanımını yaptı. Bu tanım Alevilerin Diyanet'te temsiline olanak tanıyan bir öneri olarak yorumlandı.
 YÖK'Ü KALDIRDI
 YÖK'ü kaldıran teklif yapan CHP, yükseköğretime ilişkin yasal düzenlemeler yapmak, yabancı yükseköğretim kurumlarına izin vermek ve yabancı üniversitelerin diplomalarını tanımak için Üniversitelerarası Kurul oluşturulmasını talep etti. MHP,  'Hak arama özgürlüğünü' kısıtlayacak 'gizlilik kaydı' gibi uygulamalara karşı Anayasal güvence isteyen tek parti oldu. 
  