Türbanlı avukata vize
Danıştay 8inci Dairesi, İstanbul Barosuna kayıtlı türbanlı kadın avukatın davasında, önceki içtihatlarından geri dönerek, avukatlığın kamu görevi değil serbest meslek olduğu gerekçesiyle türbana vize verdi.
Daire, Türkiye Barolar Birliğinin (TBB) meslek kurallarında yer alan avukatların başları açık görev yapacaklarına ilişkin düzenlemenin yürütmesini durdurdu. Kararda, satırbaşlarıyla şöyle denildi: Dava konusu madde ile avukatlık mesleğinin serbest meslek olduğu hususu değerlendirilmeksizin sadece yürütülen hizmetin kamu hizmeti olduğundan bahisle kamu görevlilerinin uymakla yükümlü olduğu yürürlükteki mevzuat hükümleriyle getirilen kurallara benzer nitelikte bir uygulama yapılarak bu kurallar serbest meslek icra eden avukatlar açısından da geçerli hale getirilmiştir. Avukatlık, sunulan hizmet açısından bir kamu hizmeti; mesleki faaliyet olarak ise bir serbest meslektir. Bu bakımdan, avukatlık Anayasada yapılan kamu görevlisi tanımı içinde de değerlendirilmemektedir. Kamu görevlilerinin tabi olduğu kurallara tabi kılınması mesleğin niteliği ve gerekleri ile örtüşmeyecektir. 
ÜST HUKUK NORMLARINA AYKIRI 
Nüfus Hizmetleri Kanununun Uygulanmasına İlişkin Yönetmelikte, nüfus ve uluslararası aile cüzdanlarına yapıştırılacak fotoğrafların niteliği belirlenirken kadınların alın, çene ve yüzü açık olmak şartıyla başörtüsüyle fotoğraf verebileceğine işaret edildiği, böylece başörtülü verilecek fotoğrafın ölçütün bu şekilde ortaya konulduğu kaydedildi. Bu haliyle TBB Meslek Kurallarının 20nci maddesindeki başları açık ibaresi ile buna dayalı tesis edilen işlemin üst hukuk normlarına aykırı olması nedeniyle hukuka uygun olmadığı sonucuna varılmıştır.
Maddede yer alan bu belirlemenin, Anayasa ve tarafı olduğumuz uluslararası sözleşmelerle güvence altına alınmış olan çalışma hak ve özgürlüğünün ve yine bu düzenlemelerle güvence altına alınmış din ve vicdan özgürlüğüne bağlantılı olarak ihlal edilmesi sonucunu doğuracağı açıktır. 
KARŞI OY VERENİN GEREKÇESİ 
Karara katılmayan bir üye, karşı oy gerekçesinde, Düzenleme avukatların görevlerini ifa ederken uymak durumunda oldukları kılık kıyafet uygulamasıyla ilgilidir diye karara karşı çıktı. Karşı oy gerekçesinde, düzenlemenin dava konusu işlemin dayanağı olarak değerlendirilemeyeceği, davacının bu kısma ilişkin isteminin reddi gerektiği görüşüyle çoğunluk kararına katılmadığını bildirdi. Bu karara davalı TBBnin itiraz hakkı bulunuyor. İtirazı, Danıştay İdari Dava Daireleri görüşecek. Daire kararı kesin nitelik taşıyacak. Karar kesinleşirse, artık kadın avukatlar duruşmalara türbanlı katılabilecek. Türkiye Barolar Birliği, kararın emsal nitelikteki Danıştay ve AİHM kararlarına açıkça aykırı olduğunu belirterek karara itiraz edeceklerini açıkladı.  
Baro uymak zorunda 
Danıştay Başkanı Hüseyin Karakullukçu, Danıştayın yürürlüğü durdurma kararının ardından devlet memuru statüsündeki kamu avukatları hariç, türbanlı avukatlara, kimlik kartı verilmesinin zorunlu olduğunu söyledi.  
Karakullukçu kararı şöyle değerlendirdi: Bir avukatımız başörtülü fotoğrafla başvurup, bana bir kimlik kartı verin diyor. Baro sana bu kimlik kartını veremeyiz meslek kurallarına göre fotoğrafının başı açık olması gerekiyor diye geri çevirince davacı oluyor. Dairemiz de avukatlar kamu hizmeti görüyor ama serbest meslek icra ediyor. Anayasaya göre devlet memuru olanlara kılık kıyafet kısıtlaması var, serbest meslek sahibi avukatları bu sınırlama içine koymamız mümkün değil diyor. Dışardan bu kararla türban serbest bırakıyor diye yorumlar yapılıyor. Tümden genelleme yapmak mümkün değildir. Yürütmeyi durdurma kararları da kesin hüküm niteliğindedir. Bu arkadaşımıza ve aynı konumdaki kişilere başörtülü fotoğraf vermeleri halinde, kimlik kartı verilmesi zorunludur. Çünkü bu bir yargı kararıdır. Başka bir yargı kararı ile ortadan kaldırılmadığı sürece uygulanmalıdır.  - Oya ARMUTÇU/ANKARA