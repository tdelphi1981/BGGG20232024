Otobüste G-3 mermisiyle vuruldu
İstanbul'da tuhaf olay...
 Mecidiyeköy-Cebeci seferini yapan özel halk otobüsü Metris Cezaevi Nizamiyesi'nin karşısındaki durakta yolcu indirdikten sonra hareket etti.  Kısa bir süre sonra otobüsün arka camı parçalandı, yolculardan Şükrü Akpınar kulağından yaralandı. Kanlar içinde hastaneye kaldırılan yolcuya G-3 piyade tüfeği mermisinin isabet ettiği anlaşıldı. Merminin Metris Cezaevinde atış talimi yapan askerlerden birinin tüfeğinden sekmiş olabileceği iddia ediliyor. Yolcular, otobüs hareket halindeyken bir el silah sesi duyduklarını ve sonra yolcunun yaralandığını söyledi. Hastaneye kaldırılan Akpınar'ın durumu iyi. Akpınar, yakınlarına bir el silah sesi duyduktan sonra gözlerinin kapandığını ve ambulansta sağlık ekipleri müdahale edinceye kadar hiçbir şey hatırlamadığını söylemiş.
  