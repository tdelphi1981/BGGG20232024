TÜSİAD yönetiminde Anadolu izi
TÜSİADın tek başkan adayı Muharrem Yılmaz, yeni yönetim kurulu aday listesinde önceki yönetimde yedekte üye olan ve Anadolu sermayesinin temsilcisi olarak bilinen Memduh Boydak ile Tarkan Kadoğluyu asil üyeliğe yazdı.
TÜRK Sanayicileri ve İşadamları Derneğinin (TÜSİAD), 43. Olağan Genel Kurulu, bugün yapılıyor. TÜSİAD Yüksek İstişare Konseyi Başkanı Erkut Yücaoğlu ile Yönetim Kurulu Başkanı Ümit Boynerin konuşmalarıyla başlayacak Genel Kurulda Yüksek İstişare Konseyi Başkanlık Divanı, Denetleme Kurulu ve Haysiyet Divanı asil ve yedek üyelerinin seçimi gerçekleşecek.    
YILMAZIN LİSTESİ 
TÜSİAD Yönetim Kurulu Başkanlığı görevi için tek aday olan Muharrem Yılmaz, Genel Kurula sunulmak üzere Yönetim Kurulu Asil ve Yedek Üye Aday Listesini oluşturdu. Yılmaz, mevcut yönetimde yedek yönetim kurulu üyesi olarak isimleri bulunan Memduh Boydak ile Tarkan Kadoğluna kendi yönetiminde asil yönetim kurulu üyesi olarak yer verdi. Önceki dönemde yedek listesine alınmaları da Anadolu ayarı olarak yorumlanan Tarkan Kadoğlu ve Boydakın şimdi asil yönetim kurulu üyesi olmaları Anadolu sermayesinin TÜSİADda daha da güçlü temsil edileceğine dair yorumlara neden oluyor. Cizre doğumlu Tarkan Kadoğlunun işlerinin merkezi Gaziantep. Kadoğlu aynı zamanda  Doğu ve Güneydoğu Sanayici ve İş Adamları Dernekleri (DOGÜNSİFED) Yönetim Kurulu Başkanı. Memduh Boydak ise Kayserili Boydak Ailesinin üçüncü kuşağını temsil ediyor. Boydakın, muhafazakâr dünya görüşüyle TÜSİAD yönetimine önemli bir farklı bakış açısı getirmesi bekleniyor.  
ESKİ YÖNETİMDEN 5 ASİL 
TÜSİAD Başkanlığı için tek aday olarak seçime girecek Muharrem Yılmazın yönetim kurulu asil üye adaylarından 5i, mevcut yönetim kurulunda da yer alıyor. Ümit Boynerin başkanlığında, başkan yardımcılığı yapan Haluk Dinçer, Yılmazın listesinde de var. Dinçerin dışında Cansen Başaran Symes, Tayfun Bayazıt ve Volkan Vural, yeni dönemde de yönetim kurulunda görev alacak. Mevcut yönetimde yedek üyeler arasında yer alan Memduh Boydak, Tarkan Kadoğlu ve Osman F. Boyner ise yeni dönemde asil üyeler arasında olacak. Muharrem Yılmazın TÜSİAD Yönetim Kurulu asil üye adayları arasında 3 yeni isim bulunuyor. Geçen dönemin yedek üyelerinden, bu yıl ki asil listeye geçen Esin Güral Argat, Simone Kaslowski ve Sedat Şükrü Ünlütürk de girdi. 
TÜSİADın yeni yönetim kurulu üyeleri 
ASİL 
· Cansen BAŞARAN SYMES
· Tayfun BAYAZIT
· Memduh BOYDAK
· Osman F. BOYNER 
· Cenk ÇİMEN
· Haluk DİNÇER
· Esin GÜRAL ARGAT
· Tarkan KADOOĞLU 
· Simone KASLOWSKİ
· Sedat Şükrü ÜNLÜTÜRK
· Volkan VURAL
· Muharrem YILMAZ 
YEDEK 
· Hasan AKÇAKAYALIOĞLU
· Metin AKMAN
· Ahmet ASLAN
· Bahadır BALKIR
· Erol BİLECİK
· Mustafa ÇAMLICA
· Davut DOĞAN
· Nur GER
· Murat ÖZYEĞİN
· Mustafa Erhan SAY
· Orhan TURAN
· Ali İhsan YEŞİLOVA