Yurtdışına çıkan kişi 85 bin azaldı 125 milyon dolar Türkiye'de kaldı
Türkiye'nin turizm gelirleri üçüncü çeyrekte yüzde 4.1 azalarak 8 milyar 957 milyon 384 bin 30 dolar oldu. Türkiye'den yurtdışına giden kişi sayısı ise 1.38 milyona indi. Dışarıda harcadığımız para ise yüzde 12 azalışla 918 milyon dolara geriledi
 TÜRKİYE'YE İstatistik Kurumu (TÜİK), 2012 yılı üçüncü dönem turizm istatistiklerini yayımlandı. Buna göre, bu dönemde turizm gelirinin yüzde 79,2'si yabancı ziyaretçilerden, yüzde 20,8'i ise yurt dışında ikamet eden vatandaş ziyaretlerinden elde edildi. Ziyaretçiler, seyahatlerini kişisel veya paket tur ile gerçekleştirirken, bu dönemde yapılan harcamaların 6 milyar 792 milyon 22 bin 938 dolarını kişisel,  2 milyar 165 milyon 361 bin 92 dolarını ise paket tur oluşturdu. Bu yılın üçüncü çeyreğinde kişi başına ortalama harcama 576 dolar oldu. Bu dönemde yabancılar ortalama 534 dolar, yurt dışında ikamet eden vatandaş ziyaretçiler ise ortalama 820 dolar harcadı.         
 Bu yılın üçüncü çeyreğinde ziyaretçi sayısı geçen yılın aynı dönemine göre yüzde 3,7 arttı. Söz konusu dönemdeki ziyaretçi sayısı 15 milyon 552 bin 120 kişi oldu. Bunun 13 milyon 276 bin 114 kişisini yabancı, 2 milyon 276 bin 6 kişisini ise yurt dışında ikamet eden vatandaşlar oluşturdu.
 Ortalama 534 $ harcandı
 BU dönemde yapılan harcamaların 6 milyar 792 milyon 22 bin 938 dolarını kişisel, 2 milyar 165 milyon 361 bin 92 dolarını ise paket tur oluşturdu. 2012 3. dönemde kişi başına ortalama harcama 576 dolar oldu. Söz konusu dönemde yabancıların ortalama harcaması 534 dolar, yurtdışında ikamet eden vatandaş ziyaretçilerin ortalama harcaması ise 820 dolar oldu.
 918 milyon doları dışarıda harcadık
 YURTİÇİNDE ikamet edip başka ülkeleri ziyaret eden vatandaşlarımın harcamalarından oluşan turizm gideri, geçen yılın aynı dönemine göre yüzde 12.1 azalarak 918 milyon 257 bin 900 dolar oldu. Bunun 818 milyon 615 bin 924 dolarını kişisel, 99 milyon 641 bin 976 dolarını ise paket tur harcamaları oluşturdu. Yurtdışını ziyaret eden 1 milyon 379 bin 205 vatandaşın kişi başı ortalama harcaması 666 dolar oldu.