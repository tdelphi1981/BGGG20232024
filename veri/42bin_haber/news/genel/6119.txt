Er Sevag'ın davası karara kaldı
BATMANın Kozluk ilçesi Gümüşgörgü Jandarma Karakolunda vatani görevini yapan Ermeni asıllı er Sevag Şahin Balıkçının öldürülmesi davasında asker savcı mütalaasını açıkladı.Savcı sanık er Kıvanç Ağaoğlunun Bilinçli taksirle adam öldürmek suçundan 2 yıldan 6 yıla kadar hapisle cezalandırılmasını istedi. Savcı ayrıca sanık Astsubay Sadrettin Ersözün ise Görevi ihmal etmekten 6 ay ile 2 yıl arasında cezalandırılmasını talep etti.

Batmanın Kozluk İlçesi Gümüşgörgü Jandarma Karakolunda 24 Nisan 2011de devre arkadaşı er Kıvanç Ağaoğlunun tüfeğinden çıkan kurşunla yaşamını yitiren Ermeni asıllı er Sevag Şahin Balıkçının davasına Diyarbakır 2nci Hava Kuvvet Komutanlığı Askeri Mahkemesinde devam edildi. Duruşmaya tutuksuz sanıklar Kıvanç Ağaoğlu ile Astsubay Sadrettin Ersöz, Balıkçının annesi Ani ve babası Garabet Balıkçı ve taraf avukatları katıldı.

SANIK ASTSUBAY:TOPLANTI YAPMIŞSAM EMİR VERİLDİĞİ İÇİN YAPMIŞIMDIR

Duruşmada, Sevag Balıkçının ölümünden sonra tanık askerleri toplayarak olayı kapatmaya çalıştığı iddia edilen tutuksuz sanık Astsubay Sadrettin Ersözün savunması alındı. Olay günü nöbetçi olmadığını söyleyen Ersöz, "ALES sınavı için başvuru yapmıştım ve sınava gidecektim. Olaydan sonra karakol komutanı bana Kıvançın yanından ayrılmamamı söyledi. Komutan bana olayın nasıl olduğuna dair bilgi sahibi olmamı istedi. Kıvança olayı sorunca bana bir anda olduğunu söyledi. Daha önce hakkımda verilen ifadeleri kabul etmiyorum. Daha sonra olayı öğrenmek için askerleri kazan dairesine topladım. Olayın nasıl olduğunu sordum. Kimin ne dediğini şu anda hatırlamıyorum. Zaten hepimizin gözleri doluydu. Ben kimseye Kıvanç lehine tanıklık yapmasını söylemedim. 3 defa toplantı yaptığımı hatırlamıyorum. Daha sonra otopsiye katılmak için helikopterle Diyarbakıra gittim. Ben Kıvançı destekleyecek, haklı çıkaracak bir şey demedim. En büyük hatam iyi niyetimdir. Ben orada bana ne emir verildiyse onu yaptım. Toplantı yapmışsam, emir verildiği için yapmışımdır" dedi.

"O TOPRAĞI TIRNAKLARIMLA KAZIYIP OĞLUMU ALTINDAN ÇIKARMAK İSTİYORUM"

Daha sonra söz hakkı verilen Sevag Balıkçının annesi Ani Balıkçı ise toprağın altında yatan oğlu için tüm imkanlarını zorlayarak bu süreci takip ettiğini belirterek, "Masum olan zaten toprağın altında. Bazen o toprağı tırnaklarımla kazıyıp oğlumu altından çıkarmak istiyorum. Ama bu durumu artık kabul ettik. Bütün asker anaları gibi biz de kabul ettik. Yıllarca yasalar neyi emrettiyse öyle yaşadık. Şimdi yasaların bizim için işlemesini istiyoruz" diye konuştu. 

Baba Garabet Balıkçı ise sadece gerçeği öğrenmek istediğini belirterek, "Gerçeğin ortaya çıkmasını istiyorum. Oğlumun öldürülmesinin bir sebebi olmalı" dedi.

SORUŞTURMANIN GENİŞLETİLMESİ TALEBİNE RET

Balıkçı ailesinin avukatı İsmail Cem Halavurt ise olayın henüz aydınlatılmadığını belirterek, tüm çelişkilerden uzaklaşılarak gerçeğin ortaya çıkarılmadığına inandığını belirtti. Soruşturmanın genişletilmesini istediklerini ifade eden Halavurt, "Herhangi bir şüphe kalmaması için suçlamalarla ilgili tüm bilgi ve belgelerin istenmesi gerekiyor. Tanıkların keşif çalışmasına katılmamasında sanık ve ailesinin etkisi olduğunu düşünüyoruz. Tanıkların yönlendirildiği konusunda tereddüt yok. Olay bu nedenle aydınlatılamıyor" dedi.

Askeri savcı ise soruşturmanın genişletilmesi yönünde bir taleplerinin olmadığını söyledi.

Sanık avukatları da soruşturmanın genişletilmesi talebinin reddini istediler.

Duruşmaya kısa bir ara veren mahkeme, soruşturmanın genişletilmesi talebini dosyaya yeni bir delil katmayacağı ve yargılamanın uzatılmasına yönelik bir düşünce olduğu gerekçesiyle reddetti.

SAVCI: KASTEN ÖLDÜRDÜĞÜNE İLİŞKİN BİR EMAREYE RASTLANMAMIŞTIR

Soruşturmanın genişletilmesi talebinin ardından mahkeme esas hakkındaki mütalaasını açıklamak üzere savcıya söz hakkı verdi. Sanık Kıvanç Ağaoğlu ve Sevag Balıkçı arasında dosya kapsamında bir husumet tespit edilemediğini belirten Savcı, "Sevagın askerliğine çok az kaldığı ve askerlik boyunca sanıkla herhangi bir sorun yaşadığına dair bilgi ve belge bulunamamıştır. Sanığın Sevagı kasten öldürdüğüne ilişkin ber emareye rastlanmamıştır" dedi.

Askeri savcı, sanık Kıvanç Ağaoğlunun Bilinçli taksirle adam öldürmeksuçundan 2 yıldan 6 yıla kadar hapisle cezalandırılmasını talep etti. Savcı diğer sanık Astsubay Sadrettin Ersözün ise görevinin gereklerini yerine getirmeyerek, görevini ihmal ettiği gerekçesiyle 6 aydan 2 yıla kadar hapis cezasıyla cezalandırılmasını istedi.

ANİ BALIKÇI: BİZİ BAŞKA ÜLKELERE MUHTAÇ EDERSENİZ UTANIRIM

Savcının esas hakkındaki mütalaasına karşı söz hakkı verilen Sevag Balıkçının annesi Ani Balıkçı, "Bizim düşüncemiz böyle değildi. Önemli olan sizin vicdanınız rahat edecek mi? Vereceğiniz kararla öteki olmadığımızı anlayacaktık. Bizi başka ülkelere muhtaç ederseniz ben utanırım. Adaletin vatanımda çözülmesini istiyorum. Sevag geri gelmeyecek. Ama buna benzer olaylarda hiç ceza almayanları gördük. Bu olaylar demek ki devam edecek. Çünkü cezası yok" dedi.

Mahkeme, tarafların esas hakkındaki mütalaaya karşı savunmalarını yapması için duruşmayı erteledi.

EMİNE AYNA:SEVAG ERMENİ OLDUĞU İÇİN ÖLDÜRÜLDÜ

Mahkeme öncesi Balıkçının yakınları, BDP Diyarbakır Milletvekili Emine Ayna ile İHD Diyarbakır şubesi üyeleri 2inci Hava Kuvvet komutanlığı karşısında toplanarak basın açıklaması yaptı. Türkçe, Kürtçe ve Ermenice sloganların atıldığı açıklamada, Yaşasın halkların kardeşliği, Hepimiz Sevagız, Hepimiz Ermeniyiz, Kardeş kanı dökme askere gitme dövizleri taşındı. 

Gösteri sırasında bir açıklama yapan BDP Diyarbakır Milletvekili Emine Ayna, sadece Ermeni olduğu için bir insanın katledildiğini ileri sürdü. Ayna, "Bir Ermeni Batmanda askerlik yapıyordu. Türkiye Cumhuriyeti devletine askerlik yapıyordu. Ülkenin bütünlüğünü korumak için oradaydı ve Ermeni olduğu için katledildi. Başka bir nedenden dolayı değil. Bugün burada işte karşımızda bizi oradan uzak tutuyorlar. Biz sanki oraya gidip ne yapacaksak öldüren onlar, korkan yine onlar. Orada yapılan mahkeme tam bir komedi, çünkü işlenen cinayeti, cinayeti işleyenin aklanması üzerine kurgulanmış bir mahkeme. İnkardan vazgeçtik diyen bir Başbakan. peşinden tek dil, tek millet diyorsa inkardan vazgeçmemiştir. Bugün geçmişte Ermeni soykırımı, Ermeni katliamının nedeni de Kürtlerin yaşadığı soykırımların, katliamların nedeni de, tek dil, tek millettir. Sevagın askerde katledilmesinin nedeni de tek dil, tek millettir. Bir çözüm vardır. O da tek dil, tek millet demekten vazgeçmektir. Sevagı unutmadık, unutmayacağız" dedi.