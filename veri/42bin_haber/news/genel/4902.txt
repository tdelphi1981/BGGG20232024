Facebookta bir sevişme talebiniz var
Siz de Facebookta hoşlandığınız kişiye, sırf karşılık alamayacağınız korkusuyla açılamayanlardan mısınız? Bangwithfriends, size yardımcı olabilir.
Karşınızdaki kişi de sizinle benzer hislere sahipse sizin niyetinizi bildiren bir uygulamayla karşı karşıyayız. Geçtiğimiz hafta hizmete giren Bangwithfriends adlı uygulama çoğu insan için mucizevi bir işi yapıyor. Sistemin işleyişi çok basit: Facebook arkadaşlarınız arasında sizin için özel anlam taşıyanları, birlikte olmak istediklerinizi seçiyorsunuz. Seçiminizi rahatça yapabilirsiniz, zira seçtiğiniz insanın bundan haberi olmayacak. Ta ki o da sizi seçene kadar. İşte o noktada ikinize birden bir otomatik e-posta gidiyor. Yani Bangwithfriends uygulaması insanları birbirinden haberdar ediyor.  
PEKİ, GÜVENLİ Mİ? 
Böylesine hassas bir konuda teknoloji kullanmak bazı gizlilik endişelerini de beraberinde getiriyor. Bangwithfriends.comun yaratıcıları ve sahipleriyle ilgili herhangi bir bilgi yok. Site sahiplerinin kendilerini özellikle gizlemeleri de şüphe uyandırıyor. The Daily Beast yazarı Anna Klassen, kadın olduğunu söyleyen bir site yöneticisiyle konuştu. Jane Doe lakaplı bu kişinin sözleri sitenin amacını da ortaya koyuyor: İlgilendiğiniz güzel bir kadın ya da yakışıklı bir adam varsa, onun da aynı duygulara sahip olması ihtimalini göz ardı etmeyin. Biz sadece insanlara gerçeği bilmeleri için bir olanak sunuyoruz. 
KULLANMASI KOLAY,İPTAL ETMESİ ZOR 
Bangwithfriendsı kullanmak gayet kolay. Siteye girdikten sonra Facebook hesabınızla bağlantı kurması için ilgili kutuyu tıklıyorsunuz. Açılan sayfada Facebook arkadaş listenizdeki tüm karşı cinse sahip kişiler sıralanıyor. Size kalan hoşlandığınız kişileri tek tek seçmek. Sitede henüz birtakım eksiklikler olduğu aşikâr. Örneğin işaretlediğiniz bir kişiyi kaldıramıyorsunuz. Seçtiğiniz kişiyi kaldıramasanız da bu uygulamayı tamamen silmek mümkün. Yapmanız gereken şey Facebookta uygulamaların bölümüne girip kaldırmak. 
İLK DÖRT GÜNDE 20 BİN KULLANICI  
Site yöneticisinin verdiği bilgiye göre, bu uygulamayı ilk dört günde 20 bin kişi kullandı. Çoğunluğu 18-34 yaş aralığında. 20 bin kişi arasından bin kişinin eşleştiğini ifade eden Jane Doe, İnsanların ancak sarhoş olduğunda açık ettiği duygularını, ayık kafayla ve kendilerini ateşe atmadan yapmalarını sağlıyoruz. 
Facebook arkadaş listenizde hoşlandığınız kişileri büyük bir samimiyetle tek tek işaretlediniz ve beklemeye koyuldunuz. Peki ya bu uygulama bir şekilde ele geçirilir ve kimin kimi eklediği açığa çıkarılırsa? Uygulama her ne kadar sizin seçimlerinizi gizli tutma konusunda sözler verse de internette babamıza bile güvenmememiz gerektiğini pek çok acı deneyimle öğrenmiş bir nesiliz.