Barzani, oğlunu da Kerküke gönderdi
Bağdat yönetimi ile Kuzey Irak Bölgesel Kürt Yönetimi arasında, hükümetin Kerküke yerleştirmek istediği Dicle Operasyon Birliği ile ilgili çıkan kriz nedeniyle Kürdistan Bölgesel Yönetimi Başkanı Mesud Barzani, oğlunu Kerküke gönderdi.
Barzaninin başkanı olduğu Irak Kürdistan Demokrat Partisinin (IKDP) resmi yayın organı olan Kürdistan TVde yer alan habere göre, Mesud Barzaninin oğlu Mansur Barzaninin başında olduğu ve bölgesel yönetimin özel kuvvetleri olarak bilinen Devrim Ordusunun dün Kerküke hareket ettiği belirtildi. Özel kuvvetlerin Kerküke gidişi sırasında bölge halkı tarafından coşkuyla uğurlandığı belirtildi. Barzani, daha önce de kardeşi Sihat Barzaninin başında olduğu Piştiwani isimli Peşmerge birliğini tank ve toplarla Kerkük yakınlarına göndermişti. Uzun aradan sonra Süleymaniyeden Bağdata dönen Irak Devlet Başkanı Celal Talabaninin sorunun diplomatik yollarla ve Irak Anayasasına bağlı kalınması koşuluyla çözülmesi için girişimlere başladığı belirtildi. Kürtlerin sorunun çözümü için daha önce sunduğu öneriler Irak Başbakanı Nuri El Maliki tarafından kabul edilmeyince görüşmeler kesilmişti. Irak Meclis Başkanı Usame Nuceyfinin de dün Barzani ile görüştüğü bildirildi. Görüşmede Erbil ile Bağdat arasındaki gerilimin ele alındığı belirtildi. Bu arada AA, Kerkük polisinin, Irak ordusuna bağlı sivil kıyafetli 60 kişiyi gözaltına aldığını duyurdu.