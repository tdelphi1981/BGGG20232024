Değişen ekonomik algı Arap mankenleri podyuma taşıdı
ARAP mankenler moda endüstrisinde giderek büyüyen bir yer ediniyor.
 BBC'nin haberine göre Faslı bir manken olan Hind Sahli, son birkaç yıldır mankenlik yapıyor ve Marc Jacobs, Kenzo ve Vera Wang gibi isimlerle çalıştı. Sahli başarısını birkaç şeye bağlıyor, 'Modada yeni şeylere sahip olmayı seviyorlar. Yeni olan her şey iyi' diyor ve ekliyor: 'Tasarımcılar hepimizin aynı olmamasını seviyor'
 LANCOME'LA SÖZLEŞME 
 MODA dünyasında öne çıkan tek Arap manken Hind Sahli değil. Tunuslu Hana bin Abdülselam da başarıyı yakalayanlardan. Abdülselam kozmetik devi Lancome'la sözleşme imzaladı. Arap dünyasındaki gençler gelişen bir pazar ve tasarımcılar, ünlü markalar bu pazara girmek istiyor. Bunu yapmanın bir yolu da Arap mankenler kullanmak.