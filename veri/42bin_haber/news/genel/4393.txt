Domainde yatırım fırsatı
Avrupada giderek büyüyen domain piyasası Türkiyede de hareketlenmeye başladı. Birçok kişi gelişen internet pazarıyla birlikte domain yatırımcısı oluyor. 10-100 TL arası fiyatlarla domain alan yatırımcılar portföyleri için teklif bekliyor.
İNTERNET dünyasının hızlı gelişimi bu alanda yeni girişimciliklere de yol açıyor. İlk yıllarda yalnızca profesyonel kişiler ve şirketler tarafından yatırım aracı olarak satın alınan domainlere (alan adı) bugün birçok kişi sahip. Domain yatırımcıları, insanların ve şirketlerin ilginisi çekebilecek birçok alan adını önceden alarak kendi isimlerine kaydediyorlar ve daha sonra bu alanlanlar için teklif gelmesini bekliyorlar.  Türkiyede faaliyete geçen .tc alan uzantılı domaine sahip olan TCNET İnternet Genel Müdürü Ertan Ulutaş, Domain gittikçe değerlenen piyasa. Yatırım aracı olarak kullanılıyor. Artık bir proje yapmadan evvel iyi bir alan adı almanız gerekiyor dedi.    
YATIRIMCI BİLİNÇLİ OLMALI  
Özellikle Avrupaya göre henüz çok daha az sayıda domaine sahip olan Türkiyede, 36 milyon internet kullanıcısı varken 321 bin .tr  uzantılı alan adı bulunuyor. Almanyada ise bu rakam, 67 milyon internet kullanıcısı ve 15,2 milyon .de uzantılı alan adı olarak yer alıyor. Ulutaş, .tc uzantısı ile ilk etapta şirketlere daha sonra bireysel kullanıcılara satış yaptıklarını anlatarak, Bireysel kullanıcılara 83 TLden satış yaptık ve gerçek çok büyük ilgi gördü. İkici el piyasasının başladığını görüyoruz. Bir kaç bin marka ilk etapta kendi alan adlarını aldılar. Artık bir projeye yatırım yapmadan önce iyi bir alan adı da almanız gerekiyor. Çok farklı bir piyasa değeri 13 milyon doları bulan alan adları var bazıları bunun önüne bir harf koyup yeni bir isim almaya çalışıyor. Kişilerin yatırım yaparken çok bilinçli hareket etmelerini öneriyoruz. Domainler gittikçe değerleniyor dedi.  
Ulutaş, bazı şirketlerin yanlış seçimler de yaptığını belirterek, Şirketin tam ünvanını alıp kısaltmasını almayan firmalar var. Kısa ve akılda kalan her zaman daha değerli olur. Şirketlerin ve yatırım yapmak isteyen kişilerin işin püf noktalarına dikkat etmelerini öneriyor. İsmini veremeyeceğimiz çok yaratıcı domain alanların da sayısı oldukça fazla. Bu yatırımcılar şimdi kendilerine gelecek teklifleri bekleyecekler diye konuştu.   
Yeni teknik geliştirdi 
TÜRKİYEde .tc uzantısıyla yeni bir teknik getirdiklerini anlatan Ulutaş, şunları söyledi: Türkiyenin alan adı piyasasının ve buna bağlı internet piyasasının, daha iyi yerlerde olamasının gerektiğini düşünerek, 2006 senesinde 3 uzantının .tc, .gd, .vg üst kayıt otoritesi olan, ingiliz şirketi AdamsNames Ltd. ile pazarlığa başlayıp bu yıl nihayet şirketin tamamını aldık. Türkiyede bulunmayan, EPP 1.0 standartında alan adı yöneten bir teknik getirmiş olduk. Nokta tc alan adları ikinci seviye alan adlarıdır, isminiz ve .tc arasında baska bir uzantıya gerek yok. .tc alan adının yönetimi bizim elimizdedir. Başka değimle, biz nic.tcyiz. 
 
  

 