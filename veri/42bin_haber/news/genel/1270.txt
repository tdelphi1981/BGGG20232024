Onun kadar güzel gülen aktör çok az
BU yıl üçüncüsü düzenlenen Malatya Uluslararası Film Festivali başladı...
 Malatya Kongre ve Kültür Merkezi Kemal Sunal Salonu'nda yapılan açılışa 'Yaşam Boyu Onur Ödülü' alan Türker İnanoğlu, 'Onur Ödülü' alan Kadir İnanır ve Türkan Şoray'ın yanı sıra Halit Akçatepe ve 'Hababam Sınıfı' serisinin unutulmaz oyuncuları katıldı. Türkan Şoray, 'Emeklerimin karşılığını aldığımı düşünüyorum. Bütün kalbimle herkese teşekkür ediyorum' dedi. Şoray, konuşmasında Kadir İnanır ile oynamış olmaktan da büyük onur duyduğunu belirterek şöyle konuştu: Bu kadar güzel gülen bir erkek aktör çok azdır. Onu burada görmek büyük mutluluk...