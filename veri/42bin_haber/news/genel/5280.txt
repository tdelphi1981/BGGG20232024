İstanbul Boğazı'nda deniz kazası
Kabataş'ta deniz otobüsü ile tanker çarpıştı.Kaza saat 19.10 sıralarında İstanbul Boğazı Kız Kulesi açıklarında meydana geldi.
 19.00 Bostancı-Kabataş seferini yapan ve içinde 33 yolcusu bulunan Yeditepe 1 isimli deniz otobüsüne ticari yük gemisi arkadan çarptı. İlk belirlemelere göre kazada 1'i İDO personeli toplam 9 kişi yaralandı. Deniz otobüsü kendi imkanıyla Kabataş İskelesi'ne geldi. Yaralılar iskeleye gelen ambulanslarla çevredeki hastanelere kaldırıldı. 
 
 İDO'dan kaza açıklaması
 Bugün saat 19:00’da, 33 yolcusuyla Bostancı-Kabataş seferini yapmakta olan Yeditepe 1 adlı deniz otobüsümüze Kız Kulesi açıklarında bir ticari koster sancak kıç tarafından çarpmıştır.
 Çarpma dolayısıyla hasar gören gemimiz kendi imkanlarıyla Kabataş İskelesi’ne yanaşmıştır. Bir personelimiz ve dört yolcumuz yaralanmış olup, yolcular Kabataş terminalinden tahliye edilmektedir. 
  
 OLAY YERİNDEN İLK GÖRÜNTÜLER...
 
  