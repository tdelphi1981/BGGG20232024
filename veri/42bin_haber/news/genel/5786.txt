Apple hacklendi
Dev firmaların yakalarını rahat bırakmayan hackerlar bu kez de hiç beklenmedik bir hedef seçti. Teknoloji devi Apple hacklendi.Özellikle son aylarda saldırılarını artıran hacker'lar son olarak Fast Food zinciri Burger King'in Twitter hesabını hacklemiş ve saldırı Anonymous isimli hacker grubu üstlenmişti. Ardından dünyanın önde gelen araç markalarından Jeep'in resmi Twitter hesabı benzer bir saldırıyla hacklenirken, Facebook da cuma günü hacklendiğini duyurmuştu.
  Son olarak da Apple yaptığı açıklamada Çin kaynaklı bir grup hackerın saldırısına uğradığını duyurdu. Saldırı sonrası Apple az sayıda Mac sisteminde bulunan bir Java açığını kullanan zararlı yazılım tespit ettiğini ve herhangi bir veri çalınmasının söz konusu olmadığını belirtti. 
  Saldırı sonrası Apple, Java üzerinden gelebilecek saldırılara karşılık Java zararlı yazılımını ortadan kaldıran güncelleştirmeyi gün içinde yayınlayacağını kaydetti. Bu şekilde Apple, bir sonraki saldırı için önlemini almış olacak.   