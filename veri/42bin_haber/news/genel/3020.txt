Naomi Campbell Saldırıya Uğradı!
Paris’te bir sokakta saldırıya ve soyguna maruz kalan Naomi Campbell’ın saldırıdan dolayı bacağında da bir zedelenme meydana geldi
 NY Post’un haberine göre süper model Naomi Campbell Paris’te bir taksi çevirmeye çalıştığı sırada saldırıya uğradı.
 Saldırganların Campbell’ı yere devirerek soydukları belirtildi.
 Olay sırasında bacağındaki bir bağ dokusunun yırtıldığı belirtilen Campbell’ın olayı Fransız polisine rapor ettiği kaydedildi.
 Campbell’ın saldırıya uğramadan önce izlenmiş olabileceğini düşündüğünü belirten Campbell’a yakın kaynaklar, olay anında süper modelin acımasızca yere itildiğini ve Campbell’ın olaydan dolayı çok sarsıldığını söylediler.
 Campbell’ın üzerinde pahalı mücevherler olabileceğini düşünerek modeli hedef aldıklarına inanılan saldırganların Campbell’dan ne çaldıklarına dair ise bir bilgi bulunmuyor.
 Campbell’ın milyarder erkek arkadaşı Vladimir Doronin’in olay sonrası derhal kız arkadaşını özel jeti ile Colorado, Vail’de bulunan dünyadaki en iyi ortopedistler arasında gösterilen J. Richard Steadman’a götürdüğü kaydedildi.
 J. Richard Steadman’ın aralarında Alex Rodriguez’in de bulunduğu çok sayıda sporcunun da doktoru olduğu belirtiliyor.
 42 yaşındaki Campbell’ın yaklaşık bir ay önce gerçekleştiği belirtilen olay sonrası etrafta dolaşmak için tekerlekli sandalye ve koltuk değneklerinden yardım aldığı kaydedildi.
 Kaynaklardan biri Campbell’ın saldırganların peşinde olan Fransız polisinin talebi üzerine olayı kamuoyu ile paylaşmadığını aktardı.
 Ayrıca Doronin’in Campbell’ın çevresindeki güvenliği de önlem olarak arttırdığı belirtildi.
 Yorum talebi ile aranan Campbell’ın “üzgünüm, basınla konuşmuyorum, ama iyiyim,” ifadesini kullandığı belirtildi.