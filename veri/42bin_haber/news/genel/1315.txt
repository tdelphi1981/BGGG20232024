Televizyon üretimini durduran Hitachi toparlandı
Japon elektronik devi Hitachi, hayata televizyonsuz da devam edebileceğini kanıtladı. 56 yıl önce başladığı televizyon üretim faaliyetini kademde kademe azaltarak 2012de tamamen bitiren şirketin Tokyo borsasındaki değeri son üç yılda yüzde 17 yükselerek 24 milyar dolara yükseldi.
Şirketin yönetim kurulu başkanı Hiroaki Nakanishi, LCD ekran üretim birimi ve sabit disk üretimini de durdurarak yıllık 5.7 milyar dolar tasarruf etmeyi planlıyor. Hitachi faaliyet karının ise 2012de yüzde 16 yükselerek 6 milyar dolara gelmesi bekleniyor.      
Güney Koreli firmaların her geçen gün pazar paylarını arttırdığı elektronik sektöründe, Japon firmasının kararı analistler tarafından da destekleniyor. 102 yıllık şirketin farklı sektörlerdeki başarılarının da televizyon birimini kapatma kararı almasını kolaylaştırdığı belirtiliyor. Hitachinin Hindistanda ortak olduğu termik santral, Avrupa için yaptığı hızlı tren üretimi ve Çindeki otomotiv yan sanayinden kar ettiği belirtiliyor. Japon devi aynı zamanda inşaat malzemeleri ve beyaz eşya üretimi de yapıyor.  
Ancak rakipleri Hitachi kadar şanslı değil. Televizyon üretimine halen devam eden Panasonic, Sony ve Sharp gibi diğer Japon elektronik devleri oldukça zor bir dönemden geçiyor. Öyle ki bu şirketlerinin her birinin değeri 2010 yılı Nisan ayından beri yaklaşık yüzde 75 değer kaybetti.      
BCNde analist olan  Ichiro Michikoshi Panasonic veya Sharpın zarar eden televizyon birimi kapatmasının çok kolay olmayacağını ancak Hitachiyi örnek alarak gelecekte ne yapacaklarına hızlıca karar vermeleri gerektiğini belirtti. 