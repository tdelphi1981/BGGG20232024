"En kolay yol taksiciyi gasp etmek"
BURSAda taksici 41 yaşındaki Nail Azayı aracına müşteri olarak bindikten sonra bıçakla etkisiz hale getirip 200 TLsini gasp ettikleri iddiasıyla 22 yaşındaki Ünal Kütük ile 24 yaşındaki Sezer Mansız, polis tarafından 20 işyerinin güvenlik kamerası izlenerek yakaladı. Hırsızlık suçundan kayıtları bulunan iki şüpheli, "İçkimiz bitmişti. Paramız kalmamıştı. En kolay yol taksiciyi gasp etmek diye düşündük. Öyle de yaptık" dedi.
Olay, Merkez Osmangazi İlçesinde geçen 20 Ocak gecesi meydana geldi. Nail Azay yönetimindeki 16 T 0134 plakalı taksiye binen 2 kişi bıçak ile etkisiz hale getirdikleri Azayın cebindeki 200 TLyi aldıktan sonra kaçtı. Şikayet üzerine araştırma başlatan Bursa polisi aldığı parmak izleri ve 20 işyerinin güvenlik kamerasını inceliyip şüphelilerin Hırsızlık suçundan kayıtları bulunan Ünal Kütük ile Sezer Mansız olduğunu tespit etti. Polis kimliklerini tespit ettiği taksi sürücüsünün yanında oturan Ünal Kütükü çalıştığı tamirhanede, arka koltukta oturan ve sürücünün boğazına bıçak dayayan Sezer Mansızı ise evinde yakaladı. Sorgulamalarında suçlarını kabul eden zanlılardan Mansız ifadesinde şöyle dedi:

"Birlikte alkol aldık. Paramız bittiği için devamını getiremedik. Bizde, taksi sürücülerinin gasp edilmesi kolay oluyor diye taksi sürücüsünü kafamıza koyduk. Araca binmeden önce plan yaptık. Birimiz arkada diğerimiz sürücünün yanında oturacaktı. Sürücüyü ise aramızda, Sigara içelim mi? deyince etkisiz hale getirmeye karar verdik. Söylediğimizi de yaptık. İsmini daha sonradan öğrendiğimiz Nail Azayın cebindeki 200 TLyi alıp yarım kalan alemimize devam ettik. Fakat yakalandık."

Sorgulamaları devam eden 2 şüpheli ifadeleri alındıktan sonra Yağma suçundan adliyeye çıkartılacak.