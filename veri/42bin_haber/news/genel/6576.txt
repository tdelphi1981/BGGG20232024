Araştırmacı katil
Gülşah öğretmeni takip edip memleketi Konyada vurarak öldüren eski sevgilisi Hakan Başarın, cinayetten önce internetten alacağı cezayı ve ikinci el silah fiyatlarını araştırdığı belirlendi.
Van Namık Kemal İlkokulu sınıf öğretmeni Gülşah Aktürk (27), uzman çavuşluktan ayrılıp Van Kültür ve Turizm Müdürlüğünde görev yapan Hakan Başar (36) ile yaklaşık 1 yıl arkadaşlık yaptıktan sonra geçen yıl ayrıldı. İddiaya göre Başar, bunun üzerine  yeniden birlikte olmak için Aktürkü tehdit etti. Aktürkün şikâyeti üzerine, Van Aile Mahkemesi tedbir kararı verirken, Gülşah öğretmen, rapor alıp geçen yıl aralık ayında Konyadaki ailesinin yanına geldi. 
PEŞİNDEN KONYAYA 
Gülşah öğretmenin peşini bırakmayan Başar önce Ankaraya geldi. Burada kiraladığı otomobille 6 Aralıkta Konyaya ulaşan Başar, Aktürke mesaj atıp hesabına para yatıracağını söyledi. Aktürk, ATMye giderken Başar ile karşılaştı. Başar, Aktürke birlikte olma teklifinde bulundu. Gülşah öğretmen olumsuz yanıt verince, Başar, tabancayla ateş açtı. Sağ omuzundan yaralanan Aktürk yere yığılırken, Beni kurtarın diye bağırıp yardım istedi. Bunun üzerine Başar ikinci kez tabancasını ateşleyerek Aktürkü başından vurdu. Gülşah öğretmen ambulansta can verirken, kaçan Başar da kısa sürede yakalanıp tutuklandı. 
ikinci el SİLAH FİYATLARI 
Konya 2nci Ağır Ceza Mahkemesinde ağırlaştırılmış ömür boyu hapis istemiyle yargılanacak Başarla ilgili savcılık soruşturmasında, bilgisayarı da incelendi. İncelemede Başarın, cinayet öncesi internetten alacağı hapis cezalarını, yeni ve ikinci el silah fiyatlarını, intihar yöntemlerini, cep telefonu üzerinden kimin nerede olduğunu öğrenme tekniklerini, aşk için ölen insanlar, kadın cinayetleri gibi konuları araştırdığı anlaşıldı.