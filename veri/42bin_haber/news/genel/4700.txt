Karakaş AKP'den teklif aldı mı?
Ercan Karakaş, AK Parti’den teklif aldığını söyledi
   CNN TÜRK'te Gazeteci Enver Aysever'in yönelttiği Aykırı Sorular programına CHP Parti Meclisi Üyesi Ercan Karakaş konuk olurken, daha önce katılacağı belirtilen CHP Milletvekili Birgül Ayman Güler ise fikir değiştirdi.  Güler'in konuk olmama nedeni araştıran Aysever, isim vermeden konuştuğu kişilerin, kendisine, "Sayın Kılıçdaroğlu izin vermedi" şeklinde yanıt verdiğini açıkladı. TAVSİYE OLDUĞUNU DÜŞÜNÜYORUM
 Gazeteci Enver Aysever'in, Birgül Ayman Güler'in programa konuk olmamasının nedenine ilişkin bir sorusuna Ercan Karakaş, "Bir tavsiye olabilir. Denebilir ki parti yıpratılıyor. Ben bir tavsiye olduğunu düşünüyorum" diye yanıt verdi. GAZETECİLERİN SUÇLANMASI
 Siyasetçiler tarafından gündeme ilişkin konularda gazetecilerin belirleyici rol üstlenerek suçlanmasına ilişkin bir soruya Ercan Karakaş şu şekilde yanıt verdi: "Bu gibi konularda ben basının topyekün suçlanmasını doğru bulmuyorum. Ama böyle bir sorun olduğunu görmezden gelirsek, Türkiye'de çoğulcu özgürlükçü demokrasi kurmamız zor. Basın özgürlüğü sadece basınla ilgili bir şey değil. Bizim haber alma özgürlüğümüzle de ilgili bir şey. Basınla ilişkilerimizi sürdürmemiz lazım. Ülkemizdeki demokrasi düzeyinin düşüklüğü ile ilgili bir mesele. Basınla her şeyi konuşmalıyız. Basın da, basın ahlak ilkelerine uygun olarak bu konuşmaları yansıtmalı." CHP BÖLÜNDÜ MÜ?
 Ercan Karakaş, "Cumhuriyet Halk Partisi, yeni ve eski CHP diye ikiye ayrıldı mı? yönündeki bir soruyu, "Ben tam öyle olduğunu düşünmüyorum, doğru bulmuyorum. Cumhuriyet Halk Partisi, 90 yıllık bir parti. 10 yılını ayrı ayrı incelerseniz, daima bir değişim vardır. Zaten bu değişim olmazsa, parti yaşayamaz. Bu değişim zorunludur. Evet Sayın Genel Başkan göreve geldiğinde, bir yenilenme vaadinde bulundu. Zaten yenilenme bir süreç, bunun bir sonu yok" diye cevapladı. İFADELER MAKSADI AŞABİLİYOR
 Hüseyin Aygün'ün ve Birgül Ayman Güler'in gündeme ilişkin yaptığı açıklamaların parti tarafından desteklenip desteklenmeyeceğine ilişkin bir soru üzerine Karakaş, "Arkadaşlarımız bu parti çerçevesinin içine yeni girdikleri için, bazen ifadeleri maksadı aşan olabiliyor. Ya da o ifadeler, partinin çizgisinin dışında olabiliyor. Böyle görmek lazım. İnsanları hemen düşman ilan edip, silmeye kalkmak, linç etmek o da yanlış bir şey. Kolay elde edilmiyor. Partiler aynı zamanda siyasetin bir okuludur" dedi. KÜRT SORUNU VAR
 "Birgül Hoca kürt sorunu yoktur dedi. Kürt sorunu var mı, yok mu?" şeklindeki bir soruyu Karakaş, şöyle yanıtladı: "Biz bir Kürt sorunu olduğunu, bu sorunun çok boyutlu olduğunu, bunun katiyen bir güvenlik meselesi boyutuna indirilemeyeceğini, bir kültür, kimlik...boyutu olduğunu hep yazdık, söyledik. Kürt sorunu var. Kürt sorunu nedir? Türkiye'de yaşayan Kürt yurttaşlarımızın, belli hak ve özgürlükleri var. Bu hak ve özgürlükler yerine gelmemiş 10'larca yıldır. Yok farz edilmişler. Asimile edilmeye çalışılmışlar" AK PARTİ'DEN KATILIM TEKLİFİ
 Tarih boyunca siyasetçilerin farklı partilerden, partiye katılması yönünde teklif aldığını veya siyasetçilerin, farklı partilere partiye katılmak yönünde teklif verdiğini ifade eden Karakaş, program yapımcısı Aysever'in "Ak Parti'den de teklif aldınız mı?" şeklindeki sorusu üzerine, "Evet aldım" diye konuştu.