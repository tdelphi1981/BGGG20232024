Maymun bilmecesi
İranın resmi haber ajansı Fars, içinde maymun bulunan bir araştırma kapsülünün geçen pazartesi başarıyla uzaya gönderildiğini, maymunun sağ salim Dünyaya döndüğünü açıklamıştı.
Astronot maymun neredeyse kahraman ilan edilmişti. İngiliz The Times gazetesinin dünkü haberine göre ise İran resmi medyasında birden çok astronot maymun fotoğrafı yer aldığı için bir sahtekarlık söz konusu. Gazeteye göre, iki olası açıklama var: Birincisi, maymun uçuş sırasında öldü ve İranlı yetkililer bunu sakladı. İkinci ihtimal, uçuş hiç gerçekleşmedi. Kapsülün uzaya fırlatılışının ve dönüşünün canlı yayınlanmaması bu şüpheleri artırıyor. ABD Dışişleri Bakanlığı sözcüsü Victoria Nuland da şüphelerini belirterek Zavallı küçük maymunun uzaya gitmeye hazırlandığı fotoğrafları gördüm. Ama ne maymunu, ne fırlatmayı, ne de maymun fırlatıldığını doğrulayabilirim demişti. 
Ben uzayda kayboldu! 
Uzaya fırlatılmadan önce uçuşa hazırlanan maymunun sağ gözünün üstünde çok belirgin kırmızı bir ben var. Uzaydan dönen maymunun ise beni yok ve ilk maymuna hiç de benzemiyor.