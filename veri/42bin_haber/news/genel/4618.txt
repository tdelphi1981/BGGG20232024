Gazeteciler için en büyük hapishane
Sınır Tanımayan Gazeteciler örgütünün basın özgürlüğü raporunda Türkiye, bu yıl 6 sıra gerileyerek 179 ülke arasından 154üncü oldu. 2005ten beri bu alanda gerileyen Türkiye, Gazeteciler için dünyanın en büyük hapishanesi diye nitelendi.
MERKEZİ Fransanın başkenti Pariste bulunan uluslararası sivil toplum kuruluşu Sınır Tanımayan Gazetecilerin (RSF) 2012 basın özgürlüğü raporuna göre Afganistan, Irak, Uganda, Kongo, Myanmar, Brunei gibi ülkelerde basın Türkiyedekine kıyasla daha özgür. Türkiyenin altında, listenin dibinde ise Eritre, Kuzey Kore, Türkmenistan ve Suriye bulunuyor. Zirvede geçen yıl olduğu gibi Finlandiya var. 
RSF, Yakışıksız bölgesel modeller başlığı altında sunduğu Türkiye tespitlerinde, Türkiye hedeflediği bölgesel model rolüne yakışmayan bir konumda kök saldı dedi. Raporda şu ifadeler yer aldı: 
DEVLETİN TERÖR PARANOYASI 
Terörle mücadele adına, Türkiye demokrasisi bugün gazeteciler için dünyanın en büyük hapishanesi haline geldi. Her eleştiriyi çeşitli yasadışı örgütlerin komplosu olarak değerlendiren devletin güvenlikçi paranoyası, Kürt Sorununun tekrar tırmanışa geçtiği son bir yıl içerisinde yeniden belirginleşti. Acaba, Terörle Mücadele Kanunu konusunda çok defa vaadedilen fakat ertelenen reformlar, yetkililerle PKK arasındaki müzakerelerin yeniden başlaması, gerçek bir yaklaşım değişikliği doğurabilecek mi? 
İranda gazetecilere ajanlık suçlaması 
İnsan Hakları İzleme Örgütü, İran hükümetinin 14 Hazirandaki cumhurbaşkanlığı seçimlerinden önce gazeteci ve blog yazarlarını susturmak için gözaltı dalgası başlattığını savundu. İran Kültür Bakanı Muhammed Hüseyni ise Onlar gazetecilik faaliyetleri nedeniyle tutuklanmadı. Yabancı istihbarat servisleri ve yayın organlarıyla işbirliği yapmakla suçlanıyorlar dedi.