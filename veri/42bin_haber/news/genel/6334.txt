Savcının yurtdışı çıkış yasağına ret
28 Şubat soruşturması kapsamında şüpheli sıfatıyla ifadesi alınan ve savcılık sorgusunun ardından serbest bırakılan, 1. Ordu Komutanı Orgeneral Yalçın Ataman hakkında savcı, Darbeye teşebbüs ettiği gerekçesiyle yurtdışı çıkış yasağı konulmasını talep etti. Ancak nöbetçi mahkeme bu talebi reddetti.
Ankara Cumhuriyet Başsavcılığının yürüttüğü soruşturmada Ataman, 3 Mart Pazar günü Ankara Adliyesinde şüpheli sıfatıyla ifade verdi. Ataman, savcılık sorgusunun ardından tutuksuz yargılanmak üzere serbest bırakıldı. Savcı Mustafa Bilgili, Orgeneral Ataman hakkında nöbetçi hakimliğe başvurarak, İkametgâhı belli, tutuklamaya gerek yok. Ancak, yurtdışına kaçabilir gerekçesiyle yurtdışı çıkış yasağı konulması talebinde bulundu. Nöbetçi mahkeme talebi reddetti. Savcı Bilgili, CMK 267. maddesi hükümleri kapsamında itiraz hakkını kullandı. Savcı Bilgili, Özgürlük Hakimliğine Orgeneral Ataman hakkında yaptığı itiraz başvurusunda suçlamaları ve gerekçesini şöyle dile getirdi: Türkiye Cumhuriyeti hükümetini cebren devirmek, hükümetin görevlerini kısmen ve tamamen engelemek, engellemeye teşübbüs etmek, darbeye teşebbüs etmek şuçlarından şüpheli Yalçın Ataman hakkında; bahse konu nedenlerle, suçun vasıf ve mahiyeti gereği, her ne kadar şüphelinin adresi sabit ise de kaçma ihtimali olacağından, CMK 109-3a maddesi kapsamında yurtdışına çıkmaması yönünde, adli kontrol tedbirinin uygulanması talep olunur. 
BELGELERİ BASINDA GÖRDÜM   
Batı Çalışma Gurubunun (BÇG) 7 Nisan 1997de düzenlenen İrticai Faaliyetler konulu toplantıya katıldığı iddiasıyla Atamanın ifadesine başvurulduğu öğrenildi. Savcı Bilgili, Atamana, BÇGye ilişkin belgeler gösterdi. Ataman belgelerle ilgili bilgisinin olmadığını ve bunları soruşturma aşamasında basında gördüğünü söyledi. 28 Şubat döneminde Genelkurmay Muhabere ve Bilgi Sistemleri Destek Komutanı olan Ataman, suçlamaları reddetti. Atamana yöneltilen sorular arasında, Batı Üst Kurulu nedir?, MGK Genel Sekreterliği koordinatörlüğünde teşkil edilen Uluslararası Kamuoyu Oluşturma Grubu nedir? Kimler tarafından oluşturulmuştur? BÇG faaliyetleri kapsamında oluşturulan özel ve alternatif bir istihbarat ağından akan bilgiler ne şekilde değerlendirilmiştir? Analiz ve değerlendirmeler neticesinde kimlere yönelik ve ne tür faaliyetler icra edilmiştir? soruları yöneltildi. Ataman, soruların tamamına Bilgim yok yanıtını verdi.  
1. Ordu Komutanı 28 Şubat şüphelisi 
1inci Ordu Komutanı Orgeneral Yalçın Ataman, geçen yıl nisan ayında Çanakkalenin Gelibolu ilçesinde 2nci Kolordu Komutanlığı İstihkam Alayında sancak devir teslim törenine katılmıştı. Ataman tören kıtasını Cumhurbaşkanı Abdullah Gül, Genelkurmay Başkanı Orgeneral Necdet Özel ve Kara Kuvvetleri Komutanı Orgeneral Hayri Kıvrıkoğlu ile selamlamıştı.