Fenerbahçe'ye Bogdanovic'den kötü haber
Beko Basketbol Ligi'nde TOFAŞ'a 81-73 yenilen Fenerbahçe Ülker'de Hırvat oyuncu Bojan Bogdanovic'in sakatlığı nedeniyle yaklaşık 10 gün oynayamayacağı bildirildi.Fenerbahçe Ülker Şube Direktörü Nedim Karakaş, yaptığı açıklamada, TOFAŞ mücadelesinde sakatlanan ve bugün MR'ı çekilen Hırvat basketbolcunun aşil tendonunda ödem oluştuğunu kaydetti.
Karakaş, tedavisine hemen başlanılan Bogdanovic'in 10 gün oynamayacağını belirtti. Hırvat oyuncu, Fenerbahçe Ülker'in THY Avrupa Ligi'nde 14 Mart Perşembe günü Caja Laboral ve Beko Basketbol Ligi'nde hafta sonunda Türk Telekom ile yapacağı maçlarda forma giyemeyecek.