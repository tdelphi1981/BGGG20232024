'Ölünecekse biz öleceğiz'
BDP Eşbaşkanı Selahattin Demirtaş, Halkların Demokratik Kongresi (HDK) 2'nci Genel Kurulu'nda yaptığı konuşmada açlık grevleri bitene kadar Meclis'teki komisyon çalışmalarını askıya aldıklarını söyledi.
 HELİN ALP / ANKARA
 Demirtaş, 'Ölünecekse biz öleceğiz, sizin kadar kararlıyız, sizin kadar ısrarcı olacağız' diye konuştu. Açlık grevinin başladığı günden bu yana defalarca hükümetle görüşme yaptıklarına dikkat çeken Demirtaş, 'Açlık grevindeki arkadaşlarımızın talepleri elbette bizim taleplerimizdir. İçeride adım adım gerçekleşecek bir ölümün bile faturası ağır olacaktır. Bunu durdurmaya çalışıyoruz. Çok çabaladık. Ama şimdi öyle bir noktadayız ki, arkadaşlarımızın hayatı Başbakan'ın programına bağlı. İmza bekler de canlar bekler mi?'
 SEÇİMDE 'HDP' OLACAK
 BDP Mersin Milletvekili Ertuğrul Kürkçü, önümüzdeki seçimlere BDP dahil tüm HDK bileşenlerinin HDP çatısı altında gireceklerini ilan etti. Kürkçü, 'Kendi bayrağı ve kimliğiyle yerel seçimlere HDP adı altında devam edilecek. 2014 yerel seçimlerine kadar bize rahat yok' dedi.