'Süper Yetkili Komisyon' kavgası
'Süper Yetkili Komisyon' kavgası
   EBRU TOKTAR ÇEKİÇ / ANKARA  
 Terörizmin Finansmanının Önlenmesiî yasa tasarısı, TBMM Genel Kurulu'na gelmeden kriz çıkardı. Muhalefetin toplu itirazına konu olan tasarı, "Mal Varlığının Dondurulmasını Değerlendirme Komisyonu" adıyla çok yetkili özel bir komisyon kurularak, terörizme finansman sağladığı iddia edilen kişi ve kurumların mal varlıklarına el koyma ve dondurma kararı alacak. 
 GEÇEN hafta TBMM Adalet Komisyonu'nda kabul edilen tasarıya muhalefet eden CHP, MHP ve BDP'li üyeler şerhlerini hazırlayarak komisyona gönderdi. 
 
 ÖZEL YETKİ İTİRAZI 
  CHP, gelecek hafta Genel Kurul'da görüşülmesi planlanan tasarıyla ilgili hazırladığı kapsamlı muhalefet şerhinde, "Özel yetkili mahkemelerden sonra özel yetkili komisyon getiriliyorî itirazında bulundu. Komisyonun, MASAK'dan daha geniş yetkilere sahip olacağına dikkat çeken Ana Muhalefet partisi, muhalefet şerhinde ìHükümetin elindeki bu komisyon, istenen herkesin mal varlığına 'terörist faaliyet' denerek el koyma sonucu getirecek. Yeni bir mali vesayet yaratılacakî uyarısı yaptı.
  
 Muhalif belediyeler tehdit altında kalır 
  KOMİSYONUN CHP'li üyeleri düzenlemedeki 'Kamu nüfuzu' ifadesine de şöyle itiraz etti: "Bunun, CHP'li, BDP'li ve MHP'li muhalif belediyeler için getirilmiş bir madde olduğu düşünülmektedir. Ayrıca, bugün 'hükümeti zayıflatmaya çalışma'nın, terörist faaliyet olarak nitelendirildiği dikkate alınırsa;  terörist faaliyet suçlaması ile CHP'li, BDP'li ya da bir MHP'li başkanı olan bir belediyenin, sosyal yardım alanında faaliyet gösteren  kuruluşuna yaptığı bir bağışın; bütün malının, mülkünün dondurulmasına sebep olabilme tehlikesi vardır."  
 MAHKEME KARAR VERSİN 
  MHP'Lİ Murat Başesgioğlu da itirazında "Mal varlığına el koyma, mal varlığını dondurma kararı, idari bir komisyon kararı ile değil, yargı kararı ile olmalıdır" dedi.   
 10 bin kişiye hapis yolu 
 BDP Milletvekili Murat Bozlak da tasarıya benzer gerekçelerle muhalefet şerhi düştü. Tasarının yasalaşması durumunda kurulacak komisyonun MASAK'tan daha yetkili olacağını ifade eden Bozlak şöyle devam etti: Bu anlamda, hükümet, korumak istediği şirketlerin önünü açma, bitirmek istediği şirketlerin ölüm fermanını yazma, ìnüfuz kullandıî diye dilediği belediyelerin hesabına el koyma yetkisi ve keyfiyetine sahip hale gelecektir.  10 bin Kürt siyasetçisinden sonra 10 bin Kürt iş adamına da mahkeme ve cezaevi yolunu açacaktır.  