Erken başladı
Tolunay Kafkas önümüzdeki sezon yapılacak transferler için şimdiden kollarını sıvadı...
Bordo mavili teknik adam, genç ve çok koşan bir takım hedefliyor. Bu nedenle kendisinin hazırladığı ve gelecek vadeden isimlerin listesini Başkan Şenere sundu. 
TRABZONSPOR Teknik Direktörü Tolunay Kafkas, gelecek sezonun çalışmalarına başladı. Ara transferin bitmesine günler kalan takımın başına getirilen genç teknik adam, ilk icraat olarak gurbetçi oyuncular Uğur Dündar ve Alim Öztürkün kadroya katılmasını sağladı. Kulüpteki futbolcu izleme birimini de kapattıran Kafkas, genç ve yetenekli oyuncu portföyünün geniş olduğunu söyleyerek transferin bu yönde yapılacağı görüntüsünü ortaya çıkardı. F.Bahçe maçından önce Trabzona gelen Başkan Sadri Şenerle yeni sezonun transfer politikası üzerine konuşan Kafkas listesini verdi.  
BÜYÜK PARA HARCANMAYACAK 
BORDO mavili çalıştırıcının oluşturmayı planladığı, sahanın her yerinde pres yapan, koşan ve tekniği yüksek oyunculardan kurulu takımın temellerini böylece atmaya başlayacağı bildirildi. Bu transfer politikasıyla hem büyük paralar harcamadan yetenekli bir kadro kurmayı, hem de uzun yıllar bordo mavili takıma hizmet edecek futbolcuları bir araya getirmeyi hedefleyen Tolunay Kafkasın planı, Başkan Şener tarafından da kabul gördü. 
İlk peşinde 
TOLUNAY Kafkas ile ligdeki 4üncü maçına çıkacak olan bordo mavililer, yeni teknik direktörü ile Mersinde ilk deplasman galibiyetini arayacak. En son 3 Aralıkta G.Birliği maçını 4-0lık skorla kazanan Trabzonspor, Mersin İdmanyurdunu mağlup etmesi halinde ligde 81 gün sonra dış sahada galip gelmiş olacak. 
 