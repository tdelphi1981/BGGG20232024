Bilişim uzmanı, ajan oluyor!
'Kanıt' dizisinin bilişim uzmanı Emre Özmen, Mart ayında yeni bir sinema projesi için kamera karşısına geçmeye hazırlanıyor.
 Yönetmen koltuğuna Fikret Sanal'ın oturacağı aynı zamanda hikayesine de el attığı filmde Özmen, farklı bir karakterle izleyiciyi bu kez şaşırtacak. Aksiyon sahnelerinin bolca olacağı filmde oyuncu ajan rolüyle büyük bir sınavdan geçecek. Kültür Bakanlığı destekli, yüksek bütçelerin konuşulduğu yapımın çekim yerleri ise Almanya, İstanbul ve Mersin olacak. Oyuncu arayışının devam ettiği manken Yahya Doğu Demir'in de yer aldığı projede kadın oyuncu olarak 'Yer Gök Aşk' dizisinin Havva'sı Birce Akalay'ın ismi geçiyor.