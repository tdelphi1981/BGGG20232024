Geniş bant ve seste kapasiteye ihtiyaç var
Gelirlerini yüzde 13 oranında artıran Avea, 2012 yılında 3.5 milyar lira gelire ulaştı.
Geçtiğimiz yıl 730 bin yeni müşteri kazanan Aveanın ders niteliğinde işler yaptığını söyleyen Türk Telekom Grubu Üst Yöneticisi (CEO) Hakam Kanafani, Mobil data gelirleri yüzde 79 oranında arttı. Daha fazla ses, geniş bant ve kapasiteye ihtiyaç var. 2012de hem networke hem de kanallara ve kaliteye 750 milyon liradan fazla yatırım yaptık ve bu yatırımlara devam edeceğiz. Çünkü sahip olduğumuz ana varlığın bu olduğunu düşünüyoruz diye konuştu. 
BÜYÜK ROL ÜSTLENDİ 
Türk Telekom Grubu olarak 2012 yılında yüzde 6.4 büyüdüklerini hatırlatan Hakam Kanafani, Aveanın TTNET ile beraber grup büyümesine büyük katkısı olduğunu belirterek konuşmasını şöyle sürdürdü: Son 2 yılda Avea gerçekten büyümede çok önemli bir rol üstlendi. Biz burada kullanıcı başına ortalama geliri çok iyi bir seviyede tutmayı başardık. Türk Telekom Grubu olarak biz çok kuvvetli bir finansal operasyonel performansı gösterdik ve 2012 yılında yüzde 6.4 büyüdük. Grubun gelirlerinin yarısından fazlası Avea ve TTNETten geldi. Kanafani ayrıca Ar-Ge ve inovasyon konusunda önemli işler yaptıklarını hatırlatarak, Müşterilerin taleplerini karşılayarak arzı büyütüyoruz. KOBİ pazarında da inovatif ürünlerle yer alıyoruz dedi. 
Dört telefondan biri akıllı 
AVEA CEOsu Erkan Akdemir de 13.5 milyon abone ile  en yüksek toplam abone tabanına eriştiklerini belirterek şunları söyledi: En yüksek toplam gelir alanında 3 milyar 475 milyon lira gelire ulaştık. Mobil internet gelirimizi bir önceki seneye göre yüzde 80 artırarak, 392 milyon liraya yükseltip 5 milyona yakın mobil internet kullanıcı sayısına ulaştık. Yani Avea müşterilerinin yaklaşık 4te 1i akıllı telefon kullanıyor.