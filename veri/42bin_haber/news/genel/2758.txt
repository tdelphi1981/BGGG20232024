Kore GAP'ının acısı 'Kim'den çıktı
Kuzey Kore'nin eski lideri Kim Jong İl'in ölümüyle ilgili bir iddia daha ortaya atıldı.
 İngiliz Daily Mail gazetesinde yer alan habere göre, iki yıl önce hayatını kaybeden diktatör, büyük önem verdiği baraj projesindeki sorunlar nedeniyle kalp rahatsızlığı geçirdi. İddialara göre, Jong, Başkent'in enerji sorununu çözmesi umulan projede 'sızıntılar olduğu yönünde' bilgilendirildikten birkaç gün sonra da kalp krizi geçirdi.