PKK yöneticisi füze alırken yakalandı
Paris mahkemesi, terör örgütü PKK'nın Avrupa'daki yöneticilerinden Adem Uzun ve diğer üç militan hakkında adli soruşturma açılmasını ve biri dışında üçünün tutuklu yargılanmasını kararlaştırdı.
 Yaklaşık 6 ay süren telefon dinleme operasyonun ardından hafta sonu gözaltına alınan ve terör örgütünün Avrupa'da lojistik yapılanmasından sorumlu olduğu belirtilen Uzun ve diğer üç militanın, değeri 1,2 milyon avroyu bulan tanksavar füzesi gibi silahları satın alarak, kuzey Irak'a gönderme planları yaptıkları tahmin ediliyor.
 Adem Uzun ile birlikte Osman Kaya isimli militanın da, örgütün Fransa'daki yapılanmasında önemli rol oynadığı belirtiliyor.
 AA