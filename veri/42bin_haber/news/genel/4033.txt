Belhanda tamam Emenike sırada
Sneijderin Türkiyeye geldiği gün Faslıyı bitiren F.Bahçe gözünü eski göz ağrısına dikti.
Ara transferde suskunluğunu bozan sarı lacivertliler uzun süredir peşinde olduğu Younes Belhanda için Montpellier ile 9.5 milyon Euroya anlaşmaya vardı. Takıma dönmek isteyen Nijeryalı golcü için de girişimler sürüyor.  
FENERBAHÇE'YE SÜPER YETENEK: BELHANDA - FOTO GALERİ 
FENERBAHÇE transferde beklenen bombayı sonunda patlattı ve ilk olarak Hürriyetin duyurduğu Belhanda transferini bitirdi. Sarı lacivertliler için dün yoğun geçti... Kulüpte hummalı bir telefon trafiği yaşandı.  
Belhanda için, Montpellier Kulübü ile yapılan pazarlıklar sonucunda Fransız kulübünün istediği şartlar kabul edilince transfer sonuçlandı. Sarı lacivertliler Faslı oyuncu ile daha önce anlaşmışlardı. 
MONTPELLİER BAŞKANI'NDAN ŞAŞIRTAN AÇIKLAMA 
KİĞILI 2 GÜN ÖNCE AÇIKLAMIŞTI 
YILLIK 2.3 MİLYON EURO ALACAK 
FENERBAHÇE transferin maliyeti hakkında henüz bir bilgilendirme yapmazken menajer Hasan Çetinkayanın bugün Fransaya giderek bazı prosedürleri halledeceği öğrenildi. 9.5 milyon Euroya mal olacak olan Faslı yıldız senelik 2.3 milyon Euro ücret alacak. 
Bu arada Montpellier Kulübünün sonraki transferden yüzde 10 pay alacağı da iddialar arasında. Çetinkaya banka teminatlarını ilettikten sonra bugün akşam saatlerinde Belhanda transferi resmen açıklanabilir. 
Sarı lacivertliler Belhandayı önümüzdeki günlerde Fas Futbol Federasyonundan alınan özel bir izinle İstanbula getirecek ve resmi olarak sözleşme imzalanacak. 
RUS EKİBİ ZORLUK ÇIKARIYOR 
FENERBAHÇEnin transfer atağı Belhanda ile bitmeyecek. Sarı lacivertliler eski göz ağrısı Emenike için de çalışmalarını sürdürüyor. Nijeryalı futbolcuyu 1.5 seneliğine kiralamak isteyen Fenerbahçe, Spartak Moskova Kulübü ile görüşmelerini sürdürüyor. Rus ekibin takımdan göndermeye yanışmadığı Emenikenin de tıpkı Belhanda gibi Fenerbahçeye gelmeyi çok istediği ve transfer için sarı lacivertlilerin en önemli kozunun bu olduğu da öğrenilen bilgiler arasında.