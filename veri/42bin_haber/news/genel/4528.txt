KAZAkistan'da sisten facia
Azrail gökyüzünde yakaladı... Kazakistan'ın başkenti Almati yakınlarında bir yolcu uçağı düştü. 17 yolcu ve 5 mürettebattan kurtulan yok. İlk şüpheli: Sisli hava
  
 Brezilya'da önceki günlerde yaşanan gece kulübü yangınının ardından bir felaket haberi de Kazakistan'dan geldi. Ülkenin başkenti Almati yakınlarında dün bir yolcu uçağının düştüğü bildirildi. Kuzeydeki Kokşetav bölgesinde seyahatten dönenleri taşıyan SCAT Havayolları'na ait Bombardier tipi yolcu uçağında bulunan 17 yolcuyla 5 mürettebatın tamamının hayatını kaybettiği belirtildi. Uçağın enkazına ulaşan yetkililer, ilk incelemelerin ardından uçağın kötü hava koşulları nedeniyle çakıldığını açıkladı. 
 'SABOTAJ İHTİMALİ YOK'
 Reuters haber ajansına konuşan Acil Durum Yönetimi Direktörü Yuri Ilyin, 'Bölgede yoğun sis var. Teknik araştırmalarda bir patlama izine rastlanmadı. Sabotaj ihtimali de yok' dedi. Kazakistan'da geçen ay da güvenlik görevlilerini taşıyan askeri bir uçağın düşmesi sonucu 27 kişi ölmüştü. DIŞ HABERLER  