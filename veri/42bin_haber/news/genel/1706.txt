Abdülkadir Aksu intihar eden korumasıyla ilgili konuştu
Eski İçişleri Bakanı Abdülkadir Aksu, bir dönem korumalığını üstlenen Hozat Emniyet Amiri Çağlar Şanın intiharı için, Hürriyete, Çağlar çok iyi, uyumlu bir çocuktu, duyunca şok oldum dedi.
Aksu, olayın ardından Şanın hem eşiyle hem de sırlarını paylaştığı polis arkadaşlarıyla konuştuğunu belirterek, Hiçbirine bir şey söylememiş, kimse nedenine ilişkin bir şey bilmiyor dedi. Aksu, şunları söyledi:

ÇOK İYİ, UYUMLU ÇOCUKTU

Bakanlığım sırasında İstanbuldaki koruma ekibinin başındaydı. Çok iyi, uyumlu bir çocuktu, herkesle arası çok iyiydi. Benim hem oradaki siyasi ekibimle hem seçimlerde benimle birlikte çalışan ekibimle hem de amirliğini yaptığı koruma polisleriyle çok uyumluydu. Herkes de kendisini çok severdi, zaten cenazede de baktım polis arkadaşlarının yanında bizim seçim ekibinin de tamamı oradaydı. 

  SON YOLCULUĞUNA UĞURLANDI 
Emniyet amirinin son notu bulundu 
FİŞLEMEYLE İLGİSİ OLAMAZ

Orada ortaya çıkan o fişleme olayıyla falan bir ilgisinin olacağını zannetmiyorum. Orada öyle bir şey varsa bile kendisinden önceki bir olay, soruşturması da kendisiyle ilgili değil, çünkü daha yeni gitmişti. Tayin işi diyenler var. Ama onunla da ilgisi olduğunu zannetmiyorum. Çünkü tayiniyle ilgili açtığı davada üç-dört gün önce Danıştaydan karar çıkmıştı. Bakınca geriye bir şey kalmıyor. Tayin olayında beni de aramıştı. Ama o zaman İstanbulda şark hizmeti gelen kimseyi tutmadılar, prensip kararı uygulayıp herkesi gönderdiler, onu da gönderdiler. 

İNŞALLAH MÜFETTİŞLER ÇÖZER

Cenazesine de gittim. Eşiyle, sırlarını paylaştığı polis arkadaşları vardı, onlarla, yani herkesle konuştum. Kimseye bir şey intikal etmemiş. Yani kimseye bir şey söylememiş, kimse nedenine ilişkin bir şey bilmiyordu. Bazı insanlar vardır, problemlidir, ruhsal bozukluğu vardır, bu çocukta bunların hiçbirisi yok. Kızını, ailesini çok severdi. Şimdi orada müfettişler var, inşallah oradaki olaylarla ilgili soruşturmayı yürüten bu müfettişler bir şey bulup çözerler.