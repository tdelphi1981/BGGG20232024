Bambaşka bir işe soyunuyor
Hollywood'un en ünlü simalarından Drew Barrymore makyaj sektörüne girmek için kolları sıvadı.Güzel oyuncu, Amerikan perakende satış yapan mağazalar zinciri Wal-Mart'ta satışa çıkacak olan Flower isimli güzellik ürünleri serisi hakkında People dergisine konuştu.   Oyunculuğa çocukken başlayan Barrymore, "Makyaj koltuğunda büyüdüm. Hayatım boyunca makyajlıydım ve en iyi makyajcılarla çalıştım. Makyajı seviyorum" diye konuştu. Yıldız, altı yıl boyunca da CoverGirl'ün kreatif yöneticilerinden biri olarak görev yapmıştı.   Barrymore'un lanse ettiği Flower serisinin bir özelliği de uygun fiyatıyla herkes tarafından ulaşılabilir olması. Ürünlerin herbiri 15 doların altında fiyata satışa sunulacak.    