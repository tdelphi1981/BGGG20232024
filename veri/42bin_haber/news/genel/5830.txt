Balık avlayan Eros bulundu
Adananın Yumurtalık ilçesinde arka kısmı balık kuyruğu olan at üstünde balık avlayan Eros figürü tasvir edilmiş mozaik bulundu.İlçenin Ören Mahallesindeki denize sıfır noktada arkeolog Oya Arslan ve yanındaki ekibin sürdürdüğü çalışmada bir villanın varlığı saptandı. Dönemin üst düzey devlet görevlisine ait olabileceği düşünülen villanın bir bölümü açıldığında arka kısmı balık kuyruğu olan at üstünde balık avlayan Eros figürü tasvir edilmiş mozaik ortaya çıkartıldı. Mermer, cam ve taş kullanılarak yapılan mozaiğin Geç Roma ya da Erken Bizans dönemine ait olabileceği bildirildi.