Torunlar'dan sonra Banvit de Şeker'de aradığını bulamadı
Beyaz et üreticisi Banvit, son gelişmelerin ardından, icra ve ihtiyati hacizle karşılaşan Şeker Piliç ile yaptığı ön görüşmeleri sonlandırdığını açıkladı.
   Banvit, Şeker Piliç ile ön görüşmelere başladığını 28 Ocak'ta duyurmuştu. Şeker Piliç'in dünkü açıklamasında ilgili mahkeme kararıyla, haciz, tüm muhafaza ve satış işlemlerinin tedbiren durdurulmasına karar verildiği belirtilmişti. Banvit'in açıklamasında, "İleride şartlar uygun oluştuğu takdirde konu tarafımızdan tekrar değerlendirilecektir" denildi.  