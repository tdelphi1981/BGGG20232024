Katar dünyayı nasıl satın aldı
Fransada iki ünlü gazeteci, Katarın çek defteri diplomasisi ile dünyada ve Fransada nasıl nüfuz kazandığını yazdı. Kitaba göre eski Fransa Cumhurbaşkanı Sarkozy, neredeyse Katarın mali konularda avukatlığını yaptı.
Dünyada futbol, medya ve enerji sektörlerinde yaptığı yatırımlarla dikkatleri çeken Katar Emirliğinin yükselişi Fransada bir kitaba konu oldu. Fransız Ortadoğu muhabirleri Georges Malbrunot ve Christian Chesnot, Katarın dünya ve Fransa ile çek defteri diplomasisi adını verdikleri ilişkilerini gün yüzüne çıkardı. İki gazetecinin kaleme aldığı Katar, çelik kasanın sırları adlı kitap, Müslüman Kardeşleri destekleyen, Libya rejiminin devrilmesine büyük rol oynayan, Suriyede de muhaliflere mali yardım yapan Katarın nasıl Arap dünyasının en önemli aktörlerinden birine dönüştüğünü ele alıyor.  
EMİRİN CAN DOSTU SARKOZY 
Sarkozynin Katar Emiri Şeyh Hamad bin Halife el Thani ile ilişkisi, Sarkozy iktidara gelir gelmez başladı. Sarkozy iktidarı boyunca Katarın mali konularda avukatlığını yaptı, Fastaki Vivendi şirketinin Katar tarafından alınmasına aracı oldu. Ama Fas Kralı Muhammed, Katarın İslamcılarla yakınlığından endişelendiği için bunu kabul etmedi. İddiaya göre, Libya ile kriz yaratan rehine Bulgar hemşirelerin 400 milyon Euroluk fidyesi Katar tarafından ödendi. 
Daha sonra Katar, Fransadan 80 Airbus aldı. 2007den bu yana her alanda bu kazan-kazan ilişkisi devam etti. Sarkozy döneminde Elysee Sarayına en çok gelen Arap lider Katar Emiri oldu. Sarkozy, Katarın Fransadaki yatırım şartlarını da kolaylaştırdı. Bu dönemde Katar, nükleer devi Areva, Airbus üreten EADS, medya ve inşaat devi Lagardere gibi büyük firmalara ortak oldu. Sarkozy ayrıca, Fransız FIFA 
Başkanı Michel Platini ile beraber 2022 Dünya Kupasının Katarın başkenti Dohada yapılmasına aracılık etti. Katar Emirliği de Fransadaki PSG Spor Klübünü satın aldı ve ülkede 
bir spor klübü kurdu. 
İş bile önerdi 
İngiliz Financial Times gazetesi, Katar Emirliğinin Sarkozyye Fransada kuracağı 500 milyon Euroluk bir yatırım fonunun başına geçmesini önerdiğini yazdı. Habere göre, Sarkozynin yakın çevresi haberi yalanlamadı. Gazete, Katarın bu fonla Sarkozynin ilişkilerinin güçlü olduğu Brezilya, Fas ve İspanya gibi ülkelerde yatırımlar yapmayı amaçladığını yazdı.  
Tek düşündükleri milyarları harcamak 
Kitabın yazarları Katarın mali gücünün büyüklüğünü şu sözlerle anlattı: Onların süpermarketleri dünya. Katarın yurt dışında yılda 50-60 milyar euro yatırım yaptığını unutmamak lazım. Emir, her sabah kalktığında düşündüğü tek şey milyarlarını nasıl harcayacağı. Fransada, Avrupada, Amerikada, Afrikada her yerde yatırım yapıyor. Katar, Fransayı satın alacak mı? Bu soruya rahatlıkla hayır diyebiliriz. Zira, İngilterede Almanyadan daha fazla yatırımı var. 
 