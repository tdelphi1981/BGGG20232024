Macide Tanır toprağa verildi
Usta oyuncu Macide Tanır, son yolculuğuna uğurlandı. Tanırın cenazesi, Teşvikiye Camisi'nde düzenlenen törenin ardından Emirgan Mezarlığı'ndaki aile kabristanında toprağa verildi.
Tedavi gördüğü hastanede solunum yetmezliği nedeniyle önceki gün hayatını kaybeden Devlet Tiyatroları sanatçısı Macide Tanır, Emirgan Mezarlığı'nda toprağa verildi.  
Tanır'ın cenazesi öğle saatlerinde Ses Tiyatrosu'nda düzenlenen törenin ardından Teşvikiye Camisi'ne getirildi. Burada, Tanır'ın manevi kızı Emine Umar taziyeleri kabul etti.  
Cenaze törenine, Devlet Tiyatroları Genel Müdürü Lemi Bilgin, Türkiye Gazeteciler Cemiyeti Başkanı Orhan Erinç, Rutkay Aziz, Gülriz Sururi, Sumru Yavrucuk, Menderes Samancılar, Derya Baykal, Can Gürzap, Ferhan Şensoy ve Hatice Aslan'ın da aralarında bulunduğu çok sayıda sanatçı ve Tanır'ın yakını katıldı.  
Tanır'ın cenazesi, ikindi namazının ardından kılınan cenaze namazından sonra Emirgan Mezarlığı'nda toprağa verildi.