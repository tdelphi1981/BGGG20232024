Suriye'den kızamık kaptık
Çocuk hastanesinde kızamık alarmı...
 ALİ EKBER ERTÜRK
 Türkiye'nin en önemli çocuk hastaneleri arasında yer alan Ankara Dr. Sami Ulus Çocuk Hastanesi'nde kızamık paniği yaşandı. Ülkelerindeki kargaşadan ötürü ülkemize sığınan Suriyeliler arasında kızamık salgını baş gösterdi. Kızamıklı 17 Suriyeli çocuk da, Sami Ulus Çocuk Hastanesi'ne kaldırıldı. Hastanede görevli iki doktor da kızamığı kaparken, hastanede yatan bazı çocukların da bundan etkilendiği ileri sürüldü.
 BAŞHEKİM DOĞRULADI
 HASTANENİN Başhekimi İbrahim Karaman ise AKŞAM'ın sorusu üzerine olayı doğruladı. Karaman, 'Yaklaşık bir ay önce kızamık olan 17 Suriyeli, tedavi amacıyla hastanemize getirildiler. 14'ünü ayakta, 3'ünü de bir gün yatırarak tedavi ettik. İki doktorumuz da, kızamık kaptı. Onlar da iyileşip görevlerinin başına döndüler' dedi. Türk Tabipler Birliği Başkanı Ahmet Özdemir Aktan, 'Suriyeliler'in ülkemize gelişinden sonra bu vakalarda artış olması dikkat çekici' demişti. Sağlık Bakanlığı ise 'Vaka sayısı 3-4'tü 100'ün üzerine çıktı' açıklaması yapmıştı.