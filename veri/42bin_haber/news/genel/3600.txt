Bilimle 'Okula hazırlanıyorum'
60-66 aylık çocukların okula başlamasıyla doğan kaynak sorununun çözümünde bir ilk... Bahçeşehir Koleji 'Okula Hazırlanıyorum' Seti (BOHS) önemli bir ihtiyacı karşılayacak.
 ONUR UYSAL / İSTANBUL
 Bahçeşehir Koleji'nden yine bir ilk. Okula Hazırlık Testi ile 60-66 ay arası çocukların okula hazırlık seviyelerini belirleyen Bahçeşehir, velilerin büyük ilgisini gören bu önemli çalışmasını bir adım öteye taşıyarak Türkiye'nin ilk bilimsel Okula Hazırlık Seti'ni eğitim sistemine armağan etti.
 BOHS (Bahçeşehir Koleji Okula Hazırlanıyorum Seti), geçtiğimiz hafta Bahçeşehir Üniversitesi'nde gerçekleştirilen toplantı ile basın mensuplarına tanıtıldı. Tanıtım, seti hazırlayan ekibin başında bulunan New York Üniversitesi Uygulamalı Psikoloji Bölümü öğretim üyesi Doç. Dr. Selçuk Şirin tarafından yapıldı.
 BOHS VELİLERİN YANINDA
 60-66 aylık çocuğu okula başlayacak olan velilerin en büyük sorununun çocuklarının gelişim seviyelerinin ve becerilerinin okula hazır olup olmadığının güvenilir bir yöntemle değerlendirilmesi olduğunu belirtilen toplantıda, BOHS'nin bu soruna çözüm olacağına dikkat çekildi. 
 BİLİMSEL ve tarafsız bir yöntemle hazırlanan BOHS, çocukların okula hazırlık süreçlerinde velilere güvenilir, objektif, başarısı kanıtlanmış, bilimsel bir setle destek veriyor. Seti kullanarak çocuğunu okula hazırlayan veliler çocuklarının okula başarılı bir başlangıç yapmaları için önemli bir adım atmış oluyor.
 ÇÖZÜM OKUL ÖNCESİNDE
 BOHS'u tanıtan Doç. Dr. Şirin,  Türkiye'nin dünyanın 17. ekonomik gücü olmakla haklı olarak övündüğünü ancak bununla birlikte OECD ülkeleri arasında yapılan karşılaştırmalı araştırmalarda matematik, Türkçe, fen bilgisi gibi konularda sondan üçüncü olduğuna dikkat çekti. 'Bir taraftan ekonomimiz çok iyi gider ve gelirimiz artarken, bir taraftan eğitim seviyesinde gelişmiş ülkelerin gerisindeyiz' diyen Şirin, şöyle devam etti: 'Bu sorunun çözümü okul öncesi eğitimde yatıyor. Okul öncesine yatırım yapılmalı ama nasıl sorusunun cevabı ülkemizde henüz net değil. Bu anlamda Bahçeşehir Koleji'ne teşekkür etmek istiyorum; çünkü bilimsel yaklaşımda bulundular. 'Dünyaya yetişmemiz için okul öncesi eğitimde neler yapabiliriz?' sorusundan yola çıkarak Okul Öncesi Hazırlık Seti'nin geliştirilmesini sağlayarak Türkiye'de eğitim sistemine armağan ettiler.'
 Çocuğun eğitimi için en iyi yatırım
 OHS'U hazırlayan ekibin başında bulunan Doç. Dr. Selçuk Şirin, setin özelliklerini anlatırken velilerin okul öncesi eğitimden beklentileri konusunda kafalarının çok karışık olduğuna vurgu yaparak velilerin en çok okul öncesi dönemle ilgili yönlendirme ve desteğe ihtiyaç duyduklarının altını çizdi:  'Bu seti uyguladığınız zaman çocuğunuz bir anlamda okula hazırlık sürecinde bir adım önde olacak. Bir başka deyişle, veliler bu seti uyguladığında 'çocuğumun okula hazırlığı için iyi bir yatırım yaptım' diyebilecekler. 
 MERAK OLMADAN ÖĞRENİLMİYOR
 SETİN bir başka ve benzersiz özelliği de çocuklardaki merak duygusunun öğrenmedeki olumlu etkisinden faydalanarak oluşturulan ödül sistemi. Bu sistemde çocuklar kitaplarla çalışırken elde ettikleri her başarı için anne-babaları tarafından setin içinde yer alan yapbozun parçalarıyla ödüllendiriliyorlar. Çalışma bittiğinde ortaya çıkacak poster başarı belgesi olarak anne-baba tarafından imzalanıyor. Başarı belgesinin ödülü ise Kuzucuk Lamby ödül kitabı oluyor.'
 4 kitap 4 temel hedef
 BOHS'un en önemli özelliği bilimsel veriler ışında hazırlanmış olması. Set çocuklardaki 4 temel beceri gelişimine odaklanan 4 ayrı kitaptan oluşuyor:
 - 'DuyduklarIm' kitabı işitsel algı becerilerini kazandırıyor.
 - 'Gördüklerİm' kitabı görsel algı becerilerini kazandırıyor.
 - 'YaptIklarIm' kitabı el becelerileri ve kas gelişimini destekliyor.
 - 'Çözdüklerİm' kitabı problem çözme ve temel kavram becerilerini kazandırıyor.
  