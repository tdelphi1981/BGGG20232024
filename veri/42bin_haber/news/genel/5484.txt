BAFTAyı topladı
İngiliz Film ve Televizyon Sanat Akademisi (BAFTA) ödüllerinin bu yılki sahipleri belli oldu.
İngilterenin başkenti Londranın Covent Garden semtindeki tarihi opera binası Royal Opera Houseda bu yıl 66ncısı yapılan ödül töreninden önceki kırmızı halıda, soğuk ve yağmurlu havaya rağmen renkli görüntüler yaşandı. Hugh Jackman, George Clooney, Daniel Day-Lewis, Jessica Chastain, Ben Affleck, Helen Mirren, Judi Dench, Anne Hathaway, Sarah Jessica Parker, Sally Field ve Samuel L. Jackson gibi ünlüler birbirinden şık kıyafetlerle kırmızı halıda boy gösterdi.
50inci James Bond filmi Skyfallun en iyi İngiliz filmi seçildiği BAFTA töreninde, en iyi film ödülünü Argo alırken, filmin yönetmeni Ben Afflecke de en iyi yönetmen ödülü verildi. En iyi erkek oyuncu ödülünü Steven Spielbergin yönettiği Lincoln filminde Amerikan başkanı Abraham Lincolnü canlandıran Daniel Day-Lewis alırken, en iyi kadın oyuncu ödülü Fransız Amour filmindeki rolüyle Emmanuelle Rivaya verildi. Oscar ödülleriyle ilgili ipucu niteliği de taşıyan BAFTA ödüllerinin başlıca kategorileri ve kazananlar şöyle: 

En İyi Yardımcı Kadın Oyuncu: Anne Hathaway - Les Miserables
En İyi Yardımcı Erkek Oyuncu: Christoph Waltz - Django Unchained
En İyi Senaryo: Django Unchained
En İyi İngiliz Filmi: Skyfall
En İyi Yabancı Film: Amour
En İyi Kısa Film: Swimmer
En İyi Uyarlama Senaryo: Silver Linings Playbook
En İyi Prodüksiyon Tasarımı: Les Miserables
En İyi Görsel Efekt: Life of Pi
En İyi Makyaj ve Saç: Les Miserables
En İyi Kostüm Tasarımı: Anna Karenina
En İyi Sinematografi: Life of Pi
En İyi Montaj: Argo
En İyi Ses: Les Miserables
En İyi Müzik: Skyfall
En İyi Belgesel: Searching For Sugar Man
En İyi Animasyon Filmi: Brave
En İyi Kısa Animasyon: The Making of Longbird