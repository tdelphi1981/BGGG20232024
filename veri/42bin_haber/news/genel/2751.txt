Vahdettin Ertaş resmen SPK Başkanı
Sermaye Piyasası Kurulu (SPK) Başkanlığı'na Vahdettin Ertaş'ın atanması ile ilgili karar Resmi Gazete'nin bugünkü sayısında yer aldı.
 'Sermaye Piyasası Kurulu Başkan ve üyeliklerine ekli listede adları belirtilen kişilerin atanması; 6/12/2012 tarihli ve 6362 sayılı Kanunun 119'uncu maddesine göre, Bakanlar Kurulu'nca 30/12/2012 tarihinde kararlaştırılmıştır.' denilen karara göre başkanlığa Vahdettin Ertaş, üyeliklere ise Bekir Sıtkı Şafak, Bülent Gökrem, Nurullah Genç, Birol Küle, Himmet Karadağ, Murat Koç atandı. SPK başkanlığına artanan Vahdettin Ertaş, 1987 yılında SPK'da uzman yardımcısı olarak göreve başladı. Ertaş 1991 yılında Hacettepe Üniversitesi'nde işletme üzerine yüksek lisans yaptı. 1996 yılında İngiltere'deki Lancaster Üniversitesi'nde MBA yapan Ertaş, 2005-2006'da İstanbul Altın Borsası Başkanvekili olarak görev yaptı; 2006 yılında ise SPK'da kurul üyeliğine getirildi.