Patriotlar Türkiyede
Türkiyenin Suriyeden gelebilecek olası füze ve uçak saldırısı tehdidine karşı NATOdan istediği Patriot füze savunma sistemlerini taşıyan ilk gemi, İskenderun Körfezine geldi. Almanyadan gelen Patriotları taşıyan Suecia Seaways adlı Danimarka bandralı gemi İskenderun Limanı'na yanaştı. Gemiyi boşaltma işlemleri başladı.
Hollandadan gelen Patriot savunma sistemlerini taşıyan Lovise Russ adlı gemi ise dün akşam saatlerinde İskenderun Limanının 4 mil açığına demirledi. Geminin ilerleyen saatlerde limana yanaşarak yükünü boşaltacağı öğrenildi. 
YOĞUN GÜVENLİK ÖNLEMLERİ
Patriotların geldiği liman ve çevresinde polis yoğun güvenlik önlemleri aldı. Limana giriş çıkışlar yasaklandı. Limana girmesine izin verilenler arama ve kimlik kontrolünden geçirildi. Çevre illerden polis takviyesi yapılırke, liman çevresindeki yollarda da sıkı güvenlik önlemleri alındı.  
İŞTE O GEMİ / Foto Galeri 
68 KİLOMETRE MENZİLLİ
Patriot sistemi, hava sahasının kontrolü kapsamında, hedef takibi, tehdit analiz, komuta kontrol merkeziyle eşgüdüm ve güdümlü füzelerin seçimi ve yörünge hesaplaması işlemlerini gerçekleştirecek.  
Türkiyeye kurulacak olan PAC-3 versiyon Patriot füze sisteminin özellikleri şöyle:
* Her türlü iklim koşuluna uygun.
* Mobil ve karaya yerleşik, havadan gelen uçak, insansız hava aracı veya güdümlü füze gibi farklı tehditlere karşı 68 kilometreye kadar menzilli.
* Kısmen 1000 kilometreye kadar menzili bulunana balistik füzeleri de alt takip tabakasında durdurma kapasitesine sahip.
* Aynı anda birkaç hedefe karşı mücadele edebilir.
* Özel anten sistemi aracılığıyla dost ve düşman otomatik olarak ayırt edilip tehdit seviyesi belirleyebiliyor.
* Fırlatma işlemi hidrolik düzenleme sitemi ile 10 derecelik bir eğimi dengeleme ve alüminyum haznede dört adet füzeyi taşıma kapasitesine sahip mobil fırlatıcı istasyonundan gerçekleştirilecek. 
 