Tıp TÜBİTAK'ı kurulsun!
2023 vizyonunu devreye sokan AK Parti, gelecek on yıla ilişkin sağlık stratejilerini masaya yatırıyor. Geçen hafta AK Parti Genel Başkan Yardımcısı Mehmet Ali Şahin başkanlığında gerçekleştirilen toplantıda, çarpıcı önerilerin dile getirildiği öğrenildi. Edinilen bilgilere göre, Samsun Milletvekili Tülay Bakır öncülüğündeki heyet tarafından hazırlanan raporda, şu öneriler öne çıktı:
  
 Hakkı KURBAN
 - TÜBİTAK, takdir edilecek bir kurum. Ancak sağlık bilimleri alanında Ulusal Araştırma Enstitüsü ve bu organizasyon içinde başka araştırma laboratuarları kurulabilir. 
 - Ülkemizde kök hücreyle ilgili teknopark çalışmaları başlamıştır. Bu merkezlerin bilimsel araştırmaları da aynı bünye içinde desteklenebilecektir. Bu enstitüler, bir yandan bilim insanı yetiştirirken, diğer yanda izleyeceğimiz sağlık stratejilerini öngörebileceklerdir. 
 - AİLE hekimliğinde hizmetin kalitesi yükseltilmeli. Eski sağlık ocaklarında sağlık meslek lisesi mezunları görevlendirilmeli, özellikle köylerde. Pratisyen hekimler, saha eğitim programına alınmalı. 
 KANSER ENSTİTÜSÜ ŞART
 - KANSERİN her adımında çalışmalar yapabilecek Ulusal Kanser Enstitüsü kurulmalıdır. Ulusal Ruh Sağlığı Enstitüsü, önemli bir toplum sağlığı problemine ışık tutacaktır. Hızlı kentleşme, nüfus hareketleri gibi pek çok faktör ruhsal problemlerin ortaya çıkmasına, ya şiddetlenmesine yol açmaktadır. 
 Asıl hasta bize lütfediyor
 l 2023 hedefinde etik kurallar, sağlık hizmetlerinin çalışma prensibi olmalıdır. Hastanın önce insan olduğu, sağlığını bize emanet ettiği için asıl onun bize lütuf gösterdiği düşüncesi, sağlık hizmetlerini yürüten tüm çalışma ekibinin görev disiplini haline getirilmelidir.
 l 2023 hedefinde, yaşlı nüfus sayısı dikkate alınmalıdır. Kronik hastalıkların sayısındaki artış göz önünde tutulmalıdır.  