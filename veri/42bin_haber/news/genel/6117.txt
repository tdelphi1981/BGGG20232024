Bozdağ: Bedeli AK Parti öder
Başbakan Yardımcısı Bekir Bozdağ, çözüm sürecine ilişkin, Netice alınmadığında arzu edilmedik sonuçlar çıktığında bedeli ödeyecek kim? Bahçeli değil. Bedeli ödeyecek kim? Kılıçdaroğlu değil. Bedeli ödeyecek AK Parti. Biz bu kadar açık söylüyoruz dedi.
CNN TÜRK televizyonunda yayınlanan Ankara Günlüğü programına katılan Bozdağ şunları söyledi:

AYNI TEKERLEMELER

Terör bitsin demek, kan dursun demek, analar ağlamasın demek, gözyaşı dinsin demek ne zamandan beri ihanet oluyor, ne zamandan beri bölücülük oluyor. Aynı tekerleme, 2009da da Sayın Bahçeli aynı şeyleri söyledi. Ben buradan Sayın Bahçeliye soruyorum. O zaman sizin öneriniz nedir? Söyler misiniz terörü bitirmek konusunda, kanı durdurma konusunda MHPnin çözüm önerisi nedir? Bugün terör meselesini bitirme noktasında hükümet bir adım atmak istiyor, birtakım çalışmalar yapılıyor, biz bu işi bitireceğiz diyor. Bu iş biterse Bahçeli kazanır mı Kılıçdaroğlu kazanır mı Türkiye kazanır mı? Herkes kazanır.

DAVALARA GÖLGE DÜŞÜRDÜ 

Bozdağ, tutuklu yargılanan eski Genelkurmay Başkanı emekli Orgeneral İlker Başbuğa ilişkin, Esasında terör örgütü üyesi olarak nitelendirilmesi, bu davaların meşruiyetine de gölge düşürmüştür. Bu davaları, Türkiye kamuoyunda tartışmaya da neden olmuştur diye konuştu.