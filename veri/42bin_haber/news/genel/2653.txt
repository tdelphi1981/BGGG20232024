Erdoğan Şanlıurfa'da açılışa katıldı
Başbakan Recep Tayyip Erdoğan, 2 günlük program için Şanlıurfa’ya geldi. Başbakan Erdoğan’a ziyaretinde eşi ve kızının yanı sıra, 7 bakan da eşlik ediyor.
 Ankara’dan ’Ana’ uçağı ile saat 12.15’de Şanlıurfa GAP Havalimanı’na gelen Başbakan Erdoğan ve yanındakileri havaalanında Çalışma ve Sosyal Güvenlik Bakanı Faruk Çelik, Şanlıurfa Valisi Celalettin Güvenç, Ak Parti Şanlıurfa milletvekilleri ile bürokratlar karşıladı.
 Eşi Emine, kızı Sümeyye Erdoğan ile Adalet Bakanı Sadullah Ergin, Gıda Tarım ve Hayvancılık Bakanı Mehdi Eker, Milli Eğitim Bakanı Ömer Dinçer, Gümrük ve Ticaret Bakanı Hayati Yazıcı, Ulaştırma, Denizcilik ve Haberleşme Bakanı Binali Yıldırım ile Sağlık Bakanı Recep Akdağ ile birlikte kente gelen Başbakan Erdoğan, bir süre VIP salonunda dinlendikten sonra kent merkezine doğru yola çıktı. Havaalanı çıkışında kendisini bekleyen ve lehine slogan atanlara el sallayarak karşılık veren Erdoğan, konvoyuyla toplu açılış töreninin yapılacağı Abide Kavşağı’na hareket etti.
 Toplu açılış törenini yapılacağı kent merkezindeki Abide Kavşağı’nda da yoğun güvenlik önlemi alındı. Törene gelenlerin üst aramasından geçirilerek alana alındığı bölgedeki yüksek binaların çatılarına keskin nişancılar yerleştirilirken, polis helikopteri de alanın üzerinde uçuş yaparak güvenliği sağlıyor.
 BAŞBAKANIN KONUŞMASINDAN SATIR BAŞLARI ŞÖYLE:
 Sizlerin de desteğiyle, hayır duasıyla 10 yıldır Türkiye’ye hizmetkarlık yapıyoruz, gece gündüz demeden 75 milyon için koşturuyoruz
 10 yıldır emeklerimizin karşılığını alıyoruz
 10 yıl önce iktidarı bu ülke çok büyük badirelerin altında ezilirken devraldık
 Umutsuzluğun zirve yaptığı dönemde sizin desteğinizle bu görevi aldık
 10 yılda olmaz denilenlerin  olabilir olduğunu gösterdik
 10 yıl önce hayal kabul edilen nice hedefi 10 yıl içinde gerçeğe dönüştür. İşte GAP Havalimanı. Şu duble yolları hayal etmek mümkün müydü?
 
 Cumhuriyet tarihimizin rekorlarına rağmen ilk günkü heyecanla kendimizi hala işin başında görüyoruz
 Hamdolsun Türkiye’ye çok şey kazandırdık ama çok şey kazandıracağımıza inanıyoruz
  
 GENÇ KIZLAR 444’Ü BİLİYORSUNUZ DEĞİL Mİ?
 Genç kızlar 444’ün anlamını biliyorsunuz değil mi? 4+4+4 bir değişim, dönüşümün adıdır
 Karşımda gördüğüm bu genç kuşaklar bu zorunlu eğitim sistemiyle inşallah muasır medeniyetler seviyesinin üstüne çıkacak. Türkiye’nin temel taşları olacaktır
  
 BİZE ZENCİ MUAMELESİ YAPILDI
 Biz bu cumhuriyeti nasıl kardeşlik üzerine inşa ettiysek aynı şekilde kardeşlik üzerinde devam edeceğiz
 Bütün meselelere diyalogla uzlaşmayla yaklaşacağız
 Biz siyasete girdiğimiz andan itibaren çok büyük engellerle karşılaştık
 Siyasi görüşlerimiz yok sayıldı. Bu ülkede bize öteki muamelesi, bize zenci muamelesi yapıldı, tehditler aldık
  
 ŞİİR OKUDUM, MAHKUM OLDUM
 İstanbul’da belediye başkanıyken İstanbul’a eser üretmemizin önüne geçilmek istendi. Siyaset yaptığımız partiler kapatıldı
 Siirt’te okuduğum şiirden dolayı mahkum oldum, cezaevinde yattım
 3 Kasım’dan sonra da önümüze engeller çıkarıldı
  
 ŞİDDETE BAŞVURMADIK
 Bize cumhurbaşkanı seçtirmemek istediler, partimizi kapatmak istediler
 Türlü türlü ayak oyunlarıyla bu yoldan ayırmak istediler
 Biz her türlü engele rağmen hiçbir zaman şiddete başvurmadık
  
 MUHTAR BİLE OLAMAZ DEDİLER, BAŞBAKAN OLDUK
 Anayasaya bağlılıktan ayrılmadık
 Muhtar bile olamaz dedikleri insan Başbakan oldu. Önümüzü kestiler ama millet önümüzü açtı
 BİZE DİKTATÖR GİBİ SAÇMA YAKIŞTIRMALAR YAPIYORLAR
 Ana muhalefet de dahil birleri çıkıyor bizler için ‘diktatör’ falan gibi saçma sapan yakıştırmalar yapıyorlar. Aynaya baksınlar aynaya
 Biz milletimizi seviyoruz, milletimiz de bizi seviyor
  
 2023 YETMEZ
 Kardeşlerim endişe etmeyin, 2023 hedefine doğru yürüyoruz
 2023 Türkiye’nin dünyada ilk 10 ülke arasında yer alacağı bir dönem olacak
 2023 yetmez, biz büyük düşünüyoruz. Büyük düşünenler kazanır
 2071’de de Anadolu harekatının 1000. yılını torunlarımız kutlayacak
 Burada anne adaylarını görüyorum. Onlardan meydana gelecek nesiller 2071 Türkiye’sini kuracaklar
  
 BİZ TAŞI, MOLOTOFU TASVİP ETMEDİK
 Kim bizi ne kadar mağdur etmek isterse istesin biz taşı, sopayı, molotof kokteyli ve silahı tasvip etmedik
 Şiddet düşüncenin bittiği yerde başlar
 Şiddet acizlerin işidir. Şiddet mücadele ruhunun bittiği yerde başlar.
 Söyleyecek sözü olmayanlar şiddete başvururlar. Bir mücadele geleneği olmayanlar şiddete başvururlar
  
 KÜRDÜN VAR DA ARAP’IN SORUNU YOK MU
 10 yıldır terör meselesinin çözümü için siyaset bir araç olsun, Meclis bir çatı olsun diyoruz
 Kürt kardeşlerimizin var da Arap kardeşlerimin sorunu yok mu?
 Ne Arap’ın Kürde, Ne Türk’ün Kürde üstünlüğü yoktur. Hepimiz kardeşiz
 Birbirimizi paradan, puldan, makamdan dolayı değil sadece Yaratandan ötürü seveceğiz