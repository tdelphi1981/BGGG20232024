Çiftçiler sanal ortamdan dünyaya açılıyor
Sabancı Vakfı, toplumsal gelişmeye katkıda bulunan sıra dışı kişilerin olağanüstü öykülerini, Fark Yaratanlar programıyla kamuoyuna anlatmaya devam ediyor. Fark Yaratanlar programı, yapılan çalışmaların kısa videolarının Sabancı Vakfı tarafından hazırlanarak internet ortamında paylaşılmasını, izleyenlere ilham vermesini ve böylece toplumsal gelişmeye aktif katılımın çoğalmasını amaçlıyor. Çiftçileri sanal ortamda alıcılarla buluşturan ve çiftçiler için farklı projelere de imza atan Tarımsal Pazarlama Platformunun kurucusu Tülin Akın, Sabancı Vakfının yeni Fark Yaratanı olarak seçildi.
Tülin Akın, kurduğu Tarımsal Pazarlama Platformunda çiftçilerin hayatını kolaylaştıracak tarımsal içerikler üretiyor ve bunları bilişim araçlarıyla çiftçilere ulaştırıyor.   
Tarımsal Pazarlama Platformu isimli internet sitesi (www.tarimsalpazarlama.com) üzerinden; tarım firmaları ve çiftçiler ücretsiz olarak tanıtım sayfası oluşturup, ürünlerinin satış ilanlarını, tarımsal haberlerini, fikirlerini ve ürün fotoğraflarını paylaşıp, tarımdaki yeniliklerden ve ürün fiyatlarından haberdar oluyorlar. Alıcılar, almak istedikleri ürünü sistemden bularak üretici bilgilerini görüntüleyip site üzerinden iletişim kurabiliyorlar. Sitenin şu anda 200ü yabancı olmak üzere 250 bine yakın üyesi bulunuyor, her gün en az 6 bin kişi ise siteyi ziyaret ediyor. 
PROGRAMI BURADAN İZLEYEBİLİRSİNİZ / WEB TV 
Platformun bir diğer hizmeti de Çiftçi Kulübü. Çiftçiler hiçbir ücret ödemeden cep telefonlarından Çiftçi Kulübüne üye olduklarında, yaklaşan sel, yağmur gibi doğa olaylarının bilgisi, ürettikleri ürünün haldeki fiyatından, bakanlığın tarım alanındaki desteklerine kadar ihtiyaçları olan her türlü bilgi kısa mesajla telefonlarına geliyor. 
Çiftçi Kulübünde her gün sisteme üye olan 750 bin çiftçiye tarım ve hayvancılık ile ilgili bilgilendirici kısa mesajlar gönderiliyor.  
Böylece Tülin Akın, Tarımsal Pazarlama Platformu ve Çiftçi Kulübü aracılığıyla yaklaşık 1 milyon çiftçiye ulaşıyor. 
Tülin Akının son projesi Çiftçi Eğitim Tırı ise, 700 gündür Türkiyeyi belde belde dolaşarak çiftçileri hem bilgilendiriyor hem de o bölgeye ve bölgede en çok yetiştirilen ürünlere özel eğitimler düzenliyor. Eğitim tırı açıldığı zaman bir eğitim salonuna dönüşüyor.  
Tülin Akının fark yaratan hikayesi, www.farkyaratanlar.org ve www.sabancivakfi.org internet sitelerinin yanı sıra Facebook, Twitter ve Youtubeda yayınlanıyor. 
Fark Yaratanlar videolarını izlemek ve paylaşmak için: 
www.facebook.com/sabanci.vakfi
www.twitter.com/SabanciVakfi
www.youtube.com/user/turkeychangemakers 
  
 