Kanlı tuğladan Laz Ziya çıktı
ABDli Sarai Sierranın (33) cinayet şüphelisi olarak Laz Ziya lakaplı Ziya T. aranırken, genç kadının cinayetin işlendiği dehlizde bulunan tarihi tuğla ile öldürüldüğü kesinleşti. Tuğlanın üzerinde Sierraya ve Ziya T.ye ait doku bulundu.
Polis, dehlizde bulduğu tuğlayı cinayet aleti olarak kayıtlara geçirdi. Polisin tespitlerine göre; Ziya T., cinayeti Sierranın kaybolduğu tarih olan 21 Ocak 2013 günü saat 15.00 ile 18.00 arasında işledi. Cesedi, cinayeti işlediği dehlizden, daha kapalı ve girilmesi zor olan başka dehlize taşıyarak üzerine battaniyesini örttü.  
TREN, VAPUR, OTOBÜS   
Cesedin üzerine traversleri de attı. Sarai Sierranın kaybolduğu haberleri medyaya yansıyınca Ziya T. de kaldığı surlardan ayrıldı. Tren yolunu takip ederek Sirkeciye geldi. Buradan Üsküdar vapuruna bindi. Üsküdardan Hareme geçti. Otogardan otobüsle Karabüke gitti. Cesedin bulunmasıyla birlikte de Karabükten ayrılma kararı aldı. Polis, Ziya T.nin İstanbuldan ve Karabükten kaçış görüntülerine MOBESE kameralarından ulaştı. 