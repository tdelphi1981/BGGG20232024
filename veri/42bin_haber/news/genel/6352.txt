Kazanan Türk voleybolu olacak
Kadın voleybolunun en önemli kupası CEV Şampiyonlar Ligi Final Fouru G.Sarayın ev sahipliğinde İstanbul Burhan Felek Salonunda yarın başlayacak.
DEV organizasyon öncesi Türkiye Voleybol Fede-rasyonu Başkanı Özkan Mutlugil, final-fourda 
karşılaşacak olan Galatasaray Daikin Voleybol Şubesi Başkanı Mehmet Cibara ve Vakıfbank Spor Kulübü Başkanı Ömer Ergin ile Burhan Felekte bir araya geldik. Voleybolun Devler Ligi finaline 24 saat kala keyifli bir söyleşi yaptık. 
Öncelikle final-fourun İstanbulda oynanacak olmasını değerlendirebilir misiniz? 
EV SAHİBİNİN İSTANBUL OLMASI ÇOK ÖNEMLİ 
Özkan Mutlugil: Avrupa voleybolunda en prestijli kupa şampiyonlar ligi. Son 3 senedir biz de çok iyi sonuçlar alıyoruz. Galatasaray Daikine bu organizasyonu Türkiyeye kazandıkları için teşekkür ediyorum. Maalesef iki ekibimiz regleman gereği finalde karşılaşma şansına sahip değil. Ama şampiyon ve üçüncünün ülkemizde olmasını arzu ediyoruz. 
- Ömer Ergin: Şampiyonlar Ligi kupasını 2 sene evvel kazandık. Bu organizasyonun çok zor olduğunu biliyorum. Bir takımımızın final oynaması artı bir değer. Biz tür turnuvalara alışkınız. Ama hiçbir zamanda favoriyiz, kazanacağız diye ortaya çıkmıyoruz. 2 sene önce Fenerbahçe, favori olarak çıktı ama maalesef kaybetti. Bence G.Saray Daikin ile şanslarımız eşit. 
BU SON ŞAMPİYONLAR LİGİMİZ OLMAYACAK 
Mehmet Cibara: Biz Vakıfbank kadar son zamanlarda şampiyonluklar kazanmadık ama bu Şampiyonlar Ligine son katılışımız olmayacak. Bundan sonra bizi hep göreceksiniz. Hepimizin görevi Avrupada 1 numaraya kadar çıkmışken, bir daha aşağıya inmemek. Biz, böyle bir şampiyonayı Türkiyeye getirmenin, ülke imajı açısından iyi olduğu kadar voleybolun Türkiyedeki popülaritesi, özellikle seyredilebilirliğini arttırma açısından çok faydalı olduğunu düşünüyoruz. 8 Martta Galatasaray Üniversitesinde özel tarih olan Kadınlar Gününde dünyanın en iyi voleybolcularının katılacağı, bir şampiyona düzenliyoruz.  
 
2020 olimpiyat adaylığına katkı sağlar 
Özkan Mutlugil: Asıl final 2020 Olimpiyatları olacak. Bu final-four 2020 öncesinde Türkiye için önemli bir referans olacak. Ben bu hafta sonunda Burhan Felek Salonunun tamamı ile dolu olacağını düşünüyorum. 
- Mehmet Cibara: U-20 Dünya Futbol Şampiyonası maçları Ali Sami Yen Spor Kompleksinde de oynanacak. CEVe başvururken, daha önceki şampiyonalarımızı referans olarak gösterdik. Prezentasyonda sunmuştuk. Bu iki organizasyonun dört dörtlük yapılabilmesi, 2020nin alınması açısından çok önemli. 
BÜTÜN BİLETLER SATILDI SALON FULL ÇEKER 
Özkan Mutlugil: Galatasaray önemli bir seyirci kitlesine sahip. Vakıfbank futbol merkezli bir kulüp olmamasına karşın önemli bir seyirci kitlesine sahip. İki gün de full oynayacağımızı düşünüyorum. 
- Mehmet Cibara: Zaten pek bilet kalmadı. Sadece, 55 tane bilet kaldı. Azerbaycan takımı 455 taraftarı var. İtalyanların 200 taraftarı var. 1084 kişilik yer Vakıfbanka ayrıldı. Galatasarayın ise 3800 bileti satıldı. Fatih Terim de maça gelecek. Salon dolu olacak, bir problem yok.  
DEV FİNAL ÖNCESİ 3 BAŞKANI HÜRRİYET BİR ARAYA GETİRDİ 
Bu turnuva voleybolun reytingini arttırmak için bir fırsat olur mu? 
- Özkan Mutlugil: Hedeflerimizden biri de bu. Futbol ve basketbola göre görsel izlenme seviyemiz çok farklı. Aile yapısına bağlı değişik bir seyirci kitlemiz var. 15 yıl önce dünyanın en iyilerini Türkiyeye getirmek, sadece para ile mümkün değildi. Ama bugün bütün oyuncular Galatasaray, Vakıfbank, Eczacıbaşı Vitrada olmak istiyor.  
- Ömer Ergin: Ukraynadan 2. sınıf oyuncu getirebiliyorduk. Bu son 5-6 senedir ivme çok yükseldi. Dünyanın en iyi oyuncuları gelmeye başladı. Bir oyuncuya yabancı ülkenin takımı teklifte bulunuyor ama aldığı yanıt şu oluyor Ben önce Vakıfbankın teklifini bekliyorum. İsterlerse gideceğim.  
- Mehmet Cibara: Bu tip yıldızlar, altyapıya oyuncu yetiştirmek için aileleri çok özendiriyor. Gençlerin, kahramanları haline geliyorlar. Çok iyi oyuncu potansiyelinin yetişmesine neden oluyor yıldızların gelmesi. 
BİR SALON İSTİYORUZ  
Galatasaray Daikin Voleybol Şubesi Başkanı Mehmet Cibara, voleybolda seyircinin hangi salona gideceği konusunda şaşırdığını belirterek, Bizim hep istediğimiz karşı tarafta yakın bir yerde salon olması. Salon olmayacaksa biz Sarıyer Belediye Başkanı ile de görüştük ve Tarabyadaki Metin Oktay Salonunun tahsis edilmesi ve bütün masraflarını G.Sarayın karşılayacağı şekilde dört dörtlük spor kompleksi yapmak istiyoruz. Aynı Ataköydeki Olimpiyat Evi kompleksi gibi. Yüzme ve tenis de olacak. Biz bu konuda çok ciddi beklenti içerisindeyiz. Başka bir yerde denilirse 3000 kişilik bir salon projesi yaptık. Neresi denirse bu salonu yapmak istiyoruz dedi. 
BU KARŞILAŞMANIN FAVORİSİ OLMAZ  
Vakıfbank ve Fenerbahçe daha önce bu kupayı kazanmıştı? Bir kez daha bir Türk takımı alabilir mi? 
 - Özkan Mutlugil: Tabii ki, biz burada ev sahibiyiz. Bunun avantajını kullanmalıyız diye düşünüyorum. Ben iki kulüp ve tüm oyuncularımız, teknik kadromuza güveniyorum. Tahmin yapmak mümkün değil. Ben sonuç olarak Türk voleybolunun kazanacağını düşünüyorum.
 
- Ömer Ergin: Bizim de gayemiz Türk takımlarının birinci ve üçüncü olarak turnuvayı bitirmesi. İki sene önce öyle oldu. İnşallah bu senede öyle olur.
 
- Mehmet Cibara: Amacımız kazanmak. Ama, en önemlisi Türk voleybolunun kazanması. Vakıfbank ya da Galatasaray Daikinin kupayı kaldırması önemli. Kimin kaldıracağının çok olmazsa olmaz denilecek bir önemi yok. Popülarite artsın. Gelirler artsın, sponsorlar daha çok desteklesin ve TV gelirleri artsın. Bu turnuva ile bir şekilde Türk voleybolunun kazanması için gerilimsiz, güzel bir turnuva yaşamayı hedefliyoruz.
 
- Ömer Ergin: Biz 6 senedir hocamız ile çalışıyoruz. Biz 2009 yılında 8. olan G.Saray takımına kupada elendik. Hocanın ilk sezonu idi. Ve en kolay iş antrenöre faturayı kesip göndermekti. Biz kesmedik ve onun meyvelerini topluyoruz. 
Yarı finalde 2 Türk takımı karşılaşacak. Favori kim? 
 - Özkan Mutlugil: Ben TVF Başkanıyım ve bizim favorimiz olamaz. İki kulübede başarılar diliyorum.Bu arada Türkiye voleybolu sadece kadınlardan ibaret değil.  
- Ömer Ergin: Favorisi olmaz bu tip turnuvaların. İyi oynayan takımın kazanacağı kesin. Bizim en büyük artımız tecrübemiz. Galatasarayın artısı tabii ki çok büyük seyirci kitlesine sahipler. Hak eden kazansın diyorum bende. Kesin biz yeneriz falan diyemeyiz.  
- Mehmet Cibara: Bizi zaten kimse favori göstermiyor. Hedefimiz her sene altyapıdan milli takım düzeyinde olacak şekilde 2 oyuncu çıkarabilmek. Biz geçmişte ilk 12den en az 6 tanesi altyapıdan olacak dediğimizde bize gülerek cevap veriyorlardı. Önümüzdeki yıllarda çok oyuncu göreceksiniz. Biz kısa dönemli planlar yapmadık. 3 artı 3 senelik önemli bir voleybol projesi yaptık. 19-22 yaş seviyesinde çok iyi Türk voleybolcular göreceksiniz.