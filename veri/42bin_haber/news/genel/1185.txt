'Patriotların Türkiye'de kullanılması mümkün'
Wall Street Journal, Türkiye’nin NATO’dan Patriot talep etmesi olasılığını değerlendirirken üst düzey bir ABD’li yetkilinin, NATO’nun, Suriye içerisinde güvenli bir bölge tesis amacıyla Patriot’ları konuşlandırmak üzere adım atacağı fikrini reddettiğini belirterek “Ancak yetkili, Patriotların savunma için Türkiye içinde kullanılmasının ise mümkün olduğunu söyledi” dedi.
 Haberde Patriotların, genellikle sistemi çalıştıran uzman kuvvetlerle birlikte konuşlandırıldığına dikkat çekilirken “Patriotları konuşlandırma olasılığı, artan biçimde gerginleşen sınır boyunca uluslararası askerlerin yerleştirilmesine yol açabilir” yorumu yapıldı.
 
 Türkiye’nin NATO’dan Patriot füze sisteminin Suriye sınırında konuşlanmasını istemeye hazırlandığı duyumları yurt dışında da dikkat çekti. Wall Street Journal gazetesi, üst düzey bir ABD’li yetkilinin, NATO’nun, Suriye içerisinde güvenli bir bölge tesis amacıyla Patriot’ları konuşlandırmak üzere adım atacağı fikrini reddettiğini belirterek, “Ancak yetkili, Patriotların savunma için Türkiye içinde kullanılmasının ise mümkün olduğunu söyledi” diye yazdı.
 ABD’nin çok satan gazetesi Wall Street Journal, Türkiye’nin, Suriye sınırına yönelik “uluslararası yardım talebinde” bulunma niyetine işaret ettiğini belirterek, bu gelişmenin ABD Başkanı Barak Obama’nın yeniden seçilmesinin ardından geldiğine dikkat çekti.
 Haberde Başbakan Recep Tayyip Erdoğan’ın Ankara’nın NATO’ya resmi bir talepte bulunmadığını ifade ettiği, NATO sözcüsünün de, Türkiye’nin aynı yönde sözler sarfetmekle birlikte müttefiklerin, NATO Konseyi’nden herhangi bir isteğini inceleyeceklerini de söylediği kaydedildi.
 WSJ, Dışişleri Bakanı Ahmet Davutoğlu’nun, Türkiye’nin füzeleri resmen talep edip etmeyeceği konusuna girmeyi reddetse de, Brüksel’deki AB ile görüşmelerinin arkasında yaptığı açıklamalarda ittifakın tüm üyelerini savunmaya mecbur olduğunu söylediğine dikkat çektikten sonra şunları da yazdı:
 
 “Üst düzey bir ABD’li yetkili, NATO’nun, Suriye içerisinde güvenli bir bölge tesis amacıyla Patriot’ları konuşlandırmak üzere adım atacağı fikrini alaşağı etti. Ancak yetkili, Patriot’ların savunma eylemleri için Türkiye içinde kullanılmasının ise mümkün olduğunu söyledi.”
 ABD gazetesi, Suriye’de artan gerginliklerin arasında Türkiye’nin bu yılda iki defa, NATO Antlaşmasının, bir üye tehdit altında hissedildiğinde üyeler arasında istişarelerin yapılmasını öngören 4. maddesine başvurduğuna dikkat çektiği haberinde şöyle dedi:
 “Siyasi analistler, Türkiye’nin Patriot sistemlerinin Türk topraklarına konuşlanmasına istekli olacağını çünkü bunun, Ankara’nın ABD seçiminin ardından ihtilafı uluslararası gündemin daha üst sıralarına çıkarma isteğine uygun olacağını ve daha fazla bir uluslararası yanıta zemin hazırlayabileceğini söylediler.”
 -AVRUPALI DİPLOMAT: “TALEP, SİYASİ HAREKET”-
 Buna karşın “Avrupalı bir diplomat, talebi siyasi bir hareket olarak niteledi ve ‘bir talepte bulunacak olurlarsa operasyonel değerini görmek zor’ dedi” satırlarına yer veren gazete, “Ankara, şimdiden 565 millik (904 kilometre) sınırı boyunca askeri varlığını güçlendirmiş bulunuyor ve Suriye isyancılar ile Suriye hükümet kuvvetleri arasındaki çatışmalardan topraklarını vuran top ateşi ve mermilere aynı biçimde karşılık veriyor” dedi.
 -“PATRİOTLAR İLE BİRLİKTE ULUSLARARASI ASKERLER DE KONUŞLANDIRILIR”-
 Haberde Patriot’ların, genellikle sistemi çalıştıran uzman kuvvetlerle birlikte konuşlandırıldığına dikkat çekilirken “Patriot’ları konuşlandırma olasılığı, artan biçimde gerginleşen sınır boyunca uluslararası askerlerin yerleştirilmesine yol açabilir” yorumu yapıldı.
 -“ANALİSTLER, TAMPON BÖLGESİ SPEKÜLASYONUNA KARŞI UYARIYOR”-
 Analistlerin, Patriot’ların, Ankara’nın mevcut hava savunmasına göre önemli iyileştirme anlamına geleceğini belirtirken füzelerin tek başlarına Türkiye’nin Suriye sınırında bir tampon bölge veya bir uçuşa yasak bölgenin kurulmasına imkân vermesi spekülasyonuna karşı uyardıklarına dikkat çekildi.
 Bu bağlamda değerlendirmeleri aktarılan, Ekonomik ve Dış Politika Etüdleri Merkezi’nin araştırmacısı Aaron Stein, “Bu türden bir müdahaleye, sınıra veya kurulan güvenli bölgeye yaklaşan Suriye uçaklarını düşürmeyi hedef alan savaş uçaklarını dâhil edilmesi gerekir” dedi.
 Stein “Şimdiye kadar kamuoyuna ulaşan bilgiler ise, ne Türkiye ne de NATO’nun böyle bir şey yapmaya istekli olduğunu gösteriyor. Ayrıca, ittifak üyeleri, şimdiye kadar müdahale lehinde bir tutum almaya başlamış değil” açıklamasını yaptı.
 ANKA