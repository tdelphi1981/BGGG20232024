İngiltere'de inanılmaz olay
Sheffield Wednesday ile Leeds United arasında oynanan maçın 77.dakikasında ev sahibi takımın kalecisi Chris Kirkland taraftarların saldırısına uğradı.
 Skorun 1-1'e gelmesiyle birlikte bir Leeds United taraftarı, Sheffield Wednesday kalecisi Chris Kirkland’ın yanına kadar koşarak başarılı file bekçisine yumruk attı. Bir anda yere yığılan Kirkland, sağlık görevlilerinin müdahalesiyle maçı tamamlamayı başardı. Ancak maçın ardından başarılı kalecinin aldığı darbe sonucunda beyin travması geçirdiği tespit edildi.
 Yaşanan olaylar "White Rose" derbisi olarak derbi mücadelesine gölge düşürürken, yumruğu atan taraftar hala bulunabilmiş değil. Kalabalığın arasından kayıplara karışan kimliği belirsiz taraftar için arama çalışmaları sürüyor.