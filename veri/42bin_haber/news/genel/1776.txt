5 işçinin öldüğü kazaya 2 tutuklama
SAMSUN Tekkeköy İlçesi'ndeki Eti Bakır İşletmesi'nde meydana gelen ve 5 işçinin hayatını kaybettiği kazanın ardından şok gelişme...
 GECE geç saatlere kadar süren savcılık ifadesinin ardından mahkemeye sevk edilenlerden firma denetleyicisi Barış D. ile alt yüklenici firma yetkilisi İlyas A, çıkarıldıkları mahkemece tutuklandı. Diğer şüphelilerden Halil Ç. ile Osman Y'nin savcılık sorgulamaları ardından, İsmail Ç, Ali Osman C, Hüseyin B, Yahya Kemal B, Ahmet Ö. ve Serdal D. ise mahkemece serbest bırakıldı.
 GEÇTİĞİMİZ perşembe günü Eti Bakır Samsun İşletmesi'nde amonyak tankı kapağının çökmesi sonucu meydana gelen kazada, Fatih Açıkel, Sadık Kurulay, Hüsamettin Taşsümer, Hüseyin Bayrak ve Güven Demirer hayatını kaybetmiş, 14 kişi de yaralanmıştı.