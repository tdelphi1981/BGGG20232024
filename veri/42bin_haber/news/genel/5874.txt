Öğrenmeyi kolaylaştırıyor
Öğrenme sırasında dinlenen Largo ve Barok gibi müzik türleri, kişinin daha kolay öğrenmesini sağlıyor.
Dünya Hafıza Şampiyonu Melik Duyar, beyin fonksiyonlarının geliştirilmesi için duyguların öğrenmeye katılması gerektiğini söyledi. Duyar, müziğin de öğrenmede etkili olduğuna işaret ederek, bazı müzik türlerinin öğrenmeyi güçlendirdiğini aktardı. 

Öğrenmenin tam olarak kavranabilmesi için Largo ve Barok tarzı müziklerinin dinlenmesi gerektiğini vurgulayan Duyar, bunun insan beynini ve zekasını geliştirdiğini dile getirdi.  
Duyar, öğrenme esnasında bu tür müziklerin dinlenmesi gerektiğini belirterek, Largo, Barok tarzı müzik, hafıza, beyni ve zekayı geliştiriyor bunu sürekli dinlemekten ziyade ders çalışıp kitap okurken dinlemek gerekli. Otobüste veya başka bir yerde devamlı olarak dinlediğinizde faydası olmaz ama öğrenme esnasında dinlenildiğinde faydası çok olur dedi. 
  
"ZEKANIN YÜZDE 75'İ 5 YAŞINDA TAMAMLANIYOR"  

Küçük yaşlarda zekanın tamamlandığını anlatan Duyar, bu nedenle öğrenme eğitimlerinin küçük yaşlarda verilmesi gerektiğini bildirdi.
Zekanın yüzde 75'i 5 yaşında tamamlanıyor diyen Duyar, 5-12 yaş arası ergenlik döneminde beynin bir bölgesindeki işi diğer bölgesine yaptırabiliriz. Alınabilecek eğitimle çocukların öğrenme problemlerinin önüne geçebiliriz ifadelerini kullandı. 

Duyar, insan beyninin ilerleyen yaşlarda her konuda uzmanlaştığı için farklı konuları öğrenmede zorluk çektiğine vurgu yaparak, 12 yaşında ergenliğini tamamlamamış genç, öğrenmeye daha duyarlı oluyor. O yüzden 5 ve 12 yaş arasındaki eğitim çok önemlidir diye konuştu. 
  
"DENGELİ BESLENEMİYORSAK B VİTAMİNLERİ ALMAMIZ GEREK"  

Duyar, televizyonun insan beynini pasif tuttuğuna dikkati çekerek, besin maddelerinin bu süreçte etkili olduğunu aktardı. Kola, salam ve sosis gibi yiyeceklerin çocuklarda dikkat dağınıklığına sebep olduğuna işaret eden Duyar, şunları söyledi: 

Yiyeceklerde en önemli olan balık yağı hafızayı güçlendirir. Haftada 2 gün balık yenmeli. Stres, beyinde B vitaminlerini ve magnezyumu yok ediyor. Mesela öğrencide B vitaminleri yok oluyor, bunlar yok olduğu zaman hafızada zayıflamalar başlıyor, unutkanlıklar konsantre eksikliği başlıyor. B vitamini tahıllarda ve kırmızı ette var, bunları yemeliyiz. Üzüm suyu, böğürtlen, çilek ve ceviz hafızayı geliştiriyor, bunları önemsememiz lazım. Eğer dengeli beslenemiyorsak B vitaminleri almamız gerekir.
 
  
  
  
  
 