Zirai donatım
Gökhan'ın topuğuna Pinto cevap verdi. Önce Gönül ardından Sow'un bilardo vuruşunda Şener kendi kalelerine gol attı. Altın dokunuşu Cristian yaptı
 1 Genç Salih Uçan her maç biraz daha büyüLÜyor
 2 Aykut Kocaman'ın dün hamleleri yerindeydi...
 3 Cristian da vazgeçilmez olduğunu yine gösterdi
 Kendi ayağına 2. kurşun
 F.bahçelİ oyuncular, bu sezon  Bursa ile oynadıkları iki maçta da kendi kalesine gol attı. 1-1 biten maçta Serdar Kesimal, dün de   Gökhan aynı talihsizliği yaşadı. Gökhan, son olarak F.Bahçe'nin Beşiktaş'ı 3-0 mağlup ettiği derbide ağları iki kez havalandırmıştı.
 Sanal düello
 'BANK Asya'da oynamayı beklediğimiz FB ile kupada oynayacağız. Nasip böyleymiş' tweetiyle tepki çeken Göksu, Sivas maçında kendi ağlarını havalandırdı. 
 1461'lİ futbolcu, Gökhan'ın golü sonrası, 'Gülme komşuna gelir başına' diye tweet attı. Barış Memiş de 'Göksu kardeşime beter ol diyenler beter oldular' diye destek oldu. F.Bahçe kazanınca Barış, twittera 'Ben sonuçla ilgili bir şey demedim. Göksu'nun pozisyonuyla ilgili alakalı yorum yaptım' diye yazdı.
 Hakemler kendilerine baksın
 Maçtan sonra hem F.Bahçe hem Bursa cephesi Yunus Yıldırım'ı eleştirdi. Ertuğrul Sağlam'ı tribüne gönderen Yıldırım'a, F.Bahçe'nin hocası Aykut Kocaman şu şekilde sitem etti: 
 'İKİ tarafta da hakem hakkında tepki oluşturuyorsa hakemlerin biraz kendilerine dönüp bakması gerek. Bugün Yunus Yıldırım, yarın başka biri. 
 YAKIŞTIRIYORLAR
 Pozisyonlar, faullerin çalınıp çalınmaması; bunlar normal anlık şeyler. Yanlışlar olabilir. Önemli olan oyunun gidişatı, buna müdahalesi. Maçın gidişatında niyet konusunda bazen bazı şeyler gözüküyor. Bunu art niyet olarak söylemiyorum. Şimdilik bu kadar konuşmak yeterli...'
 KOCAMAN öne geçtikleri golden sonra şapkasını yere atarak sevinmesiyle ilgili, 'Sevinmediği için eleştirilen Aykut Kocaman artık değişti mi?' sorusuna da 'Yok öyle bir şey. Bizim ülkemiz klişeler ülkesi. Medya bana bir takım şeyleri yakıştırdı, öyle kalsın. Benim için bir önemi yok' cevabını verdi.
 Öz güven  getirecek
 AYKUT Kocaman, galibiyeti ise şu şekilde değerlendirdi: 'Şubatta 14 tane maç görünüyor. Bursa galibiyeti bize bir maçta dinlenme fırsatı verecekti. Pas bağlantısında sıkıntı vardı. Bu maçı deplasmanda bu şekilde geriden gelip almak bize büyük bir moral verecek. Önümüzdeki haftalara bu galibiyet öz güven olarak çok büyük katkı sağlayacak. Böyle olacağına inanıyorum.'
 Bomba gibiyim
 F.Bahçe takım otobüsündeki Dirk Kuyt ile Selçuk Şahin'in diyaloğu herkesi kırdı geçirdi:
 KUYT: Mutlu musun?
 Selçuk: Looks like you! (Senin gibi)
 KUYT: Bomba gibiyim, bomba. İyi akşamlar.
 Mehmet Topal röportaj verirken otobüsün en arkasında oturan Egemen Korkmaz, gürültü yaptı. Selçuk Şahin de Egemen'e 'Egemen sürekli dışarıdan müdahale ediyor, stoper ya o yüzden' esprisiyle takıldı.
 Mert'e bakmadım
 KENDİ kalesine gol atan Gökhan Gönül, 'Gol atmak güzel ama kendi kalene atmak kötü' dedi. Gökhan golü anlattı: 
 'MERT'İ görmedim, 18'in dışındaydık, çok da yakında değildi kale. Araya rakip oyuncu girmesin diye topa dokundum Mert'e hiç bakmadık. Uzun süredir saha içinde ilk defa zevk alarak oynadığım bir maçtı. İnşallah devamı gelecek. Kazanmayı alışkanlık haline getireceğiz.'
  