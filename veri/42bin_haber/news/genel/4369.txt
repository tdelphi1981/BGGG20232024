Yahudilerin ecdadı aslında Türkler mi
Genbilim uzmanı Eran Elhaikin araştırmasına göre Aşkenaz Yahudilerinin asıl kökeni, Hazar bölgesine yerleşen Türk boyları. Elhaike göre bu nüfusun bir kısmı 8inci yüzyılda Yahudiliğe geçti ve Hazar Tezini oluşturan göç yollarını kullanarak Avrupa kıtasına doğru ilerledi.
YAHUDİLERİN kökenine ilişkin dönem dönem yükselen tartışma bir kez daha alevlendi. ABDde bulunan John Hopkins Üniversitesinde görevli genbilim uzmanı Eran Elhaik, Aşkenaz Yahudilerinin Hazar kökenli olduğu tezinin daha geçerli olduğunu öne sürdü. Genome Biology and Evolution adlı dergide Avrupa Yahudilerinin Soyunun Kayıp Halkası: Ren ve Hazar Hipotezlerinin Karşılaştırılması başlıklı bir çalışma yayımlayan Elhaik, sekizi Yahudi, 74üyse Yahudi olmayan gruplardan gelen bin 287 kişinin gen analizini coğrafi ve tarihsel göç yolları açısından değerlendirdi. 
 
TÜRK BOYLARINA BAĞLIYDILAR 
Bilim dünyasında büyük yankı uyandıran araştırmada, Aşkenaz Yahudilerinin asıl kökeninin, Miladi takvime göre tarihin başlangıcına yakın bir dönemde Hazar bölgesine yerleşen Türk boyları olduğu ortaya konuluyor. Elhaike göre bu nüfusun bir kısmı sekizinci yüzyılda Yahudiliğe geçti ve Hazar Tezini oluşturan göç yollarını kullanarak Avrupa kıtasına doğru ilerledi. 
İSLAMDAN KAÇMAMIŞLAR 
Tüm Yahudi nüfusunun büyük bölümünü oluşturan Aşkenazlarla ilgili daha yaygın olan Ren Tezine göre aslında Filistinde yaşayan Yahudiler, Müslümanların bu bölgeyi işgal etmesi nedeniyle yedinci yüzyıldan başlayarak kaçtı ve önce Güney Avrupaya, sonra da Ren Nehri kıyılarına, yani şimdiki Almanyaya yerleşti. Eran Elhaik, genetik göstergelerin bu tezi desteklemediğinin altını çiziyor. Elhaike göre Avrupa Yahudileri, Yakın Doğu, Kafkas, Avrupa ve Sami soylarının genlerinin karışımından oluşuyor. Bu veriler de, Hazar Tezini destekliyor.