Hz. Peygamber'i örnek alın, kızları girişimci yapın!
TÜRKİYE Odalar ve Borsalar Birliği (TOBB) Başkanı Rıfat Hisarcıklıoğlu, Türkiye'de 74 milyonun yarısından biraz fazlasının kadın olduğunu vurgulayarak, girişimciler içinde kadınların oranının yüzde 6'yı bulmasını eleştirdi.
 Hisarcıklıoğlu, 'Müslüman olarak Peygamberimizin sünnetine uymaya çalışıyoruz. Peki Peygamberimizin eşi Hz Hatice ne iş yapardı? Sadece tüccar değildi devrinin en büyük lojistikçisiydi. Bakın eğer Peygamberimizi örnek alıyorsanız, kızlarınızı girişimciliğe yönlendirin' diye konuştu.
  
 KAMUDA İŞ DÖNEMİ BİTTİ
 HİSARCIKLIOĞLU Karacabey Ticaret ve Sanayi Odası ile Karacabey Ticaret Borsası'nın düzenlediği 'Ekonomiye Can Verenler Ödül Töreni'ne katıldı. Ülkede herkesin zengin olmak istediğini hatırlatan Hisarcıklıoğlu, 'Japonya'nın bu alanda 4 misli gerisindeyiz. Bugün bir girişimci 10 kişiye istihdam demek. Her yıl 750 bin kişi istihdama katılıyor. Kamuda iş bulma dönemi de bitti. 10 yıl sonra bu rakam bir milyona ulaşacak. Zenginleşmenin yolu girişimci sayısını artırmaktır' dedi.
 2023 hedef için girişimci sayısının artması lazım
 MİRASTA da kızlarla erkeklerin ayrılmamasını isteyen Hisarcıklıoğlu, 'Haksızlık üzerine kurulan düzen yıkılmaya mahkum. Batı'da 150 -200 yıllık müesseseler ayakta duruyor. Ama bizde yok' diye konuştu. Nüfusun yarısının 28.5 yaş altı olduğunu hatırlatan Hisarcıklıoğlu, gençleri girişimci yetiştirmek halinde ülkenin geleceğinin kurtulacağını kaydetti.