'Sanat öğrencileri' müze soydu!
Hollywood filmi gibi soygun... Hırsızlar, sanat öğrencisi gibi girdikleri müzeyi boşalttı. Kameralar arızalı olunca komplo teorileri havada uçuştu
 ollanda'da geçen ay meydana gelen soygunun ardından ikinci sanat hırsızlığı vakası Güney Afrika'da yaşandı. Başkent Pretoria'daki olay şöyle gelişti: 2.25 dolarlık bilet parasını ödeyen soyguncular, ülkenin en büyük sanat müzesine öğrenci kılığında girdi. Sayıları belirtilmeyen hırsızlar, şüphe çekmemek için de sık sık küratöre sorular sorarak bilgi aldı. Ardından uygun zamanı kollayan saldırganlar, silahlarını çekerek tüm görevlileri yere yatırıp ellerini bağladı.
 Geçen pazar günkü olay sonrası yetkililer, müzeden 2 milyon dolarlık eser çalındığını açıkladı. Müzenin pazartesileri kapalı olması nedeniyle en değerli tabloların kaldırıldığı belirtildi. 
 İÇERİDEN YARDIM İHTİMALİ
 Öte yandan güvenlik kameralarının arızalı olduğu gerekçesiyle devre dışı kalması soru işaretlerini de bareberinde getirdi. Polis yetkilileri, hırsızların içeriden yardım almış olma ihtimalinin   araştırıldığını söyledi. DIŞ HABERLER