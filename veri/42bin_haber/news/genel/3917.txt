Tarımda poliçe sayısı yüzde 26 arttı
Tarım Sigortaları Havuzu (TARSİM) Yönetim Kurulu Başkanı Dr. Ramazan KADAK, 2012 Yılında, Devlet Destekli Tarım Sigortalarında, son derece başarılı sonuçlar elde edildiğini bildirdi.
 Sistem'in, sürekli büyüyen ve gelişen bir yapı içinde olmasında; her geçen yıl giderek genişleyen teminat yapısının, tanıtım faaliyetlerinin, devletin prim desteğinin ve ilgili tüm tarafların payının büyük olduğuna dikkat çeken Dr. Kadak, Çiftçi Kayıt Sistemi'ne (ÇKS'ye) kayıtlı ekili alanların yüzde 7,9'unun sigortalı hale geldiğini vurguladı. 2012 yılında, tarım sigortalarında elde edilen üretim ve hasar verilerine de değinen Dr. Kadak, poliçe sayısının, bir önceki yıla oranla yüzde 26'lık bir artışla 750 bin adede ulaştığını, sigortalı alanların yüzde 31'lik artışla, 12 Milyon dekarı aştığını ifade ederek; özellikle, sigortalanan seraların adedin de, yüzde 122'lik ciddi bir artış yaşandığının altını çizdi.  Dr. Kadak, 2012 Yılında Bitkisel Ürün Sigortası ve Sera Sigortası branşlarının yanı sıra, Küçükbaş Hayvan Hayat Sigortası kapsamında sigortalanan küçükbaş hayvanların adedinde de, bir önceki yıla göre yüzde 381 oranında artış yaşandığını sözlerine ekledi.