ABD Büyükelçileri konuştu
ABDnin Ankara Büyükelçisi Francis Ricciardone ve ülkesine geri çağırılmış olmasına rağmen halen resmi Şam Büyükelçisi Robert Stephen Ford, Hürriyetin sorularını yanıtladı.
ABD Savunma Bakanı Leon Panettanın İncirlik Üssüne sürpriz bir ziyaret düzenlediği ve NATO şemsiyesi altında Türkiyeye konuşlandırılacak Patriot füze sistemini onayladığı gün, Ricciardone ve Ford, Ankarada, Esad gitmeli mesajı verdi. Öte yandan Ricciardone ABD basınındaki, Enerji ve Tabii Kaynaklar Bakanı Taner Yıldızın 4 Aralıkta Erbile yapacağı ziyaretin ABD yönetimi ve Irak Yönetimi arasında alınan bir kararla engellendiğini yalanladı.  
ABD Savunma Bakanı Leon Panettanın ardından dün Ankara bir üst düzey Amerikalıya daha ev sahipliği yaptı. ABDnin halen resmi Şam Büyükelçisi olan Robert Stephen Ford ve Ankara Büyükelçisi Francis Ricciardone, dün Dışişleri Bakanlığında, Müsteşar Feridun Sinirlioğlu ile yaklaşık 1,5 saat süren bir görüşme gerçekleştirdiler. Bakanlıktan çıkarken sorularımızı yanıtlayan Ricciardone ve Ford şu mesajları verdiler: 
GEÇİŞ SÜRECİ GÖRÜŞÜLDÜ 
Ricciardone: 
Dışişleri Bakanlığında üst düzey yetkililerle görüşmelerde bulunduk. Bu görüşmeler kariyerine İzmirde başlayan ve halan resmi Şam Büyükelçisi olan Fordun, Türk meslektaşlarıyla Marekeşteki Suriyenin Dostları Grubu Toplantısının devamı niteliğindeydi. Suriyede geçiş sürecinin neresinde olduğumuz, ABD ve Türiyenin Suriyede nasıl işbirliği yapabileceği ve şiddet olmadan mümkün olduğunca yumuşak bir geçişin nasıl sağlanabileceği üzerine konuştuk. 
DAYANIŞMANIN SOMUT ADIMI 
Patriot hava savunma sisteminin Türkiyede nereye yerleştirileceği ABDnin vereceği bir karar değil. Başka NATO ülkeleri de Türkiyenin hava savunma sistemine katkıda bulunuyorlar. Bu bir NATO kararı. Türkiye, Suriyeden gelen tehdit potansiyelini gördüğü anda ABD Türkiyenin yanında olma kararı almıştır. Biz bu kararı Türkiyenin yanında yer aldığımızı göstermek için aldık. Panetta da bugün kısa bir sürenin ardından kararı imzalayarak, bunu teyit etmiş oldu. Panettanın bunu imzalaması ABDnin, Türkiye ile dayanışmasının somut bir adımıdır. Panettanın, Türkiyeye geleceğini Türk yetkililer biliyorlardı ancak Türk makamlarla herhangi bir temas olmadı. 
ESADIN GİDECEĞİ ORTADA 
(NATO Genel Sekreteri Anders Fogh Rasmussenin, Esadın gideceği artık zaman meselesi sözleri üzerine) ABD üst düzey yetkililerinin ve NATO yetkililerinin söylediği gibi Rasmussenin bu sözlerindeki durum gayet açık ortada. Rus dostlarımız da endişelerini ve rejimin artık daha fazla zamanının kalmadığına yönelik düşüncelerini dile getiriyorlar. Şu anda odak noktamız, şiddeti minimize ederek nasıl birlikte çalışabiliriz ve Suriye halkına nasıl daha fazla yardım edebiliriz. 
YILDIZIN UÇAĞINI DÖNDÜRMEDİK 
Enerji Bakanı ve Tabii Kaynaklar Bakanı Taner Yıldızın, Erbile giderken uçağının döndürülmesine ilişkin Washington Posttaki makaleyi görmedim. Ama biz Bağdat yönetimi ile bu konuda ortak bir karar almadık. Uçağın döndürülmesi yönünde de bir kararımız yok. Bundan yana değiliz. Biz bağdat yönetimi ile Erbil arasında enerji kaynakları konusunda iyi bir diyalog olmasını ve Türkiyenin de buna dahil olduğunu görmek istiyoruz.  
Ford: ESAD BİR AN EVVEL GİTMELİ 
Suriyedeki olaylarda bugüne kadar 40 bin kişi öldü. Rejimin içinde bulunduğu bu savaşı kazanamayacağı açık. Kaybedecek. Esad ne kadar çabuk giderse o kadar iyi. Böylece akan kan durur. Onu biran önce görevi terketmesi konusunda uyarıyoruz. Bir an evvel geri çekilmeli. Bu kabul edilemez. Ne kadar çabuk olursa o kadar iyi. Her çeşit silahı kullanıyor füzeler de dahil. Bu da bize halkını umursamayan bir rejim olduğunu gösteriyor. 
210 MİLYON DOLAR HARCADIK 
Suriyedeki durum Suriye halkı için çok zor. Korkunç acılar çekiyorlar. ABD olarak Suriye halkına yönelik insani yardımlarımızı arttırıyoruz. Şuana kadar Suriye içinde ve dışında Suriye halkına yardım etmek için 210 milyon ABD doları harcadık. BM, Kızıl Haç ve Suriye Kızılayıyla birlikte çalışıyoruz. Suriye halkına yardım edebilmek için Türkiye ve diğer ülkelerle işbirliği içindeyiz. 
 