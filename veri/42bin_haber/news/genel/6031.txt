Uçağın kargosunda İran'a uçtu
İRANLI A.G., uçaklara yer hizmeti veren Çelebi Hava Servisine ait personel kıyafetini giyerek aprona girdi ve İrana giden Atlasjet uçağının kargosunda saklanarak İstanbuldan Tahrana gitti. A.G., uçak indikten sonra baygın halde bulunarak hastaneye kaldırıldı.A.G, geçtiğimiz hafta İrandan gelip Vandan Türkiyeye giriş yaptı. Daha sonra İstanbula gelen A.G,. tekrar İrana gitmek için Atatürk Havalimanına geldi. A.G. Atatürk Havalimanında uçaklara yer hizmeti servisi veren ve henüz nasıl elde ettiği belli olmadığı Çelebi Hava Servisi personelinin giydiği kıyafeti ele geçirdi. Daha sonra bir şekilde aprona çıkan A.G., burada bir süre dolaştıktan sonra dün gece Tahrana gideceğini öğrendiği Atlasjet Havayolları uçağının kargo bölümüne girerek saklandı.

İstanbul-Tahran uçuşunu yapan Atlasjet uçağı, sabaha karşı Tahran Havalimanına indi. Oradaki yer hizmeti görevlileri kargodaki yükü boşalttıktan sonra A.Gnin bayılmış halde buldular. Derhal ambülansla hastaneye kaldırılan A.G.nin hayati tehlikesi olmadığı bildirildi.

Atatürk Havalimanı Emniyet Müdürlüğü yetkilileri, olayla ilgili geniş çaplı bir soruşturma başlatıldığını belirterek, bu kişinin aprona nasıl çıktığı, elbiseyi nereden veya kimden aldığının tespitine çalışıldığını söylediler.