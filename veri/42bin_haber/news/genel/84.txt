Oslo süreci adım adım bitti
'Oslo sürecini kim bitirdi?' tartışmalarına Van Bağımsız Milletvekili ve DTK Eş Başkanı Aysel Tuğluk da katıldı. Başbakan Erdoğan'ın Başdanışmanı Yalçın Akdoğan'ın star gazetesindeki köşesinde yer alan değerlendirmesine yanıt veren Tuğluk, şunları söyledi:
 - Oslo'nun bitişi aşama aşama oldu. Müzakereler sürerken Başbakan 'Öcalan idam edilmeliydi' dedi. Habur kırılma noktasıydı. 
 - Hükümet, seçimlerden sonra müzakereleri bitirmek için bahane aradı. Silvan, Habur ve demokratik özerklik ilanı hükümetin bahanesi oldu. Ayrıca Silvan'da PKK doğrudan saldırmadı. Silvan olayının süreci sabote etmek için yapıldığına inanmıyorum. Ayrıca, dünyanın her yerinde müzakere süreçleri sabote edilebilir. Ancak devletler bunu göze alır.
 - Demokratik özerklik talebi Oslo protokollerinde de yer alıyor. DTK'nın özerklik ilan etmesi, süreci anlamsızlaştırmamıştır. 
 - Kandil ya da İmralı'yla yeniden görüşme niyeti umarım bir taktik değildir.Yeniden bir müzakere süreci yaşanacaksa da Oslo'da olduğu gibi bir süreç işlemeyecektir. Güven verecek samimi adımlar atılmalıdır. Helin ALP