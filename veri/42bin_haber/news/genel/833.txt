Aşkları tam gaz
Berrak Tüzünataç&Can Bonomo aşkı ilk günkü gibi... Aralarına kara kedi girdiği söylenen ikili, Karaköy'de pür neşeydi. Eğlence sonrası Bonomo'nun motosikletine binen sevgililer, iki teker üzeri romantizm yaşadı
 Hakan UÇ / MAGAZİN SERVİSİ
 Türkiye'yi Eurovision'da temsil ederek adını duyuran Can Bonomo ile oyuncu sevgilisi Berrak Tüzünataç, düşman çatlattı. Geçen günlerde Bonomo'nun tek başına yaptığı ABD seyahati sonrası 'ayrılıyorlar mı' söylentileri yayılan ikili, önceki gün Karaköy'deki bir kafeden çıkarken objektiflere takıldı. 
 Bonomo'nun kullandığı motosiklete binmek üzereyken fotoğraflarının çekildiğini fark eden ikili, tedirgin oldu. Yüzünü gizlemeye çalışan Tüzünataç, popçu sevgilisinin arkasına saklanmaya çalıştı.
 Öte yandan Bonomo'nun üzerinde Eurovision şarkı yarışmasında giydiği kıyafetin bulunması gözlerden kaçmadı.
 KAHKAHALARLA UZAKLAŞTILAR
  Yolların boş olmasını da fırsat bilerek hızla muhabirlerin yanından ayrılan ikili, Tüzünataç'ın Fındıklı'daki evine gitti. Mekandan uzaklaşırken kahkahalar atan Tüzünataç'ın fotoğrafları çekilir çekilmez twitter sayfasında, 'Hayatımın     3 yılını son 1 ay içinde geçiyor sananlar var. Yarım yamalak bilgileriyle. Hafızalar balık, kendileri alık...' ifadelerini paylaşması kafa karıştırdı.