Tek bir haber herşeyi bitirdi
Torunlar Gıda ile hisse satışı için masaya oturan Şeker Piliç, görüşmelere başladıktan birkaç gün sonra masadan kalkmak zorunda kaldı. Gerekçe ise 'şirket hakkında başlatılan icra takipleri' olarak açıklandı. Şeker Piliç tarafından KAPa yapılan açıklamada Hacizler dolayısıyla Torunlar Gıda San. Tic. A.Ş. ile yapılan ortaklık görüşmeleri son bulmuştur denildi.
Türkiyenin en büyük 10 beyaz et üreticisi arasında yer alan Şeker Piliç, geçtiğimiz cumartesi günü Torunlar Gıda ile masaya oturdu. Her iki şirketin kurmayları hisse satışı için müzakerelere başlamıştı. Görüşmeler ile ilgili son bilgiyi en son geçtiğimiz Cuma günü şirket sahiplerinden Osman Bor vermişti. Bor, hürriyet.com.trye yaptığı açıklamada görüşmelerin devam ettiğini açıklamıştı. 
  BİRİ ÇAY OCAĞI İLE BİRİ KÜÇÜK BİR KÜMES İLE BAŞLADI  
Ancak aynı gün akşam 18:37de Kamu Aydınlatma Platformuna (KAP) Şeker Piliç tarafından yapılan kısa bir açıklama görüşme masasından neden kalkıldığını açıklıyordu: Şirketimizin borçlu olduğu firmaların bir kısmı tarafından icra takiplerinin başlatıldığını öğrenmiş bulunmaktayız. İcra takiplerinin tutarıyla ilgili bilgi ileriki günlerde kamuyla paylaşılacaktır. Bu hacizler dolayısıyla Torunlar Gıda San. Tic. A.Ş. ile yapılan ortaklık görüşmeleri son bulmuştur. 
BEYAZ ETTE EN BÜYÜKLERDEN BİRİ 
Temeli 1958de 225 civcivin olduğu bir kümeste Bandırmalı Hüseyin Bor tarafından atılan Şeker Piliç şimdilerde Türkiyenin en büyük beyaz et üreticisi arasında yer alıyor. Şirketin yüzde 29,8lik hissesi 2000 yılından bu yana borsada işlem görüyor. Şirketin piyasa değeri 93,7 milyon lira. Şeker Piliç hisseleri ise Cuma günü kapanışa göre 2,13 lira seviyesinde. 
  ŞEKER PİLİÇ, HİSSE SATIŞI İÇİN MASADA