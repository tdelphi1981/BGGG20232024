Altın yüklü uçak tutuklattı
Gana, İstanbul Atatürk Havaalanı'nda 18 gün bekletildiktan sonra Dubai'ye gönderilen altın yüklü uçakla ilgili ülkenin maden kralı Peter Kofi Bedzrah'ı yakaladı.
  
 Gana'dan yüklediği 1.5 ton külçe altınla İstanbul Atatürk Havaalanı'na acil iniş yapan ULS Havayolları'na ait uçak, gümrük ekipleri tarafından eksik evrak nedeniyle 18 gün bekletildi. Uçaktaki altın Dubai'ye gönderilirken, Omanye Altın'ın sahibi Bedzrah çarşamba günü tutuklandı. Bu arada Ganalı gümrük yetkililerinin uçaktaki altın için 'değersiz maden' belgesi düzenlediği ortaya çıktı.
  