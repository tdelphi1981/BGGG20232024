Klaas Jan Huntelaar sakatlandı
Sarı-kırmızılı ekibin Şampiyonlar Ligi'ndeki rakibi Schalke 04'ün golcü oyuncusu Huntelaar sakatlandı. Schalke'nin ezeli rakibi Dortmund ile oynadığı Bundesliga maçında Hollandalı yıldız Klaas Jan Huntelaar sakatlık geçirerek maçı yarıda bıraktı.
Ruhr derbisinde karşı karşıya gelen Schalke ile Dortmund'un kapışmasının 54. dakikasında Hollandalı yıldız Huntelaar, yaşanan bir havatopu mücadelesinde yere düştüğü anda yerde kaldı.  
Sol ayağını tutarak yerde acı içinde kıvranan Huntelaar'a sağlık ekipleri anında müdahale ederken Hollandalı golcü teknik direktör Jens Keller tarafından oyun alanının kenarına alındı. Öte yandan Teknik direktör Jens Keller, Huntelaar'ın sakatlığının ardından 55. dakikada oyuna Teemu Pukki'yi aldı. 
Maçı canlı anlatan Schalke 04'ün resmi internet sitesinde, yıldız oyuncunun hiç de iyi görünmediği yorumu yapıldı. 
SCHALKE 2-1 B. DORTMUND 
Salı günü temsilcimiz Galatasaray ile karşılaşacak olan Schalke, zorlu maç öncesi moral buldu. 
İlk yarıda rakibine oranla daha iyi etkili bir oyun ortaya koyan mavi beyazlılar 11. dakikada Draxler'in golüyle skor avantajını yakaladı. 35. dakikada sahneye çıkan Klas Jan Huntelaar farkı ikiye çıkardı.  Ve ilk yarı 2-0 sona erdi. 
59. dakikada Dortmund'un golü geldi. Savunmanın arkasına sarkan Lewandowski farkı bire indirdi. Kalan dakikalarda iki takım da inanılmaz fırsatları harcadı karşılaşma 2-1 Schalke'nin üstünlüğüyle bitti. 
Bu galibiyetin ardından Schalke 04 39 puana çıkarken, Dortmund ise 46 puanda kaldı.