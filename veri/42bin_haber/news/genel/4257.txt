Doğu'ya sosyal destek rekoru
Terör sorununun çözümüne odaklanan hükümet, bir yandan da Doğu ve Güneydoğu'ya yönelik sosyal projelere hız verdi. Bu çerçevede 2008 yılından bu yana uygulanan Sosyal Destekleme (SODES) Programı'na 210 milyon lira ayrıldı
 zellikle Doğu ve Güneydoğu'daki ekonomik ve sosyal hayata vatandaşların daha aktif katılımı, toplumsal dayanışma ve bütünleşme, yoksulluk ve göçten kaynaklanan sosyal sorunların giderilmesi için uygulanan SODES Programı, 2008 yılında başlamıştı. Sadece GAP bölgesindeki 9 ilde başlayan program dahilinde, 398 projeye 42 milyon TL ayrıldı.
 KALKINMA Bakanlığı'nın hazırladığı son rapora göre, yerel seçimler öncesine rastlayan bu yıl SODES kapsamında kullanılacak parasal kaynak, 210 milyon TL'yi de geçecek. Böylece, terörle askeri, siyasi, diplomatik ve ekonomik alanda yürütülen mücadeleye, sosyal faaliyetlere sağlanan destekler de katkı verecek.
 AYRILAN kaynaklarla bugüne kadar aralarında 'Zemheride Açan Çiçekler Solmasın', 'Kar Çiçekleri Geleceğe Umutla Bakıyor' gibi kamuoyunca da yakından izlenen birçok proje hayata geçirildi.
 CAZİBE MERKEZLERİ 
 HÜKÜMETİN SODES dışında, ekonomik ve sosyal destekleri de, seçim yılı öncesi rekor seviyeye ulaşacak. Az gelişmiş bölgelerde büyüme merkezi işlevi görmesi amacıyla kentsel merkezlerin desteklenmesi amacıyla başlatılan 'cazibe merkezleri' projesine de 2013'te 84 milyon TL harcanacak. 2008-2012 yılları arasında uygulamada olan proje, Diyarbakır, Şanlıurfa, Erzurum ve Van'ı kapsıyor.
 
 Takdirlik kızlar
 VAN'ın Saray İlçesi'ne bağlı Beyarslan Köyü'nde kızların başarısı... 
 Okulda takdirname alan 15 öğrenciye bisiklet hediye edildi. Takdirname alan 15 öğrenciden 10'unun kız olması dikkat çekti. Kızların bu başarısı, karne töreninde protokolü de köye taşıdı. Okul önünde ptorokol üyelerinden bisikletlerini alan öğrenciler kendilerine destek olan öğretmenlerine ve ailelerine teşekkür etti. DHA