First lady'den diplomatik çağrı
Cumhurbaşkanı Abdullah Gül'ün eşi Hayrünnisa Gül'den kadınlara: Sosyal yaşamda daha fazla söz sahibi olun. Diplomaside kadın sayısı artmalı....
 HAYRÜNNİSA GÜL, yeni yıl nedeniyle büyükelçi eşlerine dün Çankaya Köşkü'nde bir yemek verdi. Gül, konuşmasında dünyada yaşanan krizlerden en çok etkilenen kesimin kadınlar ve çocuklar olduğunu vurgulayarak, kadınların sosyal yaşamda daha fazla söz hakkına sahip olması gerektiğini savundu.  Gül şöyle devam etti: 'Şu bir gerçek ki, bugün dünyanın büyük bir bölümünde kadınlar sağlık, istihdam, sosyal güvence ve eğitim imkanlarından hak ettikleri ölçüde faydalanamıyor; üretime yeterince katkıda bulunamıyor ve nihayetinde pastadan eşit pay alamıyor. Ne mutlu bize ki, bugün her alanda başarılı kadınlarımız var. Diplomasi de bu alanlardan biri. Son yıllarda diplomatik kariyer yapan kadınlarımızın sayısının büyük oranda artması bizim için ayrı bir gurur kaynağı oldu. Dışişleri Bakanlığı'nda şu anda 22 kadın büyükelçi bulunuyor. Bu sayının artacağına inanıyorum.
 
  