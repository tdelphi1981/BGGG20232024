Parayı duyunca düşmanlığı unuttu
Rum manastırı konusunda, Türkler onaracaksa yıkılsın gitsin diyen Başpiskopos Hrisostomos, konu para olunca Doğu Akdenizdeki doğalgazın Türkiye üzerinden borularla Avrupa piyasasına ulaşmasına destek verdiğini açıkladı.
KKTCnin Karpaz yarımadasında yıkılmak üzere olan Rumların kutsal Apostolos Andreas manastırı konusunda, Türkler onaracaksa yıkılsın gitsin diyen Rum Başpiskopos Hrisostomos, konu para olunca, Doğu Akdenizdeki doğalgazın Türkiye üzerinden borularla Avrupa piyasasına ulaşmasına destek verdiğini açıkladı. Rum radyosunun haberine göre, Başpiskopos Hrisostomos, Çıkarılacak doğalgazın borularla Türkiye üzerinden Avrupaya ulaşması bizim kazancımız olacaksa varsın Türkiyeye gitsin dedi.  
HER KONUYA AÇIĞIM 
Larnakada bir etkinlikte konuşan Hrisostomos, tüm uluslarla ve de Türklerle iyi ilişkiler kurmak istediğini ayrıca, Kıbrıs halkına, Yunanlara, Türklere ve de diğer azınlıkların yararına olan her konuya açık olduğunu söyledi. Başpiskopos, Türkiyenin boru hattını keyfi bir şekilde açıp kapayabileceği endişesi konusunda ise, Türkiyenin esiri haline de gelebiliriz, bu nedenle çıkarımıza uygun olacaksa, Türkiye üzerinden gitmesine destek veriyorum dedi. 
ECONOMİSTİN HABERİ 
Ekonomik krizin derin etkilerinin görüldüğü güney Kıbrısta son günlerde Doğu Akdenizde bulunan doğalgazın nasıl pazarlanacağı konusunda tartışmalar yaşanıyor. Tartışmaları, Economist dergisinin geçen hafta, Muhtemel doğalgaz kaynaklarının Türkiye üzerinden gitmesi halinde ekonomik değeri olacağı yönündeki haberi alevlendirdi. Kıbrıslı Rumlar geçen yıl Türkiye ve KKTCnin itirazlarına rağmen tek yanlı parselledikleri doğu Akdenizde sondaj çalışmalarına hız vermiş ve Amerikan Noble Energy şirketi Adanın 175 kilometre güneyinde doğalgaz rezervleri bulmuştu. 
Dünya devi de terketti 
LONDRA Borsasında ilk 250 şirket arasına giren dünyanın önde gelen hazır giyim ve moda devi Debenhams, ekonomik krizdeki Kıbrıs Rum yönetimindeki mağazasını zarar etmesi nedeniyle kapattı. Şirketin, Lefkoşa Rum kesiminin ünlü alışveriş caddesi Makaryos bulvarında yer alan dev merkezine kilit vurması, zengin Rumların çöküşünün de bir başka ispatı oldu. Debenhams, AB destek mekanizmasına başvuran ve AB ile IMFnin kıskacına giren Rum yönetiminde kepenk indiren ilk şirket değil. Ülkenin en büyük mağazalar zinciri Orfanides de ekonomik krize yenik düşerek iflasını istemişti. Ekonomik krize uzun süre dayanan ve daha önce Rum kesiminden çekilmeyeceğini ilan eden Debenhams, kapanmadan önce yüzde 80 indirime girdi.