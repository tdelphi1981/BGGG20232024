Barışa 365 gün avans
Türkiye kadar dünya da 2012'yi çok hareketli geçirdi. Seçimler, kayıplar ve en önemlisi yaşanan çatışmalar, geride kalan yılın unutulmazları arasına girdi.
  
 Doğal afetler, siyasi hareketler ve büyük bir coğrafyayı etkileyen Arap Baharı, 2012'deki en önemli gelişmeler oldu. Geçen yıla girerken bitmesi umut edilen savaşlar, binlerce masum insanın ölümüyle sonuçlandı. Ama geçen yıl güzel şeyler de oldu dünyada... Yeni rekorlar, önemli organizasyonlar ve barış arayışları eksik olmadı. 2013'ün, geçen yılın kötülüklerini silip, güzelliklerini arttırması ve tüm insanlar için daha iyi bir geleceğe atılan adım olması dileğiyle...
 13 OCAK
 KKTC'nin kurucusu ve ilk cumhurbaşkanı Rauf Denktaş 80 yaşında vefat etti.
 13 OCAK
 DÜNYANIN en büyük kruvaziyer gemilerinden Costa Concordia Toscana açıklarında karaya oturdu. Kazada 32 kişi yaşamını yitirdi.
 12 ŞUBAT 
 ŞARKILARI milyonlar satan ABD'li ünlü şarkıcı Whitney Houston yaşamını yitirdi. 48 yaşındaki şarkıcı, Beverly Hills'teki bir otel odasında ölü bulundu.
 16 MART
 AFGANİSTAN'ın başkenti Kabil'de Türk askerlerini taşıyan helikopter düştü. Kaza sonucu 12 Türk askeri şehit oldu.
 6 MART
 Apple, tüm zamanların en çok indirilen oyununun Angry Birds olduğunu açıkladı.
 18 NİSAN
 CUMHURBAŞKANI Abdullah Gül, Hollanda Kraliçesi Beatrix'in elinden 'Hollanda Aslanı Büyük Şövalye Nişanı'nı aldı.
 Ukraynalı feminist grup FEMEN, geçen yıl da adından çok söz ettirdi. Mısır'daki antidemokratik uygulamaları veya Rusya'daki seçimleri protesto eden FEMEN, 2012 Avrupa Futbol Şampiyonası öncesinde de eylem yaptı. 
 2 MAYIS
 Edward Munch'ün Çığlık tablosu rekor fiyata satıldı: 120 milyon dolar.
 27 MAYIS
 YÖNETMEN Rezan Yeşilbaş Cannes'da kısa metraj dalında Altın Palmiye aldı.
 27 HAZİRAN
 İngiltere Kraliçesi 2. Elizabeth ile IRA'nın siyasi kanadı Sinn Fein'in eski lideri Martin Mcguinness buluştu .
 22 HAZİRAN
 TÜRK F-4 jeti Suriye açıklarında düşürüldü, iki pilotumuz şehit oldu.
 30 TEMMUZ
 TARİHİN en büyük elektrik kesintisi Hindistan'da yaşandı. 620 milyon kişi etkilendi.
 27 TEMMUZ
 İNGİLTERE'nin başkenti Londra, 4 yılda bir düzenlenen en büyük spor organizasyonu Olimpiyata ev sahipliği yaptı.
 6 AĞUSTOS
 NASA'nın uzay aracı Curiosity uzun bir yolculuk sonunda Mars'a indi ve tarihi görevini yapmaya başladı.
 24 AĞUSTOS
 NORVEÇ'te 77 kişiyi öldüren Anders Breivik 21 yıl hapis cezasına çarptırıldı.
 27 EYLÜL
 MÜSLÜMANLARIN Masumiyeti dünyayı ayağa kaldırdı. ABD'nin Bingazi Konsolosluğu baskına uğradı. Başkonsolos öldürüldü.
 14 EKİM
 AvustralyalI Felix Baumgartner, 39 kilometreden dünyaya atladı. Baumgartner aletsiz ses hızını aşan ve en yüksekten atlayan ilk insan olarak tarihe geçti.
 13 KASIM
 İSRAİL Gazze'ye 8 gün sürecek operasyona başladı. Silahlar sustuğunda 175 ölü vardı.
 14 ARALIK
 ABD'nin Connecticut eyaletine bağlı Newport'ta bir ilkokulu basan Adam Lanza 20'si çocuk 26 kişiyi katletti. Katil annesini de öldürdü,  sonra intihar etti.
 21 ARALIK
 Maya takviminin sonunda kıyamet kopacağına inanlar kendilerini 'son gün'e hazırladı. Yemekler yenildi, danslar edildi, dualar okundu, kıyamet kopmadı.
 YILIN DRAMI
 DÜNYANIN 2012'de belki de en çok konuştuğu konu Suriye oldu. Şubat 2011'de başlayan çatışmalarda bugüne kadar ölenlerin sayısı 50 bine yaklaştı. Yarım milyondan fazla insan ülkeden kaçtı. Devlet Başkanı Beşşar Esad koltuğunda oturuyor ama artık eskisi kadar rahat değil.
 D E Ğ İ Ş İ M    R Ü Z G A R I
 DÜNYANIN birçok ülkesinde 2012 seçim yılı oldu. Kimi liderler koltuklarını kaybederken, kimileri yerlerini korumayı başardı:
 ABD: Barack Obama, Cumhuriyetçi rakibi Mtt Romney'i geçti. Obama 7 Kasım'da ikinci kez koltuğa oturmaya hak kazandı.
 RUSYA: Eski Devlet Başkanı Vladimir Putin, Başbakanlık'tan sonra yeniden zirveye çıktı. 3 Mart'ta Rus halkı Putin'i seçti.
 ÇİN: Dünyanın yükselen gücü Çin'de Komünist Parti'nin 14 Kasım'daki kongresinde yeni lider olarak Xi Jinping seçildi.
 ALMANYA: Cumhurbaşkanı Christian Wulff, haksız kazanç elde ettiği iddiaları nedeniyle istifa etti. Joachim Gauck, 18 Mart'ta boşalan koltuğa oturan isim oldu.
 FRANSA: Françoise Hollande, başkanlık seçimini kazanarak Elysse Sarayı'nın yolunu tuttu. 6 Mayıs'ta seçilen Hollande, 17 yıl sonra seçilen ilk sosyalist oldu.
 VENEZÜELLA: Hugo Chavez az da olsa zorlandı, ama 8 Ekim'de 4. kez seçilmeyi başardı.
 MISIR: Arap Baharı'nın sembol ülkesinde Müslüman Kardeşler'in istediği oldu. Muhammed Mursi 24 Haziran'da cumhurbaşkanı oldu.