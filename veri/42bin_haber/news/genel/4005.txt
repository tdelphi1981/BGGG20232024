Dünyada bir eşi yok
Antalyanın Kaş ilçesinde Patara antik kentinde Akdeniz Üniversitesi Edebiyat Fakültesi Arkeoloji Bölümü Öğretim Üyesi Prof. Dr. Havva İşkan Işık başkanlığında yürütülen kazılarda geçen yaz bulunan bronz Herme heykeli, Kültür ve Turizm Bakanı Ertuğrul Günay tarafından basın toplantısıyla tanıtıldı.Toplantıda konuşan Prof. Dr. Işık, 95.5 cm yüksekliğindeki, 15.5 cm enindeki Herme heykelinin Antalya Müzesinde restore edildiğini kaydetti. Işık, Herme, sütun biçiminde olan, kolları bacakları olmayan, sadece baş taşıyan bir heykel türüdür. Çok rastlanan bir tür değil. Yaptığımız araştırmalarda ne dünya müzelerinde ne de Türkiyede eşine rastlamadık. Roma dönemi eser olduğunu düşünüyoruz dedi. Günay ise, heykeldeki figürün yöre insanına benzediğine dikkat çekti.