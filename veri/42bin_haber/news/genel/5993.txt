Maç sonrası kavga çıktı
Spor toto Süper Lig'de Fenerbahçe'nin Kasımpaşa'yı 3-1 yendiği maçın ardından, takım otobüslerinin bulunduğu bölümde Fenerbahçeli Volkan Demirel ile Kasımpaşalı Yalçın Ayhan arasında tartışma yaşandı.
KADIKÖY'DE 5 DAKİKADA GELEN ZAFER 
Maç sonu oyuncuların takım otobüslerine bindiği alanda karşılaşan iki futbolcunun ağız dalaşına girmesi üzerine gerginlik çıktı. 
Bağırarak birbirlerinin üzerine yürüyen iki futbolcuyu, araya giren diğer futbolcular ayırdı ve takım otobüslerine bindirdi. Tartışmanın yaşandığı alana çok sayıda polis gelerek, önlem aldı.