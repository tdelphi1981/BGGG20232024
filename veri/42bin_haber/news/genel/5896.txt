Sen ne biçim erkeksin şiddeti
Şefkat-DERin açtığı iki erkek sığınma evinde 12 yılda 5 bin erkek kaldı. Sığınma evinde barınan erkekler arasında üzerine kaynar su dökülen de, Ne biçim erkeksin, başkalarının kocalarına bak gibi psikolojik şiddete uğrayan da var.
AİLE ve Sosyal Politikalar Bakanı Fatma Şahinin, Erkek Sığınma Evi açılacağı açıklamasının ardından gözler eşinden, kaynanasından ve çocuklarından şiddet gören erkeklere çevrildi. Şefkat-DERin 2001de kurulan Erkek Sığınma Evlerinde 5 bin erkek kaldı. Dernek Başkanı Hayrettin Bulan, kadınların fiziki erkeklerin ise psikolojik şiddete maruz kaldığını belirterek, şunları söyledi: 
ERKEKLER DE DIŞLANIYOR 
Bu evlerin açılması aile içi cinayet, şiddet olayları ve intihar sayılarının azalması anlamına gelir. Karısından dayak yiyen erkeklere sığınma evi açılıyor esprisi yapılıyor. Kimsenin bu evlerde kalacak erkekleri rencide etmeye hakkı yok. Erkekler ağlamaz, Erkek güçlüdür, Erkek adam ekmeğini taştan çıkartır gibi deyimler de erkeklere uygulanan büyük bir psikolojik şiddettir. Bu yaklaşım erkeklerin sorunlarını gizlemesine, psikolojik baskı ve şiddet görmesine neden olmaktadır. 
KAYNAR SU DÖKEN DE VAR 
2001de İstanbul ve Konyada açtığımız, sığınma evlerinde 5 binin üzerinde erkek barındı. Karısı tarafından öldürülmek istenen, üzerine kaynamış su dökülen, karısının sevgilisi tarafından öldürülmek istenen, kayınpederi, kayınbiraderi, kaynanası tarafından tehdit edilen erkekler de bize sığındı. Bu erkeklerin sığınacak bir yerleri olmasaydı ya aile içi şiddete maruz kalacak ya da eşine şiddet uygulayacaktı. Hatta, cinayetler bile yaşanabilirdi. 
Beni kimler istedi de gitmedim 
ŞEFKAT-DER Başkanı Hayrettin Bulan, sığınacak yer arayan erkeklerin devletin kurumlarından bile Sen erkek değil misin, devletten yardım istemeye utanmıyor musun, git çalış diye geri çevrildiğini söyledi. Bulan, eşlerinin erkeklere en çok uyguladığı psikolojik şiddet örneklerini şöyle sıraladı:  
REZİL EDERİM 
Sen ne biçim erkeksin, hâlâ iş bulamadın mı; milletin kocası neler neler yapıyor; beni kimler istedi de gitmedim kala kala sana kaldım; ailem olmasa açlıktan ölürdük; ben olmasam senin gibi sümüklüyü kim alırdı; kapının önüne koyarım; akıllı ol çocuklarımı alıp giderim bir daha göstermem; gerekirse televizyona da çıkar seni dünyaya rezil ederim.