FBI, Ankara mesaisinde
ABD Ankara Büyükelçiliğine bombalı saldırı ve Sarai Sierranın İstanbulda öldürülmesiyle ilgili Federal Soruşturma Bürosu devrede. FBI ajanları polisle çalışacak.
ABD Ankara Büyükelçiliğine saldırıyla ilgili Federal Soruşturma Bürosu FBIın da araştıracağı açıklandı.  Dışişleri Sözcüsü Victoria Nuland, FBI ajanları, Türk polisi ile yakın ve koordineli şekilde çalışacak dedi. ABD Dışişleri Bakanlığı Sözcüsü Victoria Nuland, DHKP-C örgütü tarafından üstlenilen saldırıyla ilgili yürütülen çalışmalar hakkında şu bilgiyi verdi:  Türk Hükümeti ile işbirliğimiz kesinlikle olağanüstü. FBI, saldırıyla ilgili geniş bir soruşturma yürütmek için Türk polisi ile yakın bir şekilde koordineli çalışacak. 

  SON KAREDE ÖLÜM VAR 
CIA GİBİ ÇALIŞIYORLAR  
Merkezi Haber Alma Teşkilatı CIA, ABDnin yabancı ülkelerdeki istihbarat faaliyetlerinden sorumluyken, Federal Soruşturma Bürosu FBI ise iç istihbarat, kontrespiyonaj ve federal suçların araştırılması için kurulmuş bir örgüt. Ancak özellikle 1980lerde yapılan bir düzenlemeyle, bugün FBI, Amerikalılara yönelik suçları araştırmak için tıpkı CIA gibi dünyanın başka yerlerinde de faaliyetler yürütüyor. Bu kapsamda şu anda 100e yakın ülkede FBI ajanı görev yapıyor. 2000den beri Türkiyede de bir ofisleri bulunuyor. 
  ALMANYA ŞANLININ ADRESİNİ BİLE KONTROL ETMEMİŞ  
YASAL ATAŞE   
Amerikan büyükelçilik ve konsolosluklarında yasal ataşe unvanıyla çalışan FBI ajanları, bulundukları ülkelerin ABD ile sürdürdüğü ortak operasyonları koordine ediyorlar. Aktif bir soruşturma yürütebilmek için o ülkeden izin almaları gerekiyor. FBIın internet sitesinde verilen bilgiye göre Ankaranın dışında halen İstanbuldaki Amerikan misyonunda da FBI ajanları var. Ancak Ankaradaki bombalamayı Türkiyedeki ekiplerin mi araştıracağı yoksa Washingtondan takviye mi yapılacağı net değil. ABD Dışişleri Bakanlığı, konu hakkında daha fazla detay vermeyi reddetti. FBI basın bürosu da tamamlanmamış soruşturmalar hakkında basına bilgi vermediklerini söyledi. 
BİNGAZİDE GİRDİLER  
FBI ajanları, en son 11 Eylül 2012de Libyanın Bingazi kentinde ABD Büyükelçiliğine saldırıda büyükelçi ile 4 ABDlinin ölümüyle sonuçlanan olayda bu türden bir soruşturma başlatmışlardı. Soruşturma sürüyor. FBInın en çok bilinen soruşturma ise 1996da Suudi Arabistandaki ABD üssünde 19 kişinin öldürüldüğü bombalı araç saldırısydı. FBI ajanları, olayı tam beş yıl boyunca araştırdılar. Ve Suudi Arabistan Hizbullahına mensup oldukları belirtilen failleri 2001de ABDde yargılayıp suçlu buldular. 
Sorarak bulmuş 
ABD Büyükelçiliğindeki saldırıya yönelik soruşturmayı genişleten polis yeni bilgilere ulaştı. Anadolu Ajansına göre, bombacı, ABDnin Ankara Büyükelçiliğinin bulunduğu Paris Caddesinin yerini yoldan geçen birine sorarak bulmuş. Hürriyetin edindiği bilgiye göre terörist, Hassas bölge olarak da bilinen yerlerin de bulunduğu 8 ayrı noktadaki görüntüsüne ulaşıldı. Soruşturmayı, 20 kişilik özel ekip sürdürüyor.  Bombacının Ankaraya hangi yolla geldiği de araştırılıyor. - Fevzi KIZILKOYUN