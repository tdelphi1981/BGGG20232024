Sülük kozası fosilleri 200 milyon yıl koruyor
Fosilleşmiş sülük kozalarının, hayvan leşi fosillerini tam 200 milyon yıl koruyabildiği açıklandı."New Scientist" bilim dergisinde yayımlanan makalede, kozaların, birçok sülük ve solucan türünün muköz yumurta kapsülünde olduğu gibi sertleşebildiği ve bazen fosilleşebildiği bildirildi.

ABD'nin Kansas Üniversitesi'nden Paleobiyolog Benjamin Bomfleur ve ekibi, Antarktika kıtasının dağlık bir bölgesinde 200 milyon yaşında bir kaya içinde koza fosili buldu.

Buldukları koza fosilinin kayalaşmış kısmını asitle eriten ekip, kozadan organik maddeleri çıkardığı sırada eon partikülleri tarafından ezilerek yassılaşmış 20 sülük fosili ile karşılaştı.

Bomfleur ve ekibi buldukları 20 fosilden birinin, bugün göletlerde ve akarsularda yaşayan modern tek hücreli çan hayvanının (Vorticella) atası olan kirpiksi birgözeli türü fosiline ait olduğunu ve çok iyi derecede korunmuş olduğunu saptadı.

Bulunan fosilin ender rastlanan bir tür olduğunu vurgulayan uzmanlar, sülük kozalarının kehribar gibi doğal bir koruma kapanı olabileceğini ve içinde nadir bulunan fosilleşmiş hayvanlar barındırabileceğini sözlerine ekledi.