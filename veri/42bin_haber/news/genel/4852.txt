50 yılda 36'sı kurudu
Gölller Bölgesinde Isparta, Burdur ve Antalya ile çevre iller Konya, Mersin, Hatay ve Afyonkarahisar olmak üzere toplam 7 ile yönelik araştırmaya göre, son 50 yıl içinde 36 göl tamamen kurudu, 14 göl de kuraklık tehlikesiyle karşı karşıya.
Dünyanın artık suya hasret günlere doğru yol aldığı belirtilen raporda, Türkiyenin 1993 yılında taraf olduğu Ramsar Sözleşmesi hatırlatılarak, Göller Yöresi ve ülkemizin diğer bölgelerinde sorunlarla boğuşan göllerimize çözüm bulunması gerektiğine dikkat çekildi. Platform Sözcüsü Hediye Gündüz, Bizler 2 Şubat Dünya Sulak Alanlar Gününde susuz göllerimizi geri istiyoruz ve Göllerimiz Hayat Bulsun talebimizle tüm yetkilileri göreve davet ediyoruz dedi.

KURUYANLAR
? ANTALYA Karadayı ve Boğazak Sazlıkları. Elmalı ilçesi Karagöl, Girdev Gölü, Müren Gölü, Küçük Göl. Korkuteli ilçesi Manay Gölü, Sarıgöl (Kırkpınar), Gölcük, Genceli Gölü, Keklicek Gölü, Nohut Gölü. 
? BURDUR Kestel Gölü, Yazır Gölü, Akgöl, Mamak Gölü, Kurugöl, Beylerli Gölü, Karaevli Gölü, Heybeli Gölü, Pınarbaşı Gölü, Genceli ve Karadayı sazlıkları.
? ISPARTA Alparslan Gölü. 
? KONYA Suğla Gölü, Arapçayırı Çumra Ovası, Güvenç Gölü, Yarma Bataklığı, Hotamış Sazlıkları, Samsam Gölü, Akşehir Gölü, Karapınar Ovası ve Ereğli Sazlıkları. 
? MERSİN Aynaz Bataklığı ve Regma bataklığı. 
? HATAY Amik Gölü.

RİSK ALTINDAKİLER
Rapora göre, Antalyada Yamansaz Gölünün yarısı susuz ve susuz bölümünde hızla dev binalar yapılaşması bulunuyor. Boğazkentteki Çakal Gölünün yarısı susuz ve Boğazkent Kuş Cenneti de kuruma tehlikesi yaşıyor. Burdur Gölünün dikkuyrukları ve suları tehlikede. Yarısı kurutulmuş Karataş Gölünün suları çekiliyor ve balıklar için tehlike var. Gölhisar Gölü hızla kurutuluyor. Acı Gölde tuz stepleri tehlikede. Salda Gölünün kumları ve berraklığı artık kayboluyor. Yarışlı Gölü de hızla kuruyan göller arasında. Ispartada Eğirdir Gölünün kerevitleri ve varlığı tehlike geçirirken, Milli Park içindeki Kovada Gölü eğer böyle devam ederse birkaç yıla kadar kuruyacak. Konyada Beyşehir Gölünün suları çekiliyor. Tuz Gölü hızla kuruyor. Afyonkarahisarın İscehisar Gölü mermer atıkları nedeniyle büyük risk altında bulunuyor.      

Bu güzellik de tehlikede  
Isparta İl Genel Meclisinin akademisyen ve uzmanlara hazırlattığı raporda, Zirai mücadele ilaçları ve kimyasal gübrelerin tehdidi altındaki Eğirdir Gölünde kısa zamanda radikal kararlar alınmazsa göl suyunun içme suyu olarak kullanımı imkansız hale gelecektir uyarısı yapıldı. Raporda ayrıca şöyle denildi: Pestisitlerin (zirai mücadele ilaçları) kanserojen, mutojen, alerjen ve teratojen etkilerinin olduğu bilinmektedir. Pestisitler ayrıca kadın ve erkek üreme sisteminde sorunlar yaratmakta, büyüme ve gelişmeye olumsuz etkiler yapmaktadır. Arseniğin ise kanser riskinin yanı sıra mide sorunları, kadınlarda kısırlık ve düşük ile sinir sistemine olumsuz etkileri bilinmektedir.