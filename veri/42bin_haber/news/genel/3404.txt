Libanancoda temyiz günü
Türkiyenin lehine sonuçlanan Libananco Davasının temyiz duruşması Washingtonda bugün yapılacak.Temyiz de Türkiyenin lehine sonuçlanırsa, dosya tamamen kapanmış olacak. Enerji ve Tabii Kaynaklar Bakanlığının 2003te Enerji Piyasası Düzenleme Kurumunun (EPDK) başvurusu üzerine, Uzan Grubuna ait Çukurova (ÇEAŞ) ile Kepez elektrik şirketlerine el konmasından kaynaklanan dava, Güney Kıbrıslı Libananco Holdings Co. Ltd. isimli şirketin, ÇEAŞ ve Kepeze ortak olduğunu ve el koymayla mağdur edildiğini iddia ederek, 2006da Türkiye aleyhine Uluslararası Yatırım Anlaşmazlıkları Çözüm Merkezine (ICSID) başvurmasıyla başlamıştı. Tahkim heyeti, 10.1 milyar dolarlık tazminat davasında kararını Türkiye lehine verirken, Libananco Holding kararı temyize taşımıştı. 1 yıldır devam eden temyiz sürecinde son duruşma bugün. Bu aşama da, Türkiyenin lehine sonuçlanırsa, dosya tamamen kapanmış olacak. Heyet davanın bozulması yönünde karar verirse, Libananco Davası yeniden görülmeye başlayacak. Uzan ailesi bireylerinin duruşmaya telekonferansla katılacağı öğrenildi. Temyiz duruşmasının ardından kararın aynı gün çıkması beklenmezken, davada Türkiyeyi İsviçreli Lalive Hukuk Bürosu savunacak.