Kese kese bitirecekler
Talatpaşa Köprüsü, yol genişletme çalışmaları kapsamında yeniden inşaa edilirken, D-100 (E-5) karayolu ve metrobüs hattındaki trafiğin aksamaması için eski köprünün 1200 tonluk beton gövdesi, taşıyıcı iskele üzerinde kaydırılarak yıkılıyor.İstanbul Büyükşehir Belediyesi Genel Sekreter Yardımcısı Abdurahman Uçakın da takip ettiği eski beton kütlenin çelik iskele üzerinde kaydırılarak yıkılması çalışmaları 15.00de başladı.

İŞTE MERAKLA İZLENEN YIKIM ÇALIŞMASI / FOTOGALERİ

Beton kütle üzerinde basın açıklaması yapılırken, köprünün çekilme işlemi başlatılınca haberciler arasında küçük çaplı bir şaşkınlık yaşandı. Bunun üzerine Abdurahman Uçak gülümseyerek çekilme işleminin başladığını söyledi. 

Çalışmalar kapsamında, 40 yıllık beton köprü, 2 yüksek kapasiteli hidrolik piston yardımı ile çekilmeye başlandı. Eski köprü, ayaklarına monte edilen kaldırıcı pistonlar ile ayrılarak, ağırlığı çelik iskeleye bindirildi. 

Daha sonra 2 yüksek kapasiteli hidrolik piston yardımı ile Talatpaşa yönüne çekilmeye başlandı. Burada köprünün gövdesinin parçalanarak, taşınma çalışmalarının 5 günde tamamlanması planlanıyor.

İstanbul Büyükşehir Belediyesi Genel Sekreter Yardımcısı Abdurahman Uçak yaptığı açıklamada; 

"Talatpaşa Köprüsü E-5i daraltan, trafiği engelleyen bir köprüydü. Yenileme kapsamında burada köprüyü taşıyarak yıkmak gibi bir çalışma yapılıyor. Hem de trafiği aksatmıyoruz. 1200 tonluk bir kütle var burada. Bunu yaklaşık 100 tona indirecek bir uygulama yapılıyor" dedi. 

Bu uygulamanın Türkiyede ilk olduğunu söyleyen Abdurrahman Uçak, "Bu çalışma karayolları ve diğer belediyeler tarafından da uygulanabilir. Gemi sektöründen de destek aldık. Maksadımız, metrobüsü durdurmadan, E-5i kapatmadan bu kütleyi kaldırmak. 7 metrelik parçalar halinde çektikten sonra keserek bütününü almak suretiyle yıkımın gerçekleştireceğiz" dedi. 

Uygulamada kullanılan teknikten de bahseden Abdurahman Uçak, "Kütle pistonlar vasıtasıyla geri çekilecek. Piston boylarının da 7 metre olduğu için bloklar halinde kesilerek yıkım gerçekleşecek. Pistonlar vasıtasıyla kütleyi dakikada yaklaşık 10-15 santim çekiyoruz. Köprünün altına yapılan çelik iskeleler sayesinde yıkılma tehlikesi bulunmuyor" dedi. 

Yapılan yazılı açıklamada ise, eski köprünün taşınarak kaldırılması ve yeni köprünün hizmete açılmasının 160 gün içerisinde bitirileceği bildirildi. Yeni köprünün 42 metre açıklığında, 26 metre genişliğinde, 4er metre tretuvar genişliğinde olacağı belirtildi.