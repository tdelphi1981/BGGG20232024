CHP'nin Nobel adayı
Ergenekon davasının tutuklu sanığı, CHP Milletvekili, gazeteci Mustafa Balbay, CHPli Bülent Kuşoğlu ve Süheyl Batum tarafından Nobel Barış Ödülüne aday gösterildi.
CHP Ankara Milletvekili Bülent Kuşoğlu ve Eskişehir Milletvekili Süheyl Batum, tutuklu bulunan CHP İzmir Milletvekili Mustafa Balbayı Nobel Barış Ödülüne aday gösterdi. CHPden yapılan yazılı açıklamaya göre, Kuşoğlu ve Batumun, Mart 2009dan beri tutuklu bulunan Balbayı, sadece Türkiyede değil, dünyada hukukun üstünlüğü, demokrasi, insan hak ve özgürlükleri, basın, düşünce, ifade ve siyaset özgürlüğünün simge ismi haline geldiği gerekçesiyle Nobel Barış Ödülüne aday gösterdi. 
KİN DOLU DEĞİLİM 
Adaylık başvurusunda; Demokrasi yanlısı güçler ile dini amacından saptırarak istismar etmek suretiyle bir baskı rejimi kurmayı hedefleyenler arasındaki tarihsel ve süregelen mücadelenin kurbanı olan ve 4 yıllık tutukluluk sürecinin büyük çoğunluğunu hücrede geçiren Balbayın Asla öfkeli ve kin dolu değilim. İntikam almak istediğim tek şey intikamın kendisidir sözleriyle barışçıl kişi olduğunun vurgulandığı belirtildi. Balbayın hayatını hukukun üstünlüğü, terörle ve yolsuzlukla mücadele, demokrasi, insan hakları ve özgürlükleri konusunda kamuoyu bilinci yaratmaya adadığı belirtilen başvuruda, şöyle denildi: 
Dünyada hapiste bulunan gazeteci sayısının bu kayıtların tutulmaya başladığı 1990 yılı itibariyle rekor sayıya ulaştığı bir dönemde, demokrasi, hak ve özgürlüklerin ihlal edildiği tüm ülkelere, ifade özgürlüğünün terörizm ve devlete karşı suç, kalemin silah olmadığı, muhalif olmanın hükümeti yıkmak için darbeye teşebbüs anlamına gelmediği mesajını vermek açısından büyük önem taşımaktadır. Aynı zamanda, kapsamı geniş tutularak yazılmış Terörle Mücadele Kanunu ve Ceza kanunları yoluyla muhalif görülen tüm kesimlerin cezaevine gönderilmesi ve yargının siyasallaştırılmasını önleme ve gerekli demokratik reformlara gidilmesini teşvik etme bakımından katkı sunacağı umut edilmektedir.