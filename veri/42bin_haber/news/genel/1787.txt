Bankada Minimum 1 TL'ye altına yatırım fırsatı
Mehmet Cemalcılar, evde saklamak yerine bankada altın hesabı açmanın daha risksiz olduğunu söyledi
 Yapı Kredi Perakende Bankacılık Pazarlama Grup Direktörü Mehmet Cemalcılar, Yapı Kredi olarak altın piyasalarındaki gelişmelere paralel yeni ürünlerini hayata geçirdiklerini belirterek, 'Altın birikimlerinin piyasaya kazandırılarak aktif hale getirilmesi için gerekli her türlü teknolojik altyapıyı, kolaylığı müşterilerimize sağlıyoruz' dedi.
 CEMALCILAR, vadesiz altın mevduatı ürünüyle müşterilerin minimum 1 TL karşılığında döviz işlemi yapar gibi altın (XAU) işlemi gerçekleştirebildiğini söyledi. Cemalcılar, 'İşçilik maliyeti ödemeden, gramajı az, düşük ayarlı eski tarihli altın alma, altınların çalınması gibi risklerden uzak ve güvenli bir şekilde miligram bazında altın alabilen müşterilerimiz, diğer tüm altın hesaplarına da altın havalesi yapabiliyor. Vadeli altın mevduatı ile de müşterilerimiz, 31 günden 365 güne kadar vade seçenekleriyle altının getirisine ilave faiz kazanıyor' diye konuştu.