Bakan Dinçer'den Demirtaş'a sert cevap
Milli Eğitim Bakanı Ömer Dinçer, BDP Genel Başkanı Selahattin Demirtaş'ın, Batman mitingdeki, ''Salı günü hayatı durdurarak, kontakları ve iş yerlerimizi kapatarak, okula gitmeyerek taleplerimizi haykıralım'' sözlerine ilişkin, ''Bütün gücümüzle, öğretmenlerimizle, okullarımız açık olarak eğitimimizi yapacağız. Çocuklarımızın da geleceğini düşünerek, onların bu tip taleplerine çok sıcak bakmayacaklarını biliyorum'' dedi.
 Milli Eğitim Bakanı Ömer Dinçer, BDP Genel Başkanı Selahattin Demirtaş'ın, Batman mitingdeki, ''Salı günü hayatı durdurarak, kontakları ve iş yerlerimizi kapatarak, okula gitmeyerek taleplerimizi haykıralım'' sözlerine ilişkin, ''Bütün gücümüzle, öğretmenlerimizle, okullarımız açık olarak eğitimimizi yapacağız. Çocuklarımızın da geleceğini düşünerek, onların bu tip taleplerine çok sıcak bakmayacaklarını biliyorum'' dedi.
 Çeşitli açılışlara ve temel atma törenlerine katılmak üzere Afyonkarahisar'da bulunan Milli Eğitim Bakanı Ömer Dinçer, Emirdağ ilçesindeki programa katıldı.
 Dinçer, program öncesinde gazetecilerin BDP Başkanı Selahattin Demirtaş'ın, Batman mitingindeki ''Salı günü hayatı durdurarak, kontakları ve iş yerlerimizi kapatarak, okula gitmeyerek taleplerimizi haykıralım'' sözlerini hatırlatması üzerine, şöyle konuştu:
 ''Onlar zaten bir taraflarıyla, okullarımızı sabote ederek, okullarımızı yakarak, öbür taraflarıyla çocuklarımızı okullardan uzaklaştırarak, çocuklarımızın cahil kalmasını arzu eder bir görüntü çiziyorlar. Dolayısıyla böyle bir şeyi söylemiş olması çok sürpriz değil. Bütün gücümüzle, öğretmenlerimizle, okullarımız açık olarak eğitimimizi yapacağız. Çocuklarımızın da geleceğini düşünerek, onların bu tip taleplerine çok sıcak bakmayacaklarını biliyorum. Özellikle eğitim üzerinden yapılan siyasetin çok beyhude bir çaba olduğunu düşünüyorum.''
 AA