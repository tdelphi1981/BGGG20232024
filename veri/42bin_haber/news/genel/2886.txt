İşsizlik şişeden çıktı
Şişecam fabrikasında 420 işçinin başlattığı eylem, birinci haftayı doldurdu. Topkapı'da bulunan fabrikanın Eskişehir'e taşınması üzerine işsiz kalan çalışanlar, 'Bize asgari ücretle fabrikanın taşındığı Eskişehir'de iş teklif ediyorlar. Nasıl geçinelim' diye duruma isyan etti.
 Önder ŞUŞOĞLU / İSTANBUL
 İŞÇİ baştemsilcisi Sinan Uçar,  yaşananlara tepki göstererek şöyle konuştu: Memurları Eskişehir'e götürdüler: Bizleri profesyonel olmamıza rağmen aynı ücretle götürmek istemiyorlar. Çoğu işçi 20 yıldır çalışan ve 2 bin lira civarında maaş alan kişiler. Şimdi asgari ücret teklif ediyorlar. Bunun mantığını anlamış değiliz. Bizim yerimize orada yeni bir kişi alacaklar. Alınan kişi hem genç hem de çok tecrübesiz olacak. Buradaki işçilerin ortalama üç çocuğu var. Olaya böyle bakıldığında burada koca bir aileyi yok edeceklerini görmeliler.
 ANADOLU Cam Sanayine ait fabrikanın arazisine konut yapılacağı belirtiliyor. 1968'de kurulan fabrika, cam işleme sektöründe yetiştirdiği elemanlarla aynı zamanda bir eğitim kurumu gibi görev yaptı. 
 
 Karar sürpriz değil
 ŞİŞE Cam Topluluğu ise açıklamasında, personelden isteyenlerin Eskişehir'deki kadrolar dahilinde değerlendirmeye alınacağını belirtildi ve şöyle denildi: Topkapı'daki fabrikanın bulunduğu alan ticaret ve konut bölgesine dönüştürüldü. Karar süpriz değil. Ayrılkak isteyen personelimize ek ödeme ve tazminatları sunuldu.