'Fişleme'ye teftiş heyeti el koydu
Tunceli'nin Hozat İlçesi'nde jandarma ve polis tarafından ilçede çok sayıda kamu görevlisi ve kişinin fişlendiğinin ortaya çıkması ardından Tunceli Valiliği'nin talebi üzerine İçişleri Bakanlığı'ndan 2 mülkiye başmüfettişi dün kente gelerek çalışmalara başladı.
 HOZAT Cumhuriyet Başsavcılığı'nın başlattığı soruşturma kapsamında İlçe Emniyet Müdürlüğü, İlçe Jandarma Komutanlığı'nda hafta sonunda yapılan aramada, birçok belge ve dokümana el konuldu. Son 5 yılda ilçedeki emniyet ve jandarma istihbarat birimlerinde çalışan bir çok polis ve astsubayla birlikte müdür ve komutanların da bilgisine başvuracağı öğrenildi. KADİR MERKİT