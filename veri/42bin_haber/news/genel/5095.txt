İslam karşıtı yazara silahlı saldırı
Danimarka'da İslam dini ve Müslümanlara karşı ağır eleştirileri ile tanınan Lars Hedegaard'a silahlı saldırı girişiminde bulunuldu.
Kopenhag'ın Frederiksberg semtinde Pelargonievej caddesinde 25 yaşlarında olduğu belirtilen saldırganın silahlı saldırısına uğrayan İslam Eleştirmeni, Özgür Yayıncılar Derneği Başkanı Lars Hedegard'ın başına iki kez ateş edildiği bildirildi. Polis, Hedegard'ın başına doğru açılan ilk ateşin isabet etmediğini ikinci el ateş edildiğinde ise silahın ateş almadığını belirterek, saldırganın hayvanat bahçesi içinden kaçtığını ve kaçarken bomba paketi bıraktığını bildirdi.  
Hayvanat bahçesindeki bir açılış nedeniyle içinin çocuklu ailelerle dolu olduğunu bildiren polis, bombanın imha edileceğini belirterek insanları ve gazetecileri çevreden uzaklaştırdı. Yapılan araştırmada ise paketin boş çıktığı anlaşıldı. Emniyet Müdürlüğünden yapılan açıklamada "Saldırgan Lars Hedegaard'ın kapı zilini çalmış. Pencereden bakan Hedegaard, elinde paketli şahsı postacı sanarak kapıya açmış. O sırada saldırgan bir el ateş etmiş ancak isabet ettirememiş. İkinci el ateş ettiğinde ise silah ateş almayınca paniğe kapılmış, Hedegaard ile saldırgan arasında boğuşma başlamış. Saldırgan baş edemeyince Azelaavej ve Söndarmarken caddesine doğru kaçmış" denildi. 
PAKİSTANLI OLDUĞU SANILIYOR 
Hayvanat bahçesindeki görgü tanıkları iki kişinin tel örgüleri aşarak hayvanat bahçesi içinden kaçtıklarını söyledi. Görgü tanıkları olayın hemen ardından çok sayıda polisin Lars Hedegaard'ın evine geldiğini ve  polis aracı içinde ifadesini aldıklarını söylediler. Polisten saat 15.57'de yapılan açıklamada, hedefin Lars Hedegaard olduğu doğrulandı ve saldırı ile ilgili olarak 25 yaşlarında 1,75 - 1,80 boylarında Pakistanlı bir şahsın arandığı bildirildi. Başbakan Helle Töherning Schmidt olayın ardından hemen bir açıklama yaparak saldırıyı kınadı ve "Saldırı Lars Hedegaard'ın ifade özgürlüğünü kullanmasından dolayı yapılmıştır. Saldırıyı sert bir dille kınıyorum. Polis olayla ilgili olarak çalışmalarını yürütmektedir. Saldırganın yakalanacağını umuyorum" dedi.  
POLİS SALDIRGANI BULAMADI 
Silahlı saldırıda bulunan şahsın peruk takmış olabileceği bildirildi. Saldırıdan sonra Lars Hedegaardın yaşadığı tüm çevreyi kordon altına alan polis, evleri, parkları, hayvanat bahçesini didik aradı. Bölgede yaşayan halk evlerine kimlik göstererek ve polis nezaretinde girebildi. Onlarca polis, köpeklerle karada iz ararken, polis helikopteri de havadan arama çalışmalarına katıldı. Polis bölgenin krokisi ve saldırganın kaçmış olabileceği yönü gösteren haritayı basına dağıtarak halktan yardım istedi. Bir görgü tanığının hayvanat bahçesinin tuvaletinde bir şahsın saklandığını söylemesi üzerine polis akşam saatlerinde hayvanat bahçesini tekrar aramaya başladı. 
KURŞUN KULAĞIMI ÇINLATTI 
Müslümanlar, kızlarına, yeğenlerine, tecavüz ediyorlar. Müslüman kızlar babaları, amcaları, dayıları ağabeyleri tarafından tecavüz ediliyor. Müslümanlık, Nazizm ve Kominizm ile aynı ideolojide şeklinde açıklamalarıyla Danimarka içinde ve dışında Müslümanların tepkilerini çeken ve ölüm tehditleri alan Lars Hedegaard saldırıyı TV 2ye şöyle anlattı Kapı çalınınca kırmızı postacı ceketli yabancı genci paket getirdi diye kapıyı açtım. Paket vereceğini söylemişti. Tabancayı ateşleyince kurşun sağ kulağımın dibinden geçerek kulağımı çınlattı. Hemen kafasına bir yumruk vurdum. O sırada silahı elinden düşürdü. Tabancayı almak isterken birbirimizle boğuşmaya başladık. Başka ne yapabilirdim ki? Tek çarem boğuşarak etkisiz hale getirmekti. Boğuşurken silahı aldı ikinci kez tetiği çekti ama silah ateş almadı. Sonra da kaçmaya başladı. Daha sonra polisler geldidedi. 
ŞAŞIRMADIM 
Hz.Muhammed karikatürleri ile tüm dünyadaki Müslümanların tepkisini çeken ve yaşadığı evde bir Somalili tarafından öldürülmek istenen Kurt Westergaard, saldırıyı duyunca şaşırmadığını söyledi. Westergaard hiç şaşırmadım. Ben de her an için bu tür saldırıları bekleyen biriyim. Daha önce de yaşadım. Onun için riziko ile yaşamaya alıştım. Ama Lars Hedegaard güçlü biri. Böyle şeylere boyun eğmez. Bu tür şeylerin üstesinden gelecektir. Lars Hedegardın da benim gibi koruma altına alınacağını sanıyorum. Gizli servis onu iyi koruyacaktırdedi. Hollandalı ırkçı lider wilders de yaptığı açıklama ile, Lars Hedegaardın saldırganı kaçırmasını överek sen çok yaşa Lars Hedegaard dedi. 
LARS HEDEGAARD KİM? 
Lars Hedegaard, Danimarka'da İslam dini ve Müslümanlara en çok karşı olan kişi. Lars Hedegaard ilk kez 2009 yılında yaptığı "İslam dini, ideoloji açısından Nazizm ve Kominizm ile eşittir" sözleri açıklamaları ile Danimarka ve dışındaki Müslümanların tepkisini çekmiş tehditler almaya başlamıştı. Lars Hedegaard daha sonra Müslümanların kendi kızlarına, yeğenlerine tecavüz ettiklerini öne sürmüş, hakkında açılan davada, şehir mahkemesi kendisini suçsuz bulmuş ancak daha sonra ağır ceza mahkemesi 5 bin kron para cezasına çarptırmıştı.  
  
  
  
  
  
  

 