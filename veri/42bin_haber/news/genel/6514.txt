Hong Kongda Türk filmlerine yoğun ilgi
4. Hong Kong Türk Filmleri Festivali, Hong Kongluları bir kez daha Türk sinemasıyla buluşturdu.
Hong Kong Türk Filmleri Festivalinin dördüncüsü 5-10 Mart günleri arasında düzenlendi. Grand Cinemada yapılan film festivalinde beş gün boyunca Ateşin Düştüğü Yer, Ferah Feza, Can, Yük, Canavarlar Sofrası, Aziz Ayşe, Zerre ve Bu Son Olsun filmleri gösterildi.
Etkinliğin açılışına Hong Kong Türkiye Başkonsolosu Haldun Tekneci ve Hong Kong Kültür Ateşesi Şükran Öğün ile Zerre filminin yönetmeni Erdem Tepegöz, Bu Son Olsunun yönetmeni Orçun Benli, Ateşin Düştüğü Yerin yönetmeni İsmail Güneş ve filmin yapımcısı Baran Seyhan da katıldı. 

Müzikler Eceden
DJ Ece Toprak, 4. Hong Kong Film Festivali kapsamında Hong Kongun Soho bölgesinde bulunan Goccia Restoranda performans sergiledi. Toprak, düzenlenen 80ler ve 90lar partisinde Hong Konglulara keyifli bir gece yaşattı. 
Orçun Ben Lee
Orçun Benli, Hong Kong basınına kendini Pinin Yaşamı ile En İyi Görsel Efekt dalında Oscar alan Ang Leenin yeğeni olarak tanıttı. Orçun Ben Lee esprisi, basın mensuplarını güldürdü.

Sinemamız benziyor
Çin basını, Orçun Benli, Erdem Tepegöz ve İsmail Güneşe büyük ilgi gösterdi. Yönetmenler, basına verdikleri röportajlarda Türk sineması ve Asya sineması arasında kültürel benzerlik bulunduğunun altını çizdi. 
       