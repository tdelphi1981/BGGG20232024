İsrailin sansürlediği sırrı ne
Avustralya ABC Televizyonu, 2010 yılında İsrailde hücresinde intihar eden Mahkûm Xin Avustralyalı Yahudi olduğunu ve Mossad için çalıştığını ortaya çıkardı. Netanyahunun ofisi, haberi karartmaya kalktı. Ancak sosyal medya ve milletvekilleri konuşunca İsrail basınına sınırlı izin çıktı. Dünya şimdi İsrailin sansürlediği sırrını merak ediyor.
İSRAİLde 2010da hücresinde kendini asarak intihar ettiği söylenen ve ölümü komplo teorilerine yol açan gizemli mahkûmun Mossad ajanı bir Avustralyalı Yahudi olduğu ortaya çıktı. Gardiyanların bile neyle suçlandığını ve kimliğini bilmediği Mahkûm Xin kimliğini yıllarca sır gibi saklayan İsrailin neyi gizlemeye çalıştığı tartışılıyor. ABCye konuşan üst düzey bir İsrailli istihbarat yetkilisi, Xin yaptıklarının ortaya çıkmasının İsrail için büyük tehdit yaratacağını söyledi. Birçok yorumcuya göre söz konusu tutuklu İsraile ait çok hassas bilgilere sahipti. Avustralya televizyonu ABC, önceki gün Mahkûm Xin İsrail dış istihbarat servisi Mossad için çalışan Avustralyalı Ben Zygier olduğunu duyurdu. Habere göre 2000de yerleştiği İsrailde Ben Alon adını kullanan ve İsrailli bir kadından iki çocuğu olan Zygier, 15 Aralık 2010da 34 yaşında Ayalon Hapishanesindeki hücresinde ölü bulundu. Zygierin cenazesi bir hafta sonra Melbourneda bir Yahudi mezarlığında toprağa verildi.   
Haber, bir anda sosyal medyada gündeme oturdu ve dünya basınında flaş haber olarak yer aldı. İsrail Başbakanı Benyamin Netanyahunun ofisi ise apar topar toplantıya çağırdığı İsrailli gazetecilere mahkemenin daha önce olayla ilgili koyduğu yayın yasağını hatırlattı. 
BASINA KARARTMA 
Bu karartma nedeniyle İsrail gazeteleri, internet sayfalarında haberleri çekti. Ancak bu daha çok dikkat çekti. Haaretz Editörü Aluf Benn, hükümetin kendilerini konuyla ilgili haberleri kaldırmaya zorladığını söyleyerek Maalesef hâlâ geçen yüzyılda yaşıyorlar diye tepki gösterdi. Twitter ve Facebook gibi sosyal medyada haberin yayılması üzerine İsrailli üç milletvekili, dokunulmazlıkları sayesinde skandalı gündeme getirdi. Bunun üzerine konvansiyonel medyaya sansür hafifledi, ABCnin iddialarını yayınlama izni çıktı. 
Nükleer programı ve Suriyeye geçen ay düzenlenen hava saldırısı gibi askeri konularda basına sansüre sık başvuran İsrail hükümetinin son tavrı tepki çekti.  
İranlı kayıp general demişlerdi 
Mahkûm Xin öldürülmüş olabileceği iddiası daha önce gündeme gelmişti. ABCnin haberine göre, Zygierın tutulduğu Hücre 15te mahkûmların intiharını önlemek amacıyla bir gözetim sistemi vardı. Hatta kalp atışı ve nefes alışını takip eden sensörler bile olabilirdi. Tüm bunlara rağmen intihar nasıl farkedilemedi? 
Hücre, eski İsrail Başbakanı İzak Rabini 1995te öldüren radikal dinci Yigal Amir için özel olarak inşa edilmişti ve gardiyanlar bile Mahkum Xin kimliğini ve suçunu bilmiyordu. 
Mahkûm X ile ilgili komplo teorileri arasında, esrarengiz tutuklunun aslında Türkiyede kaybolan ve İsraille işbirliği yaptığı iddia edilen İranın eski Savunma Bakan Yardımcısı Ali Rıza Asgari olduğu da vardı. Bu iddiayı ortaya atan Amerikalı blogger Richard Silverstein, son haber üzerine kaynağının gerçekleri örtbas etmek için kendisini açıkça yanılttığını söyledi. 
Adamın çifte ajan olabileceği iddiası da var.