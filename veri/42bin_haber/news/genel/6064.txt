Hüsnü Özyeğin yine tarih yazdı
Çok değil 2 yıl önce Portekizli BCP Grouptan Millennium Bankı satın alarak bankacılık sektörüne geri dönen Hüsnü Özyeğin başarı öyküsüne bir halka daha ekledi.
2011i sadece 5 milyon lira kâr ile kapatan Özyeğinin yeni bankası FİBA Bank 2012de tam 45.7 milyon lira kâr elde ettiğini açıkladı. Böylece bankanın son bir yıldaki kâr artışı yüzde 700ün üzerine çıkmış oldu.  
Banka yönetmek kadar alma satma konusunda da üstad olarak anılan Özyeğin 2006 yılında Finansbankın çoğunluk hisselerini 2.8 milyar dolara Yunan National Bank of Greecee (NBG) satmıştı. Bu satış sırasında şartnameye bir de özel madde koyulmuştu. Buna göre Özyeğin 3 yıl boyunca finans sektöründe her hangi bir faaliyette bulunmayacaktı. Özyeğinin bu sürenin sonunda bankacılık sektörüne dönüşü ise muhteşem oldu. Milennium Bankı 61.8 milyon euroya satın alan Özyeğin bankanın aktif büyüklüğünü iki yılda 900 milyon liradan yaklaşık 4 milyar liraya kredi hacmi ise 2.6 milyar liraya çıkardı. 
Dün borsaya bildirilen bilanço sonuçları sonrasında bir açıklama yapan Fibabanka Yönetim Kurulu Başkanı Hüsnü M. Özyeğin, 2012de Fibabanka başarılı performans göstererek Türk Bankacılık Sektöründeki yerini geliştirdi. Bankamızın ilerlemesini, yenilediğimiz bilgi işlem altyapısı, yaptığımız yatırım ve açtığımız şubelerle de zenginleştirerek müşterilerimizin ihtiyaçlarını en iyi şekilde karşılamak üzere çalışıyoruz dedi.