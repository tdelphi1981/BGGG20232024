Bursa'da facia: 2'si çocuk 3 ölü
Bursa'da 2 katlı ahşap evde çıkan yangında 4 yaşındaki Nazlı, 6 yaşındaki Zeynep Taşcı kardeşler ile 18 yaşındaki hala Ecem Taşcı yanarak öldü. Yangında, Taşcı kardeşlerin anneleri, babala dedeleri ve babaanneleri yaralandı.
Yangın, Osmangazi ilçesi Sırameşeler Mahallesi'nde saat 20.15 sıralarında Taşçı ailesinin oturduğu evde başladı. İnşaat işçisi Serhat (35) eşi Selma Taşcı'nın (34) oturduğu iki katlı ahşap evin üst katında, kömür sobasından sıçrayan kıvılcım perdeleri tutuşturdu. Kısa sürede büyüyen alevler, Taşcı çiftinin kızları Nazlı ve Zeynep Taşcı ile halaları Ecem Taşcı'nın yanarak ölmelerine neden oldu. Yangın sırasında evin alt katında bulunan Serhat Taşcı, eşi Selma, annesi 65 yaşındaki Hasibe ve 68 yaşındaki babası Ahmet Taşcı hafif şekilde yaralandı. Yaralılar ambulansla devlet hastanesine kaldırılıp tedaviye alındı. Alevler çevredeki binalara sıçramadan itfaiye ekiplerinin müdahalesiyle söndürüldü. Olayla ilgili soruşturmaya Bursa Cumhuriyet Savcılığınca başlandı.  
  
  YANGIN FACİASI: 3 ÖLÜ, 4 YARALI