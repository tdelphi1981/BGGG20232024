Baba vur dedi onlar öldürdü
Karaman'da oğlunun bir çocuk annesi olan kendisinden 6 yaş büyük kadınla birlikte yaşamasını tasvip etmeyen 53 yaşındaki İbrahim K. 3 bin liraya 2 kişi kiralayarak çiftin gözlerini korkutmalarını istedi. İddiaya göre çifti darp eden zanlılar çıkan kavgada silah kullandı. Kurşun yağmuruna tutulan iki sevgili yaşamını yitirdi. Gerçeğin ortaya çıkmasıyla şüpheli olarak gözaltına alınan kadının boşanma aşamasındaki kocası serbest barıkaldı.
 Mersinli Meryem K. ikinci evliliğini yaptığı eşi ile boşanma davası sürerken 2 yaşındaki oğlu İ.K'yi alıp  Karaman'daki sevgilisi 22 yaşındaki Ramazan K.'nin yanına geldi. İki sevgili birlikte yaşamaya başladı. Geçtiğimiz perşembe günü Meryem K.'nin oğlu sabah uyandığında odada bulduğu 4 boş mermi kovanını alıp sokağa çıktı. Ağlayan çocuğu sokakta elinde mermi kovanlarıyla gören komşuları, "Annen nerede?" diye sordu. İ.K.'de, "Annem evde uyuyor" dedi. Boş mermi kovanlarından şüphelenen komşuları, binanın birinci katındaki evin penceresinden bakınca, Meryem K.'yi yatağında kanlar içinde hareketsiz gördü. Komşuların ihbarıyla eve gelen polis yatağında tabancayla karnından vurulan Meryem K. ile salonda sırtından ve göğsünden tabancayla vurulan sevgilisi Ramazan K.'nin cesedini buldu. Ramazan K.''nin, saldırganlarlada boğuştuğu saptandı.
 ÖNCE BOŞANMA DAVASI AÇAN EŞTEN ŞÜPHELENİLDİ
 Cinayeti Meryem K.'nin ikinci evliliğini yaptığı ve boşanma davası süren Ali K.'nin işlemiş olabileceği ihtimali üzerinde duran polis bu kişiyi gözaltına aldı. Yapılan soruşturmada Ali K.'nin suçsuz olduğu belirlendi. Soruşturmayı genişleten polis Meryem K. ve Ramazan K.'nin çevresini araştırmaya başladı. Ramazan K.'nin babası İbrahim K. ile sorunları olduğunu belirlendi. Bunun üzerine ifadesine başvurulan İbrahim K. çelişkili ifade davranışları ve çelişkili ifadeleri polisin dikkatini çekti. İbrahim K.'nin yapılan sorgulamasında oğlunu, sevgilisinden ayırmak amacıyla gözlerini korkutmak ve dövdürmek için Durmuş K. (32) aracılığıyla 3 bin liraya Hüseyin Ö. (51) ve Hikmet T. (29), 3 bin liraya kiraladığı ortaya çıktı. Hüseyin Ö. ve Hikmet T.'nin olay günü gece eve giderek Meryem K. ve Ramazan K.'yi darp ettikleri kavga da çıkınca silahla iki sevgiliyi kurşun yağmuruna tuttukları belirtildi.
 GÖZLERİNİ KORKUTMAK İSTEMİŞ
 Olayın aydınlatılması ile baba İbrahim K. ve kiralık adamları gözaltına alındı. İbrahim K. ifadesinde "Oğluma o kadından ayrılmasını söyledim. Uyarılarımı dikkate almadı. Hala evli olan birisiyle oğlumun yaşamasını istemiyordum. Ayrılmaları içinde gözlerini korktmak istedim. Ama böyle olacağını bilmiyordum." dediği öğrenildi. Olayın ardından küçük çocuk ise Aile ve Sosyal Politikalar İl Müdürlüğü yetkililerince korumaya alındı.