Otomobil üçe bölündü
İZMİRin Aliağa İlçesinde, ön sağ lastiği patlayınca kontrolden çıkıp taklalar atan otomobil, karşıdan gelen iki otomobile çarptı. Lastiği patlayan otomobil kazanın şiddetiyle üçe bölünürken, üç otomobilde bulunan toplam 8 kişi yaralandı.
Kaza, Aliağa İlçesi Pınarcık Mevkiinde bugün saat 15.00 sıralarında meydana geldi. Emre Örük (27) yönetimindeki  otomobil, ön sağ lastiği patlayınca kontrolden çıktı. Taklalar atan otomobil, önce karşıdan gelen Birol Şenkalın kullandığı otomobille, ardında da Güren Kısalar yönetimindeki otomobile çarptı. Çarpmanın etkisiyle aracın sağ ön kapısının olduğu bölüm ve motor kısmı koptu. 

 OTOMOBİL 3E BÖLÜNDÜ 
FECİ TRAFİK KAZASINDAN GERİDE KALANLAR / FOTO GALERİ 
Kazada, Birol Şenkal ile kullandığı otomobildeki Hilal Şenkal ve Hülya Şenkal, ayrıca Emre Örük, Güren Kısalar ile yanındaki Münevver Kısalar, Gönül Kısalar ve Özge Kısalar yaralandı. Yaralılar olay yerine sevk edilen ambulanslarla Aliağa Devlet Hastanesine kaldırıldı. Buradaki müdahalenin ardından durumu ağır olan Özge Kısalar ambulans helikopterle Yeşilyurt Devlet Hastanesine diğer yaralılar Güren Kısalar Karşıyaka Devlet Hastanesine, Münevver Kısalar ve Gönül Kısalar de Ege Üniversitesi Hastanesine sevk edildi. Polis kazayla ilgili soruşturma başlattı.