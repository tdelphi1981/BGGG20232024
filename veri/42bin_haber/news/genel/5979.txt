Yerli elektrikli otoya yüzde 100 Ar-Ge desteği
Satışları, yüzde 3lük ÖTV oranıyla desteklenen elektrikli otomobillerin Türkiyede geliştirilip üretilmesi için TÜBİTAKtan yüzde 100 Ar-Ge desteği geldi.
Elektrikli araç teknolojilerinin kritik nitelikte olan bileşenlerinin yerli olarak geliştirilmesi ve bu bileşenlerin kullanılarak yerli elektrikli araç üretilmesi amacıyla TÜBİTAK Kamu Kurumları Araştırma ve Geliştirme Projelerini Destekleme Programı kapsamında Kamu Araştırmaları Destek Grubu (KAMAG) tarafından duyurusu yapıldı. Elektrikli araç sektöründe söz sahibi ülkeler arasına girmeyi hedefleyen Türkiyenin, yerli üretim için önemli bir adım attığına işaret eden Bilim, Sanayi ve Teknoloji Bakanı Nihat Ergün, Türkiye bu alanda adını duyuracak. Gelecek proje tekliflerine göre verilecek destek miktarını da belirleyeceğiz. Henüz dünyanın çok başında olduğu bu teknolojide kaçırmak istemiyoruz diye konuştu. 
TEKLİFLER TOPLANACAK 
Proje kapsamında bakanlık olarak 5 yıl boyunca toplam 200 elektrik araç alımı yapacaklarını da vurgulayan Ergün, konuşmasını şöyle sürdürdü: Elektrikli Araç Teknolojilerinin Geliştirilmesi başlıklı çağrı kapsamında üniversite, kamu ve özel sektör kuruluşlarının oluşturacağı Proje Yürütücüsü Kuruluşlarının tasarım, batarya, elektrikli motor ve araç kontrol sistemi gibi araç ekipmanlarını Ar-Ge çalışmaları ile yerli olarak geliştirecek. Desteklenecek projeler, en fazla 4 yıl içinde tamamlanacak. 24 Mayıs 2013e kadar proje teklifleri TÜBİTAKa sunulacak. 
Ergün, üretilecek elektrikli aracın hangi segmentte olacağının, yurtiçi ve yurt dışı pazar imkanlarının, rekabet şartlarına göre elektrikli araç üretici kuruluşları tarafından belirleneceğini söyledi.