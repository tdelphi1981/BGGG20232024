Katili monttaki kan ele verdi
İSTANBUL Üsküdar'da 1.5 yıl önce öldürülen yaşlı adamın katil zanlısı montundaki DNA örneğinden tespit edildi.
 Polis, 1.5 yıl önce evinde bıçaklanarak öldürülen Şükrü Özcan'ın katilinin peşine düştü. Özcan'ın bankadan 25 bin lira çektiği tespit edildi. Para bulunamadı, bankanın kameraları incelendi. Görüntülerdeki bir şüphelinin izini süren polis, şahsı Ümraniye'de yakaladı. Uğur E. cinayetle ilgisi olmadığını iddia etti. Ancak montunun astar kısmında kan örneği bulundu, Şükrü Özcan'ın DNA'sı ile eşleşti. Uğur E. cezaevine gönderildi. LEVENT ALBAYRAK