Ölmek var inmek yok
Bu sefer Karadeniz değil...
  
  Ağrı'nın Eleşkirt İlçesi'nde karayolu üzerinde yol genişletme çalışması sırasında sökülen üstgeçitin merdivenleri aradan 3 ay geçmesine rağmen yerine monte edilmedi. Çıkışı olan ancak inişi olmayan üstgeçide tepki gösteren çevredekiler, karayolu üzerinde çok fazla trafik kazası olduğunu söyledi. Oğlunu trafik kazasında kaybeden mahalle sakinlerinden Şaban Birdal, 'Bulunduğumuz yerde 3 ay önce oğlunu trafik kazasına kurban vermiş, yüreği yanan bir baba olarak sesleniyorum. Daha ne bekliyorsunuz?' dedi. Belediye Başkan Vekili Mustafa Göktürk ise 'Karayollarına defalarca yazı yazdığımız halde kulakardı ediliyor' diye konuştu. DHA
  
  