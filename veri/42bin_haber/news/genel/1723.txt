'100 Küresel Düşünür' lisetesine girdiler
Foreign Policy dergisi, 2012 yılı "100 Küresel Düşünür" listesinin 28'inci sırasında Başbakan Erdoğan ve Dışişleri Bakanı Davutoğlu’na yer verdi. Dergi, Erdoğan’ın liderliğinde Türkiye’nin Ortadoğu’nun “vazgeçilmez gücü” olarak yükseldiğini yazdı.
  Burma muhalefet lideri ve Burma Cumhurbaşkanının başı çektikleri listedeki ilk 10 isim arasında kız çocukların eğitilmesi konusunda Taliban’a karşı tavır alan 15 yaşındaki Pakistanlı Malala Yousafzai ve ABD Başkanı Obama da bulunuyor. Listede İsrail Başbakanı Netanhayu’nun 13’üncü olması dikkat çekti.
 Foreign Policy dergisinin, 2012 yılı “100 Küresel Düşünür” listesine Başbakan Recep Tayyip Erdoğan ve Dışişleri Bakanı Ahmet Davutoğlu da girdi. Dergi, listeye 28'inci sıradan giren Erdoğan ve Davutoğlu için Erdoğan liderliğindeki Türkiye’nin Ortadoğu’da “vazgeçilmez bir güç” olarak yükseldiği yorumunu yaptı.  
 ABD’li derginin 2012 yılı “100 Küresel Düşünür” listesinin ilk sırasını, Burma muhalefet lideri Aung San Sun Kyi ve Burma’nın “reformcu” olarak adlandırılan Cumhurbaşkanı Thein Sein paylaşıyor.
 Listenin ilk 10 basamağında ayrıca ABD eski Başkanı Bill Clinton ve eşi Dışişleri Bakanı Hillary Clinton, “Arap Baharı” ülkelerinden Tunus’un Cumhurbaşkanı Moucef Marzouki, Bill ve Melinda Gates ile kız çocukları eğitimi konusunda Taliban’a karşı tavır aldığı için başından vurulan 15 yaşındaki Pakistanlı Malala Yousafzai da bulunuyor.
 ABD Başkanı Barack Obama’na yer verildiği listede İsrail Başbakanı Binaymin Netanyahu ve Savunma Bakanı Ehud Barak’ın 13'üncü sırada bulunması dikkat çekti. Almanya Başbakanı Angela Merkel’in 12'nci, IMF Başkanı Christine Lagarde’nin de 27’nci olduğu listeye George Soros, Salman Rushdie ve Nouriel Roubini gibi isimler de girdi.
 -ERDOĞAN VE DAVUTOĞLU İÇİN NELER YAZDILAR-
 Foreign Policy,  listesinin 28'inci sırasına yerleştirdiği Başbakan Erdoğan ve Dışişleri Bakanı Davutoğlu ile ilgili olarak “Türkiye, Erdoğan’ın liderliğinde Ortadoğu’nun vazgeçilmez gücü olarak yükseldi” derken “Arap dünyası altüst iken ABD gerisinden liderlik yapıyor diye eleştirilirken Türkiye, eşsiz kültürü ve tarihinin kendisini Doğu ile Batı arasında ideal bir köprü haline getirdiği inancı ile giderek daha başat bir rolü üstlendi” ifadelerini kullandı. 
 Buna karşın, Erdoğan ve Davutoğlu’nun bu “yeni liderliğin bir bedeli” olduğunu keşfettiklerini de savunan dergi, Erdoğan ve Davutoğlu’nun “Suriye Cumhurbaşkanı Beşar Esad’a karşı çıkmalarının Türkiye’nin güneydoğusunda yeni tehditler yarattığını”, 100 binden fazla mültecinin Türkiye’nin topraklarına aktığını, bunun da Ankara’nın kaynaklarını aşırı biçimde zorladığını öne sürdü.
 Halen Erdoğan ve Davutoğlu’nun Washington’un iyi bildiği, “Kenarda mı duralım, tek başımıza mı girelim” ikilemiyle karşı karşıya bulunduğunu savunan FP, Erdoğan’ın, “ülkenin  yeni iddialı dış politikasının entelektüel mimari” olarak nitelediği Davutoğlu’na dünyayı harekete geçirme talimalatını verdiğini de yazdı. (ANKA)