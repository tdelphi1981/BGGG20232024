Kadınlar aşk değil, para istedi
Yeni bir yıla girerken 2013 dileklerini dileyen kadınların geçen yıla göre aşkı birinci sıradan beşinci sıraya attığı görüldü.
Pentinin gelenekselleşen Dilek Ağacı kapmanyası bu yıl verileriyle şaşırttı. Türkiyede bu yıl geçen yıla kıyasla yüzde 55 fazla dilek dilendi ve toplam 101 kilometre kurdele kullanıldı. Yeni yıldan beklentileri ortaya koyan uygulama kapsamında, bu yıl sağlık birinci sırada yer alırken, barış ikinci, eğitim üçüncü, para dördüncü, aşk beşinci sırada yerini aldı. Geçtiğimiz yıl ise aşk birinci sırada, para ikinci, sağlık üçüncü, eğitim dördüncü, barış beşinci sırada yer almıştı.  
150 mağaza, 40 AVM ve Facebook üzerinden gerçekleşen uygulamada geçen seneye oranla ciddi değişiklikler ortaya çıktı. Penti Dilek Ağaçlarında, bu yıl, aşk, iş, para, eğitim, sağlık ve barış dileklerini içeren toplam 1 milyon 24 bin dilek dilendi. İzmir, İstanbul ve Ankara gibi 3 büyük ilde 2013ten para istenirken, Erzincan, Van, Bingöl, Hakkari ve Siirtte barış dileği öne çıkıyor. Özellikle Vanın açık ara barış isteği dikkat çekiyor. Doğu öncelikli olarak barış isterken ikincil olarak eğitim diliyor. Dileklerin büyük bir kısmını sağlık oluştururken, özellikle Marmara ve Karadeniz Bölgesinde bu talebin daha da arttığı görülüyor. Uygulamanın en ilginç sonucu ise aşk dileğinde çıkıyor. Geçen sene özellikle büyük illerde aşk dileyenler bu sene dileklerini paradan yana kullandı.
Akdeniz ve Karadenizde ilginç bir istatistik çıkıyor. Akdenizli kadın aşk yerine eğitim diyor. 2012 yılında en çok aşk isteyen İstanbul, bu yıl dileğini paradan yana kullandı. İstanbullu kadının beklentisinde  bu yıl aşk birincilikten beşinciliğe düştü. Geçtiğimiz yıldan en çok para isteyen İzmirli kadınlar dileklerinde istikrarlı çıktı ve kurdelelerini yine para için bağladı.