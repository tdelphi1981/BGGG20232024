Türk jetleri vur emri ile keşif uçuşu yaptı!
SURİYE'de yaşanan olaylar nedeniyle alarma geçirilen Diyarbakır 2'inci Hava Kuvvet Komutanlığı'ndan kalkan 4 savaş uçağı, Suriye sınırında keşif uçuşu yaptı.
 Suriye'de yaşanan gelişmelerin yakından takip edildiği 2'nci Hava Kuvvet Komutanlığı, Türkiye sınırı boyunca yapılan devriye uçuşlarının sayısını artırdı.
 Diyarbakır'da bulunan 8'inci Ana Jet Üs Komutanlığı'ndan mühimmat yüklü olarak kalkan 4 F-16 savaş uçağı Türkiye-Suriye sınır hakkında keşif ve devriye uçuşu yaptı. Sınırın Türkiye tarafında ve hava sahası ihlali gerçekleştirilmeden yapılan devriye uçuşuna 181 ve 182'nci filoya bağlı uçaklar birlikte katıldı.
 Diyarbakır 2'inci Hava Kuvvet Komutanlığı Harekat Merkezi'nin talimatıyla devriye uçuşu için kalkan uçaklara, Suriye hava araçlarının olası sınır ihlaline karşı 'vur' emri verildi. Suriye sınırında yaklaşık 1 saat devriye uçuşu yapan Türk savaş jetlerinin daha sonra emniyetli bir şekilde üslerine döndükleri belirtildi.
  