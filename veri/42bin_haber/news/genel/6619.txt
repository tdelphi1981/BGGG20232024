THY kabin amiri gözyaşlarıyla uğurlandı
OSAKA-İstanbul uçuşu öncesi dinlendiği otel odasında beyin kanaması sonucu hayatını kaybeden THY Kabin Amiri Sema Müstecaplıoğlu(45) için ilk tören bu sabah saat 08.30da Türk Hava Yolları (THY) Uçuş Eğitim Başkanlığında yapıldı.Sema Müstecaplıoğlunun cenazesi saat 08.20de THYnin Floryada ki Uçuş Eğitim Başkanlığı binasının bahçesine getirildi. THYde Kabin Amiri olan ve aynı zamanda eğitmenlik de yapan Sema Müstecaplıoğlunun cenazesi bina önünde hazırlanan yere konuldu. Eşi Murat Müstecaplıoğlu tören boyunca Sema Müstecaplıoğlunun tabutu başından ayrılmadı.  

EŞİ TABUTUN BAŞINDAN AYRILMADI / FOTO GALERİ

Törene eşi ve ailesinin yanı sıra THY Genel Müdürü Temel Kotil, üst düzey yöneticiler ve çok sayıda mesai arkadaşı katıldı. Sema Müstecaplıoğlunun ailesi, yakınları, arkadaşları ve öğrencileri tören boyunca gözyaşlarını tutamadı. Sema Müstecaplıoğlu için Uçuş Eğitim Başkanlığında sadece dini tören yapıldı. Törenden sonra konuşan THY Genel Müdürü Teme Kotil çok üzgün olduğunu söyledi, ailesine ve tüm THY camiasına başsağlığı diledi. Soruları cevapsız bırakan Kotil sadece " Allah rahmet eylesin" dedi. 

OSAKADA BEYİN KANAMASI SONUCU YAŞAMINI YİTİRMİŞTİ 

Sema Müstecaplıoğlu Osakada istirahat ettiği otel odasında, ön otopsi neticesine göre geçirdiği beyin kanaması sonucu hayatını kaybetti. THY Kabin Amiri Sema Müstecaplıoğlunun cenazesi dün sabaha karşı Osakadan İstanbula getirilmişti. 

THY Kabin Amiri Sema Müstecaplıoğlunun cenazesi THY Uçuş Eğitim Başkanlığında yapılan törenden sonra cenaze namazı için Ataşehirdeki Mimar Sinan Camiine götürüldü. Cenaze namazının ardından Müstecaplıoğlunun naşı Sahrayıcedit Mezarlığında toprağa verilecek.