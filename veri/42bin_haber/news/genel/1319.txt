Aslı ile evlencektik
MUĞLAnın Bodrum İlçesi, Yalıkavak Beldesinde, 2 yıl önce turizmci, 55 yaşındaki Ahmet Bayerin villasının terasından düşüp ölen ve bilirkişi raporlarında cinayete kurban gittiği belirtilen 2003 yılı Miss Model Of the World Yarışması birincisi 32 yaşındaki Aslı Baş ile ilgili soruşturmada, sır perdesinin aralanması için gözler telefon görüşmelerine çevrildi.Bu arada uçak kabin memuru Emir Tarkan da Baş ile samimi fotoğraflarını paylaşırken, "Aslı ile evlilik hazırlığı yapıyorduk" dedi.
Olayla ilgili Ulusal Krimial Büro Adli Kriminal İnceleme ve Raporlama Kuruluşunun geçen 30 Ekimde hazırladığı raporda, manken Aslı Başın telefon görüşmeleriyle ilgili tespitlerinde, Ahmet Bayerin iyi niyetli olmayan ve yargıyı yanıltıcı maksatlı kanıkları  karartma, yerini değiştirme ve çarpıtmaya teşebbüs ettiği belirtildi. Raporda, Ahmet Bayerin olaydan sonra jandarma ve savcılıkta verdiği ifadelerinde, "Aslı, telefonu bozuk olduğu için çalışmayınca, abisi Tayfun Başı aramak için benim telefonumu istedi. Bunun üzerini telefonumu Aslıya verdim" dediğine dikkat çekilerek, şu ifadelere yer verildi: 
"Ahmet Bayere ait olan ve Aslı Başa verdiğini söylediği telefon kayıtlarında ağabey Tayfun Baş ile ilgili arama bulunmadı. Ayrıca, Aslı Başın düşmesinden önceki güvenlik kamerasındaki kayıtlarda, kendisine ait telefonun elinde olduğu ve çalıştığı tespit edildi. Ayrıca, kendi fotoğrafını koyduğu telefondan pek çok görüşme yaptığı da tespit edildi. Ancak, olaydan hemen sonra jandarma tarafından tutulan tutanaklarda manken Başın odasında ve düştüğü yerde bulunan eşyalar arasında telefonu bulunmuyor. Ayrıca Başın ölümünden hemen sonra telefonu kurcalanmış, konuşulmuş. Bu telefondan saat 03.35.23te yengesi Yeliz Baş, aranmış. Daha sonra telefon odasına bırakılıp, kapısı kilitlenerek, Aslı, odasının kapısını hep kilitli tutardı imajı verilmeye çalışılmış. Olaydan 12 saat sonra tutulan tutanakla her nasılsa Başın telefonu kilitli odasında bulundu. Aslı Başın kesin olarak elinde olan telefonunun konuşma yapıldıktan sonra alt kattaki ara kat sonundaki odasına bırakılması çok ciddi bir şüpheyi ve maddi bir suç delilinin varlığını düşündürür." 
ASLI BAŞ / FOTO GALERİ 
AMBULANSI ARAMAYIP, SEYRETMİŞ 
Kesin ölüm saatinin 02.33.27 olduğuna değinilen raporda, oğul 25 yaşındaki Hakan Bayerin düşme anından 2 dakika sonra oda katından yerde yaralı yatan Başı izlerken 112 Acil Servisi aramayıp, eski müdürü Osman Fevzi Taşer ile iki kez görüştüğüne de yer verildi. Daha önceki ifadelerinde "Aslı Başın ambulansa taşınmasına yardım ettim. Daha sonra ambulansla gittim" diyen Hakan Bayerin, olay anından 33 dakika sonra merdivenlerden çıkarken görüntülendiği ve ambulansa taşıma görürtülerinde kesinlikle olmadığı, o sırada ambulansın da gitmemiş olduğuna dikkat çekilen raporda, "Neden çelişkili ifade verdi?" diye soruldu. 
SON GÖRÜŞME KABİN MEMURU ERKEK ARKADAŞI İLE 
Manken Başın ölmeden önce telefonda en son görüştüğü kişi olduğu tespit edilen İstanbulda oturan THYda görevli kabin memuru Emir Tarkana DHA muhabiri ulaştı. Tarkan, telefonla yaptığı açıklamada, Aslı Başın kesinlikle Ahmet Bayerin sevgilisi olmadığını belirterek, şöyle dedi: 
"Aslıyla 2009 yılından beri birlikteydik. Evlilik hazırlığı yapıyorduk. Hatta ev bile bakmaya başlamıştık. Aslıya Bayer ile ilişkisini sordum. Evleneceğim kadının bana yalan söyleyip, söylemediğini anlarım. Kesinlikle böyle bir ilişkisi olmadığını sadece iyi bir dostu ve ağabeyi olduğunu söylemişti." 
Tarkan, Aslı Başın, kesinlikle intihar edecek biri olmadığını, hissettiklerini, yaşadıklarını kızgınlıklarını anında insanların yüzüne karşı söyleyen biri olduğunu ifade ederek, şöyle devam etti: 
"Olayın başından beri Aslının intihar ettiğine inanmadığımız için avukatımızla birlikte bu konuyu aydınlatmak için işin peşine düştük. Ve olayın bir cinayet olabileceği üzerinde durduk. Çünkü Aslı ölmeden kısa süre önce son kez beni aradı ve telefonla konuştuk. Kesinlikle alkollü değildi. Bodruma inşaat mühendisi ağabeyim Tuncay Başın yanına gidiyorum demişti. Konuşurken çok sakin, sevecendi ama Canım sıkkın demişti, birden sessizleşti. Aslı, Aslı diye, bağırdım, Telefondan ses gelmedi ve kapandı. Yeniden kendisini aradım, telefonu açmadı, Ne oldu? diye, mesaj attım. Anlamsız, cevap mesajları geldi. O mesajları, bir başkasının onun telefonundan gönderdiğini, düşünüyorum. Sabah ise Aslının öldüğünü öğrendim, şok oldum. Hemen telefonumu savcılığa verip, kayıtların incelenmesini istedim. Bu soruşturma başından beri usulsüz ve kanunlara aykırı biçimde yürütülmüştü. Yeni yeni olaylar yerine oturuyor, eninde sonunda adalet yerini bulacak ve gerçek ortaya çıkacak. Bu olay aydınlana kadar kesinlikle peşini bırakmayacağım." 
SAVCI HAKKINDA HSYKYA ŞİKAYET 
Aslı Başın avukatı Fahri Küpçü, olaydan itibaren yapılan usulsüz soruşturma iddiasıyla savcı Ramazan Oruçu HSYKya şikayet ettiklerini belirterek, "Tam 1.5 yıl sonra ortaya çıkan kamera görüntüleri olayın cinayet olduğu yönünde ciddi sonuçlar ortaya koydu" dedi. 
OĞLUNU CEZAEVİNDE ZİYARET ETTİ 
Muğla Cezaevindeki oğlu 25 yaşındaki Hakan Bayeri ziyarete giden Ahmet Bayer kardeşi Atilla Bayer aracılığı ile yaptığı açıklamada, son gelişmelerle ilgili olarak, "Şu an önceliğim, oğlumun cinayetle ilgisinin olmadığını kanıtlayıp, cezaevinden çıkmasını sağlamak. İleride önemli açıklamalar yapacağım. Söyleceklerim şu an yanlış anlaşılabilir" demekle yetindi. 
BİLİRKİŞİNİN KAMERA RAPORU 
Saat 02.33.27de öldüğü kesin olarak saptanan Aslı Başın son dakikaları kamera kayıtlarına göre bilirkişi raporunda şöyle yeralıyor: 
00.42, Aslı Baş ve Volkan Bayer merdivenlerin başında konuşuyor. 
00.59, Konuşma devam ederken Aslı Başın başı ani bir hareketle geri savuruyor (Sanki tokat yemiş gibi ya da telefonunu Volkandan kaçırır gibi). Devamında Volkan, Başın omzunu tutup bir şeyler yapıyor ya da konuşuyor. 
01.08, Aslı Baş, telefonu ile konuşarak odasına iniyor. 
01.11, Aslı Baş, odasının önündeki koridorda elindeki telefonla dururken aşağıdan geçen iki erkekten biri yukarıya Ona doğru bakıyor. Ardından bir daha bakıyor. Bu gibi yerlerde kimse kimseye kafasını kaldırıpta önemli bir olay olmadıkça bakmaz. Bu da ara katta normal olmayan yada haykırarak konuşan veya bir eylemin varlığını düşündürüyor. 
01.19, Aslı Baş, merdivenlerden dışarıdan geldiği kıyafetlerle geri döndü, elinde telefonu var. 
01.42, Aslı Baş, sol koluna asılı gömlek veya tişört gibi beyaz giyeceklerle hızla merdivenlerden iniyor. 
01.48, Aslı Baş, düşüş anında üzerinde olan gece kıyafetini giymiş merdivenlerden son kez çıkıyor. Elinde, sadece telefon var ve merdiven arasındaki düzlükte 5 saniye kadar durup, mesaj yazıyor. 
01.59, Hakan Bayer Aslı Baş ile 43 saniye telefonla görüştü. 
(Bu arada Hakan Bayerde yukarı da bir yerde olmalı, aşağı kata inmedi ve merdivenin üst tarafında yukarıda duruyor.) 
02.02.02, Hakan Bayer, sanki sol elinde köpeğin tasmasından tutuyor gibi gibi merdivenden iniyor. 
02.02.57, Volkan Bayer de Hakan Bayerin ardından merdivenden iniyor. 
02.33.27, Aslı Bayerin düşmesinin ardından bağrışma ve çağrışmalar oluyor. (Nedense bağrışmalar, Başın düşmesinden 29 saniye sonra başlıyor. Aslı Başın düştüğü sırada dışarıda sigara içen Murat, kapı önündeydi. Murat, tam 26 saniye sonra tepki gösterip 5 metre ilerideki salona yönelmesi şüphe verici durum) 
 