Suriyeden şok iddia: "O gazeteci idam edildi"
Suriyenin Humus kentinde Rusya adına casusluk yaptığı iddiasıyla Özgür Suriye Ordusu (ÖSO) tarafından ekim ayında kaçırılan Ukrayna kökenli Rus kadın gazeteci Anhar Koçnevanın (40) cuma günü idam edildiği öne sürüldü. Ukraynalı yetkililer ise iddiayı yalanlayarak Hâlâ hayatta olduğuna dair bilgi aldık dediler.   Muhalifler, içsavaşın sürdüğü Suriyeye ocak ayında giden, Arapçayı anadili gibi bilen Koçnevayı Beşar Esad rejimine yardım eden Rus subaylara tercümanlık yapmakla suçlamıştı.    İnfazın gerçekleşmemesi için muhalifler, 50 milyon dolar fidye ve Rusyanın Şam yönetimine yardım ettiğini resmen kabul etmesini istemiş, aksi halde onu perşembe günü kurşuna dizeceklerini duyurmuştu.   "TANRIYA ŞÜKÜRLER OLSUN"   Koçnevanın cuma günü öldürüldüğü yolundaki iddiaların ardından Ukrayna Dışişleri Bakanlığı açıklama yaptı.    Bakanlık sözcüsü Aleksander Dikusarov, İnfaz gerçekleşti iddiası doğru olsaydı bundan ilk bizim haberimiz olurduk. Tanrıya şükürler olsun şu anda Suriyeden böyle bir haber gelmedi. Şu anda Ukrayna yönetimi ve bir dizi uluslararası insan hakları örgüt ve kuruluşu boş yere casuslukla suçlanan vatandaşımızın sağ salim evine dönmesi için çaba sarf etmeye devam ediyor dedi.
   Uluslararası Af Örgütü önceki gün yaptığı açıklamada, Suriyenin uluslararası toplumun geniş bir kesimi tarafından tanınan yeni muhalif koalisyondan, Koçnevanın serbest bırakılması için girişimde bulunmasını talep etmişti. Örgüt, Bu konu muhalif koalisyon için ilk sınav olacak ifadesini kullanmıştı.   BASKI ALTINDA İTİRAF
 Kaçırıldıktan sonra kendisinden uzun süre haber alınamayan Koçneva, Kasım ayında yayınlanan bir videoda Suriyede ajanlık yaptığını itiraf ediyordu.    Koçneva, videoda Suriyeye Ocak 2012de sahte gazeteci kimliğiyle giriş yaptım. Asıl görevim Suriyede bulunan Rus subaylarının Şam yönetimiyle iletişim kurmalarına yardım etmekti. Suriyede bulunduğum sürede General Asıf Şevket tarafından Humus ve ardından Halepe yine tercümanlık yapmak için gönderildim. Kurtulmam için tek yol Rusya ve Ukraynanın isyancıların taleplerini yerine getirmesi demişti.    Yakınları ise Koçnevanın baskı altında itirafta bulunduğunu söylüyor.
 
 
 
  50 milyon dolar ödenmezse kurşuna dizilecek