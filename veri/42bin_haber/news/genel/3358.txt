Kayınbiradere son görev
AK Parti Genel Başkan Yardımcısı Numan Kurtulmuş'un önceki gün trafik kazasında hayatını kaybeden kayınbiraderi Muhittin Cantürk Burdur Gölhisar'da toprağa verildi.
 Kurtulmuş'un eşi Sevgi Kurtulmuş'un ağabeyi Muhittin Cantürk'ün cenazesi, Armutlu Mahallesi'ndeki evinden alınarak Armutlu Çarşı Camisi'ne getirildi. Cantürk'ün cenaze namazı öğle namazını müteakip İl Müftüsü Osman Artan tarafından kıldırıldı. Cenaze, Armutlu Mezarlığı'nda toprağa verildi. Defin esnasında Kur'an-ı Kerim okuyan Kurtulmuş, cenazeye katılanlara teşekkür etti. Muhittin Cantürk'ün (64) kullandığı otomobil önceki gün Bademli Köyü yakınlarında kaza yapmış. Cantürk, kazada hayatını kaybetmişti.
 Dört çocuk babası Cantürk'ün babasının ve iki kardeşinin de trafik kazalarında hayatlarını kaybettikleri belirtildi. CİHAN
  