NATO'dan Rusya'ya Patriot yanıtı
NATO Genel Sekreteri Anders Fogh Rasmussen'in Rusya Dışişleri Bakanı Sergey Lavrov ile yaptığı telefon görüşmesinde, Türkiye-Suriye sınırına yerleştirilecek Patriot füzelerini ele aldı.
 Görüşmede NATO Genel Sekreteri Rasmussen, Türkiye'nin Suriye sınırına yerleştirilmesi planlanan Patriot füzelerinin savunma amaçlı olduğunu belirtti.
 Rus Bakan da bölgeye yerleştirilecek füzelerle ilgili endişelerini aktardı; sınırda yaşanan sorunlarla ilgili Ankara-Şam arasında doğrudan iletişim hattının kurulmasında yardımcı olabileceklerini söyledi.
 Twitter'dan görüşmeyle ilgili açıklama yapan NATO sözcüsü Oana Lungescu, "NATO Genel Sekreteri, Rusya Dışişleri Bakanı Lavrov'u aradı. Şeffaflık bağlamında Rasmussen Türkiye'de NATO füzelerinin yerleştirilmesinin sadece savunma nitelikli olduğunu kaydetti." dedi.
 Görüşme ile ilgili bir açıklama da Rusya Dışişleri Bakanlığı'ndan geldi. Türkiye'nin kendi topraklarına Patriot füzelerinin yerleştirilmesi talebi ile ilgili Rasmussen'in Lavrov'u bilgilendirdiği kaydedilen açıklamada; "Sergey Lavrov planın bölgede askeri potansiyeli artıracağı endişelerini dile getirdi. Ankara-Şam arasında muhtemel kazalardan korunmak için doğrudan iletişim mekanizması önerdi." ifadeleri yer aldı.
 Rusya: Türkiye'nin talebine ilişkin olarak NATO ile görüşeceğiz
 NATO'dan patriot talebi ile ilgili olarak Rusya, NATO ile görüşeceğini açıkladı.
 Tükiye'nin patriot alması silahlı çatışma riskini artıracak.
 Rusya Dışişleri Bakanı Sergey Lavrov, Moskova’nın Türkiye ile Rusya arasında sorunların çözülmesi için doğrudan diyalog kurulması için destek vermeye hazır olduğunu söyledi.
 Ria Novosti’de yer alan habere göre, Lavrov, "Biz Ankara ve Şam arasında doğrudan diyalog kurulmasını önerdik. Ne yazık ki bu teklifimiz henüz gerçekleşmedi, ancak hala geçerli. Eğer böyle bir mekanizmanın oluşturulması için bizim yardımımıza ihtiyaç duyulursa biz bunun hayata geçirilmesi için hazırız" dedi.
 Lavrov, Rusya’nın Türkiye’nin Suriye sınırına yerleştirmeyi planladığı Patriot füzeleri ile ilgili kaygılarını anladığını belirterek, bunun bölgede çatışmalara neden olabilecek provokasyon yaratmasına karşı da uyardı.
 RİA Novosti ajansına göre, Lavrov, Cuma günü NATO Genel Sekreteri Rasmussen ile Türkiye-Suriye sınırına Patriot hava savunma sistemlerinin konuşlandırılması konusunu görüşeceğini söyledi
 "TÜRKİYE'DEN İNTİKAM ALMA HİSLERİYLE FÜZE GÖNDERİR ENDİŞESİ VAR"
 Meclis Dışişleri Komisyonu Başkanı Volkan Bozkır, Patriot füzesi talepte bulunma sebebine ilişkin, “Maalesef Suriye’de 40 binin kişinin üzerinde insanı katletmiş, şu anda tamamen psikolojisini ve insicamını kaybetmiş köşeye sıkıştığı için ne yapacağı tam olarak belli olmayan bir katil cumhurbaşkanıyla karşı karşıyayız. Ve bu adamın son anında ülkesinden ayrılırken dahi Türkiye’den intikam alma hisleriyle Türkiye’ye birkaç füze göndermesi endişesi herkeste var” dedi.
 Meclis Genel Kurulu’nda Türkiye Cumhuriyeti Hükümeti ile Libya Hükümeti Arasında Askeri Eğitim İş Birliği Mutabakat Muhtırasının Onaylanmasının Uygun Bulunduğuna Dair Kanun Tasarısı görüşmelerinde Türkiye'nin NATO'dan Patriot füzesi talebinde bulunması tartışma konusu oldu.
 Meclis Dışişleri Komisyonu Başkanı Volkan Bozkır, Patriot füzesinin Türkiye’nin NATO üyeliği bağlamında NATO’nun üyelerini koruma vecibesi bağlamında talep ettiği füze savunma sistemleri olduğunu belirterek, “İlk defa Türkiye’ye konuşlandırılmıyor. İki sefer Türkiye’de konuşlandırıldı. Bu Patriot füzelerinin Türkiye’de konuşlandırılması tamamen savunma amacına yönelik, bir taarruz amacı olmadığı kesinlikle belirtilerek talepte bulunulmuştur” dedi.
 Partirot füzelerinin talepte bulunma sebebini de Bozkır, şöyle anlattı: “Maalesef Suriye’de 40 binin kişinin üzerinde insanı katletmiş, şu anda tamamen psikolojisini ve insicamını kaybetmiş köşeye sıkıştığı için ne yapacağı tam olarak belli olmayan bir katil cumhurbaşkanıyla karşı karşıyayız. Ve bu adamın son anında ülkesinden ayrılırken dahi Türkiye’den intikam alma hisleriyle Türkiye’ye birkaç füze göndermesi endişesi herkeste var. Bu füzeler gönderildiğinde bu Patriot sistemi sayesinde Türk insanının zarar görmemesi ve Türk topraklarında bir hasara yol açmaması mümkün hale gelecektir. İnşallah böyle bir şey hiç ortaya çıkmayacaktır ama böyle bir saldırı vuku bulduğunda iyi ki Türkiye zamanında tedbir almış NATO üyeliği nimetlerinden yararlanmış diye söyleyeceğiz.”
 BÖLGEYE İSTİKRAR GETİRMEZ'
 Rusya Dışişleri Bakanlığı Sözcüsü Aleksandr Lukaşeviç, dün bir açıklama yaparak Türkiye-Suriye sınırına Patriot yerleştirilmesinin bölgeye istikrar getirmeyeceğini söylemişti.
 Interfax haber ajansına konuşan Lukaşeviç, "Bizim bu konuda Türk mevkidaşlarımıza önerimiz tamamen farklıdır. Potansiyelinizi, kısa sürede Suriye'deki taraflar arasında diyalog ortamının sağlanması için, Suriye muhalefetini etkilemek üzerine kullanınız" demişti.
  