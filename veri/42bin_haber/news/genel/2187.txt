Engin Baytar kadro dışı
Türk futbolunun kalbi bu akşam saat 20:00'de Türk Telekom Arena'da atacak. Spor Toto Süper Lig'de lider Galatasaray ile en yakın takipçisi Fenerbahçe, 2012'nin son derbisinde karşı karşıya geliyor. İki takımın hedefi de zorlu derbiyi kazanıp hem haftayı zirvede kapatmak, hem de ezeli rakibine karşı moral üstünlüğünü ele geçirmek. Galatasaray teknik direktörü Fatih Terim, Engin Baytar'ı Fenerbahçe maçının kadrosuna almadı...
REKOR DENEMESİ YAPILACAK 
Türk Telekom Arena'da Galatasaraylı taraftarların yeni bir hedefi var. Galatasaray taraftarları, 2011 senesinde oynanan Fenerbahçe derbisinde 131.76 desibelle "Bir spor stadyumunda tezahürat ile ulaşılan en yüksek ses" rekorunu kırmıştı. Şimdi kendilerine ait olan bu rekoru geliştirmeye çalışacaklar. 
GALATASARAY CEPHESİ  
Ligin ilk yarısının büyük bölümünü lider geçiren Galatasaray, Türk Telekom Arena'da büyük taraftar desteği altında oynayacağı derbide rakibini yenerek zirvedeki yerini korumak amacında. Bu sezon önemli maçlarda iyi performans ortaya koyan sarı-kırmızılı takım, bu performanını devem ettirmeye çalışırken, evindeki başarısız seriyi de noktalayamı hedefliyor. Galatasaray, TT Arena'daki mücadelede sadece 1 galibiyet elde edebildi. 

  DEV DERBİYİ NASIL YAŞAYACAKSINIZ -BENCE / ÇÜNKÜ 

  HÜRRİYET DÜNYASI DERBİYE HAZIR  
CİMBOM DEVRE F.BAHÇE MAÇ SONU COŞUYOR 
Sarı kırmızılırda derbi öncesi cezalı Hakan Balta ve sakatlığı bulunan Sercan kadroda yer almıyor. Fatih Terim, Engin Baytar'ı ise 18 kişilik maç kadrosuna almadı. 
MUHTEMEL 11: Fernando Muslera, Eboue, Semih Kaya, Dany, Albert Riera, Amrabat, Felipe Melo, Selçuk İnan, Hamit Altıntop, Burak Yılmaz, Umut Bulut 
AH O ESKİ DERBİLER 
FENERBAHÇE CEPHESİ 
Trabzonspor'dan sonra 14 golle ligin en az gol yiyen takımı Fenerbahçe ise, taraftar desteğinden yoksun mücadele edeceği derbiyi kazanarak, liderliği rakibinden devralmayı amaçlıyor. Sarı-lacivertli takım, bu sezon ligde rakip sahada oynadığı 7 maçtan ise sadece 1'inde galip gelebildi. 
Galatasaray derbisi öncesi Fenerbahçe'nin ideal kadrosunda eksik bulunmuyor. 
MUHTEMEL 11: Volkan Demirel, Gökhan Gönül, Yobo, Bekir İrtegün, Hasan Ali, Mehmet Topal, Raul Meireles, Cristian, Caner Erkin, Dirk Kuyt, Moussa Sow 
BURAK VARSA UMUT VAR 
Galatasaray'ın bu sezon ligde attığı toplam 32 golün 20'sine imza atan Burak Yılmaz (9) ve Umut Bulut (11 gol), Fenerbahçe derbisinde de teknik direktör Fatih Terim'in en güvendiği isimlerin başında geliyor. 
Türk Telekom Arena'da ligde çıktığı son 6 maçta gol bularak rakip fileleri 7 kez havlandıran Burak'ın aksine, Umut ise özellikle deplasman maçlarında etkili olarak rakip sahalarda 7 gole ulaştı. Ligde üst üste çıktığı son 6 iç saha maçında gol bulan Burak Yılmaz, Fenerbahçe derbisinde de skor üretmesi halinde Hakan Şükür'ün rekorunu kıracak. 
GÖZLER KUYT VE SOW'DA 
Fenerbahçe'nin ezeli rakibine karşı en büyük kozları bu sezon resmi maçlarda toplam 21 gol atan Dirk Kuyt ve Moussa Sow olacak. 
Sezonun geride kalan bölümünde resmi maçlarda toplam 11 gol atan Kuyt ile 10 golü bulunan Sow, Türk Telekom Arena'da 16 Aralık Pazar günü oynanacak derbide sarı-lacivertli ekibin en önemli iki oyuncusu olarak ön plana çıkıyor.