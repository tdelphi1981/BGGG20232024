İranın hayaleti
Uzaya maymun yolladığını iddia ederek tartışma yaratan İran, bu kez dünyanın en gelişmiş savaş uçaklarından diye tarif ettiği yerli malı jeti dünyaya tanıttı. İddiaya göre Kahir F-313 hayalet uçaklar gibi radara yakalanmıyor.
UZAYA maymun yollayıp yollamadığı tartışma konusu olan İran, dün bu kez yeni bir savaş uçağı ürettiğini öne sürerek dünyayı şaşırttı. İran Cumhurbaşkanı Mahmud Ahmedinejad, tanıtım töreninde yaptığı konuşmada uçağın, dünyanın en gelişmiş savaş jetlerinden biri olduğunu öne sürerek, caydırıcı amaçlı bir üretim olduğunu ve barış mesajı taşıdığını savundu. Yerli üretim olan Kahir (Fatih) F-313 tek kişilik ve iddiaya göre radara yakalanmayan bir teknolojiye sahip. 
Radara yakalanmıyor 
Savunma Bakanı Ahmed Vahidi, uçağın motorunun radar tarafından yakalanabilen çok az iz bıraktığını belirterek, bunun da üretimde kullanılan gelişkin maddelerden kaynaklandığını anlattı. Uçağın tanıtımı tam da İran Şahının devrilmesinin 34üncü yılına denk geldi. Şüpheli nükleer programı yüzünden Batının yaptırımlarıyla karşı karşıya kalan İran, son dönemde bu tür teknolojik iddialarla ortaya çıkarak, ekonomik zorluklara rağmen ayakta olduğu mesajı vermek istiyor. İran, 2007 yılında da Yıldırım ve Şimşek isimli iki savaş jeti ürettiğini öne sürmüştü. 28 Ocakta da İran, uzayın 120 km yüksekliğine kadar bir maymun yolladığını iddia ederek, balistik füze çalışmalarının da sürdüğünü dünyaya göstermek istemişti. 
 
İran Cumhurbaşkanı Mahmud Ahmedinejad, törende  askeri uçağın teknik özellikleriyle ilgili olarak pilottan bizzat bilgi aldı.  
Biri gerçek diğeri yedek 
 
İRANın uzaya yolladığını öne sürdüğü maymunla ilgili yayınladığı iki fotoğrafta hayvanların farklı olması, Tahranın iddialarına gölge düşürmüştü. İranın uzay projesinde görev alan Muhammed İbrahimi, AP Ajansına yaptığı açıklamada, iki fotoğraftan birinin hatalı olduğunu belirtirken, maymunun uzaya yollandığı konusunda ise ısrar etti. Buna göre fotoğraflardan biri uzaya giden maymuna, diğeri ise yedeğine aitti. AP uzaya yollanan hayvanın adının Farsça Öncü anlamına gelen Pişgam olduğunu bildirdi. İran medyası, hayvanı uzaya taşıyan roketin adını Pişgam olarak yazmıştı.