Franchising' terör dönemi
Polis Akademisi Başkanlığı'na bağlı Uluslararası Terörizm ve Sınıraşan Suçlar Araştırma Merkezi (UTSAM), dünyanın en acımasız dini motifli terör örgütleri olarak bilinen El Kaide, Hindistan'daki Sih Hareketi ve İsrail'deki Kach / Kahane Chai'yi masaya yatırdı.UTSAM, İslami motifli El Kaide, Sihizm motifli Barbar Kalsa ve Yahudi milliyetçisi Kach / Kahane Chai hakkında elde ettiği verileri, Dünyadaki Terör Örgütleri - 1 adını verdiği bir raporda topladı.
 
 KLASİK ÖRGÜTTEN FARKLI
 RAPORDA, Türkiye'de de kanlı terör eylemlerine imza atan El Kaide'nin örgütsel yapılanmasına ilişkin şu saptamalara yer verildi:
 'El Kaide, klasik terör örgütlerinden farklı olarak oldukça esnek bir örgütlenmeye gitmiş; aynı zamanda Müslüman dünyasında yaşanan travmalar ve mağduriyetler temelinde davasını, sınıraşan destekçileri olan uluslararası bir boyuta taşımıştır.  
 AslInda yapı olarak hem fiziki hem de sanal bir ağ ile aynı ideolojik temelde eylemler gerçekleştiren yapılara marka hakkını veren (franchising) sınıraşan bir terör örgütüdür.' Soner ARIKANOĞLU / ANKARA