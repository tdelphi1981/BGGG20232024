Türkeş'ten açılım mesajı
Milliyetçi Hareket Partisi'nin kurucusu Alparslan Türkeş'in oğlu Tuğrul Türkeş Cnn Türk'te katıldığı Aykırı Sorular programında Enver Aysever'in sorularını yanıtladı. Enver Aysever'in "Biri ne mutlu Kürdüm derse ne olur?" sorusu üzerine Türkeş ne mutlu Kürdüm demenin bir sakıncası olmadığını söyledi.
Milliyetçiliğin demode değil de daha da önemli hale geldiğini söyleyen Tuğrul Türkeş "Türk milliyetçiliği üç bin yıllık kayıtlı Türk tarihi içinde hiçbir zaman ırkçılık ihtiva etmemiştir. Irk temelli milliyetçilik hiçbir zaman Türklerde olmamıştır. Ama bugün, 2013 yılında, üzülerek söylüyorum ki etnik ve emperyal güçlerin yarattığı bir etnik ırkçılık uğruna Türklük ve Türk milliyetçiliği feda edilmek isteniyor dedi.  
Ayseverin Milliyetçi Hareket Partisi milliyetçilikten ne anlar? sorusu üzerine milletin anladığı ile aynı şeyi anladığını söyleyen Türkeşe göre milliyetçilik ortak bir geçmiş, ortak bir dil ve aynı vatan üzerinde ileriye doğru da ortak bir ülkü, ortak bir ideale sahip olmak demek.  
Dünyada pedagojik olarak yapılan araştırmalardan referans vererek anadilinde eğitim yapan çocukların eğitim becerisini kazanmasıyla, sonradan edinilen dillerle yapılan eğitimde sorun olduğundan bahseden Enver Aysever MHPnin neden anadilde eğitime karşı olduğunu sordu.  
Türkeş Almanyada gidip yaşayacak ailelerde, eş durumunda dahi gitseniz, Almanca bilme şartını ararken biz Türkiyede birbirimizi dinlemek, anlamak ve birbirimize kendimizi ifade edebilmek için müşterek bir dili kullanmaktan niye vazgeçelim? dedi.  

Kürt sorunu var mı? 

Türkiyede Kürt sorunu olmadığını söyleyen Türkeş Sınır ötesinden aşıp gelen terör sorunu ve bölgeler arasında gelir eşitsizliği var. Sınır ötesinden gelen terör sebebiyle gelen kalkınma problemi var. Şu an ortada bir çözüm yok. Hapisteki bir teröristle İzmirde yaşayan bir Kürt vatandaşının hakkını mı isteyeceğiz. Benim Çanakkalede yaşayan Kürt vatandaşıma sorduk mu? Bu adam senin adına yetkili midir diye sorduk mu? Sayın Başbakan o kadar yanlış bir şey yapıyor ki. Silah tehdidi ile oy almış bir partinin neyini temsil ediyorsunuz dedi.  
Türkeşe göre herkes Türk olmak zorunda değil ama Türkiye Cumhuriyeti vatandaşı olmak ve kanunlara riayet etmek zorunda. Anayasada Türk tanımı olması insanları neden rahatsız ediyor diye soran Tuğrul Türkeş etnisite sorulmadığını, vatandaşlığın sorulduğunu söyleyerek ekliyor  Türk demekten rahatsız oluyoruz, Türkiyeli diyeceğiz sözleri o kadar saçma, o kadar havada ve zemin bulamayan konuşmalar ki. Tam bu noktada Milliyetçi Hareket Partisinin hassasiyetlere vurgusu ortaya çıkıyor.