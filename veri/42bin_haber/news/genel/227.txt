Evren dışarıda babama 20 yıl
Balyoz davasında tutuklu yargılanan sanıkların çocukları dün İstanbul Topkapı'da, Adnan Menderes'in anıt mezarı girişinde basın açıklaması yaptı. Grup adına açıklamayı okuyan Albay Kadri Sonay Akpolat'ın kızı Ece Akpolat 'Balyoz'un kendilerine vurulduğunu ve darbeye karşı olduklarını dile getirdi:
  ''Darbe yapmış, partileri kapatmış, başkanlarını hapse atmış ve on binlerce genci işkenceden geçirmiş Kenan Evren neden 32 yıldır dışarıda? Darbeye teşebbüs ettiği iddia edilen babalarımız 20 yıl hapis cezası alıyor? Başbakanımızın 'devlet içinde devlet oldular' diye güvenmediğini ifade ettiği özel yetkili mahkemelerce mağdur edildik. Bu mahkemeler kapatıldı, mağduriyetini biz çekiyoruz'. 
 
 MENDERES'İ ASAN ZİHNİYET BUYDU
 Emekli Tümg. Ahmet Yavuz'un oğlu Selim Yavuz ise ''Adnan Menderes'i asan mahkeme şimdi de babalarımıza ceza verdi. Menderes'in cezası neyse babalarımızın cezası da aynıdır. Deliller sahteydi' dedi. Açıklamaya Org. Bilgin Balanlı'nın kızı Burcu Balanlı, emekli Tüma. Ali Deniz Kutluk'un kızı Nil Kutluk, Pilot İsmail Taş'ın oğlu Akın Taş  ve emekli Tümg. Ahmet Yavuz'un oğlu Selim Yavuz da katıldı. AA
  