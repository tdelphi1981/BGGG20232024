İster gıdayla ister kitapla olsun çocuklar iyi 'beslenmeli' diyor
Herbalife, çocukların iyi beslenmesi ve yaşam kalitesinin artması için Türkiye dahil 75 ülkede proje geliştiriyor... Türkiye'de Acil İhtiyaç Projesi Vakfı'yla birlikte çalışan Herbalife Aile Vakfı, ihtiyacı olan çocuklara, gıdadan bursa, kitaptan okul malzemesi teminine kadar destek oluyor
 Aylin Löle
 Kilo kontrolü, gıda takviyesi ve kişisel bakım ürünleri konusunda faaliyet gösteren Herbalife'ın kurduğu Aile Vakfı, Türkiye'de Acil İhtiyaç Projesi Vakfı aracılığıyla, yardıma muhtaç çocuklara gıda ve diğer konularda yardım etmek için ortak çalışıyor. Herbalife Türkiye Genel Müdürü Ozan Özsavaşçı, 'Şu ana kadar Vakıf binasının yenilenmesi ve Eylül 2010'dan beri çocukların eğitim ve beslenme ihtiyaçları için burs verilmesi gibi yardımlarda bulunuldu' diyor. Özsavaşçı, projenin detaylarını Akşam Ekonomi'ye anlattı...
 l Türkiye'de Acil İhtiyaç Projesi Vakfı ile çalışmalarınızdan bahseder misiniz?
 Herbalife, yardıma muhtaç çocuklara destek olmak amacıyla başlattığı Herbalife Aile Vakfı'nın programı olan 'Casa Herbalife' projesi, çocukların beslenmelerini ve yaşamlarını iyileştirmeyi amaçlayan vakıfları destekleyerek altı kıtada çocuklara doğru beslenme imkanı sunulmasına yardımcı oluyor. Herbalife Aile Vakfı, Türkiye'de Acil İhtiyaç Projesi Vakfı aracılığıyla, ülkemizdeki yardıma muhtaç çocuklara gıda ve diğer konularda yardım etmek için ortak çalışıyor. 
 Herbalife Distribütörleri ve personeli, bağışları ve gönüllü çalışmaları ile projeye destek veriyorlar. Bu güne kadar bir çok güzel projeye imza attık. Ancak uzun vadeli amacımız bu yardımları daha da çoğaltmak ve daha çok çocuğa daha iyi beslenme imkanları sunmak. Bu nedenle AIP Vakfı ile beraber şu an için farklı projeler üzerinde çalışıyoruz.
 Bin 500 kitap toplandı çocuklara dağıtıldı
 ŞU ana kadar Vakıf binasının yenilenmesi ve Eylül 2010'dan beri çocukların eğitim ve beslenme ihtiyaçları için burs verilmesi gibi yardımlarda bulunuldu. Çalışanlar ve distribütörler, eğitimleri sırasında çocuklara faydalı olabilecek malzemeleri toplayıp onlara iletiyorlar. 1500'den fazla kitap çocuklara ulaştırıldı. Bu sene de okul malzemeleri toplandı ve yine tüm Türkiye'ye gönderildi.
 Çocuklar için bağış toplanıyor
 HERBALIFE, 'Casa Herbalife' projesini 2008'in Haziran ayında tanıttı. 'Casa Herbalife' koşusu projesi kapsamında Herbalife Distribütörleri'nden toplanan bağışlar Acil İhtiyaç Projesi Vakfı aracılığıyla Türkiye'deki yardıma muhtaç çocuklara ulaştırıldı. Kampanyadan elde edilen gelirin yanı sıra Herbalife'ın kendi bağışı yine Vakıf aracılığı ile çocukların gıda ve diğer konulardaki ihtiyaçlarını karşılamak üzere kullanıldı.
 Doğal felaketlerde özel fon oluşturup, yardım ediyor
 HerbalIfe Aile Vakfı (HFF) yardıma muhtaç çocuklara sağlıklı beslenme imkanları sunmak amacıyla Mark Hughes tarafından 1994'te kuruldu. Doğal afetlerde özel fonlar oluşturarak felaketzedelere yardım eli uzatan Herbalife Aile Vakfı, Van depreminde AIP Vakfı aracılığı ile yardım topladı. 2005'te ise HFF, hayır kuruluşlarıyla birlikte çocuklara besleyici öğünler sunmaya yardımcı olmak için Casa Herbalife programını uygulamaya koydu.
  