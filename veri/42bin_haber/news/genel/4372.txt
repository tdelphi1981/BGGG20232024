İnkâr Yasası yerine Erivan
Fransa Cumhurbaşkanı Hollande, Ermeni diyasporasının soykırım yıldönümü saydığı 24 Nisanda Erivana resmi ziyarette bulunmayı planlıyor. Hollande, İnkâr Yasası sözünü ise tutmayacak.
FRANSA Cumhurbaşkanı François Hollande, 15 Kasımda Parisi ziyaret eden Ermenistan Cumhurbaşkanı Serj Sarkisyanın daveti üzerine Erivana 2013 yılı içinde gitmeyi kabul etmişti. Hürriyetin Elyseeye yakın kaynaklardan edindiği bilgiye göre, ziyaretin 24 Nisanda gerçekleşmesi için hazırlıklar başladı.  Hollande, Fransada yaşayan Ermeni toplumuna 2014 yerel seçimlerinden önce bu resmi ziyaretle mesaj vermeyi hedefliyor. Ziyarette güçlü soykırım mesajının yanısıra bazı ekonomik ve kültürel anlaşmalara da imza atılacak. Fransa, Ermenistana en çok yatırım yapan ikinci ülke. 
FORMÜL BULUNAMIYOR 
Elysee kulislerine göre Hollande, İnkar Yasası vaadini ise gerçekleştirmeyecek. Ermeni soykırımını inkar edenlere para ve hapis cezası verilmesini öngören yasa Fransız parlamentosundan geçmiş, Anayasa Konseyinde reddedilmişti. Hollande yasayı yeniden gündeme getirme sözü vermişti. Fakat uzmanların Meclis ve Senatoda yürüttükleri çalışmalara rağmen yasayı getirecek bir formül bulmakta zorlandığı belirtiliyor. Komisyon, Meclisteki tüm grupları bölen tartışmalı yasanın yeniden getirilmesinin Anayasa tekniği açısından olanaksız olduğu görüşünü dile getiriyor. Senatoda yasayı hazırlayan Sosyalist senatörler de yasanın bu haliyle getirilmesinin zorluklarını vurguluyorlar.