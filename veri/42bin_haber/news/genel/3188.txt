Bahoz'dan büyük itiraf
Bahoz Erdal’ın 6 Ocak’taki telsiz konuşması dinlemeye takıldı.
 Suriye uyruklu Erdal, müzakere sürecini ‘oyalama taktiği’ olarak nitelerken saldırılara hazırlıklı olmaları talimatını veriyor.
  
 Bugün Gazetesi'nden Bilal Şahin'in haberine göre Terör örgütü PKK’nın sözde Özel Kuvvetler Komutanı Bahoz Erdal kod adlı Fehman Hüseyin’in kırsaldaki teröristlere 'barış sürecinin olmadığı' yönünde talimat verdiği tespit edildi.
  
 6 Ocak’ta dinlemeye takılan telsiz konuşmalarında Bahoz, BDP’li heyetin İmralı’ya gitmesi ile oluşanmüzakere sürecinin 'farklı yorumlanmaması' uyarısında bulunuyor. Birçok kanlı eylemin planlayıcısı, Suriye uyruklu Erdal, bu sürecin oyalama taktiği olduğunu, her zaman saldırıya hazırlıklı olmaları gerektiğini vurguluyor.
  
 'Büyük darbe aldık' 
  
 İstihbarat birimleri tarafından Bahoz Erdal’ın yardımcılığını yapan Baver Munzur kod adlı Süleyman Şahin’in 6 Ocak’ta yurtiçinde bulunan örgüt mensuplarına yönelik bir görüşme yaptığı belirlendi. Türkiye kırsalında bulunan teröristlere telsiz aracılığıyla verilen talimatlarda militanlara, AK Parti’nin PKK’ya karşı bir oyun içinde olduğu belirtiliyor.
  
 Operasyonların devam ettiğini belirten Bahoz Erdal hem kırsal hem şehir yapılanmalarına büyük darbe vurulduğunu kaydediyor.
  
 Bahoz, aralık ayında hem Türkiye sınırları içinde hem de Kuzey Irak’ta büyük kayıplar verdiklerini anlatıyor. Irak’ın kuzeyine yönelik hava saldırıları sonucunda birçok kampın kullanılamaz hale geldiğini dile getiriyor. Bahoz, AK Parti’nin örgüt militanlarını rehavete sokarak daha büyük kayıplar verdirmeyi amaçladığını iddia ediyor.
  
 Örgütün 2013 stratejisi belli
  
 'Rehavete girmeyin, tedbirleri artırın' uyarısında bulunan Bahoz Erdal, örgütün 2013 yılı planlamasının bütün militanlara aktarıldığını hatırlatıyor. Bu çerçevede kış üstlenmesinde eğitime ve çalışmalara devam etmelerini istiyor.
  
 Telsiz konuşmasında 31 Aralık’ta Diyarbakır’da örgütün Diyarbakır sorumlusu Numan kod adlı Ertem Karabulut’un öldürülmesi olayına da değinen Bahoz Erdal alınan darbenin nedenini işbirlikçilere bağlıyor. Bahozmilitanlara "Kış üslenmesinde dışarıyla ilişkilerinizi tamamen kesin" talimatı veriyor.