İtalyanın ekonomi Oscarı Koçun
Koç Holding Yönetim Kurulu Başkanı Mustafa Koç, Uluslararası Leonardo Ödülünü, İtalya Cumhurbaşkanı Giorgio Napolitanonun elinden aldı.
Koç, İtalyan ekonomi dünyasının Oscarı olarak nitelendirilen Uluslararası Leonardo Ödülüne Türkiye ile İtalya arasındaki ilişkilere kültürel ve ekonomik anlamda yaptığı katkı dolayısıyla geçen yıl layık görülmüştü. İtalyanın iş, sanat, siyaset dünyasının buluştuğu Leonardı Ödülü ilk kez bir Türke verilirken, törende Cumhurbaşkanı Napolitanonun yanı sıra, İtalya Kalkınma ve Altyapı Bakanı Corrado Passera ile Leonardo Kalite Komitesi Başkanı Luisa Todini de hazır bulundu.  
TÜRKİYE VE GRUBUM İÇİN 
İtalyada 1995 yılından bu yana İtalyan Leonardo Kalite Komitesi tarafından düzenlenen ödüllerin 2012 yılı sahipleri, Cumhurbaşkanlığı sarayı Quirinalede yapılan törenle ödüllerini aldı. Mustafa Koç ödülünü aldıktan sonra cumhurbaşkanlığı sarayının çıkışında Türk basın mensuplarına yaptığı açıklamada, Çok mutluyum ve gururluyum, hem Türkiye için hem topluluk için hem de şahsım adına. Bu ilişkinin de daha da iyi yerlere gideceğini, Türkiye-İtalya arasında katkımızın devam edeceğini ümit ediyorum. Çok önemli bir ödül olduğundan mutluluğumuz biraz daha arttı diye konuştu.  Fiat ve Tofaş, Yapı Kredi ve UniCredit, CNH ve Türk Traktör ortaklıklarının her şeyden önce karşılıklı güven ve dostluk üzerine kurulu olduğunu vurgulayan Mustafa Koç, Uzun yıllardır İtalya hükümetinin de eşsiz destekleri ile İtalyan ortaklı şirketlerimiz karşılıklı büyük başarılara imza atmaktadır. Birlikte yarattığımız başarı hikayelerinin bugün dünyaya örnek teşkil eden konuma gelmesi şüphesiz bizleri gururlan-
dırmaktadır dedi. 
YABANCILARA VERİLİYOR 
Leonardo Ödül Komitesi adına yapılan açıklamada da, Uluslararası Leonardo Ödülünün, İtalya ile ekonomik ve kültürel ilişkilerin gelişmesine ve güçlenmesine özel katkıları olan yabancı kişilere verildiğinin altı çizilerek, Bu yıl ödülü Türk iş adamı Mustafa Koç kazanmıştır. Sayın Koç, Türkiyenin en önemli sanayi grubunun başkanı ve Türkiyedeki en büyük İtalyan yatırımlarında stratejik bir ortaktır denildi. Komite adına ödülün gerekçesinin açıklamasında, Koç Topluluğunun Fiat ve TOFAŞ, Yapı Kredi ve UniCredit, CNH ve Türk Traktör ortaklıkları ile Türkiyedeki en büyük İtalyan yatırımlarının en önemli partneri olduğu vurgulandı. 
Türk öğrenciler de ödül aldı  
ÖDÜL töreninde ayrıca, Genova Üniversitesi, Mühendislik-Mimarlık Fakültesi yüksek lisans öğrencisi Volkan Kumkum da, ekip arkadaşlarıyla beraber, Leonardo İtalyan Kalite Komitesince Elektrik sevk sistemli yelkenli projesi ile dizayn ödülüne layık görüldü. Kumkum ve arkadaşları ödüllerini İtalya Cumhurbaşkanı Giorgio Napolitanodan aldı.
Türk öğrenci Kumkum, Klasik sevk sistemli bir yatın elektrikle gitmesini öngören bir proje. 3 arkadaşla beraber katıldık. Ben grubun mühendisiydim. 3 aylık bir çalışma oldu. Kazandığımız için mutluyuz diye konuştu.