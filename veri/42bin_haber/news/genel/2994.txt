Oytam Sanat Galerisi Antalya'da açıldı
Gazeteci, yazar ve ressam Fikret Otyam ve eşi Filiz Otyamın adını taşıyan sanat galerisi Antalya Büyükşehir Belediyesince tarihi Sobacılar Çarşısında düzenlenen törenle açıldı. Hürriyet Gazetesi Yayın Danışmanı ve Yazarı Doğan Hızlanın da yalnız bırakmadığı 87 yaşındaki Otyam, "Vefa bir insanı, çevresini mutlu etmek için bir sevgi, yüceltme işidir" dedi.Antalya Büyükşehir Belediyesince tarihi Sobacılar Çarşısında oluşturulan ve gazeteci, yazar ve ressam Fiket Otyam ile dokuma ve kilim sanatçısı eşi Filiz Otyamın adını taşıyan sanat galerisi düzenlenen törenle açıldı. Aynı zamanda sanat galerisinin ilk sergisi Selam Sana Antalyayı da eserleriyle oluşturan Fikret ve Filiz Otyam çiftini açılışta Hürriyet Gazetesi Yayın Danışmanı ve Yazarı Doğan Hızlan, Hürriyet Gazetesi Yazarı Yalçın Bayer, şair ve yazar Ataol Behramoğlu, gazeteci ve belgeselci Nebil Özgentürk de yalnız bırakmadı. 

Antalyalıların yoğun ilgi gösterdiği açılış, Özgentürkün Fikret Otyam için hazırladığı kısa belgeselinin gösterimiyle başladı. Fikret Otyam kendi hayatından kesitler sunan belgeseli ilk kez izlerken, gençlik fotoğrafları geçerken yaptığı esprilerle etrafındakileri güldürdü.

Gösterimin ardından şair ve yazar Ataol Behramoğlu, Otyam ailesinin adını taşıyan sanat galerisinin açılışında bir halk şöleni yaşandığını söyledi.

OTYAMCA BİR VEFA TANIMI

Fikret Otyam, açılışa katılanları "Hepinize selamlar sevgiler 87 yaşındaki bir delikanlıdan" sözleriyle selamladı ve 27 Mayıs 1979da ilk ışıklarını yaktıkları Antalyanın Gazipaşa İlçesindeki evlerinde başlayan hayatlarının Antalya bölümünü anlattı. Gazipaşadan Antalyaya yakın bir yayla köyü Geyikbayırına uzanan 33 yıllık Antalya serüvenlerinden anekdotlar aktaran Otyam, Antalyada yazamadığı kitapları yapamadığı resimleri yaptığını söyledi. Yanındaki eşi Filiz Otyama anlattığı hikayelerin ardından özel bir teşekkür konuşması yapan Otyam, şunları söyledi: 

"Beni yaşattığı için ona teşekkür ediyorum. Vefa denilen bir şey var. İstanbulda boza, bir semt adı. Hayır, bu vefa bir insanı, çevresini mutlu etmek için bir sevgi, yüceltme işidir. Şimdi, okuyorum, Antalya Büyükşehir Belediyesi Demircileriçi Fikret Otyam Sanat Galerisi kime nasıl teşekkür edeceğim, laf bulamıyorum. Antalyada yıllardır yaşadığım için kendimi mutlu sayıyorum, eyvallah."

BEN HER TÜRLÜ AFTAN YANAYIM

Antalya Büyükşehir Belediye Başkanı CHPli Mustafa Akaydın ise Türkiyede son yıllarda sanatçılarını ötekileştiren, aşağılayan horlayan çok önemli olaylar yaşadığını söyledi. Böylesi bir kültür ve sanat ortamı içinde Büyükşehir Belediyesinin bu hizmetinin Otyam ailesine çok ufak bir armağan olduğunu belirten Başkan Akaydın, şöyle konuştu:

"Biliyorsunuz Türkiye şu anda ikinci bir açılış sürecini yaşıyor. Bizler barışçı insanlarız. Bizler nefretle dolu insanlar değiliz. Affetmeye hazır insanlarız. Ama bir dileğimi paylaşmak istiyorum. Bir çoğu uydurulmuş, monte edilmiş delillerle Silviride, Hasdalda, Sincanda tutuklu olan Türk yazarları, Türk rektörleri, Türk aydınları, sanatçıları ve PKKya karşı kahramanca savaşmış Türk komutanları var. Ben her türlü açılım ve aftan yanayım. Yeter ki, zulüm bitsin, kan bitsin, şiddet bitsin, terör bitsin. Ama bu insanları tutuksuz halini gördüğüm zaman buna tahammül edebilirim. Aksi takdirde böyle bir affa, böyle bir barışa benim gönlümde yer yok."

Konuşmaların ardından açılış törenine katılanlar Fikret ve Filiz Otyam çiftinin yağlıboya resim ve dokuma sanatı örneklerinden oluşan Selam Sana Antalya isimli sergiyle birlikte Otyam Sanat Galerisinin açılışının gerçekleştirdi.