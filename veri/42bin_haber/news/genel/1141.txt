Milli oyuncu basketbolu bıraktı!
Ülkemizi NBA'de temsil eden Milli basketbolcumuz, basketbol kariyerini noktaladığını açıkladı...
 NBA'de forma giyen Milli basketbolcumuz Mehmet Okur, basketbol kariyerini noktaladığını açıkladı.
 NTVSpor'un haberine göre, Milli yıldızımız eski günlerine dönemeyeceğini anladığı için aktif basketbolculuk kariyerini noktalamak istediğini söyledi.
 Okur, NBA'deki son yıllarında sakatlıklarla boğuşan Okur, lokavt döneminde Türkiye'ye dönerek Türk Telekom forması giymişti...
 İŞTE MEHMET OKUR'UN BÜYÜLEYİCİ KARİYERİ
 1979 Yalova doğumlu olan Mehmet Okur, kariyerinde Türkiye adına ilkleri başaran oyuncu oldu. 1997/2002 yılları arasında Türkiye'de sırasıyla Oyak Renault, TOFAŞ ve Efes Pilsen formaları giydi.
 2001 NBA Draft'ında kendisini 2. tur 38. sıradan seçen Detroit Pistons'ın formasını 2002/03 sezonunda itibaren giymeye başladı. Bir sonraki sezon NBA finalinde Kobe Bryant, Shaquille O'Neal, Gary Payton ve Karl Malone gibi yıldızlardan kurulu Los Angeles Lakers'ı geçen Mehmet Okurlu Pistons şampiyon oldu
 Sezon sonunda Utah Jazz'e giden Memo, 2007 yılında All-Star seçilerek bunu başaran ilk ve tek sporcu oldu. 2011 yılında New Jersey Nets'e ve sonrasında Portland Trail Blazers'a takaslanan Mehmet Okur, NBA takımlarından kontrat alamıştı.
 Eurobasket 2001'de Milli formayla gümüş madalya kazanan Memo, NBA'de 604'ü normal sezon ve 71'i playofflar olmak üzere toplam 675 maça çıktı.
  