Eksi 1 derecede klip çekimi
Dj Suat Ateşdağlı'nın Betül Demir'le işbirliği yaptığı yeni single'ı Dj Suat Ateşdağlı feat Betül Demir 'Cesaretin Var mı Aşka?' kliplendi. Şarkının video klibinde Ateşdağlı ve Demir birlikte rol aldılar.
 Murad Küçük'ün yönetmenliğinde Beykoz Akbaba Köyü'nde kapısı, camları olmayan bir villada çekilen video klipte 50 kişilik bir ekip görev aldı. -1 derecede gerçekleşen çekimler 12 saat sürdü. Zor hava koşullarında çalıştıklarını söyleyen Demir: 'Farklı bir çalışmaya imza attık. Başarı bizi bekliyor.' diye konuştu. Suat Ateşdağlı ise: 'Duruşu, güçlü sesi ve büyük bir hayran kitlesi olduğu için bu projede Betül Demir'den başkasını düşünemezdim.' dedi.