Yunanistan uydusunu da sattı
Ekonomik kriz yüzünden Yunanistan uzaydan çekildi. Yunan Telekomünikasyon Teşkilatı (OTE) Doğu 39 derecede bulunan Hellas Sat uydusunun yüzde 99.05 hisselerini 208 milyon euroya Arabsata sattı.
OTE Yönetim Kurulu 2003 yılında uzaya fırlatılan ve 126.8 milyon euroya malolan Hellas Sat uydusunun önümüzdeki 5 yıl içinde 200 milyon euroya malolacak yenisiyle değiştirilmesi gerektiğini göz önünde bulundurarak satılmasını kararlaştırdı.  
Yunanistan ve Kıbrıs Rum Kesimi tarafından kullanılan Hellas Satın 30 transporderi bulunuyor. Bunlardan ikisi Yunan Dışişleri ve Savunma Bakanlıklarına tahsis edilmişti. Arabsat ile imzalanan anlaşma sözkonusu transporderlerin kullanılmasına devam edilmesini öngörüyor.  
TÜRKİYE KİRALAMIŞTI 
TÜRKSAT A.Ş. Genel Müdürü Özkan Dalbay, 2011 yılı nisan ayında Hellas Sattan kapasite kiraladıklarını ifade etmişti. Dalbay, Yunanistanın yaşadığı ekonomik kriz nedeniyle iç talebinin canlı olmadığını, uzaydaki tek uydusunun da kapasitesini dolduramadığını belirtmişti. Özkan Dalbay, Türkiyenin kullanımda olan uydularının kapasite dolulukları yüzde 91e kadar ulaştı. Bize yurt dışından gelen taleplere de yetmiyor. Herhangi bir yörüngede verilebilecek hizmetleri mart ayından bu yana yavaş yavaş kiraladığımız bu kapasiteye kaydırıyoruz açıklamasını yapmıştı.