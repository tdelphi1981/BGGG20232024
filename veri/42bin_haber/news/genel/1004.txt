Zamlar enflasyonu çarptı
Enflasyondaki artış Ekim ayında da sürdü. Ekim ayında tüketici fiyatları bir önceki aya göre yüzde 1.96 oranında, ÜFE yüzde 0.17 oranında artış gösterdi.
 Türkiye İstatistik Kurumu (TÜİK) Ekim ayı enflasyonunu açıkladı. 2012 yılı Ekim ayında 2003 Temel Yıllı Tüketici Fiyatları Endeksi’nde bir önceki aya göre yüzde 1.96 artış, geçen yılın Aralık ayına göre yüzde 5.36, geçen yılın aynı ayına göre yüzde 7.80 ve on iki aylık ortalamalara göre yüzde 9.53 artış gerçekleşti. 
 2012 yılı Eylül ayında 2003 Temel Yıllı Üretici Fiyatları Endeksi’nde bir önceki aya göre yüzde 0.17 oranında artış yaşanırken, geçen yılın Aralık ayına göre yüzde 0.90, geçen yılın aynı ayına göre yüzde 2.57 ve on iki aylık ortalamalara göre yüzde 7.80 artış yaşandı.
 -YENİDEN DEĞERLEME ORANI YÜZDE 7.80- 
 Bu arada Bakanlar Kurulu, 2013 yılında kanunların kendisine tanıdığı yetkiyi kullanmazsa, çeşitli vergi, harç ve cezalar, yüzde 7.80 oranında artacak. Maliye Bakanlığı’nca belirlenen yeniden değerleme oranına esas teşkil eden TÜİK Üretici Fiyat Endeksi Ekim ayı sonunda, 12 aylık ortalamalara göre yüzde 7.80 oranında artış gösterdi. Vergi Usul Kanunu uyarınca her yıl yeniden değerleme oranını TÜİK’in üretici fiyatı genel endeksine göre açıklayan Maliye Bakanlığı, 2012’un oranını da bu ay içinde ilan etmesi bekleniyor.
 (ANKA)
  