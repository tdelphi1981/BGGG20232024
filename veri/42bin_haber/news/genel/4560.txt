Milyar dolarlık füze dalaşı
TÜRKİYEnin ulusal füze ihalesindeki yarış kızışıyor. Yaklaşık 4 milyar dolarlık ihalede, Çinin teklifi 3 milyar doların altına çekmesi işleri karıştırdı. ABD Patriot için teklifi düşürecek.
ÇİN ve ABD arasında önümüzdeki dönem Pasifike damga vuracak çekişme, bundan bir süre önce Türkiyenin ulusal füze savunma sistemi ihalesinde de gündeme gelmişti. Uzun süredir sürüncemede olan ihalenin geçtiğimiz ay toplanan Savunma Sanayii İcra Komitesi toplantısında karara bağlanması beklenirken, sonuç ihaleye giren firmalara en az yüzde 50 yerli sanayi katılım oranı şartı getirilmesi  sebeple ertelendi. Savunma Sanayi Müsteşarlığı yetkililerinden alınan bilgiye göre, yerli katılıma ilişkin teklifler kapsamında firmalardan sistemin bazı parçalarının Türkiyeden tedarik edilmesi istendi.  
REVİZE İÇİN ÇALIŞILIYOR 
Daha sonra ise Amerikan firması Raytehonun Patriot, Rusyanın Antey 2500, Fransa-İtalya ortaklığının Eurosam Samp-T ve Çinin FD-2000 füze sistemiyle yarıştığı ve normalde 4 milyar doları bulacağı düşünülen ihalenin, Çinin teklifini 3 milyar doların altında çekmesi sonucu ertelendiği ortaya çıktı. Şimdi ihaleye katılan taraflar, tekliflerini revize etmekle meşguller, Raytheon Sözcüsü, Hürriyetin sorusu üzerine bu aşamada bir açıklama yapmayacaklarını belirtti. Ancak kaynaklar, Raytheonun Patriot sistemi için Türkiyeye sunduğu teklifi iyileştirmek için yoğun bir çalışma içinde olduğunu belirtti. 
PUTİNE ONU SÖYLEDİM  
Diğer taraftan Başbakan Tayyip Erdoğanın geçen hafta katıldığı bir televizyon programında açıkladığı, Türkiyenin Avrupa Birliği yerine Çin ve Rusyanın liderliğinde kurulan Şangay İşbirliği Örgütüne üye olma niyeti içinde olmasına Washingtondan kinayeli bir yanıt geldi. Hürriyetin sorusu üzerine basın toplantısında Başbakanın sözlerini yorumlayan ABD Dışişleri Bakanı Victoria Nuland, Başbakan tarafından yapılan yorumu görmedim. Açıkçası, Türkiyenin aynı zamanda NATO üyesi olduğu düşünülürse (Şangay örgütüne üyeliği) enteresan olurdu. Nasıl ilerleyececeğini görmek zorundayız diye konuştu. 

 