Şimdi sıra diğer hocalarda!
Fitch'in Türkiye'nin notunu artırması Ankara'da da büyük sevinç yarattı. Ekonomi yönetimi yaptıkları açıklamalarla, diğer derecelendirme kuruluşlarını da Fitch'i takip etmeye çağırdı
 Yaklaşık bir yıldır yaptıkları açıklamalarda, derecelendirme kuruluşlarının cimri davrandığını belirten ekonomi yönetimi, Fitch'in notu artırmasıyla birlikte diğer kuruluşlara da mesaj yolladı. Başbakan Yardımcısı Ali Babacan, 'Türkiye'nin kredi notunun bu seviyeye ulaşması, kamu ve özel sektör kuruluşlarımızın uluslararası sermaye piyasalarına erişiminde yeni bir dönemi başlatacaktır. Diğer derecelendirme kuruluşlarının benzer kararlarını gecikmeden almalarını ümit ediyoruz' derken, bugüne kadar Fitch'i birçok kez taşlayan Ekonomi Bakanı Zafer Çağlayan da şunları söyledi: Kredi derecelendirme kurumu Fitch'in yaptığı not artırırımı geç kalmış bir hakkın teslimi ve tescilidir. Türkiye, A kademesindeki ülkelerden de iyi durumda. Bu not artırımının diğer kredi derecelendirme kuruluşlarına da yol göstereceğini umuyorum.'
 Büyümeyi artıracak
 MALİYE Bakanı Mehmet Şimşek: 'Kredi notunun artırılması büyüme tahminlerimizi destekleyecek, hatta büyüme performansımızı artıracaktır.'