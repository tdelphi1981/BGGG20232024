AB'den Google'a 'gizlilik' uyarısı
AB, internet arama motoru Google'ın yeni gizlilik ilkelerinin, "AB'nin kişisel verilerin korunmasıyla ilgili kurallarına aykırı düştüğü" uyarısında bulundu.
 Avrupa Birliği (AB), Google'dan söz konusu yeni gizlilik ilkelerinde değişikliklere gitmesini isteyerek, toplanan verilerle ilgili daha açık ve kapsamlı bilgiler sunmasını talep etti.
 AB ülkelerinin verdiği yetki üzerine konuyla ilgili yaptığı araştırma sonuçlarını yine AB adına açıklayan Fransız Ulusal Bilişim Özgürlüklükleri Komisyonu, Google'ın yeni ilkelerinin, AB'nin kişisel verilerin korunmasıyla ilgili tüzüğüne aykırı olduğuna hükmetti.
 Komisyon Başkanı Isabelle Falque-Pierrotin, Paris'te düzenlediği basın toplantısında Google'a gönderdikleri soruların yanıtlarının kendileri için tam olarak tatmin edici olmadığını ifade etti.
 Fransız Komisyon Başkanı, Google'a gerekli düzenlemeler için 3-4 ay verdiklerini, aksi takdirde gerekli yasal işlemleri başlatacakları uyarısında bulundu.
  