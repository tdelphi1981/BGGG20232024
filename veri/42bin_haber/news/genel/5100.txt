3. havalimanının ilk yolcuları onlar!
İstanbulun kuzeyinde tarım, hayvancılık ve madencilikle geçinen Yeniköy ve Akpınar sakinleri, 3. havalimanı nedeniyle tedirgin. Halk, evinden ve işinden uzaklaşmanın korkusunu yaşıyor. Arazi sahipleri ise, metrekaresi 300 lira olsa da ihale gerçekleşmeden satış düşünmüyor.
İŞTE O KÖYLERDEKİ HAYAT / FOTO-GALERİ 
DÜNE kadar kendi hallerinde tarım, hayvancılık ve madencilikle uğraşayan Yeniköy ve Akpınar sakinleri, dünyanın en büyük havalimanına komşu olmanın şaşkınlığını yaşıyor. İstanbulda Yeniköy ve Akpınar arasına inşa edilecek 3. havalimanı için ihaleye katılacak firmalar kuruşu kuruşuna hesaplarını yaparken, bir yanda da bu yerleşim yerlerindeki halk tedirgin bir şekilde bekliyor. Her iki köyde de halk, havalimanı nedeniyle yapılacak kamulaştırmaların kendilerini evlerinden ve işlerinden uzaklaştıracağının korkusunu yaşıyor. Akpınar ve Yeniköyün sakinlerinin ortak görüşü, Havalimanı buraya canlılık getirir ama bizi yerimizden etmesinler şeklinde. Köylüler bu tedirginliği yaşarken, içlerinde arazi sahibi olanlar biraz daha şanslı görünüyor. Metrekaresi 300 liraya çıkan arazileri almak için gelip giden oluyor ancak kimse 3 Mayısta yapılacak ihaleye kadar satış yapmayı düşünmüyor.  
KÖYDE BELİRSİZLİK VAR  
3. havalimanına komşu olacak Akpınar, yaklaşık 1500 kişinin yaşadığı 250-300 haneden oluşan bir köy. Köylünün yüzde 70i maden ocaklarında çalışıyor, yüzde 20si ise hayvancılıkla uğraşıyor. Akpınarda bir kıraathaneye girdiğimizde Celal Kıyga, Naim Kılıç ve Serdal Genç ile karşılaşıyoruz. Köyün eski muhtarı Naim Kılıç, havalimanı için Projeyi biz değiştiremeyiz. Bölgeye canlılık getirebilir ancak atalarımız bile burada yaşamış. Bizi buradan uzaklaştırmasınlar diyor.  
Köyde hayvancılık yapan Mustafa Kılıç ise, Havalimanı gelmeden önce çok rahattık. Şimdi belirsizlik var diyor. Yaklaşık 60 tane büyükbaş hayvanı olduğunu ifade eden Kılıç, Şu anda hayvanlarım bağlı. Günlük masrafları da 500 lirayı buluyor. Bölgedeki fidanlıklara girdikleri için ceza ödedim. Şimdi hayvancılık yapacak yer kalmıyor. Ben de yavaş yavaş hayvanlarımı satmaya başladım diye konuşuyor.
Akpınarda satılacak çok fazla arazi kalmamış. Havalimanı söylentileri çıktığında, 14.5 dönüm bir arazi 4 milyon 250 bin liradan alıcı bulmuş. Şu anda arazi almak için talep gösterenlerden metrekare başına 200-300 lira isteniyor.  
KİMSE ZARAR GÖRMESİN 
Akpınar Köyü Muhtarı Ali Genç ise köylülerin maden ocaklarında çalıştığını ifade ederek, şöyle konuştu: Bölgede şu anda 7 tane maden ocağı çalışıyor. Madenlerde çalışan işçilerimiz ne olacak, nerede çalışacaklar bu açıdan sıkıntı olacak. Havalimanı ülkemize ekonomik bir değer kazandıracak. Biz de bunu destekliyoruz ancak bu köyde yaşayan 1500 kişi mağdur olacaksa, herkes bir tarafa savrulacaksa ne yapacağız? Şu anda bize gelen bir kamulaştırma kararı olmadı ancak köylü istimlak korkusu taşıyor.   
Yeniköyde hayat daha sakin 
HAVALİMANINDAN etkilenecek bir diğer köy olan Yeniköy, mübadele döneminde gelip İstanbula yerleşenlerden oluşuyor. Şu anda köyde bu dönemde gelenlerin çocukları ve torunları yaşıyor. Köyün yüzde 75i geçimini hayvancılıktan sağlıyor. Yeniköy Muhtarı Timur Çevik, kendilerine verilen bilgiye göre köyün konumunun korunacağını, şu anda bir kamulaştırma olmayacağını dile getirerek, köydeki durumu şöyle anlatıyor: Havalimanı yapılacak bölge zaten kömür ocaklarından oluşuyor. Bunun yerine dünyanın gözbebeği olan bir havalimanı yapılacak. Bu bizi de mutlaka olumlu etkileyecektir. Devletin kimseyi mağdur edeceğini düşünmüyorum. Köy yerini koruyacağı için kimsenin yerinden olmayacağını düşünüyoruz ancak tarım ve hayvancılıkla ilgilendiğimiz için otlaklarımızın bir kısmı etkilenebilir. Havalimanının inşaası sürecinde, köylülerimize ve gençlerimize de iş imkanı sağlayacağını düşünüyoruz. 
Köydeki arazilerin imar görmediğinden dolayı tarla vasfında olduğunu belirten Çevik, Arazi almak için hevesli olanlar var. Haftasonları köyde bunu görebiliyoruz. Ancak köylüler arazilerini satma taraftarı değil. Fiyat olarak bakarsak da yüzde 100 artış oldu. 50 lira olan yerler 100 liraya çıktı. 250 liraya kadar çıkan yerler de oldu diye konuştu. 
Araziler satıştan çekildi 
HAVALİMANINA komşu olacak Tayakadın, 25 bin dönümlük arazi üzerine kurulu bir köy ve yaklaşık 5 bin kişi yaşıyor. Köyün muhtarı Salim Şeker, Köyün olduğu gibi korunması şartıyla havalimanının getirisi olacağını düşünüyoruz. Köylünün çoğu da böyle düşünüyor. ÇED toplantısında da bu isteğimizi söyledik. Köylünün yüzde 60ı tarım ve hayvancılıkla uğraşıyor. Hayvancılıkla uğraşanların sıkıntısı olabilir diye konuşuyor. 
Tayakadın Emlaktan Seyfettin Öztürk de bölgedeki emlak fiyatlarıyla ilgili şunları söylüyor: Şu anda herkes satmak istediği arazileri geri çekti. Herkes 3 Mayısta yapılacak ihaleyi bekliyor. Ondan sonra karar verecekler. Havalimanından önce metrekare fiyatları 30-50 lira arasındaydı. Şimdi 150 liraya kadar çıkan yerler var. Tayakadında konuştuğumuz Mehmet Sevinç ve Ali Arda da, havalimanının önce 90 milyon metrekarelik alanda olacağının açıklandığını, daha sonra 77 milyon metrekareye indiğini belirterek, Şimdi yine bir belirsizlik var. Kamulaştırma yapılacaksa da  kimse bilgi sahibi değil diyor. 
mkara@hurriyet.com.tr 
İŞTE O KÖYLERDEKİ HAYAT / FOTO-GALERİ 

 