Türkiye ile bağlar gerilebilir
Başbakan Tayyip Erdoğan'ın Fransa Cumhurbaşkanı François Hollande'dan açıklama istemesinin yankıları sürüyor. İngiliz Telegraph Gazetesi, Paris'te PKK'lı 3 kadının öldürülmesinin 'zaten kırılgan' olarak nitelediği, Türkiye-Fransa arasındaki bağları gerginleştirebileceğini yazdı.
 GAZETEDE 'İki ülkenin arası, Fransa'nın 1915 yılında Osmanlı Türklerince gerçekleştirilen Ermeni soykırımının reddini cezalandırma girişimi nedeniyle açılmıştı. Yasa, sonunda bir yıl kadar önce Fransa'nın yüksek mahkemesince iptal edildi ancak Sayın Hollande değiştirilmiş bir versiyonunu yeniden getirmek istediğini söyledi' denildi. Ayrıca cinayetlerin 'Öcalan'ın barış görüşmelerini başlatmayı kabul ettiği yönündeki haberlere denk düştüğüne' de dikkat çekti.
  