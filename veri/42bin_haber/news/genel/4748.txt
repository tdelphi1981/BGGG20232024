Gerekirse yine vururuz
İsrailli yetkililer, Suriye'nin başkenti Şam yakınlarındaki bir askeri tesise düzenlenen hava saldırısıyla iligili sessizliğini korurken, ilk yorum siyasi kanattan geldi.
  
  Binyamin Netanyahu ve Avigdor Lieberman ikilisinin ortak partisi Likud-Beytanu'nun temsilcisi Tzachi Hanegbi, İsrail Odu Radyosu'na yaptığı açıklamada, İsrail'in bu tür saldırılara mecbur kaldığını söyledi. Hanegbi, zor seçeneklerle karşı karşı kalınsa da doğru kararlardan vazgeçmeyeceklerini ifade etti.
 ABD Milli Güvenlik Danışmanı Yardımcısı Ben Rhodes da İsrail operasyonun SAM17 uçaksavar füzesi taşıyan konvoyu hedef aldığını söyledi. 
 ABD Dışişleri Bakanı Hillary Clinton Tahran'ı Suriye'ye askeri personel göndermekle suçlayarak 'İran askeri yardımı büyüttü. Engellemek zorundayız. Rusya desteğe devam ediyor' dedi.
 Irak gazetesi Ez Zaman, vurulan tesiste İran Devrim Muafızları askerlerinin olduğunu öne sürdü. Gazete, İsrail F-16 uçaklarının görev aldığı operasyonun açıklanandan 48 saat önce gerçekleştiğini yazdı.
 İran Milli Güvenlik Yüksek Konseyi Başkanı Said Celili ise 'İslam dünyası Siyonist İsrail'e, Gazze ve Lübnan'da yaptığı gibi Suriye'ye de saldırmasına izin vermeyecek' dedi.
 Öte yandan Halep'teki Kürt mahallesine yapılan top saldırısında 14 kişi yaşamını yitirirken, onlarca kişi yaralandı.  