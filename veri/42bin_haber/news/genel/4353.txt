Manzara Boğaz’dan, lezzetler Beykoz’dan!
Lezzet Kâşifleri, bu hafta Boğaz’ın sıcak ve samimi köşesi Beykoz’un lezzetleriyle buluştu. Beykoz Meydanı’nda İshak Ağa Çeşmesi'ni merkez belirleyen kâşiflerin bu haftaki bütçesi 64 TL. LEZZET KAŞ‹FLER‹ ÖMÜRDEN SEZG‹N
 @LezzetKasifleri @OmurdenSezgin
 Beykoz Korusu Sosyal Tesisleri  Abraham Paşa Yalısı olarak da bilinen eski bir av köşkünden dönüştürülmüş. Mönüsünde et, balık ve ızgara çeşitleri var. Hafta sonları yapılan açık büfe kahvaltılar çok talep görüyor ama erken gitmeye çalışın, çünkü büfe 12.00’de kaldırılıyor. Baş aşçı Abdullah Bey’in önerisi üzerine iki kişi paylaşmak üzere Koru Steak’i (22 TL) seçiyoruz. Marine edilmiş ve iyi pişmiş bonfile içine sarılmış mantar, soğan ve yeşil fıstıkla yapılan Koru Steak, patates püresiyle sunuluyor. Farklı bir lezzet arayanlar, gitmişken Beyinli Beykoz Kebabı’nı da deneyebilir. (22 TL) Tolon Restaurant  Yol kenarında içi ahşap dekore edilmiş sevimli bir restoran… 1933’te Beykoz Paçacısı ismiyle açılan mekân, daha sonra kurucusu Tolon Bey’in ismini alıyor. O, babasından aldığı lezzet sırlarını oğluna aktarıyor. Tolon Restaurant’daki mutfak, zamanında, padişahlara yemek yapan Bulgar kökenli bir usta olan Eftim Usta’ya aitmiş.  Eskiden paça çorbası Beykoz dağlarında otlayan keçilerin ayaklarından yapılırmış. Şimdilerde koyun paçası kullanılıyor. Öncelikle paçalar kendi suyuyla terbiye ediliyor. Sirke ve sarımsak eklenen çorbanın üzerine tereyağında kavrulmuş kırmızıbiber sosu konuyor. Kocaman bir baharat tabağı ve büyük şişede sirkeyle sunulan sarımsaklı paçaya, kekik, pul biber, karabiber eklenince tadına doyum olmuyor. Mönüde denize dair her şey var. Kapının önündeki küçük arabada balık ekmek yapılıyor. Kelle, paça, işkembe, tuzlama, ciğer, et ve balık çeşitlerine zamanla döner de ilave edilmiş. (8 TL ) Paşa Sofrası  Mekân, adını, soyadları Paşalı olan sahiplerinden alıyor. Doğma büyüme Beykozlu olan Kaptan ve Zeki Paşalı kardeşlerin mekânında her gün değişen sıcak ev yemekleri var. Biraz ötedeki eski kundura fabrikası, bir zamanlar babalarının sendika başkanlığı yaptığı yerken, şimdi dizi seti olarak kullanılıyor; çalışanlar da acıkınca Paşa Sofrası’na koşuyor.  Denizi gören lokantada sabah saat 6’da Beykoz (kuzu, ayak) Paça, hazır oluyor. Bize önerilen Paşa Kebabı (16,5 TL), yanında Komposto (3,5 TL) ile birlikte sipariş ediyoruz. Et şiş, domatesli kebap, dürüm, biftek, tavuk şiş ve köfteye kadar her türlü ızgarayı bir arada sunan tabağımızın kenarlarında fındık lahmacun da var. Tam paşalara layık…  Özellikle mevsim meyveleriyle hazırlanan kompostoya bayıldık! (20 TL) Beykoz Pide ve Börek 1997’de kahve olan bu mekânı Sinoplu Dursun Bey’in almasıyla başlıyor hikâye. Beykoz’da börek tezgâhıyla işe başlayan patron, kendi fırınını açana dek çalışmaya devam etmiş. Beykoz’un meydanına bakan bir yerde, ahşap kaplamalı şirin bir börekçi burası. Pide (1,5 TL), kıymalı, peynirli börek, su böreği, güveç pizza (3,5 TL) sunuluyor.  Karadeniz usulü pide yapan Beykoz Pide’de atıştırmalık olarak da güveç pizzayı deneyebilirsiniz. Tavşankanı bir çay (1 TL) ile kıyma, domates, biber, üzerine kaşar, sonra da sucuk konularak pişirilen pizzayı tercih ettik; lezzetliydi, öneririz… (4,5 TL)  Beykoz Dilim Pastanesi  Yağmurlu ve soğuk bir havada girdiğimiz iki katlı pastanenin Boğaz’a karşı şahane bir manzarası var. Tahta merdivenlerle üst kata çıkıp oturabilirsiniz, son derece sevimli. Kuru pasta tabağı (5 TL) alıp cam kenarına oturduk ve özellikle kakaolu bonbonlu kurabiyelerine bayıldık. Yanında sütlü kahveyle (3,5 TL) daha da keyifli oldu. (8,5 TL)  Beykoz Fırını  50 yılı aşan mazisi olan ve eskiden bir taş fırını bulunan Beykoz Fırını, baştan aşağı buğday kokuyor. Kepekli, çavdarlı, susamlı, haşhaşlı, köy, çiçek ve baget ekmekler ile rafları dolduran fırında halka, galeta ve taze simit de bulunuyor. Sabah 5’te açılan fırında 2 saatte bir standart ve bunun iki katı büyüklüğünde simitler çıkıyor. Ekmek 1 TL, simit 50 kuruş. (1 TL)