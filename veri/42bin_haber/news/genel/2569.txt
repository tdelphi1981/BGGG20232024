Tarihi dokuya uygun lezzetler Fatih'te
Baklava denilince akla gelen ilk marka olan Baklavacı Güllüoğlu, 2012’deki son şubesini TBMM Anayasa Komisyonu Başkanı ve İstanbul Milletvekili Prof.Dr. Burhan Kuzu, Kâğıthane Belediye Başkanı Fazlı Kılıç, Bayrampaşa Belediye Başkanı Atilla Aydıner ve Fatih Belediye Başkan Yardımcısı Hasan Suver’in katılımıyla İstanbul Fatih’te açtı.
 Semtin tarihi dokusuna uygun olarak dekore edilen yeni şubesi ile Fatih Camii’nin karşısında, Ziya Şark Sofrası ile aynı binada hizmet vermeye başlayan Nejat Güllü’nün Güllüoğlu, böylelikle yurtiçi şube sayısını 19’a çıkardı…
 Tarihi yarımadaya, tarihi lezzet… Dünyaya baklava yediren Nejat Güllü’nün Güllüoğlu, 2012 yatırımlarına Fatih’te son noktayı koydu. Türkiye geneline yayılmış, tamamı kendine ait şubeleri ile kalitesi ve lezzetini başka ellere teslim etmeden; tüketicinin haklı güven ve beğenisini kazanan Nejat Güllü, TBMM Anayasa Komisyonu Başkanı ve İstanbul Milletvekili Prof.Dr.Burhan Kuzu, Kâğıthane Belediye Başkanı Fazlı Kılıç, Bayrampaşa Belediye Başkanı Atilla Aydıner ve Fatih Belediye Başkan Yardımcısı Hasan Suver’in katılımıyla Fatih’te yeni bir şube açtı.
 28 Aralık 2012 Cuma günü açılışı yapılan şube ile bir buçuk asırlık geleneği İstanbul’un en tarihi noktalarından birine taşıyan Baklavacı Güllüoğlu, şubenin konseptini de semtin tarihi dokusuna uygun olarak belirledi. Fatih Sultan Mehmet tarafından yaptırılan külliye ve Fatih Camii’nin hemen karşısında yer alan Baklavacı Güllüoğlu, İstanbul’un yedi tepesinden birine kuruluyor.
  
 Müşterilerine 180 m2’lik bir alanda, saray mutfağının en özel lezzeti baklava ve diğer şerbetli tatlılar olmak üzere pasta, kuru pasta, tatlı - tuzlu hamur işleri sunacak olan Güllüoğlu, 50 kişilik kafesi ile hizmet verecek.
  
 Dünya onun baklavasını yiyor…
  
 Kebap ustası Ziya Şark Sofrası ile aynı binada hizmet vermeye başlayan Fatih şubesinin dışında Nejat Güllü’nün Güllüoğlu’na ait İstanbul’da Beyazıt, Fulya, Hasanpaşa, Kadıköy Rıhtım, Kağıthane, Mısır Çarşısı, Mecidiyeköy, Otogar, Sultanbeyli, Ümraniye ve Üsküdar’da; Bursa’da Heykel ve Nilüfer, İzmit’te Merkez, İzmit Fuar ve Gebze’de; Malatya merkezde ve Ankara – Ostim’de şubeleri bulunuyor. Çok yakın zamanda Ankara Ümitköy’de de bir şube açacak olan Nejat Güllü’nün Güllüoğlu, yurt dışında da hızlı büyüyor.
 Dünyaya baklava yediren Güllüoğlu’nun Yönetim Kurulu Başkanı Nejat Güllü’nün vizyonu doğrultusunda yurt dışında; ABD’nin New York eyaleti Manhattan, Brooklyn - Brighton Beach ve Queens – Astoria’da, New Jersey eyaleti Cliffside Park’ta ve Kaliforniya eyaleti Los Angeles kentinde, Libya’da Trablus şehrinde, Hollanda Amsterdam’da ve Almanya’nın Düsseldorf kentinde olmak üzere toplam 8 şubesi bulunuyor.
  
 “2013 yılı daha verimli geçecek…”
  
 Günde beş ton baklava ve iki ton lokum üretim kapasitesine sahip Güllüoğlu’nun bu performansını müşteri taleplerine paralel olarak her geçen gün daha da artırdığını anlatan Baklavacı Güllüoğlu Yönetim Kurulu Başkanı Nejat Güllü, “Dünyaya ve Türkiye çapına yayılan ve tamamı bize ait olan şubelerimize bir yenisini daha ekledik. Yeni şubemizi İstanbul’un en tarihi semtlerinden biri olan Fatih’te açtık. Semtin dokusuna uygun olarak dizayn ettiğimiz bu şubemizde, geleneksel lezzetlerimizden başta baklava çeşitleri olmak üzere tatlı ve tuzlu pek çok ürünümüzü müşterilerimizin beğenisine sunacağız. 2012 yılı bizim için hızlı bir yıl oldu. Yurt içi ve yurt dışı şube ağımızı artırmanın yanı sıra Şanlıurfa’da beş milyon TL yatırımla AB normlarında yeni bir süt işleme tesisinin çalışmalarına da başladık. 1 milyon dolar ihracat hacmi ile yurt dışında da en az yurt içindeki kadar sevilen bir marka olarak 2013’te de büyümeye devam edeceğiz. Önümüzdeki yılın ilk günlerinde 11 milyon TL yatırımla Belçika Brüksel’de, ABD’de Florida Eyaleti’nin Miami kentinde ve Suudi Arabistan’ın Riyad kentinde yeni şubeler açacağız. Bizim için verimli geçeceğini düşündüğümüz yeni yılın herkes için güzel bir yıl olmasını dilerim” dedi.
  
  