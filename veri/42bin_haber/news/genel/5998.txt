Göktaşını vuracaklar
ABDnin Johns Hopkins Üniversitesinden bilim insanları, 350 milyon dolara mal olacak projeyle, bir göktaşının rotasını değiştirmeye çalışacak.
2022de Dünyanın 10 milyon kilometre yakınından geçecek Didimos adlı ikiz göktaşının bir roketle vurulması planlanıyor. Birbirinin etrafında dönen iki göktaşından 150 metre çapındaki küçük olanı hedefleyecek roketin, rotayı ne kadar değiştirdiği gözlenecek. Bu deneyle bir ilke imza atılırken, gelecekte göktaşlarına karşı savunmada önemli yol kat edilecek. Başrollerini Bruce Willis, Liv Tyler ve Ben Affleck 'in paylaştıkları, Michael Bay'in yönettiği Amerikan filmi Armageddon'da da bir göktaşının yörüngesi dünyayla kesişiyor. Göktaşının dünyaya çarpmasını engellemek için ise özel bir ekip görevlendiriliyor. 
Atlantis bulundu mu 
BİLİM insanları, milyonlarca yıl önce Hint Okyanusunun derinliklerine gömüldüğü sanılan bir kıtaya ait parçalar buldu. Mauritius Adası ile Şeyseller sahillerinde bulunan kum tanelerini araştıran bilim insanları, taneciklerin 600 milyon yıl öncesine ait mineraller içerdiğini tespit etti. Hint Okyanusunun tabanında 50-80 milyon yıl öncesine ait yaklaşık 25-30 kilometre kalınlığındaki kara kütlesine Mauritia adı verildi.