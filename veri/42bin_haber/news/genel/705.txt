Clinton Cumhuriyet Bayramımızı Kutladı
ABD Dışişleri Bakanı Hillary Clinton, Türk halkının, 29 Ekim Cumhuriyet Bayramı'nı kutladı.
 Clinton, yayınladığı mesajda, ABD Başkanı Barack Obama ve Amerikan halkı adına, Türk halkının, 29 Ekim'de Türkiye Cumhuriyeti'nin kuruluşunun 89. yıl dönümünü kutlarken, en içten dileklerini gönderdiğini kaydetti. Clinton, şunları ifade etti:
  ''Bu özel günde, uluslarımız arasındaki güçlü ortaklığı ve dünyada barış ve güvenliği destekleme, ekonomik refahı geliştirme ve demokratik dönüşümleri teşvik etmeye dönük ortak arzumuzu tekrar teyit ediyoruz. Bu yıl, ayrıca Türkiye'nin NATO üyeliğinin 60. yıl dönümünü ve (bu kapsamda) PKK gibi bölgesel tehditler de dahil olmak üzere terörle mücadele ve küresel güvenliğin derinleştirilmesi yönündeki işbirliğimizi kutluyoruz.''
 
  