ASELSANda bir ölüm daha
ASELSAN Akyurt Tesislerinde mikroelektronik güdüm ve elektro-optik grubu projelerde çalışan Hakan Öksüz (42), geçirdiği trafik kazasında yaşamını yitirdi.
Korkunç kazanın nedeni henüz belirlenemedi. Öksüz'ün kullandığı aracın kontrolden çıkarak şehir merkezi sapağında bariyerlere çarptığı ve daha sonra takla attığı ortaya çıktı.   
ASELSAN, son yıllarda mühendislerin ölümleri ve bunlar üzerindeki şüpheler ile gündeme geldi. Daha önce psikolojik rahatsızlıkları nedeniyle intihar ettikleri öne sürülen mühendisler Halim Ünsem Ünal, Evrim Yançeken ve Hüseyin Başbilenin ölümleri tartışma yarattı. Bunun üzerine ASELSAN, 16 Ocak 2007de Halim Ünsem Ünalın olaydan 7 yıl önce kurumdan istifa ettiğini açıkladı. Açıklamada, mühendislerin psikolojik tedavi gördüklerini belirterek, olayların intihar olduğunun tahkikatlarla kesinleştiğini bildirmişti.  
Başbakan Tayyip Erdoğan ise Başbilenin ailesinin oğullarının intihar etmeyeceğini söylemesi üzerine olayla ilgili Başbakanlık Teftiş Kuruluna soruşturma talimatı vermişti. Hüseyin Başbilen 7 Ağustos 2006da Ankaranın Pursaklar yolunda aracının içinde ölü bulunmuştu. Başbilenin bilek ve boğazı kesilmiş haldeydi. Evrim Yançeken ise Batıkentteki evinden atlayarak intihar etmişti. Ölümlere ilişkin soruşturma sonucu henüz açıklanmadı.