Davos'ta 'Türk modeli'ni anlatacaklar
Her yıl düzenlenen ve dünya ekonomisine yön verenleri buluşturan Davos Zirvesi bugün başlıyor. Zirveye başbakan Erdoğan yine katılmıyor. Türkiye'yi Ali Babacan, Ahmet Davutoğlu, Fatma Şahin ve Erdem Başçı temsil edecek
 Hakkı KURBAN / ANKARA
 BAŞBAKAN Recep Tayyip Erdoğan, Davos vetosunu bu yıl da sürdürüyor. Erdoğan, bugün İsviçre'de başlayacak ve 4 gün boyunca devam edecek 'Dünya Ekonomik Forumu' toplantılarına katılmıyor. Krizin tüm boyutlarıyla masaya yatırılacağı toplantılarda Türkiye'yi, Başbakan Yardımcısı Ali Babacan başkanlığında bir heyet temsil ederken, kriz ortamında Türkiye'nin izlediği strateji katılımcılara anlatılacak. Erdoğan, 2009 yılında yapılan Davos toplantılarında, İsrail Cumhurbaşkanı Şimon Peres'e 'one minute' çıkışıyla Davos'a damgasını vurmuştu. İsrail'in, Filistin'e orantısız güç kullanmasını eleştiren Erdoğan, Peres'in sesini yükseltmesi ve moderatörün de yanlı tavrını vurgulayarak 'Daha da Davos'a katılmam' demişti. Bu yılki toplantılarda Türkiye'yi Başbakan Yardımcısı Ali Babacan Dışişleri Bakanı Ahmet Davutoğlu ve Aile Bakanı Fatma Şahin temsil ediyor. Merkez Bankası Başkanı Erdem Başçı da heyette yer alacak isimlerden biri olacak.
 Patronlar zirvede çıkıyor
 DÜNYANIN önde gelen liderleri ve ekonomistleri de Davos'ta değerlendirme yapacak. Foruma Türk iş ve sanat dünyasından katılacak katılımcılar arasında Arzuhan Doğan Yalçındağ, Mehmet Ali Yalçındağ, Güler Sabancı, Ferit Şahenk, Ahmet Çalık, Cüneyd Zapsu, Tuncay Özilhan ve yazar Elif Şafak olacak da yer alıyor. Foruma Coca Cola CEO'su Muhtar Kent'le birlikte, Embraer, Toshiba, UBS başkanları ev sahipliği yapıyor.
  