Meclis'te Ülkücüler Kürtlere saldırdı tartışması
TBMM Genel Kurulunda, BDP Muş Milletvekili Sırrı Sakıkın, Ülkü Ocakları ve Alperen desteğiyle Kürtlere yönelik saldırı yapıldığı iddiasında bulunması üzerine, MHP ile BDP milletvekilleri arasında tartışma çıktı.
Grup önerisi üzerindeki görüşmelerde söz alan BDP Muş Milletvekili Sırrı Sakık, Bursada, Sakaryada, Afyonkarahisarda Kürtlere yönelik saldırı yapıldığını iddia etti. Bunun üzerine MHP Grup Başkanvekili Oktay Vural ve diğer MHP milletvekilleri tepki gösterdi. MHP Isparta Milletvekili Nevzat Korkmaz, Sen Güneydoğudaki PKK canilerinin hesabını ver önce dedi. 
ÇİRKİN SESİNİZİ ÇIKARMAYIN 
Sakık, MHP sıralarına yönelik, Çirkin sesinizi çıkarmayın. Bu ülkede sizin politikalarınızdır ki bu savaş devam ediyor diye konuştu. MHP Aydın Milletvekili Ali Uzunırmak, kimsenin milliyetçileri ırkçılıkla suçlamaya hakkı olmadığını belirterek şunları söyledi:

Biz, Güneydoğuda Bingöl Belediye Başkanımız rahmetli Hikmet Tekini, Ağrıda Mustafa Bağışlayıcıyı, Kürttür kendisi, buralarda şehitler verdik. PKK köpekleri öldürdü onları. Cezaevinde, devlete isyan etmiş bir eşkıyanın barış, savaş, gibi kelimelerle Türkiye Cumhuriyeti vatandaşlarını küçük düşüren, devleti küçük düşüren söylemlerini nefretle kınıyorum. 
İNSAFSIZ CANAVARLAR 
BDP Bitlis Milletvekili Hüsamettin Zenderlioğlu, Uzunırmakın konuşmaları üzerine, Burada herkes aklına geleni söyleyemez diye tepki gösterdi. MHP Bursa Milletvekili Necati Özensoy, Bilmeden, iftira atarak bu kürsüden ülkü ocakları saldırıyor gibi sözlerle milleti burada yanıltamazsınız dedi. Oktay Vural da İşte ortaklığı görün. İnsafsız canavarlar. Ne yaptı MHP, ne yaptı ülkücüler, ne yaptı MHP memleketi sevmekten başka. Ne vicdansızlıktır bu diye konuştu. MHP Isparta Millevtekili Nevzat Korkmaz, AKP-PKK pazarlıkları sürerken, bazı yazar çizer takımı Ali Kemali aratmayacak yazılar yazıyorlar ifadelerini kullandı.