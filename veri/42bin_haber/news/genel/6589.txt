Makyaj değil gerçek
Bursa Osmangazi ilçesi Setbaşı mahallesinde oturan S.G. (42), iddiaya göre, dün sabaha karşı eşiyle tartıştıktan sonra evden ayrıldı.
Saat 05.00 sıralarında yürüyerek eski hal önüne gelen S.G., burada 2 kişi tarafından zorla, plakası öğrenilemeyen bir otomobile bindirildi. Otomobilde kıyasıya dövülen ve kalçasından bıçaklanan S.G., 500 metre mesafedeki Merinos Parkı yakınında araçtan indirildi. 
ÇAY OCAĞINA SIĞINDI 
Yüzü ve vücudu kan içerisinde bir çay ocağına sığınan S.G., polise haber verilmesini istedi. Kısa sürede olay yerine gelen polise yaşadıklarını anlatan kadın, parası olmadığı için ambulansa binip hastaneye gitmek istemedi. Polislerin ikna ettiği S.G., Beni bu hale getirenleri bulun diye yalvardı. Kendisini ikna eden polisler tarafından götürüldüğü Muradiye Devlet Hastanesi Acil Servisinde ilk müdahalesi yapılan S.G., yazılı ifadesi alınamadan hastaneden ayrıldı. Olayla ilgili soruşturma başlatıldı. 
 