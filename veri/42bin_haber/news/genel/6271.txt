Doruk saat uygulaması iptal
İstanbul Büyükşehir Belediyesi Ulaşım Koordinasyon Merkezi (UKOME), Harem-Sirkeci arabalı vapuru için 06.00-08.00, Sirkeci Harem arabalı vapuru için 16.00-20.00 saatleri arasını doruk saat olarak belirledi.
İDO da bu saatler arasındaki vapurlara zam kararı aldı. Gerekçe olarak da yoğunluğun diğer saatlere kaydırılma çalışması olarak gösterildi. FOX TVde Çalar Saat programını hazırlayıp sunan Fatih Portakal, kararın iptali için avukatı Rezan Epözdemir aracılığıyla İBBye dava açtı. İstanbul 1inci İdare Mahkemesi sosyal devlet ilkesine aykırı diyerek UKOMEnin kararını iptal etti.

AMAÇ FAYDA DEĞİL KÂR

Mahkeme, 152 liralık yargılama gideri ile 600 liralık avukatlık ücretinin de İBBden alınarak Fatih Portakala iade edilmesine karar verdi. Mahkeme kararında, İDOnun özelleşmesine rağmen kamu hizmeti gördüğü, doruk saatte fiyat artırımının hakkaniyet kurallarıyla bağdaşmadığı, maksimum kâr amacının sosyal devletle bağdaşmadığı yer aldı. 
Kararda şöyle denildi:

Yolcuların işlerine gittikleri ve evlerine döndükleri 06.00- 08.00 ve 16.00- 20.00 saatlerinden sarfınazar etmeleri ve günün diğer saatlerinde bu güzergahları kullanmaları mümkün değildir. Esasen davalı idarenin ve İDO firmasının amacının trafik yoğunluğunu farklı saatlere yaymak olmadığı, tam aksine bu saatlerde oluşan yolcu yoğunluğundan maksimum kar sağlamak olduğu görülmektedir.