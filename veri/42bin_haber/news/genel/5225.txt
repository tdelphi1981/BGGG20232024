Kiralık araca rekor ödeme
MALİYE Bakanlığı, kamudaki taşıt saltanatını sınırlayacak çalışmaları tamamlarken, kurumların kiralık taşıta 134 milyon lira ödedeği ortaya çıktı.
Hükümet, kiralık taşıtların bakım onarım giderleri için de 131 milyon lira para ödedi. Kamu kurumlarının elinde 30 Haziran itibariyle 90 bin taşıt olduğu belirlendi. Maliye Bakanı Mehmet Şimşekin CHP İstanbul Milletvekili Sezgin Tanrıkulunun soru önergesine verdiği yanıt, kamunun taşıt giderini ortaya çıkardı. Buna göre taşıt sayısında 32 bin 839 ile Emniyet Genel Müdürlüğü başı çekti. Emniyeti 13 bin 596 taşıtla Milli Savunma Bakanlığı, 7 bin 106 taşıtla Jandarma Genel Komutanlığı, 6 bin 317 taşıtla sağlık bakanlığı, 4 bin 646 taşıtla Gıda, Tarım ve Hayvancılık Bakanlığı ve 3 bin 526 taşıtla Orman Genel Müdürlüğü izledi. Kamunun taşıt kiralama giderleri ise 2011 yılı için 100 milyon 621 bin, 2012da ise 134 milyon 169 bin lira oldu. Devlet taşıt bakım ve onarım giderleri için 2011de 137 milyon, 2012de 131 milyon para ödedi. Kamunun elindeki taşıtların akaryakıt ve yağ alımları giderlerine 2011de 1 milyar 465 milyon, 2012de 1 milyar 491 milyon lira harcama yapıldı. Ekonomi Bakanlığının taşradaki kiralık binaları için de yıllık 111 bin 740 lira kira ödedi.  
6 bin litre yakıt 
BİR başka soru önergesinde Diyanet İşleri Başkanlığının yakıt gideri soruldu. Başbakan Yardımcısı Bekir Bozdağ, önergeye verdiği yanıtta, Diyanet İşleri Başkanlığının makam aracı için geçen yıl 5 bin 840 litre yakıt alımı yapıldığını, bunun için 26 bin lira para ödendiğini bildirdi. 
  
  
  

 