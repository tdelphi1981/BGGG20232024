Hagele karşı Türk şirket kozu
ABD Başkanı Barack Obamanın ikinci dönem için Pentagonun başına getirmek istediği Chuck Hagelın (66) atamasıyla ilgili tartışmalara Türk kuruluşların da adı karıştı.
Cumhuriyetçiler, Hagelın dört yıl boyunca başkanlığını üstlendiği, NATOnun düşünce kuruluşu olarak bilinen Atlantik Konseyine yapılan yabancı bağışların dökümünü isteyince, Atlantik Konseyi yönetimi, son beş yıl içinde örgüte destek olanların listesini yayınladı. 111 kurumun olduğu listede 23 tane de Türk kuruluşu var. 
İSRAİL KARŞITI İDDİASI  
Atama için komitede bugün (dün) yapılması planlanan oylamadan evvel açıklanan liste, Hagela karşı çıkan Cumhuriyetçi senatörler tarafından bir koz olarak kullanılmaya çalışılıyor. Daha önce yaptığı bir açıklamada Yahudi Lobisi ifadesini kullandığı için aşırı İsrail yanlısı çevrelerce antisemit olmakla itham edilen ve İrana yönelik bir askeri harekât fikrine soğuk baktığından İsrailin bölgedeki çıkarlarına zarar vereceği iddia edilen Hagelın, bu tip uluslararası bağlantılarla Amerikan menfaatlerini de koruyamayacağı propagandası yapılıyor. 
KOMİTEDEN GEÇECEK  
Hagelın Demokratların 14-12 çoğunluk olduğu komitedeki oylamadan kabul göreceği kesin. Komiteden sonra gideceği ve Demokratların 55-45 çoğunluk olduğu Genel Kurul oylamasında da teamüller dikkate alındığında yine bir sürpriz yaşamayacağı düşünülüyor. Böylece atama prosedürünün Senato tatile girmeden, Obamanın istediği gibi Perşembe gününe kadar tamamlanacağı tahmin ediliyor. Ancak Cumhuriyetçi Lindsey Grahamin başını çektiği Cumhuriyetçi senatörlerin şimdiye kadar Atlantik Konseyinin bağışçıları, Hagelın geçmişte yaptığı tüm konuşmaların dökümü gibi isteklerle geciktirdikleri oylamayı, Demokratların 60 oya ulaşamaması durumunda engelleyecekleri (filibuster) konuşuluyor. Şimdiye kadar hiçbir Kabine atamasında uygulanmayan filibusterın Hagel için devereye girip girmeyeceği belli değil. John McCain gibi Hagelın atamasından memnun olmasa da teamüllere aykırı davranılmasını da istemeyen, partinin sayıları gittikçe azalan akil adamları buna karşı çıkıyorlar. Ancak şahin kanat ise Hagelın engellenmesi için gerekirse veto yetkisi dahi kullanmaktan bahsediyor.