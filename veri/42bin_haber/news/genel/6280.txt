F.Bahçe'nin şampiyonluk formülü
Kocaman, 7 puanlık farkı kapatmak için yaptığı hesabı açıklarken, iddialı bir hedef koydu.Teknik direktör Aykut Kocaman, şampiyonluk iddialarının sürebilmesi için kalan 10 maçı da kazanmaları gerektiğini söylerken, 26 ve 28. haftalar arasında ligin zirvesindeki durumun netleşeceğini belirtti.
DÜNKÜ antrenman sonrası gazetecilerin sorularını yanıtlayan Fenerbahçe Teknik Direktörü Aykut Kocaman, şampiyon olabilmeleri için kalan 10 maçı da kazanmaları gerektiğini söyledi. Kocaman, sezon sonuna kadar en fazla bir beraberlik alma şanslarının olabileceğini kaydetti. 
Özellikle Galatasaray ile 33. haftada Kadıköyde yapacakları derbide galip gelmeleri gerektiğine dikkat çeken Kocaman, şöyle devam etti: 
BU OYUNDAN GERİ DÖNMEMELİYİZ 
İddİamızı sürdürebilmemiz için kalan 10 maçın tümünü kazanmamız gerekiyor. Mutlak ve mutlak Galatasaray galibiyetiyle beraber, belki 1 beraberlik olabilir ama 2 beraberliği kaldıracağını tahmin etmiyorum. Şunu yapmalıyız; son haftalarda oynadığımız oyundan asla geri dönmemeliyiz. Yapacağımız en önemli şey bu. Önce zihinsel olarak oyuncularla, sonra uygulamalarla bunu çabasını göstereceğiz. Tabii ki Avrupa Ligini ve Türkiye Kupasını ihmal etmeden. 
MAĞLUBİYET HESABI DEĞİŞTİRDİ 
Lİgde şampiyonluk mücadelesinde zirvedeki durumun ne zaman netleşeceği sorusuna ise Kocaman, Sezon başında 26. hafta diye söylemiştim. Beşiktaş maçında ortaya koyduğumuz oyun ve sonrasında bizim adımıza gelecek skor tam da onu gösteriyordu. Ancak mağlup dönünce şimdi, 26-28 diye düşünmek lazım. Ortalamaların çok düşük olduğu bir şampiyonluk mücadelesi yaşanıyor. Kimse fikstür avantajı cepte diyemiyor yanıtını verdi.  
MEİRELES, ZİEGLER VE HASAN ALİ 
Kocaman, gördüğü kırmızı kartlar sonrası Meirelesin sıkıntısını atlatmış göründüğünü ifade ederken, Viktoria Plzen maçında olmasını isterdim. Verimi gayet iyi şeklinde konuştu.
Zieglerin gelişinin Hasan Ali Kaldırımı olumsuz yönde etkilemediğini kaydeden Kocaman, İkisi arasında maçları paylaştırmaya çalışıyorum. Hasan Ali Kaldırım, o kadar çok maç oynadı ki yorgun düşmek üzereydi. Bu maçta Ziegler oynayacak ama daha sonra büyük olasılıkla iç sahadaki Bursaspor ve Plzen maçlarında Hasan Ali Kaldırıma görev vereceğim dedi. 
Mesajlar ulaşmıyor 
Seyircisiz oynama cezasıyla ilgili taraftara mesajı olup olmadığı sorulan Kocaman, Yok. Çünkü mesajlar yerine gitmiyor dedi. 
Plzeni elersek kupaya adayız 
AYKUT Kocaman, UEFA Avrupa Ligindeki gelecekleri için  Viktoria Plzen maçının hayati önem taşıdığını söyledi. Fenerbahçe Teknik Direktörü, 3. turu geçmemiz halinde herşeye adayız. Bu kupayı almaya aday olduğumuzu söyleyebiliriz dedi.
 Beşiktaş derbisinin ardından tamamıyla Çek ekiple yapılacak maça odaklandıklarını anlatan Kocaman, Zorlu bir eşleşme oldu. Kesinlikle hafife alınacak bir takım değil. Bir bütün halinde oynuyorlar. Plzeni geçmek kolay olmayacak. Müthiş bir takım oyunu ve takım uyumları var diye konuştu. 
Kırılma anlarında aleyhimize çaldı 
Kocaman, Derbinin hakemi aleyhimize de, lehimize de hatalar yaptı. Ancak aleyhimize olanlar, maçın kırıcı hataları oldu dedi. 
F.BAHÇE Teknik Direktörü Kocamanın gazetecilerle sohbetinde derbinin hakemi Mete Kalkavan ile ilgili değerlendirmeler de önemli yer tuttu. Hakemin iki takım için de leyhte ve aleyhte hatalar yaptığını anlatan Kocaman, Bu işin standardı yok. Ancak aleyhimize hataları maçın kırıcı hataları oldu. Öyle bir maç oynadık ki, ilk devresi mükemmele yakın bir oyun. İkinci yarısı da biraz daha Türk işi bir oyun oldu. Bizim adımıza da rakibimiz adına da karmaşık bir oyundu dedi. 
Son saniyede olmadı 
Kocaman, son dönemin en kaliteli futbolunu ortaya koyduklarını da söyledi ve, Bu seviyeyi görmek sevindirici. Bu seviye sonunda da skoru da görmek istiyor insan. Finale doğru yaklaşırken kaybetmek istemezdik. Kazanacağımıza yüksek inançla geldik ama son saniyede olmadı diye konuştu.