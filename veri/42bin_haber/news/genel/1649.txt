Üreticiye eğitim vereceğiz
Gıda Tarım ve Hayvancılık Bakanlığı ile Türkiye Süt Üreticileri Merkezi Birliği'nin ortak projesiyle süt sektöründe çalışan toplayıcı, depolayıcı ve nakliyeciye hijyen eğitimi verilecek. Ayrıca üretilen süt artık anlık olarak kayıt altına alınacak ve izlenebilirliği artacak.
 Gıda Tarım ve Hayvancılık Bakanı Mehdi Eker, süt üretiminde AB'nin belirlediği sağlık koşullarına ulaşması ve bakteri miktarının asgariye inmesi için çalıştıklarını ifade belirterek, bu çerçevede üreticiye eğitim verileceğini söyledi.
 Gıda Tarım ve Hayvancılık Bakanlığı ile Türkiye Süt Üreticileri Merkezi Birliği'nin ortaklığıyla gerçekleştirilecek anlık süt dağıtımı projesinin tanıtım toplantısı yapıldı. Toplantıya; Gıda Tarım ve Hayvancılık Bakanı Mehdi Eker, Kırgızistan Cumhuriyeti Tarım Bakanı Uzakbaev Çıngızbek, Türkiye Süt Üreticiler Birliği Başkanı Ali Koyuncu ve süt üreticileri katıldı. Bakan Eker, burada yaptığı konuşmada, Türkiye'de süt üretiminin son 10 yılda yüzde 100 arttığını belirterek, 15 milyon tonu aştığını açıkladı. Güvenilir gıdayı önemsediklerini ifade eden Eker, "Bu açıdan, üretimin hijyenik olması son derece önemli. Süt üretiminde AB'nin benimsediği sağlık seviyesinde bakteri miktarının asgariye inmesini önemsiyoruz. Bunun için üreticilerimize genel hijyen, sütün bozulmasına sebep olan unsurlar, iyi muhafazanın sağlanması konularında eğitim vereceğiz." dedi.
 Anlık süt sisteminin daha yeni devreye alınmasına rağmen uluslararası sistemde hemen kabul edildiğini aktaran Bakan Eker, Türkiye'de süt üretiminin, yarıya yakınının artık kayıt altında tutulduğunu belirtti.
 Türkiye'de hayvancılığa verilen desteklemeleri yüzde 4'lerden yüzde 27'lere çıkardıklarını kaydetti. Eker, özel okullarda da süt dağıtımına başlanacağını sözlerine ekledi.
 KIRGIZ BAKAN: TÜRKİYE'NİN DENEYİMLERİNDEN FAYDALANMAK İSTİYORUZ 
 Kırgızistan Cumhuriyeti Tarım Bakanı Uzakbaev Çıngızbek de Türkiye ve Kırgızıstan arasındaki ilişkilerin her geçen gün arttığını belirterek, Tarım ve Hayvancılık ülkemizin önemli bir geçim kaynağı. Tarım ve hayvancılık sektörünün geliştirilmesi için hükümetimizin çeşitli projeleri söz konusu. Biz de Türkiye'nin bu noktadaki deneyimlerini öğrenmek için bu gün buraya geldik." dedi.
 SÜT ÜRETİCİLERİNE HİJYENİK ELBİSE
 Türkiye Süt Üreticiler Birliği Başkanı Ali Koyuncu da bu ortak proje sayesinde keçi, manda, koyun ve inek sütünün anlık olarak göreceklerini anlattı. Koyuncu, kayıt sisteminin dışında başlattıkları seferberlik ile de işleyiş ve süt sektöründe çalışanların hijyenlerini sağlayan elbiseler hazırladıklarını da bildirdi.
 Programın sonunda, Konya-Ereğli, Tekirdağ-Hayrabolu, Aydın-Bozdağ ve Diyarbakır bölgelerine bağlanan Bakan Eker, anlık süt kayıt sisteminin ilk uygulamaları hakkında bilgi aldı.
 CİHAN
  