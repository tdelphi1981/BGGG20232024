Ünlü oyuncunun baba acısı
Oscarlı oyuncu Penelope Cruz'la başrolünü oynadığı "Sen Doğmadan"(Twice Born) isimli filmle dikkatleri üzerine çeken ünlü oyuncu Saadet Aksoy'un babası hayatını kaybetti
  Aksoy'un tıpkı annesi gibi Emekli Başkomiser olan babası Anıl Aksoy, dün solunum yetmezliği nedeniyle hayatını kaybetti. 70 yaşındaki Anıl Aksoy, bugün ikindi namazının ardından Karacaahmet Şakirin Camii'nde son yolculuğuna uğurlanacak. Saadet Aksoy geçen yaz babasıyla ve ağabeyleriyle Apollon Spor Sanat Turizm Emlak ve Tarımcılık adlı bir şirket kurmuştu.