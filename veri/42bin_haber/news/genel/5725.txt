"Altın Ayı" ödülü Romanya'ya gitti
63. Uluslararası Berlin Film Festivali Berlinale'de Altın Ayı ödülünü Romanyalı yönetmen Calin Peter Netzer'in 'Child's Pose' filmi kazandı.
Wong Kar Wai'nin jüri başkanlığını yaptığı festivalde, Bosnalı yönetmen Danis Tanovic'in 'An Episode in the Life of an Iron Picker' filmi büyük jüri ödülü kazanırken, filmin oyuncusu Nazif Mujic ise en iyi erkek oyuncu ödülünü alarak bir sürprize imza attı. 
Festivalde Köken Ergün'ün 'Aşure' adlı filmi, Alman Yabancı Akademisyen Değişim Programı Kısa Metrajlı Film dalında ödül kazandı.

  
EN İYİ SENARYO ÖDÜLÜ İRAN'A

En iyi senaryo, İranlı yönetmen Cafer Panahi'nin filmi 'Closed Curtain'e giderken, en iyi yönetmen ödülünü 'Prince Avalanche' filmiyle ABD'li David Gordon Green kazandı. 
Festivalde en iyi kadın oyuncu Sebatian Lelio'dan 'Gloria' filminde Paulina Garcia, Alfred Bauer Ödülü ise Denis Cote'nin 'Vic Flo Ont Vu Un Ours' filmine verildi. 
Festivalin Uluslararası Kısa Film yarışması dalında 'Altın Ayı' ödülünü Jean Bernard Marlin'in 'The Runaway' filmi kazanırken diğer bir kısa film Stefan Kriekhaus'un 'Die Ruhe Bleibt' filmi Gümüş Ayı ödülü kazandı. 
 