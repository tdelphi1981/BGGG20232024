'Savaş karşıtlığı yasak'
Gergin bir dönemden geçen Ankara - Şam ilişkileri dünya basınında hala önemli yer tutmaya devam ediyor.
 Rusya'nın Sesi Radyosu 'Türk yetkililer savaş karşıtı propagandaları yasakladı' savının işlendiği bir haber yayımladı. Radyo, cumartesi günü Ankara Tandoğan'da düzenlenmesi öngörülen savaş ve terör karşıtı mitinge izin verilmediğini anlatarak 'Türk yetkililerin savaş karşıtı barışçıl eylemleri yasakladığını' öne sürdü. Mitingin organizatörlerinden eski Türkiye Gaziler Vakfı Başkanı Koray Gürbüz de radyoya yaptığı açıklamada, bir ay önce valilikten izin aldıklarını kaydederek 'Hükümetin bizi destekleyeceğini düşünmüştüm. Fakat bu hareketin karşısında yer aldılar. Kendimizi gereksiz ve yalnız hissediyoruz' dedi.
 İSLAMCILAR İADE EDİLDİ
 İngiliz Sunday Telegraph gazetesi de , Suriye rejimine karşı verilen mücadelede İslamcıların artan gücünün laik muhalifler arasında 'alarm' yarattığını belirtti. Gazete, 'laik' Özgür Suriye Ordusu savaşçısının sınırları gözlediklerini, Türkiye'den geçmeye çalışan 25 yabancı savaşçıyı yakalayarak Türk istihbaratına teslim ettiklerini yazdı.
  TÜRKİYE SABIRSIZLANIYOR
 İngiliz yayın kuruluşu BBC ise, Türkiye ile Suriye arasındaki 'gerilimlerin artması'ndan sonra Türk tanklarının sınıra konuşlandırıldığına işaret ederek 'Türkiye, Suriye ile savaşta olmayabilir ancak komşusunun ihtilafına giderek artan biçimde dahil oluyor' değerlendirmesini yaptı. İngiliz Independent gazetesi de, Batılı ülkelerin Suriye krizini izlemekle yetindiğine dikkat çekerken 'Türkiye ise artan biçimde sabırsızlanıyor' ifadelerini kullandı.
 
  