Bu 'şeffaflık' vekile zararlı
TBMM'de vekiller için yapılan yeni 'akıllı odalarda' şeffaflık sorunu baş gösterdi.
 Milletvekilinin olduğu bölümün danışman ve sekreterlerin olduğu alandan cam bölmeyle ayrıldığı anlaşılınca ilk tepki TBMM Parlamenter Danışmanlar Derneği'nden geldi. Dernek, rapor yazarak, 'Mahremiyet kavramı ortadan kaldırılıyor. Vekilin gizli çalışma yapma imkanı engelleniyor' uyarısı yaptı. Camlı bölmenin TBMM'nin çalışma geleneklerine aykırı olduğu belirtildi, duvara dönüştürülmesi istendi. Meclis'te bulunmayan vekille, dışarıdaki bi kişi arasında telekonferans yapan sekreterin konuşmayı dinleyememesi için de özel sistem istendi. Ebru TOKTAR