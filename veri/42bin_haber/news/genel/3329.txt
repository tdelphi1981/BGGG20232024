Dün gece İzmir uçağına binenler kâbus yaşadı
İstanbuldan havalanıp İzmire gelen bir yolcu uçağında alkollü olduğu belirtilen iki yolcu, diğer yolculara kabus yaşattı. Cep telefonlarını kapatmayıp uykuya dalan, uçak görevlilerinin uyarılarını dikkate almayan iki kişi, uçağın iniş yapmasının ardından kendilerine tepki gösteren yolcuları tartakladı. İki kişi havaalanında gözaltına alınırken, 1 kişi hafif yaralandı.
İstanbuldaki Atatürk Havalimanından İzmire gelmek üzere dün saat 22.20 sıralarında havalanan özel bir havayoluna ait yolcu uçağında bulunan ve alkollü olduğu belirtilen Azerbaycan vatandaşı L.Y. (31) ile arkadaşı H.T., cep telefonlarını kapatmadan uykuya daldı. Uçak havalandığı sırada cep telefonları çalmaya başladı. Uzun süre çalmasına rağmen, iki kişi telefonlarına cevap vermedi. Bu sırada uçağın kabin görevlileri L.Y. ve H.T.yi uyandırıp cep telefonlarını kapatmalarını istedi. Ancak iki arkadaş, uyarıları dikkate almadı. Yolculuk sırasında, bu iki kişinin cep telefonları aralıklarla çalmaya devam etti. Diğer yolcuların tepkilerine rağmen iki yolcu ısrarla telefonlarını kapatmadı. 
 İŞTE O İNANILMAZ ANLAR 
SERVİS ARACINDA KAVGA - FOTO GALERİ 
İzmir Adnan Menderes Havalimanına inilmesinin ardından uçaktaki diğer yolcularla tartışan iki kişi, bindikleri servis aracında bu kez kendilerine tepki gösterenlere hakaret edip tartaklamaya başladı. Servis aracındaki kavga nedeniyle kadın ve çocuklar büyük panik yaşadı. Aracı kullanan görevli kapıyı açınca, öfkeli iki kişinin saldırısından kurtulmak isteyen yolcular aprona kaçıştı. Bazı yolcular baygınlık geçirdi, yolculardan Teyfik Çağlan hafif yaralandı. 
Yolcular yaşananlara tepki gösterirken, kavgayı polis ve özel güvenlik görevlileri güçlükle ayırdı. Diğer yolculara kabus yaşattıkları öne sürülen L.Y. ve H.T. polis tarafından gözaltına alındı. Yolcular, güvenlik görevlilerinin olaya geç müdahale ettiğini öne sürdü. İki yolcu ifadelerinin alınmasının ardından serbest bırakıldı.