Sakık: Kılıçdaroğlu bizim gibi zenci
BURSAda konuşan BDP Muş Milletvekili Sırrı Sakık, önümüzdeki pazartesi günü Abdullah Öcalan ile İmralıya görüşmek üzere 3 kişinin gideceğini belirterek, "İmralıya kimin gideceğine biz karar veririz. Başka siyasi parti veremez. Bir siyasi partiyiz, kurumuz ve kendi işleyişimizi de kendimiz belirleriz. Onun için gidecek her şahsiyet bizi kurum olarak temsil ediyordur" dedi.BDP Bursa İl Örgütünün Kilim Düğün Salonunda düzenlediği Dayanışa Gecesine katılan BDP Muş Milletvekili Sırır Sakık, İmralı görüşmelerini değerlendirdi. Son günlerde başlayan görüşmeleri önemsediklerini söyleyen Sakık, barış sürecinin ete kemiğe bürünmesi için çaba sarf ettiklerini ve dua ettiklerini dile getirdi. Herkesi sürece katkı sağlamaya davet eden Sakık, "Eğer gerçekten siyasal iktidar 90 yıllık Kürt sorununu çözmek için bu müzakereleri sürdürüyorsa doğru yoldadır. Ama Kürt sorununu çözmek yerine PKKyı çözmeye çalışıyorsa, tasfiye etmeye çalışıyorsa yanlış bir yoldadır. Geçmişteki diyalog ve müzakerelerde Kürt sorununu çözmek yerine PKKyı çözmeye çalıştınız. Oysaki PPKyı çözseniz de yok etseniz de Kürt halkı özgürlüğüne kavuşmadığı müddetçe farklı alanlarda, farklı mücadeleler yeniden hayata geçer" dedi. 

SAYIN BAŞBAKAN VE SAYIN ÖCALAN EL ELE VERİRSE BARIŞ SAĞLANIR 

Gelinen noktada mücadelenin müzakereye dönüştüğünü ifade eden Sırrı Sakık, "BDP olarak bu sürece büyük bir destek sunuyoruz, önemsiyoruz. Sayın Başbakanı da bu konuda yürekli olmaya davet ediyoruz. Birçok ülkenin azizleri, kahramanları ülkelerine barış getirdikleri, ülkelerindeki kavgaya, şiddete, savaşa son verdikleri için kahraman olmuştur. Sayın Başbakanın da bu konuda Türkiye halkı üzerinde ciddi bir etkinliği var. Arkasında milyonlarca insan var bunu inkar etmiyoruz. Büyük bir şans, ama sayın Öcalanın da Kürt halkı üzerinde önemli bir noktada ciddi gücü vardır. Kürtler Öcalanı önemsiyorlar. Kürtler onu bir siyasi aktör olarak görüyorlar. Türkler ve Kürtler üzerinde etkinliği olan Sayın Başbakan ve Kürtler üzerinde etkinliği olan sayın Öcalan el ele verirlerse bu ülkede barışı, kardeşliği sağlayabilirler. Yeter ki Başbakan bu konuda samimi ve inançlı olsun" diye konuştu. 

KILIÇDAROĞLU BİZİM GİBİ BİR ZENCİ 

Ak Parti tarafından kamuoyunda yapılan anketlere göre toplumun yüzde 85inin barışa destek verdiğini kaydeden Sakık, sürece uluslararası arenanın dahi destek vermesine rağmen MHP ve CHPnin karşı çıktığını söyledi. CHP Genel Başkanı Kemal Kılıçdaroğlunun anadilde eğitim ile ilgili düşüncelerine değerlendiren BDP Muş Milletvekili Sakık, "CHP Genel Başkanı Kemal Kılıçdaroğlunu dün akşam dinledim. CHP Genel Başkanı benim gibi bir Kürttür. Ama o da ne diyor biliyor musunuz? Diyor ki; Ana dilde eğitim ülkeyi böler. Anası yaşamıyorsa Allah rahmet eylesin. Anası yaşıyorsa dönüp diyor ki; Ey Kemal seni doğuracağıma bir taş doğursaydım. Benim dilim niye ülkeyi bölsün. Bunun ataları Dersimde katledilmiş benim gibi sizin gibi bir Kürt. Peki senin ananın dili keskin bir bıçak mıdır bu ülkeyi ortadan ikiye bölsün? Senin ananın dili bir mayın mıdır, bomba mıdır bu ülkeyi paramparça etsin? Türkün anasını da babasını da bir anne baba dünyaya getirdi. Kürtün anasını, babasını da. Bizleri onlar dünyaya getirdi. Onların dili ne kadar haksa bizim dilimizde o kadar hak. Hani siyahların beyazlar içerisinde beyaza benzemesi gibi Cumhuriyet Halk Partisinin Genel Başkanı bu ülkenin bir zencisi. Bizim gibi bir zenci. Ama beyazlarla birlikte olmak istiyor. Beyazlara mesaj vermek istiyor. Dönüp ana diline hakaret ediyor. Yüzündeki zenciliği boya ile kapatmak istiyor. Onlara yaranmaya çalışıyor, ama elini uzattığında o siyah derisi gözüküyor. Çünkü o bir zenci, o bir Kürt. Onunda anadiline bu ülkede yasaklar konulmuş. Dönün bakın başka bir parti sürekli koparırım dağa çıkarım diyor. Irkçılıktan nemalanan siyasi parti bakın biz barışı sağlayacağız. Siz engel olursanız, barış sevenler artık çocuklarını dağlara göndermeyecekler. Sizin yüreğiniz yetiyorsa alın çocuklarınızı gidin dağlarda savaşıyorsanız yolunuz açık olsun" şeklinde konuştu. 

GÖRÜŞMELER ŞEFFAF OLSUN 

Son günlerde İmralıya kim gideceği tartışmalarının yeniden başladığına dikkat çeken Sakık şunları söyledi: "İmralıya kimin gideceğine biz karar veririz. Başka siyasi parti veremez. Bir siyasi partiyiz, kurumuz ve kendi işleyişimizi de kendimiz belirleriz. Onun için gidecek her şahsiyet bizi kurum olarak temsil ediyordur. Eminim ki önümüzdeki hafta pazartesiden başlayarak 3 kişilik bir heyet İmralıya gidecek ve görüşmeleri orada sürdürecek. Ve görüşmeleri sürdürürken de toplumu bilgilendirecek. Biz artık görüşmeleri açık, şeffaf, aleni bir şekilde yapılsın diyoruz. Görüşmeler olgunlaşmadığı için bütününü kamuoyu ile paylaşmak ters gelebilir. Türkiyede barış isteyen tüm halklar görüşmelerde ne konuştuğunuzu, tartıştığınızı bilmek istiyoruz. PKK bu barış görüşmelerinde engelse PKKnın yakasına yapışırız. Ama PKK samimiyse siz hile yapıyorsanız Türkiye halkı sizinde yakanıza yapışsın."