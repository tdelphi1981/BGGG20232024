Yahooda bebek isyanı sorunu
Yahoonun kadın CEOsu Marissa Mayerin evden çalışma uygulamasını yasaklaması büyük tartışma yarattı. Karara en çok kadın çalışanlar tepki gösterdi. Kadınlar, Mayerin işe bebeği ile gelebildiğini, aynı imkanı diğer kadın çalışanlara sağlamadığını söylüyor.
YAHOOnun kadın CEOsu Marissa Mayer (37)in ABDde özellikle bilişim ve finans sektöründeki firmalarda son yıllarda yaygınlaşan Evden Çalışma uygulamasını yasaklaması ülkede yeni bir tartışma başlattı. Hamileyken uzun yıllar çalıştığı Googledan transfer edilerek Yahoonun başına getirilen Meyer önce 14 bin 500 Yahoo elamanına evden çalışma yasağı getirdiğini duyurmuştu. Bu durum kadın çalışanların tepkisini çekerken işyerine bebeği ile gelen ve çalışma ofisinde bebeğinin bakımı için özel bölüm yaptırdığı iddia edilen Meyerin bu imkanı diğer bebek sahibi çalışanlara tanıyıp tanımayacağı da merak konusu oldu. Yahoonun güvenilen beyni olarak anılan Meyere en sert tepki ise Virgin Atlantic CEOsu Richard Bransondan geldi. Branson yazdığı bir blogda şunlara yer verdi: Meyerin bu kararı çağdışıdır. Uzaktan çalışmanın kolay ve etkili olduğu dönemde geriye dönük alınmış yanlış bir karardır. Bir iletişim ve teknoloji firması olarak Yahoonun insanların özel ve çalışma hayatlarını kolaylaştırması gerekir. Hergün işyerine gelme zorunluğu getirmesi bir paradoks olarak nitelendirilebilir. Çalışma hayatı artık 9-5 arası değil. Dünya tamamen bağlanmışken, eğer çalışanlara çalışabilecekleri teknolojik altyapıyı sunarsanız, işyerine gelmeden çok daha iyi motive olup, zaman kaybı yaşamadan çalışabilirler. 
YENİLİK GETİRMEZ 
Yahoonun İnsan kaynakları Direktörü Jackie Reses evden çalışmanın iş hızı ve kalitesini düşürdüğünü belirtti. Tartışmaya katılan Harvard Business School profesörü Rosabeth Moss Kanter, herkesin belirlenmiş saatler ve yerlerde çalışmasını istemenin katılığa teşvik vermek anlamına geleceğini ve toplu çalışmanın daha kailteli yenilikler ve üretim garantisi vermediğini söyledi.  
DESTEK DE VAR 
Marissa Mayerin bu kararını Yahooyu eski karanlık günlerine geri döndüreceğini iddia edenlerin çokluğu kadar kendisine destek verenler de var. Amerikan Forbes dergisi, kararın faal işbirliğini artıracağını, çalışanların birbirlerinden uzakta ve yeterince tanışmadan çalışmalarının ihtiyaç duyulan güveni sağlamayacağını savundu.  
Çalışanlar suiistimal ediyor 
YAHOOnun evden çalışan elemanlarından birinin Huffington Posta yaptığı açıklamada; Meyerin kararının yerinde olduğu pek çok mühendisin işi suistimal ettiklerini açıkladı. Yahoo çalışanı, İnsanların birbirleriyle temasa geçebilmeleri için belirlenmiş telekonferans gün veya saatleri beklemek zorunda kalmaları önemli. Bir sorun yaşandığında çalacak birini bulmaları zor. Zaman ve işkaybı yaşanıyor dedi. Yahoo sözcüsü Lauren Armstrong ise kararın şirket içi mesele olduğunu savunarak konuyu tartışmayacaklarını belirtti.