Türkler uçuyor
Türk Hava Yolları (THY), Türk Sivil Havacılık sektörünün en büyük uçak siparişine imza attı.
Opsiyonlarla birlikte THY, 13 milyar 409 milyon dolar değerinde toplam 117 adet A320 klasik ve yeni nesil A320neo serisi uçak alacak. Teslimatlar 2015te başlayacak. Siparişin 82si kesin, 35i de opsiyon yani kesin siparişe çevrilebilir uçak anlaşmasında THY, 180 koltuklu 25 adet A321, 4 adet 150 koltuklu A320neo, 53 adet 188 koltuklu A321 neo ve aynı tipten 35 adet de opsiyon anlaşması imzalandı. 
Henüz finansman ve motor seçimi konusunda herhangi bir karar almayan THY, toplam 117 uçağı 2020ye kadar filosuna katacak. Böylelikle filodaki toplam yolcu uçağı sayısı 375e çıkacak. Yaş ortalaması ise 6,6dan 5e düşecek.   
BOEING SİPARİŞİ DE GÜNDEMDE 
Airbus ile imzalanan 117 uçaklık siparişi önümüzdeki günlerde Boeinge verilecek siparişin izlemesi bekleniyor. Halen filosunda hem Airbus A320 hem de Boeing 737 kullanan THYnin 35 adet 737 siparişi konusunda görüşmeler yapıyor. Ancak bu görüşmelerin 737nin yeni nesil modeli MAX mi veya filodaki 800 tipinde mi olacağı henüz kesinlik kazanmadı. 
YÜZDE 15 YAKIT TASARRUFU 
Mevcut A320 serisi uçakların motorlarını yeni nesil Pratt&Whitney PW1100G ve CFMIın LEAP-X motor seçenekleri ile yenileyen Airbus, bu seçim sayesinde yüzde 15lik yakıt tasarrufu sağlamayı planlıyor. Ayrıca sharklet olarak adlandırılan kıvrık kanat uçları ile hafifleyen gövde de yakıt sarfiyatını azaltacak. 
İLK SİPARİŞ PEGASUSTAN 
Türkiyede A320neo serisine ilk siparişi Pegasus verdi. 12 milyar dolar değerinde toplam 100 uçaklık anlaşma yapan Pegasus, Boeing 737lerden oluşan filosunu Airbusa çevirecek.  
Hedef 46 milyon yolcu 
THYnin şu anda 211 olan uçak sayısı, yıl sonunda 235e  çıkacak. Sipariş verilen 117 uçak toplam 21 bin 644 koltuk kapasitesine sahip. Halen mevcut olan toplam 37 bin 800 koltuk kapasitesi yeni uçakların filoya girmesiyle iki katına çıkacak. 2012de 39 milyon yolcu taşıyan THYnin bu yıl sonunda hedefi 46 milyon. 117 yeni uçağın yedi yılda devreye girmesiyle 90 milyon yolcu hedefleniyor.  
2012 kârı 1.1 milyar lira 
TÜRK Hava Yollarının (THY) net kârı yolcu sayısındaki yüzde 20 artış ve doluluk oranının yüzde 77.7ye yükselmesiyle 1.13 milyar lira olurken; şirketin dördüncü çeyrekteki net kârı beklentilerin üzerinde gelerek 265 milyon lira oldu. Şirketin net kâr marjı 2011 yılında yüzde 0.2 seviyesindeyken bu oran 2012 yılında yüzde 7.6ya yükseldi. Faaliyet kâr marjı da yüzde 1den yüzde 10.8e çıktı.