Kültürlerarası Diyalog Enstitüsü kuruluyor
Özaltın Holding Yönetim Kurulu Başkanı Nuri Özaltın ve eşi Sebahat Özaltının öncülüğünde Berlinde Kültürlerarası Turizm ve Diyalog Enstitüsü (IDI) kuruldu. Enstitü, dinler ve kültürlerarası diyaloğun gelişmesine yönelik çalışmalar gerçekleştirecek.
TURİZM ve inşaat sektöründeki yatırımlarıyla tanınan Özaltın Holding Yönetim Kurulu Başkanı Nuri Özaltın ve eşi Sebahat Özaltının öncülüğünde Berlinde Kültürlerarası Turizm ve Diyalog Enstitüsü (IDI) kuruldu. Enstitünün başkanlığını Nuri Özaltın yaparken başkan yardımcılığını da Dünya Turizm ve Seyahat Konseyi (WTTC) Başkanı Michael Frenzel, Hıristiyan Demokrat Birliği Partili (CDU) politikacı ve Savunma Bakanlığı eski müsteşarı Prof. Dr. Friedbert Pflüger ile Öznur Özdemir Özaltın üstlendi. Enstitünün genel müdürlüğünü TUİ Holding Türkiye Temsilcisi Hüseyin Baraner yürütecek. Berlin merkezli çalışmalar yürütecek olan enstitü, dinler ve kültürlererası diyaloğun gelişmesine yönelik çalışmalar gerçekleştirecek. Enstitü, kültürlerarası diyalog çalışmalarının yanı sıra turizme yönelik seminerler, uluslararası sempozyumlar da düzenleyecek.  
AÇILIŞI BÜLENT ARINÇ YAPACAK 
Enstitünün açılışı dolayısıyla Federal Meclis Dış İlişkiler Komisyonunda 5 Martta bir toplantı düzenlenecek. Toplantı, Federal Meclis Dışişleri Komisyonu Başkanı Ruprecht Polenzin ev sahipliğinde gerçekleştirilecek. Müslüman, Hıristiyan, Yahudi-Barış Mümkün başlığı altında yapılacak toplantıya katılacak olan Başbakan Yardımcısı Bülent Arınç da bir konuşma yapacak. Nuri Özaltının sunumuyla gerçekleştirilecek açılıştan sonra Friedbert Pflügerin yöneteceği panelde Alman Meclisi Dışişleri Komisyonu Başkanı Ruprecht Polenz ile Dünya Yahudi Kongresi Genel Sekreteri Mara Stern de konuşma yapacak. Toplantıya ayrıca Türkiyeden Süryani Kadim Cemaati Ruhani Lideri Yusuf Çetin, Türkiye Musevi Cemaati Başkanı İshak İbrahimzadeh ve Rum Ortodoks cemaati mensubu Laki Vingas da katılacak. Enstitü Yönetim Kurulu Başkanı Nuri Özaltın, turizm branşındaki yatırımlarından sonra dünya kültürlerini bir araya getiren bir enstitü kurma kararı aldıklarını belirtti. Özaltın, Bu düşünceyi gerçekleştirirken bize destek veren Türkiye Cumhuriyeti Başbakanı ve Başbakan Yardımcısına ve aynı şekilde Almanyada bize destek veren başta Almanya Cumhurbaşkanı olmak üzere Alman Meclisi Dışişleri Komisyonuna şükranlarımızı iletiyoruz dedi.  
 