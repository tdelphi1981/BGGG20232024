Dünyada görülmemiş asker hastalığı
Almanya Başbakanı Angela Merkelin tören taburundaki askerlerin sol memesi büyüyor. Meme büyümesinin selamlama sırasında tüfeklerin sol göğse vurulmasından kaynaklandığı sanılıyor.
Almanyada uzmanlar sorunun nedenini bulabilmek için 6 yıl süren tetkikler yaptı. Jinekomasti hastası 211 kişi gözlemlendi. Hastalardan 35i başbakanın tören kıtasından askerlerdi. 35 askerden 26sının sadece sol göğsünde büyüme vardı. Ağır tüfeklerle talim yapan askerlerin sol göğüslerine hızla vurdukları silahların göğüs bezlerini harekete geçirerek büyümeye yol açtığı anlaşıldı.  

Federal Ordudan yapılan açıklamada, araştırma ekibinde yer alan Berlin Askeri Hastanesi Plastik Cerrahi Birimi Müdürü Prof. Dr. Björn Krapohl, tören kıtasının selamlama biçiminde değişikliğe gidilmesini talep etti. Tüfeklerin sol göğse vurulmasının bu hastalığa neden olduğunu belirten Prof. Krapohl, Selamlama 
şekli değiştirilirse sorun da çözülür dedi.  

JİNEKOMASTİ NEDİR? 
  
Jinekomasti, jine (kadın) ve mastos (meme) köklerinden oluşuyor. Erkeklerde göğüslerin kadınsı biçimde büyümesi anlamına geliyor. Herhangi bir sağlık tehlikesi yaratmamakla beraber, bazen sağlığı tehdit edebilecek bir rahatsızlığın göstergesi olabiliyor. Sıklıkla sosyal ve psikolojik sorunlara neden oluyor. Doktorlar bu hastalığa yakalanan erkeklerin genelde çekindikleri için hastaneye başvurmadıklarını belirtiyor.  

 