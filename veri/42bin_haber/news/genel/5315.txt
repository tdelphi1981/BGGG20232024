Çıplak şef İstanbul'a geliyor
Çıplak Şef lakabıyla tanınan genç yaşında İngilterede mutfak kültürünü değiştiren Jamie Oliver Jamies Italian isimli restoranıyla Türkiye pazarına giriyor. İşlenmiş gıdalara açtığı savaşla da bilinen Jamie Oliverin restoranı İngiltere dışında İrlanda, Avusturalya ve Dubaide şubeye sahip.
Çalıştığı restoranda BBC tarafından keşfedilip ekrana çıkarıldığında ve "The Naked Chef" isimli televizyon programıyls rekor izleyici sayısına ulaştığında Jamie Oliver sadece 22 yaşındaydı. 
İngiltere'de sağlıksız beslenme alışkanlıkları ve zayıf mutfak kültürüyle mücadele eden Oliver, ülkenin en çok satan yemek kitaplarına imza attı.  
EYLÜL'DE GELİYOR   
Jamie's Italian restoranı, Kaya Demirer'in kurucu ve CEO'su olduğu İtalyan Lezzetleri isimli şirket ile yaptığı ortaklıkla Türkiye'ye geliyor. Zorlu Center'da yer tutan restoranın eylül ayında açılması planlanıyor. Saonraki yıllarda İstanbul'da başka şubeler açmasına kesin gözüyle bakılan restoran zinciri diğer şehirlere de sıcak bakıyor.