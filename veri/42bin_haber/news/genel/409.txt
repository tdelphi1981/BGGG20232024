CHP'den Britanya çıkarması
CHP, İngiliz siyasetçilere yeni CHP'yi anlattı. CHP İstanbul Dış İlişkilerden Sorumlu İl Başkan Yardımcısı Güven Karataş'ın organize ettiği etkinlik bir hafta sürdü.
 Milletvekili Müslim Sarı, Karataş, CHP İngiltere Başkanı Hüseyin Dikmen'in yer aldığı heyet Devlet Bakanı Lord William Wallace, Britinya'daki tek Müslüman Lord olan İşçi Partili Lord Ahmed, Hazine Bakanı Danny Alexander, Muhafazakar Parti Milletvekili ve Avrupa Konseyi Parlamenter Meclisi Britanya Delegasyonu Başkanı Bob Walter gibi çok sayıda isimle görüştü. Heyet CHP'deki değişimi anlattı. Görüşmelerde başta Suriye olmak üzere Türk dış politikası ve iki ülke arasındaki ekonomik işbirliği konuşuldu. İngiliz siyasetçiler demokrasi, özgürlükler konusunda yeni CHP'yi olumlu karşıladıklarını söyledi. Lord William Wallace ise Suriye'de iktidara karşı savaşan radikal dinci grupların kendilerini kaygılandırdığını, artık Esad'ın gitmesi üzerine kurulu çözüm önerilerini rafa kaldırdıklarını anlattı.