Uçan süpürge izleme rekoru kırdı
Rusya'da bir grup kafadarın çektiği video, büyük tartışma yarattı. Gençlerin ellerine aldıkları süpürgelerle uçmaları internette tıklama rekoru kırdı.
 Görüntülerde, bir grup genç ormanın içinde bir şeyler ararken, orada bulunan Tacik işçileri görüyor. Ellerindeki koli bandıyla işçilere doğru koşan gençler, işçilere ait yaprak temizleme süpürgelerini alıyor. Bunu gören Tacik işçilerden biri onları engellemek istese de buna muvaffak olamıyor. İçlerinden birisi eline aldığı süpürgeyi arkadaşının ayaklarına bağlıyor ve üzerlerine gelen Tacik işçilerin kendilerine karışmasını engelliyor.
  
 Bu sırada ayaklarına süpürge bağlanan genç, hepsini birden çalıştırarak havalanmaya başlıyor. Havada birkaç saniye asılı duran genç, ardından yere düşüyor ve ayağını incitiyor. Görüntülerin internette yayınlanmasının ardından büyük bir tartışma yaşanırken, görüntülerin sahte olduğu iddia ediliyor.
 CİHAN