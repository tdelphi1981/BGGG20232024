İstiklal gazisinin eşine 323 TL maaş
Emeklilik kavramının Kanuni Sultan Süleyman döneminde başladığını belirten Çalışma ve Sosyal Güvenlik Bakanı Faruk Çelik, 100 yaş üzerinde 238 hak sahibi 833 lira ile 1450 lira arasında aylık alıyor. Bunların 24ü 106 yaşını geçmiş. Vefat eden İstiklal Madalyası sahibi gazilerinden dolayı 561 dul eşe ise 323 lira sosyal güvenliği yoksa 504 lira aylık ödeniyor dedi.
SOSYAL Güvenlik Kurumu Başkanı Fatih Acarın, 88 yıldır emekli maaşı ödediğimiz kimseler var sözüyle başlayan tartışmaya Çalışma ve Sosyal Güvenlik Bakanı Faruk Çelik açıklık getirdi. 100 yaş üstü emeklilerin vatani hizmet tertibinden şeref aylığı alan İstiklal Savaşı kahramanları olmadığını vurgulayan Çelik, 100 yaşın üstünde 238 emekli, dul eş ve yetim bulunduğunu, bunların 24ünün 106 yaşını geçtiğini bildirdi. 
KASTEDİLEN KİM 
CHP Genel Başkan Yardımcısı Umut Oran, Acarın sözlerinin ardından konuyu Meclise taşıyarak, 88 yıllık emeklilerden İstiklal Madalyalılar ve onların yakınlarının mı kastedildiğini sordu. Çelik ise Acarın kastettiği emekli, dul ve yetimler arasında vatani hizmet tertibinden şeref aylığı alanların bulunmadığını belirtti. Çelik, şu bilgileri verdi: 
1866 YILINA UZANIYOR 
Memuriyet hizmeti üzerinden, kökeni 1866 yıllarına dayanan ve primli sisteme tabi çeşitli emekli sandıkları kapsamında çalışmaları bulunan kamu görevlilerinin kendileri veya dul yetimlerine ödenen aylıklar en az 833 liradan başlamaktadır. Ödemelerin büyük kısmı 833 lira ile 1450 lira arasında olup, memuriyet hizmeti süresi ve memuriyet unvanına göre 3 bin 300 liraya kadar yükselebilmektedir. 100 yaş üzerinde olup 35 emekli, 162 dul eş ve 41 yetim olmak üzere toplam 238 hak sahibinin aylık aldığı tespit edilmiştir. Bahsi geçen 238 kişiden 24ü 106 yaş ve üzerindedir. 106 yaş ve üzerinde aylık alan kişiler içinde ise 2 emekli, 18 dul eş ve 4 yetim bulunmaktadır. 
ASGARİ ÜCRETTEN AZ 
Halen emekli veya hak sahibine ödenen aylıkların, Vatani Hizmet Tertibinden ödenen aylıklar kapsamında değerlendirilmesi mümkün değildir. Vefat eden İstiklal Madalyası sahibi gazilerimizden dolayı aylık alan 561 dul eş bulunmaktadır. Bunlara 323 lira, herhangi bir sosyal güvenlği olmayanlara 504 lira aylık ödenmektedir. 
DEVLET SAHİPSİZ BIRAKMIŞ 
Oran ise, Bu yanıt bir trajediyi gözler önüne serdi. Bugünleri bize hazırlayan, bu ülkeyi var eden İstiklal Savaşı gazilerimizin bizlere emaneti olan eşlerini devletimiz maalesef sahipsiz bırakmış. Sayıları sadece 561 kişi olan bu eli öpülesi insanlara aylık 323 ila 504 lira arasında maaş ne demek? Hani dünyanın en büyük 17nci ekonomisiydik. Gazilerimizin emaneti olan ninelerimizin en az asgari ücret düzeyinde maaş için yasa teklifi vererek, bu işin takipçisi olacağım dedi.