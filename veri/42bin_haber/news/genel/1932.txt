Karaman'da 1728 konutluk kentsel dönüşüm başlıyor
Karaman Belediyesi ve TOKİ'nin hayata geçireceği 1728 konutluk Piri Reis Vadisi Projesi'nin ilk etabı için ön talep başvuruları 7 Aralık'ta sona eriyor
 Karaman Belediyesi ve TOKİ, Karaman'da 1728 konutluk kentsel dönüşüm projesine imza atıyor. 480 bin metrekare alan üzerine inşa edilecek ve 2 etaptan oluşacak Piri Reis Vadisi'nin 900 konutluk ilk etabı için ön talep toplanmaya başladı. Karaman Belediye Başkanı Dr. Kamil Uğurlu, başka illere emsal teşkil edecek bir kentsel dönüşüm projesi hayata geçirmeyi planladıklarını belirterek, 'Proje hem oturmak hem de yatırım için çok uygun.  Değişik bir planlamayla şehir içinde kent ormanı yapıyoruz. Şehrin merkezinde bir orman düzenlemesi Türkiye'de bir ilk olacak' dedi 
 180 BİN TL'DEN BAŞLIYOR
 2 yılda tamamlanması planlanan Piri Reis Vadisi'nin Karaman'ın tarihindeki en büyük yatırımlardan biri olduğunu vurgulayan Uğurlu, 3+1'den 6+1'e kadar çeşitli konut tiplerinin bulunduğu projede daire fiyatlarının ise 180-500 bin TL arasında değiştiğini söyledi. Uğurlu, ilk etap için başvuru süresinin 7 Aralık'ta son bulacağını ifade etti.
 Piri Reis haritasından gölet
 Projenin içerisinde Piri Reis'in haritasının şeklinde bir göletin olduğunu belirten Kamil Uğurlu, proje kapsamında birçok gölet, su gösteri parkları, spor sahaları, sosyal donatılar, AVM, amfi tiyatronun bulunduğunu da kaydetti. Kamil Uğurlu, Pipi Reis Vadisi Konut projesini 'Hızlı artı değer yaratacak bir yatırım' olarak değerlendirdi.
  