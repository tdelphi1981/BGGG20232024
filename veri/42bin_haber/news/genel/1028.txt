2012-2017 arası OECD'yi ikiye katlayacağız
Başbakan Yardımcısı Ali Babacan, dün, AK Parti Kızılcahamam Kampı'nda 'Küresel Ekonomideki Gelişmeler ve Türkiye Ekonomisi' başlıklı bir sunum yaptı.
 Türkiye'de güçlü büyüme performansının devam ettiğini belirten Babacan, 2012-2017 döneminde OECD ülkelerinde ortalama büyüme beklentisinin yüzde 2.4, Türkiye'de ise yüzde 5.2 olduğunu bildirdi. Küresel kriz öncesinde 2003-2007 döneminde bankacılık ve sağlık alanlarında önemli reformlar gerçekleştirildiğini anlatan Babacan, 2008 yılında başlayan kriz dönemine Türkiye'nin güçlü kamu maliyesi, güçlü bankacılık sektörünün yanı sıra güçlü bir siyasi istikrarla girdiğini ifade etti.