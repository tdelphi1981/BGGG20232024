Devletin listesine ODTÜ girdi, onlar giremedi
TÜBİTAK, "Girişimci ve Yenilikçi Üniversite" endeksini açıkladı.Buna göre girişimci ilk 10 üniversite arasında ODTÜ, 2'inci sırada yeralırken, ODTÜ'yü protesto eden rektörlerin yönettiği üniversiteler sınıfta kaldı. Rektörünün ODTÜ'yü protesto ettiği üniversitelerden sadece İTÜ 5'inci sırada listeye girebildi.Liste, Çankaya Köşkü'ndeki törende dağıtılan TÜBİTAK kitabında yeraldı
 Ali Ekber ERTÜRK / ANKARA
 Devletin gözünde ODTÜ "en girişimci ve yenilikçi" üniversiteler arasında zirvede bulunuyor. TÜBİTAK'ın öncülüğünde hazırlanan "Girişimci ve Yenilikçi Üniversite Endeksi"ne göre ODTÜ, Sabancı Üniversitesi'nden sonra ikinci sırada yer aldı. ODTÜ'deki olaylarda yönetimi ve öğrencileri kınayan bildiriye imza atan rektörlerin başında bulunduğu üniversiteler ise tek istisna ile listeye giremedi. Bu üniversitelerden sadece İTÜ, 10 üniversite arasında 5'inci sırada yer aldı.
 Çankaya Köşkü'nde önceki gün düzenlenen Bilim Ödülleri töreninde TÜBİTAK tarafından dağıtılan kitapta yer alan "Girişimci ve Yenilikçi 10 Üniversite" şöyle:
 Sabancı Üniversitesi, ODTÜ (Ortadoğu Teknik Üniversitesi), İhsan Doğramacı Bilkent Üniversitesi, Özyeğin Üniversitesi, (İTÜ) İstanbul Teknik Üniversitesi, Boğaziçi Üniversitesi, İzmir Yüksek Teknoloji Enstitüsü, Koç Üniversitesi, Gebze Yüksek Teknoloji Enstitüsü, TOBB Ekonomi ve Teknoloji Üniversitesi.
  