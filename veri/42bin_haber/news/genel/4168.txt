Manchester City'nin yıldızı G.Saray'a geliyor
Savunmanın göbeğine takviye düşünen sarı kırmızılılar, 31 yaşındaki Kolo Toure için 4 milyon Euroyu gözden çıkardı. Şimdi, sezon başında da gündeme gelen Tourenin kulübü Manchester Cityden cevap bekleniyor.Galatasarayda yeni gündem stoper Ara transferde Sneijderı kadrosuna katan sarı kırmızılı kulüp, bir de defans oyuncusu takviyesi için harekete geçti. Crisin sözleşmesini fesheden yönetim, Ujfalusinin de yeniden sakatlanmasıyla sol bek transferini dondurarak önceliğini savunmanın göbeğine verdi.  Fatih Terimin raporu doğrultusunda liste başı olan Aurelien Chedjou için kulübü Lillein 13 milyon Euro talep etmesi üzerine kendisinden vazgeçildi. Bir başka başarılı stoper Alexin ayrılığına ise kulübü Paris Saint Germain sıcak bakmıyor. F.Bahçede de forma giyen Uruguaylı Luganonun da Malagaya gitmesi ile başka bir isim ön plana çıktı.    ARIBOĞAN - TULUN KOLLARI SIVADI    SEZON başında da gündeme gelen Kolo Toure için İcra Kurulu Başkanı Lutfi Arıboğan ve Sportif Direktör Bülent Tulun, çalışmalara başladı. Manchester City Kulübünün sezon başı G.Saraya transferine izin vermediği Fildişilinin transferi halinde, listede bulunan diğer futbolcuların aksine şampiyonlar liginde sahada olması için bir engel bulunmaması da sarı kırmızılıları cezbediyor. İngiliz kulübüne Toure için 4 milyon Euro bonservis bedeli ödemeyi göze alan G.Saray, bu sezon Premier Ligde Mancini tarafından sadece 9 kez sahaya sürülen futbolcuya vize çıkmasını bekliyor.    ALTERNATİFİ RICARDO COSTA   Vatandaşı Eboue ile birlikte Fildişi Sahili Milli Takımında forma giyen Tourenin, sezon başında olduğu gibi kulübünün izni halinde sarı kırmızılılara sorun çıkarmayacağı belirtildi. Ünlü savunma oyuncusunun alternatifi ise Valencianın Portekizli futbolcusu Ricardo Costa. Uygun maliyeti sebebiyle 31 yaşındaki yıldız da listedeki önemli isimlerden biri. Bu sezon Valencia ile Şampiyonlar Liginde 5, La Ligada ise 13 maçta forma giyen Costanın bonservisi için 2.5 milyon Euro ödemeyi planlayan yönetim, oyuncunun Devler Liginde oynayamayacak oluşunu tek problem olarak görüyor.