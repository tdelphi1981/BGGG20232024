İsmet Kür'ün cenazesi toprağa verildi
Edebiyat öğretmeni ve yazar İsmet Kür'ün cenazesi toprağa verildi.
Türk Kızılayı Genel Başkan Başdanışmanı Prof. Dr. Ahmet Mete Işıkara ile birlikte yazar Pınar Kür ile heykeltraş Işılay Kür'ün annesi İsmet Kür için de öğle vakti Teşvikiye Camisi'nde tören düzenlendi. 
Törende Pınar ve Işılay Kür, taziyeleri kabul etti. Törene, İsmet Kür'ün ailesi ve yakınlarının yanı sıra İstanbul Valisi Hüseyin Avni Mutlu, Büyükşehir Belediye Başkanı Kadir Topbaş, İstanbul Müftüsü Rahmi Yaran, Türk Kızılayı Genel Başkanı Ahmet Lütfi Akar, Boğaziçi Üniversitesi Kandilli Rasathanesi ve Deprem Araştırma Enstitüsü Ulusal Deprem İzleme Merkezi (UDİM) Müdürü Dr. Doğan Kalafat, eski başbakanlardan Mesut Yılmaz, Şişli Belediye Başkanı Mustafa Sarıgül de katıldı. 
İsmet Kür'ün cenazesi, öğle vakti kılınan cenaze namazının ardından Ayazağa Mezarlığı'nda defnedildi.