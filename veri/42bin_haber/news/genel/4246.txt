Tarihi ahşap caminin lojmanında yangın
Beyoğlu Karaköy'deki tarihi ahşap caminin lojmanında sabah saat 06.30 sıralarında çıkan yangın paniğe neden oldu. Yangın, itfaiyenin müdahalesiyle camiye sıçramadan söndürülürken lojman tamamen yandı.
Kemankeş Koca Mustafa Paşa Camiinin lojmanında saat 06.30 sıralarında henüz belirlenemeyen bir nedenle yangın çıktı. Yükselen alevleri farkeden imam, itfaiyeden yardım istedi. Olay yerine Beyoğlu, Fatih ve Şişli itfaiye gruplarından ekipler sevkedildi. Alevlerin tamamen sardığı ahşap bina, kısa sürede olay yerine gelen itfaiye ekiplerinin müdahalesine rağmen tamamen yanarken, bitişikteki cami yangını hafif hasarla atlattı. Bir yandan soğutma çalışmaları yapan itfaiye erleri bir yandan da caminin camlarını kırarak içerideki dumanın tahliyesini sağladı. Çalışmalar sırasında polis ekipleri güvenlik şeridi ile sokağı yaya ve araç trafiğine kapattı. 
Çevrede büyük paniğe yol açan yangında yaralı ya da can kaybı yaşanmazken, imam evi ve cami şadırvanı tamamen yanarak kullanılmaz hale geldi. Polis, yangınla ilgili soruşturma başlattı.

  İSTANBULUN 7 İNCİSİ KÜL OLDU