Eşcinsel ailelere Yunus harekâtı
Başbakan Yardımcısı Bekir Bozdağ, Hollandada 9 yıl önce, 6 aylıkken yere düşürüldüğü gerekçesiyle ailesinden alınarak Hıristiyan ve lezbiyen bir çifte verilen Yunus için Yurtdışı Türkler Başkanlığına yeni dava açılması talimatı verdi.
TÜRKİYE, Avrupa ülkelerinde Türk ailelerden alınıp Hıristiyan çiftlere verilen 5 bini aşkın çocuğu geri alma çalışmasını eşcinsel çiftlerden başlattı. Başbakan Yardımcısı Bekir Bozdağ, Hollandada bakıcı aile olarak lezbiyen çifte verilen Yunusla ilgili yeni dava açılması için Yurtdışı Türkler Başkanlığına talimat verdi ve Hollanda hükümeti nezdinde girişimde bulunacaklarını açıkladı. İlk olarak yurtdışındaki Türklerden sorumlu Başbakan Yardımcısı Bozdağın gündeme getirdiği konuda Meclis İnsan Hakları Komisyonu da inceleme başlattı. Komisyon, 17 Nisanda Almanyadan başlayarak bazı ülkelerde araştırmalar yapacak ve rapor hazırlayacak. Komisyon Başkanı Ayhan Sefer Üstün, Hollandada yaşayan bir Türk ailenin çocuğunun eşcinsel ailede olduğunu belirterek, Velayet kutsal bir haktır, idari bir kararla elden alınamaz. Mutlaka yargı kararı gerekir. Biz o kültürü de kınamıyoruz ama yabancı bir kültür olan eşcinsel aileye veriliyor. Çocuk haklı sebeplerden alınsa bile ailenin kültürüne en yakın kültüre verilmeli dedi.

RED KARARI: DİL BİLMİYOR   

Bozdağ da, 2004te 6 aylıkken çocuğun yere düşürülmesi üzerine Hollanda Gençlik Dairesince Azeroğlu ailesinden alınan ve şimdi 9 yaşında olan Yunus için girişim başlattı. Bozdağın talimatı üzerine Yurtdışı Türkler Başkanlğı ile Türkiyenin Lahey Büyükelçiliği Azeroğlu çiftiyle görüşerek yeni bir süreç başlattı. Azeroğlu Ailesinin, bakıcı aile olan lezbiyen çiftten çocuklarını almak için daha önce mahkemeye yaptıkları başvurunun reddedildiği öğrenildi. Mahkemenin, anne N. Azeroğlunun Hollandaca bilmemesini gerekçe gösterdiği belirtildi.
Şimdi Türk makamları, çocuğun psikolojisinin bozulduğu ve insan haklarına aykırı uygulama yapıldığı gerekçesiyle yeni dava açılmasını isteyecek. Bozdağ, diğer yandan Hollanda hükümeti nezdinde girişimlerde bulunacaklarını vurguladı.