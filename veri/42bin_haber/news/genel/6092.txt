Görevinden ayrılan Papa, Vatikan'ı terk etti
Vatikan tarihinde 598 yıl aradan sonra bir ilke imza atarak, 11 Şubat'ta istifasını açıklayan Papa 16ncı Benedikt, görevinin son gününde Vatikan'daki sarayından helikopterle ayrıldı.
TSİ 18.00'de de helikopterle, papaların yazlık ikametgah olarak kullandığı, kendisinin de bir süre kalacağı Castel Gandolfo'ya geçen Kardinal Ratzinger son tweet'inde şu ifadeleri kullandı: 
"Sevgi ve desteğiniz için teşekkür ederim. Yaşamlarınızın merkezine İsa'yı koymanın verdiği mutluluğu her zaman yaşayabilirsiniz." 
Katolik Hıristiyanların ruhani lideri Papa 16ncı Benedikt, Vatikan Sarayı'ndaki konuşmasında ise halefine "koşulsuz saygı ve itaat" sözü verdi. Kendisi uğurlayan kardinallerle tek tek vedalaştı. 
PAPA VATİKAN'DAKİ SARAYINDAN AYRILDI / FOTO GALERİ 
Kardinaller Meclisi'nin bir orkestra gibi uyum ve birlik içinde çalışmasını arzu ettiğini söyleyerek, gelecek gün ve haftalarda yeni papayı seçecek kardinaller için dua edeceğini belirtti. 
Papa dün Aziz Petrus Meydanı'ndaki genel oturumda son kez inananlarıyla bir araya gelmişti. Törene yaklaşık 150 bin kişi katılmıştı. 
  PAPA'DAN SON VAAZ 
50 BİN BEKLENİYORDU 150 BİN KİŞİ GELDİ  
Papa 16'ncı Benedikt'e görevden ayrıldıktan sonra "Emerit Papa" ya da "Emerit Roma Piskoposu" unvanlarıyla hitap edilecek. "Emerit", hizmetini tamamlayıp emekli olmakla birlikte alanında çalışmalarını sürdüren profesörlere ve bazı din adamlarına verilen bir unvan. 
Papa 2'nci Jean Paul'ün 2 Nisan 2005'te vefat etmesinin ardından yapılan Papalık seçimiyle 19 Nisan 2005'te Katolik Kilisesi'nin 265'inci Papa'sı olan Joseph Alois Ratzinger, 1415'te görevinden ayrılan 12'nci Gregory'den sonra istifa eden ilk papa olmuştu. 
Yeni papanın seçim sürecinin önümüzdeki hafta başında başlaması bekleniyor.