425 milyon dolara yükseldi
ABD’de haftalardır devreden Powerball lotosu önceki akşam yapılan çekilişte de altı şanslı rakamı bilen çıkmayınca devrederek 425 milyon dolara (760 milyon lira) yükseldi. Powerball lotosunun oynandığı makinelerde uzun kuyruklar oluşmaya başladı.
 Amerikan şans oyunları tarihinin ikinci  büyük ikramiyesi olarak kayıtlara geçen Powerball lotosunda, Çarşamba akşamı yapılacak çekilişte de 6 şanslı rakamı bulanın çıkmaması halinde, ikramiye hafta sonu yapılacak çekilişe devredecek.
 İki dolar karşılığında oynanılan Powerball lotosunda bugüne kadar dağıtılan en büyük ikramiye, 2006 yılında Nebraska eyaletinde bir et paketleme fabrikasında çalışan sekiz işçinin ortak oynadığı bilete çıkmış, işçilerin biletine 365 milyon dolarlık ikramiye vurmuştu.
 ABD’de talih oyunlarında dağıtılan en büyük ikramiye ise geçtiğimiz Mart ayında Mega Millions lotosunu dağıtılan 656 milyon dolarlıklık ikramiye oldu. Tarihi ikramiyeyi Kansas, Illinois ve Maryland eyaletlerinde şanslı üç bilet kazanmıştı.
 ANKA
  