Önce özendirilip sonra satılacak
Bakanlar Kurulu, Türk Telekomun Hazine mülkiyetindeki 6.68 oranındaki hissesinin halka arz yöntemiyle özelleştirilmesine karar verdi.
Piyasa değeri 23 milyar 660 milyon liraya ulaşan Türk Telekomun özelleştirilmesinde özendirici imkanlar da kullanılacak. Türk Telekomun halka arzı için Resmi Gazetenin dünkü sayısında yayınlanan kararda, Toplam yüzde 6.68 oranındaki hissenin satış yöntemiyle özelleştirilmesi, satışın halka arz suretiyle gerçekleştirilmesi ve işlemin 31 Aralık 2013 tarihine kadar tamamlanmasına karar verildi denildi.
6.68lik oranın halka arzının ardından Türk Telekomdaki Hazine payı yüzde 25e gerilemiş olacak. Türkiyenin en değerli markası olarak görülen Türk Telekomda halk arz edilecek hisselerin yüzde 10u Türk Telekom ve T.C. Posta ve Telgraf Teşkilatı Genel Müdürlüğü çalışanları ile küçük tasarruf sahiplerine ayrılmasına da karar verildi. Kaynaklar, Resmi Gazetede verilen son tarih 31 Aralık 2013ün aksine halka arzın önümüzdeki Şubat ayında yapılacağını belirtti.  
HALK BANKASI HIZLANDIRDI 
Kasım ayında İMKB tarihinin en büyük işlemi olarak kayıtlara geçen Halkbank halka arzının başarısının Türk Telekom özelleştirmesini hızlandırdığını anlatan Global Menkul Değerler Stratejisti Gökhan Uskuay, Piyasa sıcakken Halkbankın ardından harekete geçildi. Halkbank başarılı geçen bir satış süreci oldu. Türk Telekomun halka arz için belli bir süre beklemesine gerek yok. Sermaye Piyasasi Kurulunun (SPK) denetlediği bir şirket. Hemen çıkabilir. Bence Şubat ayı piyasa açısından çok iyi bir zaman. Halkbankın halka arzı yapıldığında bu kadar iyi bir dönem değildi. Ama başarılı geçmişti. Türk Telekomun zaten talep görücek bir şirket şimdi aynı zamanda iyi bir dönem oldu diye konuştu.  
Payımızı sıfıra indirebiliriz 
MALİYE Bakanı Mehmet Şimşek geçtiğimiz aylarda yaptığı bir açıklamada, Türk Telekomdaki Hazine payımızı yüzde 25e kadar azaltma yoluna gidebiliriz. 
Yönetim hakkımız kalırsa payımızı sıfıra bile indirebiliriz değerlendirmesini yapmıştı. Şimşek bir diğer açıklamsında ise Halkbankın halka arzı büyük 
olduğu için dikkat ederseniz 
30 bin bireysel, yüzlerce kurumsal yatırımcıdan bahsediyoruz. Ama Türk Telekomda nispeten daha küçük bir paydan bahsediyoruz. Orada günün şartlarına göre durum değerlendirilecektir demişti.