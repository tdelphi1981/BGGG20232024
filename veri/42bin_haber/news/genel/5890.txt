İstifa nedeni gay kardinaller mi
Katolik âleminin ruhani lideri Papa 16ncı Benediktin 28 Şubat itibariyle görevinden ayrılacağını açıklamasının ardından Vatikan seçim atmosferine girmişken İtalyan medyasında çarpıcı bir iddia yayımlandı.
Haftalık haber dergisi Panorama ve ülkenin saygın gazetelerinden La Repubblicaya yansıyan iddiaya göre istifanın perde arkasında bir eşcinsel kardinaller çetesi olabilir. İddia özetle şöyle: 
AYNI GÜN İSTİFA ETTİ 
Papa, Vatikandaki güç mücadelesinin bir parçası olan bazı belgelerin medyaya sızdırıldığı Vatileaks skandalını soruşturmak üzere üç kardinalden oluşan bir komisyon kurmuştu. 598 yıl sonra bir ilk olan istifa kararını aldığı 17 Aralık günü bu komisyon 300 sayfalık, kırmızı kaplı raporunu hazırlayıp Papaya sundu. Şimdi Papalık kasasında duran iki ciltlik bu rapor 16ncı Benediktin yakında seçilecek halefine de iletilecek. 
SAUNADA BULUŞMALAR 
Rapora göre Vatikan içinde Kutsal Kitapın Zina yapmayacaksın ve Çalmayacaksın emirlerine aykırı hareket eden güç odakları var. Hatta bu gruplardan biri Cinsel tercihleri ekseninde örgütlendi. Roma yakınlarında villalarda, saunalarda toplantılar yapıyorlardı. Soruşturma, bu gruplardan bazılarının şantaja maruz kaldığını ortaya çıkardı ve Papa bunu öğrendiği gün istifa kararı verdi. Raporda ismi geçen üst düzey Vatikan yetkililerini sürgüne göndermeye başlayan 16ncı Benedikt, kararından 2 ay sonra istifasını dünyaya da açıkladı.