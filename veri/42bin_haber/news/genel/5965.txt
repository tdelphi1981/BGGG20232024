180 vakit namaza tablet
YOZGATın Akdağmadeni ilçesine bağlı Dayılı Köyünde, camide 180 vakit namaz kılan çocuklara tablet bilgisayar hediye edildi.
Yozgat Müftüsü Ahmet Poçanoğlu, Dayılı Köyü Camisinde düzenlenen törende yaptığı konuşmada, çocuklara camide namaz kılma alışkanlığı kazandırmak amacıyla projeyi hayata geçiren cami imamı Cebrail Öztürke teşekkür etti. Öztürk ise 180 vakit camiye gelmeleri halinde çocukları bilgisayarla ödüllendirecekleri yönünde söz verdiklerini ifade ederek, şöyle konuştu: Çocuklar yaklaşık 2 hafta önce 180 vakiti tamamladılar. Sabahın erken saatlerinde, benden de önce camiye geldiler ve hâlâ da gelmeye devam ediyorlar. Çocuklar artık namazları camide ve cemaatle kılıyorlar.