Türk mucizesi
Gençlik ve Spor Bakanı Suat Kılıç, Akdeniz Oyunlarına hazır olduklarını söyledi.
17. AKDENİZ Oyunlarına aylar kala Mersinde bir Türk mucizesi gerçekleşti. Komşumuz Yunanistanın 4 yılda yapamadığını Türkiye 18 aylık süre içinde gerçekleştirerek, 1.5 yıllık süre bitmeden spor tesislerini tamamlama aşamasına getirdi.
Gençlik ve Spor Bakanı Suat Kılıç, İstanbul 2020nin provası olarak nitelendirilen 17. Akdeniz Oyunlarının yapılacağı Mersinde gerçekleştirdiği incelemelerde 19 dev spor tesisinin tamamlanma aşamasına elen görsellerini medyaya anlattı.
Özel bir yöntemle gökyüzünden çekilen görüntüler, Mersinde Türk mucizesinin gerçekleştiğini gösteriyor. 
TAMAMLANMA ORANI YÜZDE 98 
25 BİN seyirci kapasiteli Mersin Stadyumu ile Avrupanın en büyük ve modern Erdemlideki Atış Poligonu dışında tüm tesisler tamamlanmış durumda.
Küçük rötuşlar ve çevre düzenlemeleri dışında bu tesislerde de tamamlanma oranı yüzde 98lere ulaştı.
Tenis kompleksi ve yüzme havuzu bitirildi. İki tesis de kullanıma hazır hale getirildi.
Mersin Stadyumunun inşaasında ise müteahhit firmadan kaynaklanan sıkıntılar ihalenin yenilenmesi ile çözüme kavuştu. 
KILIÇ: YARIŞI BİZ KAZANACAĞIZ 
BAKAN Kılıç, Mersin bir anlamda yarı olimpiyatlara ev sahipliği yapacak. Bizim için olimpiyat provası olacak. 24 ülkeden, 32 branşta, 4500 sporcu bekliyoruz. 18 ayda zamana karşı yarış veriyoruz. Biz alışıyoruz. Yarışı, Türkiye kazanacak. Mersin, 2020 İstanbul Olimpiyat adaylığımız için çok büyük bir fırsat. Büyük bir şans. Bu şansı en iyi şekilde kullanacağız dedi. 
Şehire miras kalacak 
GENÇLİK ve Spor Bakanı Suat Kılıç, 2013 Akdeniz Oyunları kapsamında yapımı devam eden Mersin Stadyumunu inceledi ve şehirde esnaf ziyaretinde de bulundu. Kılıç, Mersinlilerden tesislere sahip çıkmalarını istedi ve Her şey miras olarak Mersinde kalacak dedi.