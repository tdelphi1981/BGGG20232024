'Aksiyonu' bol senaryo tutmadı
Abdullah Oğuz, yeni sevgilisiyle görüntü vermemek için 'cemiyet' katkılı taktik izledi. Ünlü yönetmen eğlenceye çıktığı aşkını Tilda Tezman'la kamufle etti. Ancak gecenin sonunda flaşlar patlayınca çuvalladı
 Magazin dünyasında 'aşk firarileri' bir bir yakayı ele veriyor... Rumelihisarı'nda trafikte kalınca yeni sevgilisi Gökhan Niya'yla görüntülenen Nur Fettahoğlu'nun ardından bu kez yönetmen Abdullah Oğuz, objektiflere takıldı. Oyuncu Selin Demiratar'la geçen yıl yollarını ayıran Oğuz, geçen gece yeni sevgilisiyle eğlenmek için Akaretler'deki W Lounge'a gitti.
 5 DAKİKA SONRA İÇERİDE
 Ancak ünlü sinemacı, kız arkadaşıyla basın mensuplarına görüntü vermemek için büyük çaba harcadı. Oğuz, bunun için de kendilerine eşlik eden cemiyet hayatının tanınmış simalarından Tilda-Erol Tezman çiftinden yardım istedi. Sevgilisini Tilda Hanım'la birlikte mekana yollayan yönetmen, 5 dakika sonra eğlenceye dahil oldu. Gecenin sonunda bu kez yaklaşık 100 metre ileride sevgilisini otomobiline bindirdi. Tam operasyonun başarıya ulaştığını düşünürken kameraları fark eden Oğuz, şoförüne 'Gazla' talimatı vererek hızla uzaklaştı.  Samet ADAY
 
  