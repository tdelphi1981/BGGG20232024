Kadına şiddet durmuyor
Jandarma Genel Komutanlığı tarafından hazırlanan haftalık asayiş istatistiğine göre geçen hafta 107 kadın şiddete uğradı.
 Jandarma Genel Komutanlığı'nın haftalık aile içi şiddet istatistiği raporu yayımlandı. 18-23 Ekim tarihleri arasında jandarma sorumluluk alanında aile içi şiddet ve çocuk suçları bakımından toplam 128 çocuk ve 107 kadınla ilgili işlem yapıldı.
 Raporda, geçen hafta 107 kadının, aile içi şiddete maruz kaldığı belirtildi. Şiddete maruz kalan kadınlardan biri için de koruma tedbiri uygulandığı ifade edildi.
 Çocuklara yönelik yapılan 128 işlemden 31'inin suça sürüklenen, 92'sinin suç mağduru olan, 3'ünün evlerinden ya da yurtlardan kaçan çocuklarla, 2'sinin de diğer nedenlerle ilgili yapılan işlemler olduğu kaydedildi. AA