Eurovision'da yokuz
TRT'DEN radikal karar... TRT Genel Müdürlüğü, 58. Eurovision Şarkı Yarışması'ndan çekildiklerini açıkladı: TRT'nin Avrupa Yayın Birliği (EBU) üyeliği çerçevesinde iştirak ettiği Eurovision'a katılım kararı her yayıncı kurumun kendi inisiyatifindedir. Kurumumuz, 58'inci Eurovision Şarkı Yarışması'na katılmama kararı almıştır.
 HAKSIZLIĞA TEPKİ
 KARARIN alınmasında kurallarda yapılan değişikliklerin ve haksızlıkların etkili olduğu konuşuluyor. 2010'a kadar birinciyi tamamen izleyici oyları belirliyordu. 2011'de yapılan değişiklikle izleyici oylarının etkisi yarıya indirildi. Birincinin belirlenmesinde jürinin oyları da %50'ye çıkarıldı. Bu kararın alınmasında EBU'nun ayrıcalıklı üyesi olan Almanya, Fransa, İngiltere, İspanya ve İtalya'nın son yıllarda elde ettiği başarısız sonuçların etkili olduğu belirtildi. Daha önce Portekiz, Polonya ve Bosna Hersek, 'ekonomik kriz' gerekçesiyle yarışmaya katılmayacaklarını duyurmuşlardı. Yarışma 14-18 Mayıs 2013 tarihleri arasında İsveç'te yapılacak.
  