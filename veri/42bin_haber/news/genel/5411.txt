16 yaşındaki kıza tecavüz etmek isterken yakalandı
BURSAda sömestr tatili için gittiği Aydından Bursaya anneannesi ile gelen 16 yaşındaki O.B.ye, otobüs terminalinde tecavüz etmek istediği iddiasıyla 29 yaşındaki İsmail A., güvenlik kameralarından kendilerini izleyen görevliler tarafından suçüstü yakalandı.İznik İlçesinde oturan lise öğrencisi O.B. sömestir tatilini geçirmek için Aydındaki anneannesinin evine gitti. Tatilini tamamlayıp anneannesi ile birlikte dün saat 03.30 sıralarında otobüsle Bursaya dönen genç kız, İznike gidecek minibüslerin kalkış saatini beklerken, terminal dışında dolaşmaya başladı. Tuvalet ihtiyacını gidermek için yer ararken yanına gelen İsmail A. "Sen yabancısın galiba ben buranın müdürüyüm. Burada tuvalet bulamazsın ilerideki alışveriş merkezine götüreyim seni" diyerek O.B. ile yürümeye başladı. 

Şüpheli hareketleri terminalin hemen yanında bulunan alışveriş merkezinin güvenlik kamerasını izleyen görevliler tarafından dikkat çeken İsmail A., otoparka getirdiği O.B.ye tehdit ile tecavüz etmek istedi. Lise öğrencisinin pantolunu çıkardığı anda görevliler İsmail A.yı yakaladı. Çağrılan polis ekiplerine teslim edilen İsmail A., ifadesinin ardından adliyeye çıkartılacak.