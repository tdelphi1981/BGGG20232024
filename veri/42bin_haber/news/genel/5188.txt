Bu kadınların yüzyılı olacak
Leading Women programı, ocak ayındaki yayınlarında Güler Sabancı'yla yapılan röportaja yer verdi. "Bu kadınların yüzyılı olacak diyen Sabancı "Para kazanmak önemlidir, gereklidir ama yeterli değildir" diye konuştu
 EKONOMİ SERVİSİ 
 SABANCI Holding Yönetim Kurulu Başkanı Güler Sabancı CNN International'da yayınlanan Leading Women programına konuk oldu. Program, ocak ayı boyunca her biri üçer kez yayınlanan dört bölümüyle ekrana gelirken röportajı CNN International sunucusu Becky Anderson yaptı. 
 GÜLER Sabancı ile ilgili olarak "Çocuk evliliklerini engellemek için çalışma yapan Girls not Brides'ın destekçilerinden. 2011 yılında çalışmalarından dolayı Clinton Global Vatandaşlık Ödülünü kazandı" bilgilerine de yer verilen röportajda, Sabancı "Genç kızlara 18 yaşına kadar eğitim fırsatı verilmeli. 
 Bu yüzyıl bizim, yani kadınların yüzyılı olacak. Her kadın benim olanaklarıma sahip değil. Onlar için bir şey yapmak da benim görevim. Ben amcalarımdan bayrağı devraldım, benden sonra gelenler de benden devralacaklar" açıklamasında bulundu. 
 Londra'da yemeğe almadılar 
 İŞ hayatında kadın olarak ayrımcılığa uğradınız mı sorusunu ise Sabancı "Londra'da Bankacılar Klubü vardı. Orada öğle yemeği yemek istemiştim. Olmaz demişlerdi. 1985'te İngiltere'de hiç mi kadın bankacı yoktu. Eminim vardı. Ama Bankacılar Klubü'ne girmelerine izin verilmiyordu" şeklinde yanıtladı. 
 Milyar dolarlık imparatorluk 
 BECKY Anderson 'Türk işkadını erkeklerin dünyasına meydan okuyor'  şeklinde tanıttığı Sabancı Topluluğuínu şöyle anlattı: "Topluluk, Türkiyeínin anahtar oyuncularından. Güler Sabancı geçmişi kuşaklar öncesine dayanan milyar dolarlık aile imparatorluğunu yönetiyor. Onun için bu, işten daha fazlası anlamına geliyor. Türkiye'de bulunup Sabancı adıyla karşılaşmamanız imkansız."