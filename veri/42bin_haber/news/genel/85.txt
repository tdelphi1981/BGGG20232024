Askeri araca roketli saldırı
Iğdır'da teröristlerce askeri bir araca roketli saldırı düzenlendi. Saldırı sırasında manevra yapan askeri araç devrildi.
 Edinilen bilgiye göre, Ağrı Dağı'ndaki Korna Yaylası yakınlarında devriye görevi yapan jandarma ekipleri, yol üzerindeki bomba düzeneğini fark etti.
          
 Askeri araçtan inen jandarma ekiplerine, teröristlerce roketli saldırı düzenlendi. Saldırı sırasında manevra yapan askeri araç devrilirken, olayda can kaybı ya da yaralanan olmadı.
          
 Güvenlik güçlerinin anında karşılık vermesiyle kaçan teröristlerin yakalanması amacıyla bölgede geniş çaplı operasyon başlatıldı. Çatışmanın ardından Iğdır'dan gelen bomba imha uzmanlarınca yola döşenen bomba etkisiz hale getirdi.
          
 AA