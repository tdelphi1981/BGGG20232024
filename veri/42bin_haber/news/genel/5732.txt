Merkel ne derse o
Ekonomik kriz içindeki Kıbrıslı Rumlar, AB parası kesilirse maaş bile alamayacaklarını bilerek dün sandığa gitti. Almanya Başbakanı Angela Merkelin desteğini alan ana muhalefet partisi DİSİnin lideri Nikos Anastasiadis yüzde 45 oyla en yakın rakibine fark attı ve haftaya yapılacak ikinci turda büyük avantaj sağladı.
ARALARINDA 604 Kıbrıslı Türkün de bulunduğu 545 bin seçmen, 5 yıllığına Rum kesiminin yedinci başkanını belirlemek üzere sandık başına gitti. Rum siyasi tarihinin ilk komünist devlet başkanı olan Dimitris Hristofyas, bu seçimlere aday olmadı. 11 adayın yarıştığı seçimlerin favorisi başından beri sağcı Demokratik Seferberlik Partisinin (DİSİ) lideri Nikos Anastasiadis (66) idi. Anastasiadis oyların yüzde 45ini alarak neredeyse kesin zafer kazandı. İktidardaki komünist AKELin adayı Stavros Malas yüzde 27, bağımsız Yorgos Lilikas ise yüzde 25te kaldı. Oy vermeyenlere verilecek 342 euro ceza seçime katılım oranını yüzde 83e çıkardı. İlk turda herhangi bir aday salt çoğunluğa ulaşamaması nedeniyle, ilk iki aday Anastasiadis ve Malas haftaya yapılacak ikinci turda yeniden yarışacak. 
EOKANIN PARTİSİ 
Anastasiadisin iktidar yürüyüşünü, geçen yıla damgasını vuran ekonomik kriz hızlandırdı. Anastasiadisin partisi DİSİ, Kıbrıslı Türklere saldırarak 1974 Kıbrıs Barış Harekatına neden olan EOKAnın en yoğun örgütlendiği parti olarak biliniyor. Partinin efsanevi lideri Glafkos Klerides uzun yıllar ülkeyi tek başına yönetti ve KKTCnin merhum lideri Rauf Denktaşla Kıbrıs müzakerelerini yürüttü. Ancak parti, Rumların yüzde 75 oranında reddettiği 2004 yılındaki Annan planına evet diyerek kamuoyu desteğini büyük oranda yitirdi.  
MÜZAKERE 2. KONU 
Anastasiadis en kıymetli desteği geçen ay Adaya gelen Almanya Başbakanından aldı. Angela Merkel, Avrupa Parlamentosunda muhafazakar parti bloğunda bulunan Anastasiadisi açık bir dille destekledi, hatta Rum halkından oy istedi. İflas etmemek için dış yardıma muhtaç hale gelen Rum kesiminin, AB ile mart ayında mali destek protokolü imzalaması bekleniyor. Hemen ardından Kıbrıs sorunu yeniden masaya gelecek. BM, mayıs sonunda müzakerelere yeniden başlamayı planlıyor. 
Nikos Anastasiadis % 49-52 
 Anamuhalefetteki Demokratik Seferberlik Partisinin (DİSİ) lideri 
 Milliyetçi. 2004te Annan planına Evet deyip sonra hızla çark etti
 Türkiye konusunda geleneksel, sert Rum görüşlerini savunuyor
 Dün oy verirken Bu cennet adada çözüm şansı var dedi
 Liberal ekonomi taraftarı, AB ve ABDye yakın. 66 yaşında. 
ANNAN PLANI SÖZÜ 
 Nikos Anastasiadis bu seçimlerde Annan planına hayır diyen müteveffa Rum lider Tasos Papadopulosun partisi DİKOnun desteğini alarak girdi. Anastasiadis, yine kendi partisi gibi EOKAnın örgütlendiği, ülkenin üçüncü büyük partisi DİKOya, daha önce evet dediği Annan planına benzer bir planı kabul etmeme garantisi verdi.  
Stavros Malas    % 27 
 İktidardaki komünist AKELin adayı ve eski sağlık bakanı
 Sol görüşlü genetik mühendisi 45 yaşında
 Kıbrıs sorununda merkezi çözümü ve tek egemenliği savunuyor
 Rusyaya yakın, devletçi ekonomi taraftarı