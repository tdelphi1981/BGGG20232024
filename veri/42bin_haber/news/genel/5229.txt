Berlinale başladı
63üncü Uluslararası Berlin Film Festivali (Berlinale), dün akşam, Çinli yönetmen Wong Karın The Grandmaster filminin gösterimiyle başladı. Festivalde 4 Türk filmi de gösterilecek.
BU yıl 63üncüsü düzenlenen ve dün akşam başlayan Uluslararası Berlin Film Festivali Berlinale, Çinli yönetmen Wong Karın The Grandmaster filminin gösterimiyle başladı. Festivalin açılışına özel davetli olarak bine yakın kişi katıldı. Davetliler arasında Başbakan Yardımcısı ve Ekonomi Bakanı Philipp Rössler, Savunma Bakanı Thomas de Maiziere, Berlin Eyalet Başbakanı Klaus Wowereit, eyalet Uyum Senatörü Dilek Kolat gibi siyasiler de yer aldı. Berlinalede toplam 19 film Altın Ayı için yarışıyor. Yarışma bölümünde Türk yapımı film yer almazken, Almanya yapımı, yönetmen Thomas Arslanın Gold (Altın) filmi Altın Ayı için mücadele ediyor. Festivalde Çinli yönetmen Wong Kar Wai başkanlığındaki 7 kişilik jüri, Altın ve Gümüş Ayıların kime verileceğini kararlaştıracak. 
Festivalde 4 Türk filmi 
Berlinale programında 4 Türk filmi de yer alıyor. Kısa metrajlı filmlerde Köken Ergunun Aşure, Panorama bölümünde Aslı Özgenin Hayatboyu ve Uğur Yücelin Soğuk, Generation bölümündeyse Reha Erdemin Jin filmi gösterilecek. Jüri Başkanı Wong Kar Wai, jüri olarak filmleri değerlendirmeyeceklerini, filmlere hizmet etmek istediklerini belirtti. Wai, Bizi etkileyen ve bize ilham veren filmleri onurlandırmak istiyoruz dedi. Festival Direktörü Dieter Kosslick ise, Berlinalede Fransız belgesel film yapımcısı Claude Lanzmanna Altın Ayı Onur Ödülü verileceğini belirtti. Çeşitli bölümlerde toplam 399 filmin gösterileceği Berlinaleye Matt Damon, Nicolas Cage, Jude Law, Anne Hathaway, Amanda Seyfried, Juliette Binoche gibi yıldızlar katılıyor.