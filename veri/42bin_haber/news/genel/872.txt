Sel gitti izi kaldı
Balıkesir'de geçen haftaki kuvvetli yağışın ve selin etkili olduğu Marmara İlçesi (Marmara Adası) ile bağlı Avşa ve Saraylar beldesinde 307 ev ve 149 işyerinde hasar oluştu.
 İl Afet ve Acil Durum Müdürlüğü, yaklaşık 6 saat süren kuvvetli yağışın etkili olduğu ilçe ve beldelerde hasara ilişkin tespit çalışmalarının sürdüğünü söyledi. Tespitlere göre, ilçe ve iki beldede toplam 307 ev ve 149 işyerinde büyük çapta hasar oluştu. İşyerleri, tavanlarına kadar çamur doldu. 25 iş makinesi ve çok sayıda işçi, yerleşim birimlerindeki cadde ve sokaklar kadar selin ev ve işyerlerine doldurduğu çamurları, taşları temizlemeye çalışıyor. Selde, Marmara Devlet Hastanesi'nde de hasar oluştu. AA