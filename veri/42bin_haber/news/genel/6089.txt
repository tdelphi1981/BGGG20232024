Talihi ikinci kez gülmedi
Minik Ali, gittiği bir buz pateni pistinde düştü. Babası, tedbir amaçlı kafa röntgeni çektirdi.
Filmde, Alinin beyninde tümör bulundu. Vali bile devreye girdi, para bulundu, Ali ameliyat edildi. Buraya kadar ona yardım eden talihi, ameliyat sonrasında Aliyi terk etti. Ali öldü ama, organları başkalarının talihini güldürecek. 
ADANAda, babasıyla gittiği buz pateni pistinde düşen ve sonrasında çekilen MR filminde beyninde tümör olduğu saptanan henüz 6 yaşındaki Ali Utku Yücel, yaşam savaşını kaybetti.
Ali Utku Yücel bir ay kadar önce, babasıyla bir alışveriş merkezine gitti. Burada buz pistinde kaymak isteyen küçük Ali düşüp, başını yere vurdu. Yerel bir gazetede çalışan baba Kemal Yücel, oğlunu hemen kontrol için hastaneye götürdü. Yapılan tetkikler ve çekilen MR filminde, minik Ali Utkunun beyninde tümör saptandı. Ameliyatı için yaklaşık 30 bin liraya ihtiyaç vardı.

KORKUNÇ ACI

Adana Valisi Hüseyin Avni Coş, devreye girdi. Minik Ali Utku, Acıbadem Hastanesine yatırıldı ve 20 Şubatta ameliyat edildi. Ancak, ameliyatın 9uncu gününde, Ali Utkunun beyin ölümü gerçekleşti. Acı haber, başta Vali Coş, minik Aliyle ilgili haberleri takip eden herkese büyük üzüntü yaşattı. Evlat acısıyla yıkılan baba Kemal Yücel, oğlunun organlarını bağışlamak istediğini hastane yetkililerine söyledi. Baba Yücel, oğlunun organlarının başka kişilerde yaşamasının, onlara hayat vermesinin kendisi için teselli olacağını belirtti. Bunun üzerine doktorlar, nakle uygun organlar konusunda tetkik yapmaya başladı.  
 