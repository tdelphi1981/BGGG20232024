Burhan Doğançay hayatını kaybetti
Dünyaca ünlü ressam Burhan Doğançay tedavi gördüğü hastanede bu sabah hayatını kaybetti.
Burhan Doğançay 84 yaşında İstanbulda tedavi gördüğü Amerikan Hastanesinde hayatını kaybetti. Burhan Doğançay, Cuma günü Teşvikiye Camiinde öğle namazını müteakip kılınacak cenaze namazının ardından kendi vasiyeti üzerine Cumartesi günü Bodrum Turgutreiste bulunan Karabağ Mezarlığında defnedilecek.  
"SADECE RESSAM DEĞİL, ÖNEMLİ BİR FOTOĞRAF SANATÇISIYDI" 
Hurriyet.com.tr'ye Doğançay'ın vefatıyla ilgili konuşan Doğan Hızlan, "Türk resminin büyük kaybı" dediği ressam için şu sözleri kaydetti: 
"Burhan Doğançay, sadece resimleri yani tuval çalışmalarıyla değil, fotoğraflarıyla da çok önem taşıyan bir ressamımızdı. Son yıllarda Mavi Senfoni ile de gündeme gelmişti. Bir bestecimiz ondan esinlenerek bu besteyi yapmış, böylece bu eserde resimle müzik buluşmuştu. Resimlerinin, o öldükten sonra da sergilenebilmesi için Beyoğlu'nda bir müze yaptı. Burada resimleri, kitapları ve kendisi gibi ressam olan babasının resimleri bulunuyor." 
BURHAN DOĞANÇAY MÜZESİ'NDEN... / FOTO GALERİ

BURHAN DOĞANÇAY'IN ESERLERİNDEN BAZILARI / Foto Galeri 
  Hediye ettiğim tabloları müzayedede satan var  
EKONOMİDEN SANATA GEÇİŞ 
1929 yılında dünyaya gelen sanatçı, sanat eğitimini ilk olarak babasından ve tanınmış ressam Arif Kaptandan aldı.  
Babasının teşvikiyle başlayan resim çalışmaları, Ankara Üniversitesinde aldığı hukuk eğitiminin ve 1955te Pariste bitirdiği ekonomi doktorasının önüne geçerek sanat serüveninin başlangıcı oldu.  
GENÇLERBİRLİĞİ SERÜVENİ 
Ünlü ressam, gençliğinde futbola da gönül verdi. Bir süre, Gençlerbirliği'nde oynadı.  
Paristeki öğrencilik yıllarında La Grande Chaumierede resim çalışmalarına katıldı. 1961de 22. Devlet Resim ve Heykel Sergisine beş resmi kabul edildi. 1962 yılında New Yorka gitti. New York duvarlarıyla başlayacak önemli esin kaynağı olan "Duvarlar" serisine de aynı yıllarda başladı. ÜNLÜ RESSAM BURHAN DOĞANÇAY HAYATINI KAYBETTİ 
"DÜNYA DUVARLARI" 
1975 yılında buradan yola çıkan sanatçı, 114 ülkeyi kapsayacak olan "Dünya Duvarları" fotoğraf projesine başladı. 1982de bu projenin ürünlerini, Pariste Georges Pompidou'da "Fısıldayan Duvarlar" adı altında ilk kez sergiledi. 1983te Fransanın ünlü halı merkezi Aubussondan sanatçının tasarımları duvar halısı olarak dokunmaya başlandı.  
1986da büyük bir onarım geçiren Brooklyn Köprüsünün 19 adet büyük boy fotoğrafı New York kentinin 100. yıl kutlamalarında (1998) JFK Uluslararası Havaalanında iki yıla yakın bir süre sergilendi. Daha sonra bu fotoğraflar "Walls of the World" adı altında kitap olarak yayımlandı. 
"MAVİ SENFONİ" 
Kasım 2009'da, yaptığı tablolardan "Mavi Senfoni", Yıldız Holding yöneticisi Murat Ülker tarafından, İstanbul'da yapılan bir açık artırmada 2.2 milyon TL'ye satın alındı. Bu satıştan sonra, sanatçı, "Yaşayan en pahalı Türk ressam" olarak anılmaya başlanmıştı. 
2001 yılında Dr. Nejat Eczacıbaşı Vakfı desteği ile ilk Retrospektif Sergisini İstanbul Dolmabahçe Sarayında gerçekleştirdi. 2003 Haziran ayında sanatçının, "Hat Sanatına Saygı" isimli çalışması Brükseldeki yeni Avrupa Parlamentosu binasına asıldı. 
Eserlerinin Bulunduğu Müzelerden Bazıları: 
Danimarka, Louisiana Museum of Modern Art, 
Fransa, Museé de Grenoble, Centre Georges Pompidou, 
Rusya, St. Petersburg, State Russian Museum, 
USA; Houston, Museum of Fine Arts, 
Los Angeles, Los Angeles County Museum, 
Newark, The Newark Museum, 
New York, The Brooklyn Museum, The Museum of Modern Art, The Solomon, R. Guggenheim Museum, The Metropolitan Museum of Art, 
Washington D.C., The Library of Congress, The National Gallery of Art, 
Pittsburg, Carnegie Museum of Art, 
Cleveland, The Cleveland Musuem of Art, 
Athens, Ohio, Kenddy Museum of Art 
Kanada, Victoria, Art Gallery of Greater Victoria 
Yunanistan, Atina, Benaki Museum 
Belçika, Brüksel, European Parliament 
Doğançay ve Eserleri Hakkında Yayınlanan Kitaplar: 
Walls of the World., Kerber Verlag, 2003, Almanya 
Dessine-Moi lAmour. Syros-Alternatives, 1992, Fransa 
Bridge of Dreams. Hudson Hills Press, 1999, USA 
Dogançay. Hudson Hills Press, 1986, USA 
Dogançay: A Retrospective. Duran Editions, 2001, Türkiye 
Burhan Dogançay: Works on Paper 1950-2000., Hudson Hills Press, 2003, USA 
Aldığı Ödüllerden Bazıları 
1964- New York Kenti Takdir Belgesi 
1984- ENKA Sanat ve Bilim Ödülü 
1992- Rusya Kültür Bakanlığı Takdir Madalyası 
1995- T.C. Cumhurbaşkanlığı Kültür ve Sanat Büyük Ödülü ve Madalyası 
2004- Ankara Hacettepe Üniversitesi Sanatta Onursal Doktora Belgesi 
2005- Art Forum Ankara Plastik Sanat Fuarı Sanat Onur Ödülü