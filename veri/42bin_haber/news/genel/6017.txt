Bunların olacağını bile bile geldim
Suçlamaların odağındaki Emre, İspanyadan dönme kararı alırken yaşanacakları tahmin ettiğini söyledi.Sarı lacivertli futbolcu, Kasımpaşa maçında yedek kulübesine küfür edip etmediği sorumuza net bir yanıt verdi: Hayır... TRT Spora yaptığı açıklamada ise, Herhalde performansım bazılarını üzdü dedi.
FENERBAHÇE-Kasımpaşa karşılaşmasının ardından lacivert beyazlıların teknik direktörü Şota Arvaledzenin yaptığı açıklamalar gündeme damgasını vurdu. Saha içinde bazı sarı lacivertli futbolcuların kendilerine ağır küfürler savurduğunu söyleyen Gürcü teknik adamın bu sözleri çok tartışıldı. Kendisi Emre Belözoğlunun ismini vermese de Başkan Vekili Hilmi Öksüzün açıklamalarından sonra gözler milli futbolcuya çevrildi. Peki işin aslı böyle miydi? Biz de bu soruyu bizzat Emreye sorduk... 
KENDİMİ SAVUNMAMA GEREK YOK 
ALDIĞIMIZ yanıt, çok kısa ve net oldu: Hayır...  
İspanyadaki Atletico Madrid macerasının ardından 6 ay ayrı kaldığı sarı lacivertli kulübe dönen Belözoğlu, kendisini yapmadığı bir şeyden dolayı savunmayacağını belirterek şöyle devam etti:  
Ben zaten Madridden dönerken böyle şeylerle karşılaşacağımı çok iyi biliyordum. Burada yine üzerime gelineceğinden adım gibi emindim. İlgim olmayan konulardan dolayı suçlanacağımı biliyordum. Artık açıklama bile yapmak istemiyorum... 
DOĞRU OLSA HAKEM ATARDI 
EMRE buna karşılık, TRT Sporun Futbol Ateşi programına yaptığı açıklamada ise, Devre arası İlker ve Ayhan şahit, Her pozisyonda kendinizi yere atıyorsunuz. 2. yarı da böyle yapacaksanız oynamayalım diye yüksek sesle konuştum. Bunun neresinde küfür var? Pintos ile olan pozisyonda zaten sarı kartım var. Küfür etsem hakem duyar ve beni oyundan atar. Böyle bir hata yapar mıyım? Herhalde F.Bahçeye döndüğümden beri gösterdiğim performans bazılarını üzdü ifadelerini kullandı. 
Değişimin şifresi 25 
EMRE yakınlarına, F.Bahçeye dönüşünde neden 25 numaralı formayı seçtiğini de ilginç bir şekilde anlattı: Benim numaram 5... Ancak bu F.Bahçeye ikinci gelişim. O nedenle 5in yanında 2 var. Anlamı yeni bir 5 olacağım. Eski Emrenin olmayacağını böyle anlatmak istedim. Ayrıca 25in karekökü 5. 
Raporda küfür yok 
MAÇIN hakemi Hüseyin Sabancı ve gözlemcinin raporlarında Emrenin küfür ettiğine dair bir ifade bulunmadığı bildirildi. Buna göre, sarı lacivertli futbolcu herhangi bir ceza almayacak. 
Hakemler neden görmüyor 
Kasımpaşa Başkan Vekili Hasan Hilmi Öksüz, F.Bahçenin yıldızını hedef aldı. 
KASIMPAŞA Başkan Vekili Hasan Hilmi Öksüz, kendilerine saha içinde küfür eden kişinin Emre Belözoğlu olduğunu söyledi. Dün yaptığı açıklama ile sarı lacivertli oyuncuya ateş püsküren Öksüz, Bütün hakemler Emrenin yaptıklarına kayıtsız kalıyor.  
Hakemler görmüyor 
Maç içindeki hareketleri, devre arası küfürleri ve Pintosa yaptığı hareketten sonra teknik heyetimize ana avrat sövmesine hakemler herhangi bir karar vermiyor. Küfür eden doğrudan doğruya Emrenin kendisidir diye konuştu.  
Şota da bize küfür etti 
F.BAHÇE Divan Kurulu Başkanı Yüksel Günay, Şota Arveladzenin de Trabzonsporda futbol oynarken kendilerine küfür ettiğini ileri sürdü. Beyaz TVde yayınlanan Top Bizde programına konuşan Günay, Kendisi bize Trabzonda az mı küfür etti?diye sordu. 
Başarılı diye suçlanıyor 
Sarı lacivertli kulübün asbaşkanı Ömer Temelli, Emre ile ilgili iddiaların kasten ortaya atıldığını söyledi. 
F.BAHÇE Asbaşkanı Ömer Temelli, Emre Belözoğlu ile ilgili, Bazı oyuncularımız üzerinden yürütülen bir takım çirkin oyunlar yeniden sahneye konmak istenmekte, eski alışkanlıklar her fırsatta ortaya çıkmaktadır. Hiçbir oyuncumuzun yıpratılmasına izin vermeyeceğiz dedi. 
Temelli açıklamasında, (Özel olarak seçilen) kaptanımız Emre ile bu iddiaları görüştük. Küfür iddialarını şiddetle reddetmiş, hatta bu konuda rakip takım oyuncularını da tanık olarak göstermiştir. Emreye yönelik bu haberlerin gerçek nedeni, başarılı ve sivrilen bir F.Bahçe oyuncusu olmasıdır ifadelerini kullandı.