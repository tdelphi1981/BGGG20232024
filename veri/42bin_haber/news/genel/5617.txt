Tuş olduk
Ata sporumuz güreş 2016 olimpiyatlarında son kez boy gösterecek. 2020'den sonra olimpik sporlar arasında yok. Karar dünyayı şok etti.
 Türk sporuna darbe... Ata sporumuz olan güreş, olimpiyat takviminden çıkarıldı. Bu zamana kadar kazanılan 84 olimpiyat madalyasının 55'ini, 39 olimpiyat altınının ise 22'sini güreşten kazanılmıştı. 
 KOMİTEDEN SÜRPRİZ!
 OLİMPİYAT Komitesi Yönetim Kurulu, Londra Olimpiyatları'ndaki spor dallarını mercek altına aldı. 2020 Olimpiyatları'nda yeni spor dallarına yer vermek isteyen komitenin, modern pentatlon ya da tekvandoyu programdan çıkarması bekleniyordu. Ancak 15 kişilik Kurul şok bir kararla 124 yıldır Olimpiyatlarda yer alan güreşi çıkardı.
 EYLÜLDE KARAR VAR
 ANCAK umutlar tamamen bitmedi. Olimpiyat Komitesi, Mayıs ayındaki genel kurulda bu listeye 2 spor dalı daha ekleyecek. Bu kontenjanlar için güreşin yanı sıra, beyzbol, softbol, karate, wushu gibi spor dalları yarışıyor. Olimpiyat Komitesi, hangi dalın oyunlara ekleneceği konusunda son sözünü eylül ayında söyleyecek. 
 BÜYÜK TEPKİ VAR
 GÜREŞİN olimpiyatlardan çıkarılmasına dünya basını büyük tepki koydu. Bild, '124 yıllık efsaneyi çökerttiler' başlığını atarken, komitenin bu büyük hatadan geri dönmesi yazıldı. 2020 olimpiyatlarına ev sahipliği yapma konusunda en önemli aday İstanbul... Komite kararı değişmezse, Türk seyirciler İstanbul'da güreş dalını izleyemeyecek.
 GÜNÜN PROGRAMI
 BASKETBOL (KADIN)
 13.00 TED Kolejliler-F.Bahçe
 16.00 Tarsus Bld-Antakya
 18.00 Edremit Bld-Beşiktaş
 18.00  Mersin Bşb-Ceyhan Bld
 18.00 Samsun-Canik Bld
 19.30 G.Saray-İstanbul Üni
 EUROCUP BASKETBOL (ERKEK)
 17.00 U.Kazan-G.Saray
 19.00 Banvit-Budevelnik
 CEV CUP VOLEYBOL (ERKEK)
 18.00 L.Kharkiv-Halkbank
 18.0 A.Latina-M.Piyango