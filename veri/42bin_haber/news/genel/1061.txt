Çiller-Büyükanıt 'bilet' krizi çıkardı
ESKİ Başbakan Tansu Çiller ile eski Genelkurmay Başkanı Yaşar Büyükanıt'ı, İstanbul Dolmabahçe'de dinleyecek olan Meclis Darbeleri Araştırma Komisyonu'nda 'uçak bileti' krizi yaşandı.
 Bu hafta yapılacak dinlemeler için İstanbul'a gidecek milletvekillerinin uçak biletlerinin, 28 Şubat Alt Komisyonu üyeleriyle sınırlı tutulması rahatsızlık yarattı.
 Darbeleri Araştırma Komisyonu Başkanı Nimet Baş'ın, 'Sadece 28 Şubat Alt Komisyonu üyelerinin uçak biletleri Komisyon tarafından karşılanacak, diğer üyelerden gitmek isteyenler kendi biletlerini alırlar' dediği öğrenildi. Ancak bu uygulamaya, Darbeleri Araştırma Komisyonu'nun diğer üyelerinden itiraz geldi. Tepkiler ve yazılı başvurular üzerine Baş geri adım attı ve uçak biletlerine yönelik kota kaldırıldı.
 Yelda GÖKDAĞ