Liseli kıza tecavüz eden 3 kişi tutuklandı
Nevşehirde 16 yaşındaki lise öğrencisi F.C.M.nin, arkadaşları aracılığıyla tanıştığı 19 yaşındaki E.C. ile 4 kişinin daha tecavüzüne uğradığını söylemesi üzerine gözaltına alınan 6 kişiden 3'ü tutuklandı.
Bir lisede öğrenim gören F.C.M., arkadaşları aracılığıyla E.C. ile tanıştı. E.C. bir yıl kadar arkadaşlık yaptığı F.C.M.yi boş bir eve götürerek tecavüz etti. F.C.M, bu olayı ailesinden gizledi. 3 ay önce F.C.Myi tekrar arayan E.C. buluşarak konuşmak istediğini söyledi. E.C. ile F.C.M. bir alışveriş mağazası yanındaki oto yıkamacıya gitti. E.C. burada genç kızla bir kez daha ilişkiye girdi.  
BUNALIMA GİRDİ 
Olaydan sonra bunalıma giren genç kız, iki gün önce evden kaçarak S.A.ya ait oto yıkama yerine gitti. İddiaya göre buradaki N.A. (31) , M.A (30), A.Ö.( 30) ve A.Y (18), F.C.Myi merkeze bağlı Nar beldesinde bulunan bağevine götürdü. 4 kişi burada genç kızla ilişkiye girdi ardından da okula getirip bıraktı.  
SINIFTA FENALAŞTI 
Sınıfa girdikten bir süre sonra fenalaşan F.C.M. okul yöneticileri tarafından İ.Şevki Atasagun Nevşehir Devlet Hastanesi Acil Servisine götürüldü. Burada genç kızın tecavüze uğradığı ortaya çıktı.  
F.C.M., başından geçenleri Nevşehir Emniyet Müdürlüğü Çocuk Şubesinde anlattı. Harekete geçen Asayiş Şube Müdürlüğü Ahlak Masası ekipleri M.A, A.Ö, A.Y, N.A., E.C. ve S.A.YI (23) gözaltına aldı. 
TUTUKLANDILAR 
Emniyetteki işlemlerinin tamamlanmasının ardından adliyeye sevk edilen şüphelilerden E.C, N.A. ve A.Ö, çıkarıldıkları nöbetçi mahkemece tutuklanarak cezaevine gönderildi. Diğer zanlılar, tutuksuz yargılanmak üzere serbest bırakıldı.