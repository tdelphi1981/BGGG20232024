BIYIKiSTAN
Günde ortalama 50 Arap turistin, İstanbul'a bıyık ektirmek için gelmesi Le Monde'un dikkatini çekti. 400 bin tirajlı Fransız gazetesi, 'İstanbul: İslam dünyasının bıyık merkezi' diye başlık attı
 Yabancıların bıyık ve sakal ekim için İstanbul'a akması, Le Monde'un, kenti 'İslam dünyasının bıyık merkezi' ilan etmesine yol açtı. Fransız gazetesi, günde 50 kadar Arap turistin bıyık veya sakal implantasyonu için Türkiye'ye geldiğini yazdı. İşte o haberden satırbaşları:
 - İSTANBUL, geçen yıl 8 milyondan fazla ziyaretçi ağırladı. Bunlardan çoğu, kentte 
 Sultanahmet veya Ayasofya'yı keşfetmek veya Boğaz kenarlarında gezmek için 
 geldi. Ama başkaları, Türk megakentini bıyık implantasyonu için seçti.
 - BIYIK ekimi yapılan hastanelerin en iyi müşterileri, toplamın yüzde 75'ini oluşturan Körfez ülkeleri vatandaşları.
 SİYASİ KODLARI VAR
 - TÜRKÇE'DE 'Bıyıksız insan balkonsuz eve benzer' diye bir deyim var. Türkiye'de, bıyığın 'kendi kodları' bulunuyor. Solcular, dindarlar ve milliyetçilerin kullandıkları farklı tür bıyıklar var.
 - BIYIK implantasyonunun 2-6 bin euro arasında değişiyor. Sağlık turizmi, hükümet tarafından aktif biçimde teşvik ediliyor. Gerçek budur ki sık sık özel zincirlerin elinde olan düzinelerce hastaneyle donatılmış olan ülkenin, yurtdışında ya da büyük Türk üniversitelerinde yetiştirilmiş, çok yetenekli doktorarı var.
 İBO MODELİ İSTİYORUM
 Kenan İmirzalıoğlu ve İbrahim Tatlıses'in fotoğraflarıyla estetik merkezlerine giden Arap turistler çoğunlukta
 Cinsel güçle ilişkilendiriyorlar
 Estetik, plastik ve rekonstrüktif cerrahi uzmanı Selahattin Tulunay, Le Monde gazetesine,  bıyık implantasyonu eğiliminin iki yıl önce ortaya çıktığını anlatırken Ortadoğu ülkelerinde bıyıkların, erkeklik ve cinsel güçle ilişkilendirildiğini söyledi.