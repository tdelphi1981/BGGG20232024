Kaleci Muslera ve kız arkadaşının ‘soyulmasına emniyetten itiraz
Şikayetleri bile yok“Evlerine hırsız girdiğini, 5 bin euro, 2 laptop ve kol saatlerinin çalındığını beyan ettiler. Ama bununla ilgili resmi başvuru yok”
   EMNİYET GÖREVİNİ YAPTI; İSTANBUL EN GÜVENLİ METROPOL G.Saray’ın Uruguaylı file bekçisi Fernando Muslera ve sevgilisi Eliana Dide, Alkent 2000’de kaldıkları villada soyulmuştu. Ve soygun ile ilgili Eliana Dide, şikayette bulunmuş, İstanbul’da yaşamak istemediğini belirtmişti. Konuyla ilgili Emniyet Genel Müdürlüğü yetkilileri, önemli mesajlar verdi. AKŞAM’a konuşan emniyet yetkilileri şu değerlendirmede bulundu: Bir hafta önce bir hırsızlık olayı oldu. Şifai olarak şikayet verdi. Görevliler beyana göre eve gitti. 5 bin euro, 2 laptop ve kol saatlerinin çalındığı beyan edildi. KAÇ KEZ ÇAĞIRDIK AMA GELMEDiLER BU sözlü olarak belirtildi. Ardından soruşturma açmak için Muslera ve kız arkadaşını emniyete davet ettik. Ancak ifade vermek için bize gelmediler. Defalarca bu çağrımızı yineledik. Ancak hiç gelmediler ve yazılı başvuru da yapmadılar. İSTANBUL ÇOK GüVENLi BiR KENT... İNCELEME yaptık. Onlarla ilgili başka bir hırsızlık olayı kayıtlarda yok. Emniyet olarak biz yapacağımızı yaptık. Ancak gazetenizde Muslera’nın kız arkadaşının hırsızlıklardan şikayetçi olduğunu okuduk. Böyle bir şey yok. İstanbul rakamlara göre dünyanın en güvenli metropollerinden birisi. Bunu rakamlarda gösteriyor. Bu nedenle bu açıklamaları yanlış buluyoruz.” Yasemin Akbalut