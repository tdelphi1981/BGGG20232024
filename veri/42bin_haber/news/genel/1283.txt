Gün batımında muhteşem açılış
Sınırsız servis anlayışıyla 19 yıldır yeme-içme sektörünün nabzını tutan Ulus 29'un, Metin Fadıllıoğlu öncülüğündeki yepyeni konsepti Walk-in 29; özel bir davetle geçtiğimiz hafta Florya'da açıldı.
 Davetlilerin Bebek'ten tekneyle  alınarak keyifli bir yolculukla Walk-in 29'a ulaştırıldığı açılış partisinde, iş, sanat ve cemiyet dünyasının önde gelen isimleri yer aldı. Muhteşem deniz ve gün batımı manzarasıyla konuklarını İstanbul dışında ve tatilde hissettiren Walk-in 29'un açılış partisinde, davetliler, deniz-müzik ve lezzetli tatlar eşliğinde keyifli bir gün geçirdi.  Açılışa Aslı Sarı - Emir Behlil, Alihan Hotiç ve Selin Fadıllıoğlu Tara gibi isimler katıldı.