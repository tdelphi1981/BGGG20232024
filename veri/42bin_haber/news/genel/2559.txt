Demet Akalın sahneyi terk etti!
Almanya'nın Münih kentinde konser veren Türk pop müziği sanatçısı Demet Akalın, sahneye atılan mendiller yüzünden sinirlenip sahneyi terk ettiği iddia edildi.
 Klangwel Club'de sahne alan Demet Akalın, sahnede şarkı söylerken sol taraftan bir seyirci sahneye mendil attı. Şarkıyı seslendirdiği an olayı bozuntuya vermeyen Akalın, şarkı bittikten sonra "Kendini bilmez birkaç kişi yüzünden sahneyi terk etmek zorunda kalıyorum" diyerek sahneyi terk etti. Bunun üzerine konsere gelen 800 kişi olanları yuhalayarak protesto etti. Seyircilerden bir kısmı 'paramızı geri istiyoruz' diye bağırırken, bazı seyirciler ise salonu terk etti. Protestolar üzerine yarım saat sonra sahneye geri dönen Demet Akalın iki şarkı daha seslendirerek veda etti. Konser sırasında Demet Akalın'a pırıltılı elbiseleri ile iki kadın dansçı eşlik etti.