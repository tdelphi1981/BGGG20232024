Her şeyi gördüm
Ali Sürmeli ile eski sevgilisi Sultan Ertuğrul arasındaki yumurta mı, yumruk mu tartışmasına, olay günü tiyatroda bulunan Özge Özder de dahil oldu: Her şeyi gördüm!
Geçen cuma akşamı, rol aldığı Matmazel Julieden Esinti oyununun sonunda eski sevgilisi Ali Sürmelinin yumurtalı saldırısına uğrayan, olay sonrası hastaneden darp raporu alıp Sürmeliden şikayetçi olan Sultan Ertuğrul, iddiasına yumruklu saldırıyı da ekleyince ortalık karıştı. Ertuğrulun avukatı Sera Kadıgil, Ali Sürmeli, izleyicilerin arasından yaklaşmış, Ertuğrulun suratına avucunda sıktığı yumurtayla beraber yumruk atmıştır deyince, Sürmeli suçlamaya itiraz etti. Ve Radikal gazetesine yaptığı açıklamada, olayın temelinde oyunu protesto amacının yattığını söyledi: Sanatla pornografinin birbirine karıştırıldığına, sırf gişe yapmak uğruna kadın bedeninin hoyratça sergilendiğine, etiğin ve sanatın kalbinin kırıldığına tanık oldum.
Sürmelinin bu savunması üzerine tartışmaya Ertuğrulun oyundaki rol arkadaşı Özge Özder de katıldı. Olay anında arkadaşının yanında olduğunu belirten Özder, Her şeyi gördüm dedi: Fazla bir şey söylememe gerek yok, kamera kayıtları mutlaka vardır, her şeyi orada görebilirler. Ali Sürmeli oyunu, tiyatroyu ve yönetmeni hedef aldığını iddia ediyor, durumu entelektüel bir olaymış gibi gösteriyor ama alakası yok. Ayrıca o saldırı uzaktan yapılan öğrenci protestoları gibi değil; tamamen bilerek, isteyerek yapılan bir saldırı... Hukuki süreç başladı, daha fazla konuşmam doğru olmaz. 
KÖTÜLÜĞE HİZMET ETME SULTAN
Yumruk suçlamasını ısrarla reddeden Ali Sürmeli, asıl saldırıya uğrayanın kendisi olduğunu iddia etti. Ayrıca eski sevgilisi Sultan Ertuğruldan yumruk davasından vazgeçmesini istedi: Ben Sultana yumruk atmadım, aksine oyunda rol alan Teoman Kumbaracıbaşı bana yumruk atmaya çalıştı. Hayatım boyunca şiddete karşı oldum. Ama olaylar ne yazık ki edepsizliği bayrak yapmış bir tiyatronun reklamına dönüştü. Bunun bir yumurtadan ibaret olduğu kamera kayıtlarından görülebilir. Sultan Ertuğrulda bir parça vicdan kaldıysa, iftira atmaktan vazgeçer. Olay adalete intikal etti, lütfen artık bu protesto olayını sakız edip kötülüğün cehennemine odun taşıyanlara malzeme vermeyelim. Oğlum daha çocuk, çok fazla üzülüyor. Gel bunlara hizmet etme Sultan... 
BUNUN ADI KASTEN ADAM YARALAMA
Sultan Ertuğrulun avukatı Sera Kadıgil, gerçeklerin kamera kayıtlarıyla ortaya çıkacağını söylüyor: Yumurta mı attı yumruk mu attı dersek, bıçaklamış ama ölmemiş tartışmasına gider. Biz şiddeti tartışmayı uygun bulmuyoruz. Genel olarak ortada kadına yönelik bir saldırı var ve bunun adı kasten adam yaralama. Kaldı ki surata yumruk atılmış, hatta ardından boğazına sarılmaya çalışılmış. Sultan Hanımın yüzünde yumurta kabuğu çizikleri, darp izleri var. Bunun öğrencilerinki gibi uzaktan yumurtalı protestolarla ilgisi olamaz. Her şey kayıtlı, görüntüleri var. Savcılık aşamasında o görüntüler ortaya çıkacak. Ama soruşturma aşaması gizli olduğu için şimdilik paylaşamıyoruz. Olay yüzünden Sultan Hanımın psikolojisi bozuldu, İzmire, ailesinin yanına gitti. Ali Sürmeliye hakarete yönelik manevi tazminat davası açılacak. 
  
 