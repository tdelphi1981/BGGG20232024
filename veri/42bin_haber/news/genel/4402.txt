Tekirdağ'da 3 avcı gölette kayboldu
Tekirdağ'ın Muratlı ilçesindeki Hanoğlu Göleti'nde ördek avlayan 3 avcı kayığın alabora olması sonucu kayboldu.
 Tekirdağ İl Afet ve Acil Durum Müdürlüğü'nden (AFAD) alınan bilgiye göre, gölette yaban ördeği avına çıkan 6 avcının bulunduğu kayık alabora oldu.

Kayıkta bulunan 6 avcıdan 3'ü kendi imkanlarıyla kurtulmayı başardı, 3 avcı ise suda kayboldu.

AFAD ekipleri, kaybolan avcıların bulunması amacıyla çalışma başlattı. 
 