Üsküdarda 4üncü Muratlı içki yasağı
İstanbul Üsküdar Belediyesinden okul ve camilere 100 metre mesafede içki satışı yasaklandı. 4üncü Murad yasakları eleştirisi AK Partililer 4üncü Muratın ruhu şad olsun diye yanıt verdi.
ÜSKÜDARda, 2005te merhum Belediye Başkanı Mehmet Çakır döneminde Meclis kararıyla uygulamaya konulan ve içki ruhsatı verilecek yerleri yeşil, ruhsat alamayacak yerleri kırmızı renkle belirlenen İçkili Yer Bölgesi Krokisinin ardından yaşanan içki yasağı tartışmasından sonra, yeni yasak tartışmaları başladı. 
UYMAZSA RUHSAT İPTAL
Geçen hafta  Üsküdar Belediye Meclisinden CHPli meclis üyelerinin karşı oylarına rağmen oyçokluğuyla geçen kararla, okul ve camilere 100 metre mesafede içki satışı yasaklandı. Yeni düzenlemeye göre, yasağa uymayan bakkal, büfe ve kuruyemişçi ve marketlerin işyeri ruhsatları iptal edilecek. Karara itiraz eden CHPliler, Üsküdarın her yerinin cami dolu olduğunu ve bunun içkinin toptan yasaklanması anlamına geldiğini söyledi. CHP Grup Başkanvekili Doğan Tekeli, AK Partililere 4üncü Murat da sizin gibi içkiyle çok mücadele etti sözleriyle, içki yasağına karşı çıkarken, Üsküdar Belediye Başkan Yardımcısı Hilmi Türkmen bu sözlere 4üncü Muratın ruhu şad olsun karşılığını verdi.  
Gençlerin aklına birayı sokuyorsun 
ÜSKÜDAR Belediye Başkan Yardımcısı Hilmi Türkmen, kararı şu sözlerle savundu: Son zamanlarda camilerin, okulların tam dibinde büfe ve bakkal adı altında tekel bayiliği yapıp, içki satılıyor. Cami cemaatinden ve velilerden Beyaz Masaya gelen şikâyetleri inceleyip araştırınca bir baktık ki, okulların karşısı, Selamsiz Taksi Durağının orada cami dibinde, Kandilli Camisinin dibinde, tekel bayisi ruhsatıyla içki satılıyor. Uyarılara rağmen satmaya devam ederlerin ruhsatlarını iptal edeceğiz. Okul dağılırken, maçtan çıkar gibi en az 100 tanesi büfeye uğruyor. Gözünün önünde biralar. Aklına sokuyorsun. Bizim içkiyle derdimiz yok. Derdimiz gençler, öğrenciler. Yanlış yola gitmesini, içki içmesini engellemeye çalışıyoruz.   
 