Ergenekon'da mahkumiyet kararı çıkacağı anlaşılıyor
Eski TBMM Başkanı Hüsamettin Cindoruk, 'Ergenekon davasına bakan mahkemenin mahkumiyet kararı vereceği anlaşılıyor' dedi.
 Ergenekon sanıklarından eski İstanbul Üniversitesi Rektörü Kemal Alemdaroğlu'nun avukatlığını yapmak için Silivri Cezaevi'ndeki duruşma salonuna gelen Cindoruk, öğle arasında basın açıklaması yaptı. 
 Mahkemenİn kararlı olduğunu hissettiğini söyleyen  Cindoruk, 'Mahkeme karara doğru hızla gidiyor. Balyoz davasında olduğu gibi burada da mahkumiyet kararı verecekleri anlaşılıyor. Bu kararlar, sadece adaleti temsil edenleri yaralamaz, kararı veren yargıçları da yaralar. O yüzden buradaki yargıç kardeşlere 'adalet' tavsiye ediyorum. Bu duygularım 60 yıla yaklaşan bir meslek hayatımın süzmesidir. Herkese adalet tavsiye ediyorum' dedi. CİHAN