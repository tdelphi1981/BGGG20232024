Beş ayda 30 milyon satışa ulaştı
Samsung’un amiral gemisi akıllı telefonu rekora doymuyor.
 Dijital medya ve dijital yakınsama teknolojilerinde dünya lideri Samsung Electronics yaptığı açıklamada Mayıs ayında satışa sunulan GALAXY S III’ün yaklaşık beş ay içinde dünya genelinde 30 milyonun üzerinde satış yaptığını bildirdi.
 Samsung Electronics’te BT & Mobil İletişim Bölümü Başkan ve Yöneticisi JK Shin, “GALAXY S III, dünyanın dört bir yanından müşterilerin açık ara tercihi olmaya devam ediyor. Bu satış rakamına beş ayda ulaşması Samsung için yeni bir rekor anlamına geliyor, bu durum bizim için büyük bir gurur ve müşterilerimize sevdikleri telefonları sunmaya bundan sonra da devam etme konusunda bir motivasyon kaynağı,” diyerek şunu ekledi: “Samsung Mobile adına, dünyanın değişik yerlerinden GALAXY S III’ü tercih eden milyonlarca müşteriye teşekkürlerimi sunuyorum. Geriye dönüp bu rakamı benzer bir satış dönemi (150 gün) ile karşılaştıracak olursak, 2011 yılında satışa sunulduğunda herkesin büyük takdirini toplamış olan GALAXY S II dünya çapında 10 milyon adet satış yapmıştı” diye konuştu.
 Android 4.1 (Jelly Bean)*’e de yükseltilebilen doğadan esinlenilmiş GALAXY S III, günlük yaşamı kolaylaştıran akıllı özelliklerle donatılmış devrim yaratan bir akıllı telefon. 4,8-İnç’lik geniş HD Super AMOLED ekranı, kullanıcıların multimedya ve web içeriğini mükemmel renk ve netlikle görüntüleyebilmesini sağlıyor; kamerası ise insan hareketlerini anlayarak cihazın kullanımını inanılmaz derecede doğal ve sezgisel hale getiriyor. GALAXY S III güçlü donanımı sayesinde çok hızlı bir performansa sahip ve çoklu görevleri kusursuz bir şekilde yerine getirebiliyor.
 Müşterilerine en iyi mobil deneyimi sunmaya kendisini adayan Samsung, GALAXY S III deneyimini daha da zenginleştirmek için çalışmalarına devam ediyor. GALAXY S III, yeni renkleri ile kullanıcıların kendi kişisel tarzlarını yaratma olanağı da sağlıyor.
  
  