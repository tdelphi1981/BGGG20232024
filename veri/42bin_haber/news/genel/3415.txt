Ankara'da kritik oylama
Ankaragücü Kulübü'nün olağanüstü genel kurulunda, tek aday olarak seçime giren Mehmet Yiğiner, kullanılan 480 oyun tamamını alarak başkan seçildi. Kurul'da ayrıca tüzük değişikliğine gidilerek Cemal Aydın'ın Onursal Başkanlığı genel oylamaya sunuldu ve kabul edildi. .
Divan başkanlığına Zekerya Murat'ın seçilmesinin ardından, olağanüstü genel kurul, saygı duruşu ve İstiklal Marşı'nın okunmasıyla başladı. Bu arada divan kuruluna verilen bir önerge sonrasında yapılan tüzük değişikliğiyle, eski başkanlardan Cemal Aydın'ın onursal başkanlığı oy birliğiyle kaldırıldı.

Başkan Mehmet Yiğiner'in konuşması

Başkanlığa seçilen Mehmet Yiğiner, konuşmasına Ankaragücü Kulübü'nün mazisini anlatarak başlarken, Osmanlı İmparatorluğu'nun en zayıf dönemlerinde kurulmuş, Kurtuluş Savaşı'na katılmış, sporcularından şehitler ve gaziler vermiş, Cumhuriyetin kuruluşuna şahitlik etmiş, ismini tarih sayfasına altın harflerle yazdırmış kulübün düştüğü duruma yürekleri burkularak şahit olduklarını söyledi.

Böylesine büyük mücadeleler vermiş Ankaragücü Kulübü'nün bu zor günlerinde de aynı savaşı vererek bugünü de kurtaracağını belirten Yiğiner, Tek ihtiyacımız birlik ve beraberliktir. Maalesef birileri, nedeni bilinmeyen şekilde kulübün kapanmasını istiyor. Kulübün borcu var ama korkulacak bir şey yok dedi.

Acil olarak 2 milyon 300 bin lira kaynağa ihtiyaçları olduğunu ifade eden Mehmet Yiğiner, Ankaragücü gibi büyük bir camia olarak bu miktarı toplayamıyorsak, bu Ankara'da yiyen-içen, görev yapan tüm vatandaşların ayıbıdır. Hiç kimse Ankaragücü'ne üvey evlat muamelesi yapmaya kalkmasın. Biz de kanımızla canımızla kulübü ayağa kaldırmalıyız, kaldıracağız. Transfer yasağı kalksın kalkmasın, takım ligde kalsın kalmasın, bu kulübün kapısına kilit vurulmayacak. Bizim kapımız herkese açık, herkes gelsin Ankaragücü'ne üye olsun. Ankaragücü şahısların değil sadece Ankaralılar'ındır diye konuştu.

Yönetim kurulu

Mehmet Yiğiner'in başkanlığındaki yönetim kurulu, denetim kurulu ve disiplin kurulu şu isimlerden oluştu:
Yönetim kurulu: Atilla Süslü, Metin Akyüz, Kemal Muratoğlu, Bülent Şükrü Tanyeli, Nuri Muhammet Yaman, Fatih Mert, Hakan Bilgin, Ertan Şahin, Tamer Acar, Şaban Uğur Deveci, Bekir Çakan, Ercan Soydaş, Hasan Bilgili, Gürkan Büyükkaralı, Abdullah Karaata, Önder Akdoğan, İsmail Atasoy, Zekerya Murat.
Denetim kurulu: İbrahim Erdinç Ünal, Ziyarettin Üçpınar, Fatih Öztürk
Disiplin kurulu: Hayri Çağatay Cengiz, Hilmi Yaman, Naim Öztürk, Ömer Yılmaz, Tunçay Elmadağlı, Berat Çakır, Sedat Öztürk.