Son kare
Sarai Sierranın İstanbulda ölümle biten yolculuğu, fotoğraf paylaşım sitesi Instagram üzerinden tanıştığı kişilerin davetiyle başladı. Hollandadaki arkadaşına göre İstanbul bağlantıları hiç güvenli değildi.
ABDli Sarai Sierranın (33) ölüme yolculuğu, yaklaşık 6 ay önce sosyal paylaşım sitesi Instagrama hobi amaçlı çektiği sokak fotoğraflarını yüklemesiyle başladı.  Sierra en son 20 Ocakta Instagrama İstanbulda bir derenin fotoğrafını yükledi ve altına Yılan gibi yorumunu yazdı.İki çocuk annesi Sierra, eşiyle yaşadığı sorunlar nedeniyle bir süredir ailesinin yanında kalıyor, sorunlarından kurtulmak için de hobi olarak sokak fotoğraflarını çekip Instagrama yüklüyordu. Kısa sürede 3 bin takipçiye ulaşan Sierra, çeşitli ülkelerden sanal arkadaşlar edinerek davetler aldı. Kendisini fotoğraf çekerek daha mutlu hissettiğini söyleyen Sierraya, Türkiyeden takipçileri mesaj atarak, İstanbulun sokak fotoğrafçılığı için muazzam bir şehir olduğunu anlattı. 

CİNAYETİN SIRRI FOTOĞRAFLARDA MI / FOTO GALERİ 
İSTANBUL'TAKİ CİNAYET ORANI DÜNYA METROPOLLERİNE GÖRE DAHA DÜŞÜK 
İSTANBULLA İLGİLİ KÖTÜ HİS   
Sierra, bu davetler üzerine çocuklarını New Yorkta yaşayan ailesinin yanında bıraktı ve 8 Ocakta İstanbula geldi. Sierra, İstanbul Tarlabaşında kiraladığı odada bir hafta kaldı. Sierra, kendisini ısrarla Hollandaya çağıran takipçisi Ammer Reduranı kıramadı ve 15 Ocakta Amsterdama gitti. Sierranın kaybolduğu haberlerini internet sitelerinden öğrenen Ammer Reduran, Ona gitmemesini söyledim. İstanbulda kalacağı yer ve birlikte kalacağı kişiyle ilgili çok iyi hislerim yoktu. Sosyal medyadaki doğru olmayan insanlarla karşılaştığı için başının derde girdiğini düşünüyorum dedi. Bu arada 9 ve 11 yaşlarındaki çocuklarına Sarai Sierranın öldüğü henüz söylenmedi. Aile, çocukların babalasının İstanbuldan dönmesini bekliyor.  
FBIdan DESTEK 
ABDden gelen özel bir ekibin de şüphelilerin sorgularına ve cesedin bulunduğu yerde yapılan inceleme çalışmalarına refakat ettiği ileri sürüldü. Eski bir FBI ajanı olan ABD Temsilciler Meclisi üyesi Michael Grimm, CBSe soruşturmada FBIın önemli bir rol üstlendiğini belirterek, Türk yetkililerin FBI mensuplarını davet ederek yardım istediğini belirtti.  
New York buradan daha  tehlikeli 
ABD medyası da cinayet nedeniyle İstanbula geldi. Polisin delil arama çalışmalarını yerinden takip eden New York Daily News muhabiri Rich Schapiro, ABDde Türkiyeye ya da Türk polisine karşı tepki yok. Olaya Sierranın ölümü açısından bakıyoruz sadece. New Yorkta da çok cinayet oluyor, İstanbul New Yorktan daha tehlikeli değil dedi.  
İstanbul en güvenli metropol 
RESMİ verilere göre İstanbul, dünyanın en büyük şehirleri arasında en az cinayet işlenen metropolü. 14 milyona yaklaşan nüfusuyla İstanbulda yıllık cinayet sayısı 100 binde 1.99. Bu rakam 15 milyon nüfuslu Londrada 2.2, 24 milyon nüfuslu Şangayda 2.4. Sarai Sierranın yaşadığı 9 milyon nüfuslu New Yorkta ise yılda işlenen cinayet oranı 100 binde 16. İstanbul Emniyet Müdürlüğü verilerine göre, İstanbulda 2010 yılında 226, 2011 yılında 246, 2012 yılında ise 248 cinayet işlendi. 
Adli Tıp: Tecavüz yok, yüzü tanınmayacak halde 
ADLİ Tıptan gelen ilk bilgilere göre Sarai Sierraya tecavüz edilmemiş. Başının sağ tarafında, boynunun az üzerinden başlayarak yukarı doğru devam eden 5 darbe var. Sağ elinin serçe parmağı, yüzük parmağı ve orta parmağı kırık. Vücudunda küçük kesik ve sıyrıklar ile çok sayıda morluk var. Başına aldığı darbeler nedeniyle yüzünün büyük bir kısmı tanınmayacak halde. Genç kadının ölüm saati kesin belirlenemese de 21 Ocak olduğu tahmin ediliyor. Otopsi raporunun 3 ay içinde çıkması bekleniyor. Bu arada önceki gün gözaltına alınan şüphelilerden kan ve tükürük örneği alınmasına karar verildi.  - Eyüp SERBEST / İSTANBUL