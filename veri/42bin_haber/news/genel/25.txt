'İlk kez açıklandı'
Türkiye'de ilk kez hazırlanan ''Üniversitelerarası Girişimcilik ve Yenilikçilik Endeksi''nin ilk sırasında Sabancı Üniversitesi yer aldı.
 Bilim, Sanayi ve Teknoloji Bakanı Nihat Ergün, Türkiye'de ilk kez hazırlanan ''Üniversitelerarası Girişimcilik ve Yenilikçilik Endeksi''ni açıkladı. Ergün, Endekste ilk sırada Sabancı Üniversitesi'nin yer aldığını bildirdi.
 Ergün, ilk 5'te Sabancı Üniversitesi'nin yanı sıra ODTÜ, Bilkent Üniversitesi, Özyeğin Üniversitesi ve İstanbul Teknik Üniversitesi'nin olduğunu söyledi. 
 
 Bakan Ergün, endeks belirlenirken, öğretim üyesi 50'nin altında olan üniversiteleri hesaplamaya dahil etmediklerini, bu nedenle çalışmanın, Türkiye'deki 168 üniversitenin 126'sını kapsadığını belirtti. 
  