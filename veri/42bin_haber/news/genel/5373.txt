Vapur gelince gemiyi göremedim
Önceki akşam İstanbul sularında meydana gelen kuru yük gemisinin deniz otobüsüne çarptığı kazada kim hatalı?
Uzmanlar transit geçiş yapan gemiye, her deniz aracının yol vermek zorunda olduğunu söylüyor. Kaptan ise Önüme çıkan bir vapur görüş alanımı kapattı diyor. 
İSTANBUL Boğazı önceki gece büyük bir facianın eşiğinden döndü. Gürcistanın Batum Limanından İtalyanın Ravenna Limanına giden Belize bandıralı Amur 2521 isimli kuru yük gemisi, 33 yolcusuyla Bostancı- Kabataş seferini yapan İDOnun Yeditepe-1 isimli deniz otobüsüyle çarpıştı. 

TEDAVİ GİDERLERİ İDODAN
Kaza ile ilgili İDOdan yapılan açıklamada, özetle şunlar yer aldı: İDO yöneticileri yaralanan yolcularımıza tedavileri boyunca eşlik etmekte ve yaralıların tüm tedavi giderleri kurumumuzca karşılanmaktadır. Kazaya ilişkin teknik inceleme başlatılmış olup, adli ve idari makamların konuyla ilgili çalışmaları devam etmektedir. İnceleme ve değerlendirmelerin tamamlanmasının ardından kazanın içeriğiyle ilgili net bilgileri kamuoyu ile paylaşacağız. İDO Genel Müdürü Ahmet Paksoy da, Kriz yönetim masamızı kurarak, acil durum planımızı hemen başlattık ve devletin tüm birimlerinin koordineli çalışmasıyla başarılı şekilde uyguladık dedi. Deniz polisi kazanın ardından soruşturmaya başlarken, savcılığın talimatıyla soruşturma Sahil Güvenlik Komutanlığına devredildi. Sahil Güvenlik Komutanlığı, gemilerde inceleme yaptı ve kaptan ile personelin ifadelerini aldı. Kazanın ardından şoka giren deniz otobüsü kaptanı, ilk ifadesinde, Kadıköy istikametine giden şehir hatları vapuru geçerken görüş alanımızı kapattı. Gemiyi bu nedenle fark edemedim. Fark ettiğimde kurtarmak için manevra yaptım ama çok geçti dedi. 
Sağ arkadan hızla çarptı 
Yeditepe-1 deniz otobüsü, askeriyeden emekli İDO kaptanı yönetiminde önceki akşam Bostancıdan Kabataşa hareket etti. Kız Kulesi açıklarında, önünden geçmeye çalıştığı Amur 2521 isimli kuru yük gemisi deniz otobüsüne şiddetle çarptı.  
499 yolcu kapasiteli deniz otobüsünde sadece 33 yolcu bulunması kazanın daha hafif atlatılmasını sağladı. Kazada deniz polisine göre 9, İDOya göre 5 kişi yaralandı. 
Geçiş Önceliği gemideydi

DENİZCİLİKLE ilgili internet sitelerinde yapılan yorumlarda deniz otobüsü kaptanının suçlu olduğu anlatıldı. Uzmanlar şu bilgileri verdi: Görünen o ki İDOnun kaptanı, 8 knotluk hızla ilerleyen geminin önünden geçmeyi planladı, ancak hesap tutmadı. Kuru yük gemisinin kılavuz kaptan almamasının kazaya yol açtığı iddia ediliyor. Bu zorunlu olmasa da şiddetle tavsiye edilir. Deniz otobüsü kaptanı, sancağında gördüğü, transit geçiş yapan gemiye yol vermek zorundadır. Dar kanalda transit geçiş yapan gemiye, her deniz aracı yol vermek zorundadır. Bu bakımdan deniz otobüsünün kaptanı aceleci davranarak kazaya sebebiyet vermiş görünüyor.