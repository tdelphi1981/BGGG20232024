Baykal, Cizreye taziyeye gidiyor
Eski CHP Genel Başkanı Deniz Baykal, bugün memleketi Cizrede toprağa verilecek Kürt siyasetinin önemli isimlerinden Şerafettin Elçinin ailesine taziyede bulunmak için yarın Cizreye gidecek.
Baykalın 'toplumsal bir görev' olarak nitelendirdiği gezisi bugün öğle saatlerinde Mardine uçuşuyla başlayacak. Geceyi Mardinde geçirecek olan Baykal, yarın karayoluyla Cizreye geçecek. Elçi'nin ailesine taziyede bulunacak olan Baykal, Kürt sorununun çözümü konusunda önerilerini içeren bir açıklama da yapacak.  
''NEDEN CİZREYE GİDİYORUM'' 
Baykal ziyaretiyle ilgili olarak da Hürriyete "Sayın Elçi ile 1977 kabinesinde beraber çalıştık. Kendisiyle özel bir yakınlık içine girdik. 12 Eylül döneminde de kendi kimliğiyle ilgili net tavrı nedeniyle anlamsız bir şekilde cezaevinde yattı. Oysa Kürt sorunuyla ilgili Türkiyede çok saygı duyulması gereken bir tavrı ortaya koymuştu. En ileri talepleri ki o talep federasyondu, inançla ifade etti. Bunu ifade ederken de hiç bir zaman şiddete göz kırpmadı. Ne şiddeti bir araç olarak kullandı ne de örneğin PKKnın kendisini kullanmasına izin verdi. Başından sonuna kadar Türkiyedeki Kürt kökenli insanların nasıl bir düzen içinde yaşaması gerektiğini, inandığı değerler çerçevesinde dile getirdi, bu dile getirişinin de bedelini ödedi. Ve biz bu sorunun çözülmesini istiyorsak, bu tür davranışlarda bulunan insanlara destek olmalıyız. Katılsak da katılmasak da Kürt sorunu konusundaki çözüm önerilerini demokratik bir anlayışla dile getiren insanlara sahip çıkmalıyız, onurlandırmalıyız. Bu sahiplenişin bir göstergesi olarak yarın Sayın Elçinin ailesine taziyelerimi sunmak için, toplumsal bir görev olduğunu düşündüğüm için Cizrede olacağım" dedi.