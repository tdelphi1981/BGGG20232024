Yeni yıl zamları cep yakacak
Vergi artışlarında esas alınacak değerleme oranı 2013'te %7.8 olacak.
 Ekim ayı enflasyon verileri çerçevesinde vergilerin artışında kullanılacak yeniden değerleme oranı 2013 yılında yüzde 7.8 olacak. 2013 yılında 6 aya kadar olan pasaportlar 6 TL, 1 yıla kadar olan pasaportlar 8 TL, 2 yıl için olan pasaportlar 14 TL, 3 yıl için olan pasaportlar 20 TL, 3 yıldan fazla süreli olan pasaportlar için 28 TL artacak.
 Yeniden değerleme oranı çerçevesinde en düşük trafik cezası 62 TL, en yüksek trafik cezası 18 bin 589 TL olacak. Kırmızı ışıkta geçenler 166 TL, hız sınırını yüzde 10’dan yüzde 30’a kadar aşanlar 166 TL, yüzde 30’dan fazla aşanlar 343 TL ödeyecek. Alkollü araç kullanırken ilk kez yakalananlar 700 TL, ikinci kez yakalananlar 877 TL, üçüncü kez yakalananlar bin 407 TL ceza ödeyecek.
 Ekim ayı enflasyon verileri çerçevesinde vergilerin artışında kullanılacak yeniden değerleme oranı 2013 yılında yüzde 7.8 olacak. 2013 yılında 6 aya kadar olan pasaportlar 6 TL, 1 yıla kadar olan pasaportlar 8 TL, 2 yıl için olan pasaportlar 14 TL, 3 yıl için olan pasaportlar 20 TL, 3 yıldan fazla süreli olan pasaportlar için 28 TL artacak.
 Vergi Usulü Kanunu'na göre, TÜİK tarafından açıklanan Ekim ayı Üretici Fiyatları Endeksi'nin (ÜFE) 12 aylık ortalamaları dikkate alınarak belirlenen yeniden değerleme oranında, çeşitli vergiler, harçlar ve cezalar ile geçici vergi dönemleri itibariyle yapılacak değerlemeler esas alınıyor. Yeniden değerleme oranı doğrultusunda, taşıt vergileri, harçlar, damga vergisi, cezalar ve değerli kağıtlar ile defter tutma hadleri yüzde 7.8 artırılacak.
 -PASAPORT HARÇLARI 6-28 TL ARASINDA ARTTI-
 ANKA’nın yaptığı hesaplamalara göre, 2013 yılında 6 aya kadar olan pasaportlar 6 TL, 1 yıla kadar olan pasaportlar 8 TL, 2 yıl için olan pasaportlar 14 TL, 3 yıl için olan pasaportlar 20 TL, 3 yıldan fazla süreli olan pasaportlar için 28 TL artacak. Böylece 2013 yılında uygulanacak pasaport harç fiyatları şöyle:
 
 “6 aya kadar olan pasaportlar 83,2 TL, 1 yıla kadar olan pasaportlar 121,6 TL, 2 yıl için olan pasaportlar 198,4 TL, 3 yıl için olan pasaportlar 281,57 TL, 3 yıldan fazla süreli olan pasaportlar için 396,7 TL.”
 -EHLİYET 21 TL ZAMLANDI- 
 B sınıfı sürücü belgesini yeni yıldan sonra alacaklar yeniden değerlendirme oranı çerçevesinde 21 TL daha fazla ödeyecek. Böylece B sınıfı sürücü belgesi 299,6 TL’ye A sınıfı sürücü belgesi 99,2 TL’ye, F ve H sınıfı sürücü belgesi 99,2 TL’ye, uluslararası sürücü belgesi 199,4 TL’ye, diğer sürücü belgesi 499 TL’ye yükselecek.
 -YABANCI ÇALIŞMA BELGELERİ 10-51 TL ARASINDA ARTACAK- 
 Yabancılara verilecek çalışma izin belgelerinde yeniden değerleme oranı çerçevesinde 10 ile 51 TL arasında artış meydana gelecek. 1 yıla kadar (1 yıl dahil) çalışma belgesi 142,3 TL, 3 yıla (3 yıl dahil) kadar 428 TL olacak. Süre uzatımlarında da aynı miktarda harca tabi olunacak. Süresiz çalışma belgesi yeniden değerleme oranı çerçevesinde 51 TL artarak 713 TL’ye, bağımsız çalışma belgesi 25 TL artırılarak 350 TL’ye ulaşacak.
 -SİLAH BULUNDURMA VESİKALARI 64 TL ZAMLANACAK-
 Avcı derneklerine dahil olanlar için avcılık belgesi yeniden değerleme oranının yansıtılması halinde 121,8 TL, avcı derneklerine dahil olmayanlardan avcılık belgesi 132,6 TL olacak.
 
 Silah taşıma ve bulundurma vesikalarında yeniden değerleme oranı çerçevesinde resmi makamlar tarafından gerçekleşecek kişilere verilecek silah taşıma vesikaları 40 TL artarak 555 TL’ye bulundurma vesikaları 64 TL artarak 889 TL’ye ulaşacak.
 -ALKOLLÜ YAKALANAN 700 TL ÖDEYECEK- 
 Yeniden değerleme oranı çerçevesinde en düşük trafik cezası 62 TL, en yüksek trafik cezası 18 bin 589 TL olacak. Kırmızı ışıkta geçenler 166 TL, hız sınırını yüzde 10’dan yüzde 30’a kadar aşanlar 166 TL, yüzde 30’dan fazla aşanlar 343 TL ödeyecek. Alkollü araç kullanırken ilk kez yakalananlar 700 TL, ikinci kez yakalananlar 877 TL, üçüncü kez yakalananlar bin 407 TL ceza ödeyecek.
 Taşıtların yaşları ile ödenecek yıllık vergi tutarı da yeniden değerleme oranı çerçevesinde şöyle olacak:
 “1300 cm3 ve aşağısı 517 TL, 1301 - 1600 cm3'e kadar 827 TL, 1601 - 1800 cm3'e kadar bin 457 TL.”
 -DAMGA VERGİSİ 9,4 TL-
 Yeniden değerleme oranı çerçevesinde başvuru harçları şöyle olacak:
 “Sulh mahkemelerinde icra tetkik mercilerinde 10,1 TL, Asliye mahkemelerinde idare mahkemelerinde 21,8 TL.”Damga vergisi 9,4 TL, diğer veriler 20,2 TL olacak.
 ANKA
  