Arınç: Kalkınma var ama adaleti bulmaya çalışıyoruz
BAŞBAKAN Yardımcısı Bülent Arınç, Bursada partisinin il teşkilatı tarafından Atatürk Kongre ve Kültür Merkezinde düzenlenen Siyaset Akademisine katılarak, Lider Ülke Türkiye Yerel Yönetimleri konulu ders verdi.
Arınç konuşmasında, kabinedeki değişikliğin zafiyet olmadığını belirterek 5 dönemdir milletvekilliği yaptım. Biz artık siyasete de günü geldiğinde bir nokta konulması gerektiğine inanıyoruz. Şimdiden söyleyelim de herkes ona göre tedbirini alsın. Tedbir alsın diyince başka türlü tedbir almaya kalkanlar da var. Bu adam nasıl olsa gidecek, meydan bize kalacak diye birilerinin hesap yaptığını da biliyorum dedi. 
Ak Partinin istikbalinin olduğunu söyleyen Arınç şöyle devam etti:  
Geçenlerde bizim torun internete girmiş, Pisküvitim olsun diyor ya sayın Bahçeli. Hem dinledik, hem güldük, kötü bir şey de söylememiş sayın Bahçeli ama Pisküvitim olsun diyen adamlar varsa bu Türkiyede, benim de partim olsun diyenler de var. Ama bizim ki marti değil, parti. Adalet ve Kalkınma Partisi. Ha bir itirafta da bulunayım. Kalkınmamız çok iyi, ama adaletin biraz da desteğe ihtiyacı var. Adaletin saraylarını yaptık, ama adaletin kendisini biraz arıyoruz, bulmaya çalışıyoruz. Adalet kutup yıldızı gibi, insan yolunu kaybetse, ona bakıp yolunu bulacak. Adalette tam olacak inşallah.