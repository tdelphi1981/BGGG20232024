Ankara arayı düzeltmek istemiyor
İsrail Dışişleri Sözcüsü, Ankarayı sürekli ortamı zehirleyici girişimde bulunmakla suçladı. Palmor, Türk hükümetinin ilişkileri kurmak istemediğine ikna olmuş durumdayız dedi.
İSRAİLde yapılan seçimlerin ardından en merak edilen konuların başında yeni hükümetin dış politikası geliyor. Aşırı sağcı Avigdor Liebermanın yeni yönetimde dışişleri bakanlığına devam etme olasılığı düşük görülüyor. Bununla birlikte Liebermanın yerine daha ılımlı bir isim gelse de İsrailde şu andaki mevcut hava, Türkiyenin ilişkileri kasten düzeltmek istemediği ve Ankaranın bu konuda bir adım atması gerektiği yönünde. İsrail-Türkiye ilişkilerini dış politikada en yetkin isimlerden olan ve hükümet değişse bile görevine devam etmesi beklenen İsrail Dışişleri Bakanlığı Sözcüsü Yigal Palmor ile Kudüste konuştuk:
Bildiğiniz gibi, bir takım görüşmeler oldu ve bir paket üzerinde uzlaşma sağlandı. İsrail özür dilemeyi ve tazminat ödemeyi kabul etti. Türkiye de karşılığında herhangi bir hukuki işlem yapmamayı ve diplomatik ilişkileri yeniden kurmayı kabul etti. Türkiye Başbakanı bir açıklama yapıp, Gazze ablukasının kaldırılmasını da koşul olarak eklemek istedi. Amerikalılar aracılığıyla bir açıklama istedik ve bize Başbakanın bu sözleri söylediği ancak görmezden gelmemiz gerektiği söylendi. Biz de paketi oylamaktan vazgeçtik. 
Açık sinyal bekliyoruz 
Son olarak İsrail ile Hamas arasında Mısırda yürütülen ateşkes görüşmeleri sırasında Türk ve İsrailli yetkililer yeniden temas kurdu. Kapsamlı görüşmelere dönüşmeden kesildi. Türk hükümeti stratejik bir tercih yapıyor. Bu da kasıtlı olarak İsrail ile ilişkileri mümkün olduğu kadar düşük seviyede tutmak. Türk hükümetinin İsrail ilişkileri yeniden kurmak istemediğine ikna olmuş durumdayız. Bu doğru değilse, Türk hükümetinin ilişkilerin seviyesini yeniden yükseltmek istediğine dair açık sinyaller görmemiz gerekiyor. O zaman oturup koşulları konuşabiliriz.