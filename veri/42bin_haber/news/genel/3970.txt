Ekonomistler bu yıldan umutsuz: '2013 zor geçer'
ULUSLARARASI düşünce kuruluşu EBES'in (Eurasia Business and Economics Society - Avrasya Ekonomi ve İşletme Birliği) düzenlediği dokuzuncu konferans İtalya'nın başkenti Roma'da gerçekleştirildi.
 Roma'daki Sapienza Üniversitesi'nde yapılan konferansa 62 ülkeden 516 akademisyen, uzman, bürokrat ve bankacı katıldı. 3 gün süren konferansta teorik alandaki son teoriler yanında, dünya ekonomisinin gündemindeki konular da tartışıldı. Konferansa katılan işletme ve ekonomi alanlarının önde gelen akademisyen ve ekonomistleri dünya ekonomilerini bu yıl da zor anların beklediği konusunda hem fikirler.