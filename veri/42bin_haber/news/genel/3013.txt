Altın yüklü uçak 4 gündür bekliyor
Bir Türk kargo şirketi olan ULS Kargo’nun Airbus A 300 tipi kargo uçağı, 1 Ocak 2013 Salı günü Gana’dan yüklediği 1,5 ton altını Dubai’ye götürürken personel değişimi ve yakıt ikmali için indiği Atatürk Havalimanı’nda eksik evrak nedeniyle 4 gündür bekletiliyor.
 Uçak Atatürk Havalimanı’na indikten sonra gümrük ekipleri kargo uçağına yaptığı denetimde evraklarının eksik ve orijinal olmaması nedeniyle apronda uçağı mühürledi.
 Uçak 4 gündür apronda mühürlü olarak bekletiliyor. Uçağın başında özel güvenlik görevlisi beklerken, uçağın yolcu ve kargo kapılarının güvenlik etiketleriyle mühürlenmesi dikkat çekti.
 BU UÇAKTA 1.5 TON ALTIN BULUNUYOR  
 Uçağın, altını Cezayir’den aldığı ve bir başka ülkeye götüreceği de iddia ediliyor. Konuya ilişkin yetkililerden bilgi alınamazken Atatürk Havalimanı’ndaki Gümrük Müdürlüğü’nün eksik evrak ve belgelerin orijinal olmaması nedeniyle uçağı mühürlediği öğrenildi. " Adıyaman" adlı, TC-ABK kuyruk tescilli, Airbus A 300B4-203F tipi kargo uçağı 4 gündür apronda bekliyor.