Koçla Ulusoyun en uzun seferi
1935 yılında Adolf Hitlerin kararıyla otobüsle karayolu taşımacılığının yapılamadığı Almanyada, yasağın kalkmasıyla birlikte Türk şirketleri harekete geçti. Kamil Koç ve Ulusoy, toplamda 150 otobüsle Almanyanın en baskın otobüs firmaları olmayı hedefliyor.
ALMANYAda, Adolf Hitlerin 1935 yılında koyduğu trenden başka toplu taşıma yok kuralı yıkıldı. 1 Ocaktan itibaren yürürlüğe giren yeni kanun, Almanyada şehirlerarası otobüs taşımacılığını serbest hale getirirken, Türk şirketleri kendilerine yer kapmaya başladı. Tren yolu ile yılda 140 milyon kişinin seyahat ettiği Almanya pazarına Kamil Koç ve Ulusoy toplamda 150 otobüsle adım atmaya hazırlanıyor.
Kamil Koç Genel Müdürü Kemal Erdoğan, Dünyada Türkiye otobüs taşımacılığı sektörü kadar bu işi organize halde yapan başka bir ülke yok. Almanyada artık Hitler kuralları bitti, insan taşımacılığında Türk kuralları geçecek. Oranın altını üstüne getireceğiz derken, Ulusoy Global Yatırımlar Holding Taşıma Grubu Koordinatörü Mustafa Yıldırım ise, Almanyada insan taşımacılığı yapmak Türkiyedeki kadar zor değil. Türkiyede otobüsle taşımacılık serbest ama sert kurallar ve ekstra maliyetler var. Almanyaya bu işi öğreteceğiz. Oradaki vatandaşlara Türk dönerinden bile lezzeti gelecek diye konuştu. 
OTOGARLAR KURULACAK 
Almanyada şu anda bilinen türden otogarlar bulunmuyor. Frankfurt ve Kölnde otogara benzer küçük yapılanmalar bulunurken, çıkan kanunla birlikte bazı şehirler büyük otogarların kurulması bekleniyor. Kamil Koç Genel Müdürü Kemal Erdoğan, Frankfurt ve Kölnü merkez olarak alacaklarını belirterek 6 şehirde faaliyet göstereceğiz. Biraz oturduktan sonra ise hızla artıracağız. Orada İngiliz, Fransız ve Alman şirketlere rakip olacağız. Şu anda Almanya operasyonu için 2 milyon euroluk yatırım gerçekleştiriyoruz. İlk planda 40 araçla başlayıp sonraki dönemde 100 otobüse kadar çıkacağız. Çalışanlarımızı oradaki Avrupa Birliği vatandaşı kişilerden seçeceğiz diye konuştu. 
Otogar ücreti yok yakıt yüzde 25 ucuz 
ULUSOY Global Yatırımlar Holding Taşıma Grubu Koordinatörü Mustafa Yıldırım, Almanya pazarını neden tercih ettiklerini şöyle anlattı: Türkiye, otobüsçülük yapmak için çok bir pazar. Yıllık ciromuzun yüzde 10unu otogar çıkışlarına, yüzde 60ını ise akaryakıt masraflarına ayırmak durumunda kalıyoruz. Almanyada otogar ücreti diye bir şey yok. Ayrıca akaryakıt fiyatları da Türkiyeye göre yüzde 25 daha düşük. Çok kazançlı bir pazar. 140 milyon tren yolcusunun yüzde 30-35i yani 45 milyon kişinin otobüsle seyahate geçmesini bekliyoruz dedi. Kemal Erdoğan ise şunları söyledi: Almanya pazarına ilk girenler çok kazanacak. 400 kilometrelik bir yolu 120 euroya taşıyorlar. Biz 40 euroya taşıyacağız. Çok büyük bir nüfus ve Türk gücünün yoğun olduğu bir bölge. Türk şirketlerinin de bizi takip edeceğini düşünüyoruz. 
Gurbetçileri iş ortağı yapacaklar 
ALMANYAda karayolu ile şehirlerarası toplu taşıma sektörüne girmeye hazırlanan Kamil Koç ve Ulusoy, orada da kendi markalarıyla rekabete katılacak.  Ulusoy Global Yatırımlar Holding Taşıma Grubu Koordinatörü Mustafa Yıldırım, daha sonraki planda yabancı bir marka daha yaratabileceklerini ifade ederken, Kamil Koç Genel Müdürü Kemal Erdoğan ise, bölgede yaşayan Türklerin Kamil Koç markasının tanıtımı için çok faydalı olacağını söyledi. Yıldırım, Almanyada yaşayan Türk vatandaşlarından isteyenlerini de iş ortağımız yapacağız. Hat ortakları almayı düşünüyoruz diye konuştu.  
Hitler, demiryolunu güçlendirmek için yaptı 
Hitlerin ülkedeki demiryollarını güçlendirmek üzere otobüs taşımacılığını yasaklaması nedeniyle 1935ten bu yana Almanyada toplu taşıma sadece trenle yapılıyordu. Alman hükümeti 2007de taşımacılığın liberalleşmesi yönünde bir karar çıkardı. Almanya parlamentosunda onaylanan yeni kanuna göre ülkede yeni yılın ilk gününden itibaren otobüs taşımacılığı özel sektöre serbest hale geldi. Artık yola çıkma parası olarak alınan 9 bin euroyu ödeyen tüm     şirketler belli kalite kriterlerini tamamladıkları takdirde Almanyada otobüs işletmeciliği yapabilecek.