Orduspor nefes aldı
Spor Toto Süper Lig'de 9 maçtır galibiyet alamayan Orduspor, seyircisi önünde Gençlerbirliği'ni 2-1 mağlup ederek 3 puan hasretine son verdi.
Karşılaşmanın 38. dakikasında Umbides orta saha çizgisinden harika bir vuruşla kaleci Ramazan'ı avlayarak Orduspor'u 1-0 öne geçirdi. İkinci yarının 57. dakikasında Klusic'in atılmasıyla 10 kişi kalan Gençlerbirliği rakibin 64. dakikada Müslüm'ün ayağından bulduğu gole de engel olamayınca fark ikiye çıktı. Başkent temsilcisi 71. dakikada Lekic'in golüyle farkı bire indirse de devamını getiremedi ve Orduspor sahadan 2-1 galip ayrıldı. 
Orduspor bu sonuçla puanını 24'e yükseltirken Gençlerbirliği 27 puanda kaldı. 9 maç sonra galip gelerek düşme hattından bir nebze de olsa uzaklaşan Orduspor'da maç sonunda büyük sevinç vardı. Taraftarlar futbolcuları tribünlere çağırarak tezahüratlarda bulundular. 
 
KARŞILAŞMANIN CANLI ANLATIMI 
Stat:19 Eylül
Hakemler: Tolga Özkalfa, Kemal Yılmaz, Bahtiyar Birinci
Orduspor: Fornezzi, Ferhat, Garcia, Roversio, Atila, Umbides, Müslüm (Dk. 79 Abdülkadir), Ali, Nizamettin, Monje (Dk. 67 Romero), Stancu (Dk. 75 Barral)
Gençlerbirliği: Ramazan, Cem Can, Kulusic, Curri (Dk. 84 Artun), Tosic, Hurşut, Doğa (Dk. 62 Ekigho), Azofeifa, Petrovic, Jimmy, Vleminckx (Dk. 70 Lekic)
Goller: Dk. 38 Umbides, Dk. 64 Müslüm (Orduspor), Dk. 71 Lekic (Gençlerbirliği)
Kırmızı kart: Dk. 58 Kulusic (Gençlerbirliği)
Sarı kartlar: Dk. 55 Vleminckx, Dk. 81 Petrovic (Gençlerbirliği), Dk. 72 Müslüm, Dk. 73 Romero, 90 3 Garcia (Orduspor) 
Karşılaşmadan önemli dakikalar; 
2. dakikada Gençlerbirliği'nin atağında Jimmy'nin ortasında, ceza sahası  içinde topu göğsüyle düzelterek önüne alan Hurşut, yerden sert vurdu ancak kaleye  giden meşin yuvarlağı son anda defans kornere çeldi.
16. dakikada misafir takımın atağında çalımlarla iki defans oyuncusundan  sıyrılan Hurşut'un ceza sahası içine girer girmez vuruşunda top yan ağlarda  kaldı.
36. dakikada Azofeifa'nın ortasında ceza sahası içinde iyi yükselen  Vleminckx kafayla vurdu, top yandan auta gitti.
38. dakikada Umbides, yaklaşık 40 metreden gol atarak takımını öne  geçirdi. Orduspor atağında orta saha çizgisinin hemen önünde topla buluşan  Umbides, kaleci Ramazan'ın öne açıldığını görür görmez, aşırtama bir vuruş yaptı.  Meşin yuvarlak Ramazan'ın üzerinden filelere gitti. 1-0
47. dakikada Gençlerbirliği'nin kazandığı korner atışını Hurşut kullandı.  Bu futbolcunun ceza sahası içine ortasında topa iyi yükselen Vleminckx, kafayla  vurdu ancak top üst direğe çarparak auta gitti.
64. dakikada Umbides'in pasında çalımlarla altı pas içine giren Müslüm,  şık bir vuruşla topu ağlara gönderdi: 2-0
70. dakikada Umbides'in ara pasında Müslüm, ceza sahası içine girer  girmez yerden ortaladı, müsait pozisyondaki Stancu'dan önce topu defans son anda  uzaklaştırdı.
71. dakikada Hurşut'un ortasında ceza sahası içinde Lekic, mükemmel kafa  vuruşuyla topu filelere gönderdi: 2-1
74. dakikada misafir takımın kazandığı serbest atışı Jimmy kullandı. Bu  futbolcunun plase vuruşunda kaleci Fornezzi topu bloke etti.
77. dakikada Lekic'in ceza sahası çizgisi üzerinden vole vuruşunda top  yandan auta gitti.
        