Erdoğan'dan İmralı açıklaması
Başbakan Recep Tayyip Erdoğan Mardin'de otel çıkışında yaptığı açıklamada İmralıya gidecek BDP heyetinde kimlerin bulunacağına ilişkin olarak, "İsimler iletildi. Bu akşam döndüğümüzde netleştireceğiz" dedi.
Hürriyet Gazetesi Muhabiri Selçuk Şenyüz Mardin'de Başbakan Recep Tayyip Erdoğan'ı adım adım takip ediyor. Yoğun güvenlik önlemlerinin alındığı Mardin'de Başbakan Erdoğan, hem etten hem de elektronik duvarla korunuyor.

İşte Selçuk Şenyüz'ün izlenimleri: 
"Başbakan'la Midyat'tayız. Buradan da Kızıltepe'ye geçeceğiz. Aşırı güvenlik önlemleri var, çevre illerden takviye geldi. Bütün binaların hakim tepeleri üzerinde özel timler görev yapıyor. Ayrıca Mardin - Kızıltepe ve Mardin - Midyat karayolunda da bütün kavşak ve kilit noktalar hem asker hem polis özel timi tarafından tutulmuş vaziyette.  
Seyyar mobese kameraları kuruldu. Yüz ve plaka tanıma kameralarıyla donatılmış, Başbakanlık Koruma Şubesine ait özel minibüsler getirildi. Başbakanı adım adım takip ediyorlar. Başbakan'a hem etten hem de elektronik duvar örüldü."