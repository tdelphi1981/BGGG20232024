Kızıma kıydılar, cinayeti örtbas etmek istediler
Mankenler Kraliçesi Aslı Baş'ın (32) 2,5 yıl önce turizmci Ahmet Bayer'in Bodrum Yalıkavak'taki villasından düşerek ölümüyle ilgili sır perdesi aralanırken, babası Mehmet Baş içini
 MELİS METİN
 AKŞAM'a döktü. Gözüyaşlı baba Baş, 'Ahmet Bayer ve 2 oğlu için müebbet istenmesi güzel bir gelişme. Kızımın intihar etmediğini biliyordum. Cinayet örtbas edilmek istenmişti' dedi. 
 Kızları Aslı Baş'ın yaşamını yitirmesinin ardından her gün öldüklerini belirten Mehmet Baş, kimseyi suçlamadıklarını, adaletin yerini bulacağını, adalete güvendiklerini söyledi.
 İNTİHAR DEĞİL
 'Yaklaşık 30 aydır hukuk mücadelesi verdiklerini ifade eden Mehmet Baş, şunları kaydetti: 'Kızımın ölümüyle birlikte başlayan mücadele devam ediyor. Olay yerinde 17 aylık bir gecikme oldu. Bu gecikmenin sebebiyse Savcı R.O.'dur. Bu Savcı, olayı örtbas etmek istedi. ikinci Savcı Bilgin Bakır'ın ise olayın çözümünde büyük katkısı oldu. Bilgin Bakır'la yeniden başlayan soruşturma neticesinde, iddianame hazırlandı. Birden fazla alınan bilirkişi raporlarıyla olayın intihar olmadığı, cinayet olduğu gerçeği ortaya çıktı. Örtbas etmeye çalışılan davada, gerçekler su yüzüne çıktı.' 
 
  