Konuk yazar - Seyahat dedikoduları
Çok baskı var üstümde çok... Kaçacak delik arıyorum 'bana yaşadıklarını, gördüklerini neden yazmıyorsun?' diye başlayan baskı dolu cümlelerde...
 Patron İzzet Çapa bile 'bak bir gün bir kitap çıkaracaksın şu yaşadığımızı not al ' dediğinde bile tüylerim diken diken oluyor. Bunu sebebi etrafımda kalemini çok iyi kullanan fanatiği olduğum insanların var olması. Sanırım psikolojik. Durum böyle olunca baskılara son vermek adına (ki bunun devamı nasıl gelir bilmem) işte konuk yazarınız bu hafta benim. Çapamarka'da başladığım günden beri dünyanın dört bir yanını dolandım durdum. 11 yıl oldu sanırım. Artık yılları saymıyorum. Ne zaman bir dost seyahate çıkmaya karar verse 'nerelere gidelim sen bilirsin' diye bir telefon alırım. Tevazu etmeye gerek yok. Bilirim...
 KULAKTAN KULAĞA YERİNE... BAKINIZ GOOGLE...
 Eskiden internet bu kadar yaygın değildi. Artık gitmeseniz bile sayfaları biraz karıştırıp, tabiri caizse biraz  'sörf'  yapıp gitmiş gibi anlatabilirsiniz. İşimiz kolaylaştı. Yeter ki interneti iyi kullanın. Seyahate çıkmadan kendinize ayıracağınız bir saatte harika bir program yapabilirsiniz. Artık sayısız sitede kendi reklamını yapan o kadar çok şehir var ki. Bir de sayısız blog yazarı var.  Eğer internetten program yapmaya vaktiniz olmadıysa, iner inmez hemen bir şehir rehberi ve/veya seyahat dergileri (Condenast gibi ) edinip harika bir program çıkarabilirsiniz. Ya da gittiğiniz ülkelerde turist olmayı bırakın, gerekirse kaybolun yolunuzu bulana kadar; kim bilir neler göreceksiniz!
 KONSİYERJ HER ŞEYDİR...
 Kalacağınız oteli özel seçin ki, yeni açılan popüler yerleri konsiyerjdeki çalışanlardan öğrenin. E, şehrin nabzı onların elinde; kapı, masa rezervasyonları her şeyi onlar ayarlıyor. Onları bağlamak seyahatinizin iyi geçeceğinin garantisidir.
 KAPI RACONLARI...
 Eğer büyük bir faça vermiyorsanız... Ne mi başınıza gelebilir? Gömlek giymemişinizdir, spor ayakkabı vardır, sayıca çoksunuzdur, erkek yoğunluğunuz vardır. Bu yüzden tatilde gece hayatınız için bavulda olması gereken iki üç şart vardır. Siyah ağırlıklı spor olsa da çok belli olmayacak bir ayakkabı. Sade bir gömlek ve bir kot pantolona sahip olmalısınız.
 PARİS'TE DANS DANS DANS...
 Paris'te Eyfel Kulesi'nin ihtişamına diyecek yok. Aması var! Hele ışıklandırması. Yok, bizim Boğaz Köprüsü gibi yanmıyor, bayağı şov yapıyorlar. Tabii Paris'te Leon de bruxelles uğramadan olmaz. Bir klasik. O küçük midyeleri nasıl bu kadar lezzetli yapıyorlar; dünyanın hiçbir yerinde yok böylesi. Gençliğimde hayalini çok kurduğum Paris gece hayatı ile ilgili duyduklarımdan aklıma yer eden, hep imrenerek dinlediğim 'Queen' hala popüler. Sizin yerinizde olsam şehrin biraz dışındaki Mama Shelter'a giderim. Philippe Starck'ın dahiyane eğlence dünyasına bir uğrarım. Odalarda her şey yüksek teknolojiyle sunulmuş. Apple'lar havalarda uçuşuyor. Otelin restoranı ve  barı da pek popüler. Ekranlardan oluşan masada, Apple'a verdiğiniz poz, mekanda saatlerce dönüyor.
 CANAVAR TAKSİ ŞOFÖRLERİ  
 Aman sakın sizi şehrin en güzel yerlerine götürecek taksi şoförlerine inanmayın. Bırakın kısa süreli indi bindiğinizde size geçtiği yerleri anlatsın. Devamı gelmesin. Üç beş kuruşluk yeri bilemediğinizden (sanmayın sadece İstanbul'da var)  oralarda da dolandırıp dururlar. Vaktiniz varsa yürüyün daha iyi.
 YARDIM SEVER OLMAYIN... 
 Bakın söylemeden edemeyeceğim hırsızlıklar da fena. Sakın yardım sever olmayın. Dolaşırken pasaportlarınızı yanınıza almayın. Otelde bırakın. Cebinizdeki paradan daha değerli olduğunu unutmayın. Gözünüz her daim açık olsun ve siz siz olun Amsterdam'a şık ve gösterişli kıyafetlerle gitmeyin.
 LAS VEGAS BİR RÜYADIR...
 Esas dünyanın şov merkezi Las Vegas'tır ve bunu bilmeyen yoktur. Ben bir rüya yaşadım. Her şov sonrası kendime gelemeden bir sonraki şova girerek komaya girdim. Nasıl yapıyorlar bu işi hala aklım alabilmiş değil. Her şey o Cirque de Soleil'cilerin başının altından çıkıyor.
 Şimdi 'İstanbul'a geldiler, sıkıldık, hatta yarısında çıktık' diyenleriniz vardır. Yok yok bildiğiniz gibi değil. Suların içinde yüzenler, havadan aşağıya yanınıza inenler, kostümler, müzikler, derler ya yaşamak lazım anlatacak gibi değil. Sizin yerinizde olsam 'ölmeden önce yapılacaklar listesi'ne eklerdim bu maddeyi. Hiç bu tarz şeyleri sevmediğinizi düşünün; çıktığınızda 'adamlar yapmış' dediğinizi bile duyar gibi oluyorum. Bakmayın bu gaza Demet Akalın arkadaşım da gelmişti. Döndüğümde neler neler yapacağız diye beni aramıştı.
 Bir numaram da Winn de oynayan Le Reve-The Dream. Las Vegas'ta kumarhanelerde vakit kaybetmeyin mutlaka bu şovları izleyin. Dünyayı bir adım önden takip eden kulüpleri, eğlencesi... Unutmayın Vegas'ta yaşanan Vegas'ta kalır.
  Yazacak ne çok şeyim varmış. Daha size dünyada patlama yapan gizli Rave partileri ve konseptlerini yazamadım. Vegas'taki paraların havalarda uçuştuğu kulüplerden, trendlerden bahsedemedim. Şehirleri detaylı anlatamadım. En iyi yemek nerede yenir, hangi şef nerede, neler oluyor? Paris'te Maison-Objet'den bahsedemedim.
 Baktım yazı sanki seyahat güncesine döndü. Ne dertliymişim. Ne meraklıymışım meğer :  İşte şimdilik bu kadar. Kim bilir belki bu yazı macerama sizlerden gelen yorumlarla tam gaz devam ederim. Bilemem.
 Ali Sabancı bana dönüp demişti ki, 'Kaç yazın daha var yaşayacağın? Biliyor musun? Hesapla ona göre hayatında görmediklerini, görmek için harekete geç' Ne güzel söylemiş. Burak Çelebi'den birkaç sıradan seyahat dedikodusu bizimkisi...
 Burak Kılıç