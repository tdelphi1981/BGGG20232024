Yılmaz Ulusoy inşaata başladı
İşadamı Yılmaz Ulusoy, uzun bir aradan sonra baba mesleği olan inşaata yeniden girdi. Şişlide Şakayık Apartmanını yenileyecek olan Ulusoy, Kağıthanede 12 bin metrekarelik Yuva Konut Projesini Karaköyde ise bir butik otel yapıyor.
İŞADAMI Yılmaz Ulusoy, şimdi de inşaat işine girdi. 2008deki aile içi paylaşımdan sonra kendi Holdingini kuran Yılmaz Ulusoy, bir şirket de inşaat için kurdu ve üç butik projeyle uzun bir aradan sonra sektöre yeniden adım attı. 2008de aile olarak ayrıldık ve yeni işler kurmaya başladık diyen Yılmaz Ulusoy, Enerji işine, gemi işine girdik. Turizm devam ediyor bir de inşaata girelim dedik. İnşaatta da bize yakışır işler yapacağız. Sıradan iş yapmayacağız. Biz yılda 2-3 tane proje yaparız. Bunlar da öyle 500 ya da 1000 konutluk projeler olmaz. Çünkü sektörde bir durgunluk var ve arz çok, talep yok. Biz yılda yüzde 25-40 arası büyürüz. İyi lokasyonda iyi binalar yaparız. Müşteri kitlemiz de ona göre oluşur dedi.  
İNŞAAT BABA MESLEĞİMİZ 
Ulusoy Ailesi olarak 1935den 1970lerin sonuna kadar inşaat işinde olduklarını hatırlatan Yılmaz Ulusoy şöyle konuştu: Biz, 55 yıllık mazimize yakışır işler yaparız. Ayrıca inşaat bizim baba mesleğimiz. Babam 1938de bu işe başladı. 1970lere kadar da devam ettik. Sonra 1980lerde kendi tesislerimizi yapıp inşaat işini tamamen bıraktık. Biz geçmişte 1 milyon metrekareden fazla inşaat yapmış bir grubuz. 
KAĞITHANEYE YUVA 
Yılmaz Ulusoy, Şişli Şakayık Sokaktaki ünlü Şakayık Apartmanını aldıklarını ve yenilemeye başladıklarını belirterek, Burada 8 daire bir mağaza olacak. Çok küçük ama çok özel bir proje. Kağıthane Cendere Yolunda da Yuva Kağıthane Konut Projesine başladık. 12 bin metrekarelik inşaat yapıyoruz. Bu, 80 konutluk bir proje. 2014ün ilk çeyreğinde tamamlamayı planladık diye konuştu. Kağıthanenin kısa sürede İstanbulun en cazip bölgelerinden biri haline geldiğini söyleyen Ulusoy, Karaköyde yapımını sürdürdükleri otel projesi hakkında da şu bilgileri aktardı: 
SÜMERBANK BİNASI OTEL OLUYOR 
Bankalar Caddesinde Sümerbank binasını ve Cemaat Hanı almıştık. Bunları 6.000 metrekarelik 63 odalı butik otel yapıyoruz. Binaların tarihi dokusunu bozmadan restorasyon yaparak otele dönüştürüyoruz. Sümerbank binası 1870li yıllarda inşa edilmiş çok değerli bir bina. Binaların, yeni nesillere de en güzel halleriyle hizmet vermelerini amaçlıyoruz. Galataport projesi Karaköy ve çevresini büyük ölçüde değiştirecek, gelişmesini hızlandıracak. İstanbulun turizm açısından şehir içinde, butik ve tarihi dokuya uygun otellere çok ihtiyacı var. 
İnşaata girmek için çok düşündüm  
YILMAZ Ulusoy, 72 yaşından sonra inşaat işine girme konusunda çok düşündüğünü ama baskılara dayanamadığını söyledi. Ulusoy, Herkes, sen bir markasın dedi biz de girdik. Adımıza yakışır bir planlama yaptık. Biz bu işte macera aramayız. Öyle binlerce konut yapalım, dev projelere alalım olmaz. Çünkü sektör doğası gereği tehlikelidir. Satıp yapmak da bize uymaz. Biz, yapar satarız. Markamızı koruruz. Çünkü itibar sahibi olmak para sahibi olmaktan çok daha önemlidir. Ben bu kadar iş tecrübeme rağmen inşaatta öz kaynakla iş yaparım dedi.  
Ulusoyun konut projeleri  
· Kağıthane Cendere Vadesinde Yuva Kağıthane Konut Projesi, 3 bin 500 metrekare arsada, 12 bin metrekare kapalı alan olarak, 2 blokta 80 konutluk proje olarak inşa ediliyor.
· Nişantaşında Şakayıp Sokaktaki Şakayık Apartmanı 250 metrekare arsa üzerinde 2 bin metre karelik bir butik proje olarak yenileniyor. Apartmanın otoparkı da olacak.  
sozdemir@hurriyet.com.tr 
 