Askerlik yapmayanlar dikkat!
Askerliğini henüz yapmamış gençler için çok önemli karar...
 AK Parti Grup Başkanvekili Nurettin Canikli, seçilme yaşının 18'e düşürülmesiyle ilgili Anayasa değişikliği üzerinde çalışmaların sürdüğünü belirterek, seçilmek için gereken askerlik şartının da kaldırılacağını söyledi.
 AK Parti Grup Başkanvekili Nurettin Canikli, seçilme yaşının 18'e düşürülmesiyle ilgili Anayasa değişikliği üzerinde çalışmaların sürdüğünü belirterek, seçilmek için gereken askerlik şartının da kaldırılacağını söyledi.
 TBMM Kulisi'nde gazetecilerin teklifle ilgili sorularını yanıtlayan Canikli, teklif üzerinde çalışmaların sürdüğünü ve tamamlandığında TBMM Başkanlığı'na sunulacağını söyledi.
 Anayasa değişikliği teklifinin 4 maddeden oluşacağını bildiren Canikli, ''Seçilmek için askerlik şartı kaldırılıyor. Tecil imkanı getiriliyor. Kişi eğer askerliğini yapmadan seçilmişse, askerliğini görevi sona erince yapacak. Askerlikten kurtuluş yok. Eğer askerde iken seçilmişse askerliğini tamamlayacak. Bakaya ve kaçak konumda olanlar seçilemeyecek'' diye konuştu.
 Canikli, er ve erbaşların oy kullanmasına ilişkin düzenlemenin de teklifte yer alacağını kaydetti.
 Teklifle, Anayasa'nın ''seçme, seçilme ve siyasi faaliyette bulunma''yı düzenleyen 67. maddesindeki ''18 yaşını dolduran her Türk vatandaşının seçilme hakkına sahip olduğu''nun yer alacağını, aynı maddede ''silah altında bulunan er ve erbaşların da oy kullanabilecekleri yönünde değişiklik yapılacağını anlatan Canikli, ayrıca ''milletvekilliği seçilme yeterliliği''ni düzenleyen 76. maddede milletvekili seçilme yaşının 25'ten 18'e düşürüleceğini, aynı maddede ''yükümlü oldukları askerlik hizmetini yapmamış olanların milletvekilli seçilemeyeceklerine'' ilişkin ifadenin de maddeden çıkarılacağını söyledi.
 Anayasa'da yapılacak değişikliğin, ilk seçimlerde uygulanması planlanıyor.
 AA
  