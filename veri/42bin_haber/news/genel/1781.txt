Bir ikon varsa o da AJDA'dır
Eda Taşpınar, ezber bozdu... 'İkoncan' olarak anılan sosyetik güzel, 'Asıl moda ikonu Ajda Pekkan'dır. Sonsuz bir tarzı var' dedi
 Olcay Ünal SERT
 Bir güzellik merkezinde düzenlenen 'Eda Taşpınar'la Sohbet Günleri'ne katılan sosyetik güzelden çarpıcı açıklama... Sıradışı giyim tarzı ve ilginç tasarımlarıyla, uzun yıllardır 'ikoncan' lakabıyla tanınan Eda Taşpınar, 'Asıl moda ikonu Ajda Pekkan'dır. Sonsuz bir tarzı var. Çünkü yıllardır kendini değiştirip, geliştirebilen korkusuz biri' dedi.
 DİZİ TEKLİFİ ALDIM
 BEYAZ TV'de bir başka ikoncan Deniz Berdan'la birlikte program yapan Eda Taşpınar; 'Dizi teklifi geldi ama her şeyin vakti zamanı var. Böyle bir işe girişmek için oyunculuk eğitimi almak gerek' diye konuştu.
 Saçıma hayvan iliği sürüyorum
 32 yaşında olduğunu ve bugüne kadar hiç saçını boyatmadığını belirten Eda Taşpınar, 'Sürekli renk değiştirmek çok zarar verir. Saçı doğal maskelerle korumak gerek. Ben hayvan iliği maskesi yaptırıyorum. Berbat bir şey, çok fena kokuyor ama saça çok iyi geliyor' dedi.