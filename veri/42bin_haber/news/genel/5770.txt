Katarla LNGde kıran kırana fiyat pazarlığı
ENERJİ ve Tabii Kaynaklar Bakanı Taner Yıldız, Katarı doğalgaz aldığımız altıncı ülke olarak görmek istiyoruz demişti. Katardan sıvılaştırılmış doğalgaz (LNG) alımı konusunda müzakereler BOTAŞ tarafından yürütülüyor. Bu ay Katardan Türkiyeye bir heyet gelecek ve anlaşma konusunda nihai pazarlıklar yapılacak. Özellikle fiyat konusunda mutabakat sağlanırsa, Katar ile uzun vadeli doğalgaz alım kontratı imzalanacak.
Türkiye, hâlihazırda Rusya, İran, Azerbaycan, Cezayir ve Nijeryadan doğalgaz tedarik ediyor. Doğalgaz ve petrolde kaynak çeşitliliği yaratmayı hedefleyen enerji yönetimi, bu konuda Katarla da işbirliğine gitmek istiyor. Katardan uzun vadeli bir kontratla LNG alımı konusunda pazarlıklar, fiyat ekseninde devam ediyor. Uzun vadeli bir anlaşma yapılması için doğalgaz alım fiyatının Türkiyenin istediği seviyede olması gerektiğini vurgulayan Bakanlık yetkilileri, önümüzdeki günlerde Katardan gelecek bir heyetle fiyat müzakerelerinin devam edeceğini belirtiyor. Geçtiğimiz ay Katardaki temasları sırasında bu konuda açıklama yapan Enerji Bakanı Taner Yıldız, miktar konusunda şunu söylemişti: Katar ile LNG tedariki için uzun vadeli kontratın en az 10 yıllık olmasını isteriz. Bunun gerçekleşmesi için fiyat açısından uygun bir teklif olmalı. Biz hedef olarak 6 milyar metreküp (bcm) üzerinden konuşuyoruz. Bu 6 milyar metreküpün hepsi Katar olmaz da, başka ülkelerden de olur. Önemli olan bu talebin en uygun fiyatla karşılanıyor olması. 
Eksik veren pompaya 4 milyon lira ceza 
BİLİM, Sanayi ve Teknoloji Bakanı Nihat Ergün, 2012 yılında akaryakıt ve LPG istasyonlarına yönelik denetimler sonucunda eksik benzin verdiği tespit edilen 219 pompa nedeniyle 4 milyon 53 bin lira para cezası uygulandığını açıkladı. Ergün, kaçak akaryakıt veren 21 adet akaryakıt ve otogaz istasyonunun da mühürlendiğini bildirdi. 2012 yılında gerçekleştirilen akaryakıt ve LPG piyasasına yönelik denetim sonuçlarına ilişkin değerlendirmede bulunan Ergün, geçen yıl, Türkiyede mevcut 12 bin 432 lisanlı akaryakıt istasyonunun 4 bin 585 adedinde denetim gerçekleştirdiklerini ve 9 bin 144 adet ulusal marker ölçümü yaptıklarını belirterek, bu denetimlerde geçersiz ölçüm sayısının 33 olduğunu ifade etti.
Ergün, geçersiz ulusal marker ölçümünden dolayı 20 akaryakıt istasyonunun ve bir akaryakıt tankerinin mühürlendiğini bildirdi. Türkiyede mevcut 9 bin 789 lisanlı LPG otogaz istasyonun 3 bin 355 adedinin denetlediğini aktaran Ergün, bir tane LPG otogaz istasyonunun lisansı olmadığı için mühürlendiğini kaydetti.  

 