Çelik yelek delen silahla vurdular
Rusyanın başkenti Moskovada önceki gün öldürülen Kürt asıllı mafya babası Dede Hasan lakaplı Asyan Usoyanı (75) kimin hedef almış olabileceğine dair farklı senaryolar ortaya atılıyor.
MOSKOVAda önceki günü keskin nişancı tarafından öldürülen Rusyanın önde gelen mafya babalarından Ded Hasan lakaplı Dede Hasan cinayetine Rus basın genellikle mafyalar arası hesaplaşma olarak yaklaştı. Ancak Batı basınında farklı senaryolar da dile getiriliyor. İşte senaryolar 
RAKİPLERİ ÖLDÜRDÜ 
 Rusya Soruşturma Komitesinden adı açıklanmayn üst düzey bir yetkilisinin RBK ajansına yaptığı açıklamada soruşturmanın iki şüpheli üzerinde yoğunlaştığını söyledi: Cemo lakaplı Gürcü asıllı mafya babası Cemal Mikeladze ve Rafşan Caniye lakaplı Azeri mafya babası Rafşan Lankaranski. Dede Hasan, 2010da kurtulduğu suikast girişiminden sonra Beni Lankaranski ortadan kaldırmak istedi demişti.  
GÜRCİSTAN BAĞLANTILI 
Rusya Soruşturma Komisyonu yetkilisine göre cinayet, Dede Hasanın memleketi sayılan Gürcistan ile de ilgili olabilir. Komisyon, Gürcistandaki siyasi dengelerin değiştiğine ve Cumhurbaşkanı Saakaşvilinin tahtının sallamaya başladığına dikkat çekerek yeni iktidar eski iktidarın mafya uzantılarını da temizlemeye başlamış olabilir dedi.  
TETİKÇİLER KAMERADA / WEB TV 
HEDEF İMRALI SÜRECİ 
İtalyan Corriera dela Sera ise Moskovadaki cinayetin, Pariste üç PKK üyesinin öldürülmesinden hemen sonra gerçekleşmesine dikkat çekti. Dede Hasanın PKKya kaçak silah sağladığı iddialarını hatırlatan gazete, olayın arkasında Türkiye-PKK diyalogundan rahatsız olan çevreler 
olabileceğini öne sürdü. 
RUS MAFYASI MI  
Cinayette kullanılan silahın genellikle gizli servislerin kullandığı Val silahı çıkması da soru işaretleri yarattı. 9 mmlik 400 metreden çelik yelek delebilen bu silahın son yıllarda Rusyanın Kafkas bölgesinde bir dizi terörle mücadele operasyonunda kullanıldığı biliniyor. Rusya hükümeti resmi yayın organı Rossiyskaya gazetesine göre silahı mafya gizli servisten çalmış olabilir.  
ESKİ ORTAĞIN İNTİKAMI MI  
New York Times gazetesi ise Dede Hasanın Rus mafya gruplarının bir çeşit ortak fonunu bankacı gibi işlettiğini ve bu para yüzünden öldürülmüş olabileceğini yazdı. Gazeteye göre soruşturmayı yürütenler, halen İspanyada para aklama suçundan hapis yatan Hasanın eski bir ortağının suikast emrini vermiş olabileceğine inanıyor.