Bursaspor'un tadı tuzu yok
Ziraat Türkiye Kupası A Grubu 5. maçında Bursaspor, 1461 Trabzonspor ile deplasmanda golsüz berabere kaldı.
İki takımında vasat bir performans sergilediği karşılaşmada evsahibi 1461 Trabzonspor'un bir topu direkten döndü. Bursaspor bu sonuçla puanını 4'e yükseltirken, 1461 Trabzon da 2. beraberliğini alarak puanını 2 yaptı.  
Bu sonuçla 1461 Trabzon gruptan çıkma şansını yitirirken Bursaspor yarın grup lideri Fenerbahçe ile Sivasspor arasındaki mücadeleden çıkacak sonucu bekleyecek. Şayet yarın Sivasspor mağlup olursa Bursaspor'un şansı devam edecek ancak kırmızı beyazlı ekip Fenerbahçe'den 1 puan dahi alırsa Bursaspor'un yarı final şansı kalmayacak. Gruptaki son karşılaşmalarda 1461 Trabzon, Fenerbahçe ile deplasmanda karşılaşacak. Bursaspor ise kendi evinde Sivasspor'u ağırlayacak. 
A GRUBU PUAN TABLOSU 
Takımlar O G B M A Y P
----------------------------------------
1.Fenerbahçe 4 4 0 0 10 2 12
2.Sivasspor 4 2 1 1 5 5 7
3.Bursaspor 5 1 1 3 5 8 4
4.1461 Trabzon 5 0 2 3 2 7 2
 
Stat: Hüseyin Avni Aker
Hakemler: Mustafa Öğretmenoğlu, Serkan Akal, Hakan Atilla Gökbilgin
1461 Trabzon: Fatih, Mehmet Sıddık, Caner, Mustafa Akbaş, Kadir, Yusuf, Emrullah, Gökhan (Dk. 84 Jebrin), Abdulkadir, Barış (Dk. 71 Ofoedu), Abdullah (Dk. 78 Göksu)
Bursaspor: Carson, Şener, İbrahim, Ömer, Hakan, Edu, Murat Yıldırım, Tuncay (Dk. 79 Bangura), Forsell (Dk. 46 Batalla), Ferhat (Dk. 50 Okan), Pinto
Sarı kartlar: Dk. 28 Abdullah, Dk. 88 Göksu, Dk. 90 Mustafa Akbaş (1461 Trabzon), Dk. 50 Okan, Dk. 59 Şener, Dk. 62 Batalla, Dk. 88 Pinto, Dk. 90 2 Ömer (Bursaspor) 
KARŞILAŞMADAN ÖNEMLİ DAKİKALAR 
5. dakikada ceza alanına doğru hareketlenen Tuncay'ın yerden şutunda,  kaleci Fatih yatarak sağ köşesine doğru gelen topu çelmeyi başardı.
23. dakikada Yusuf'un soldan ortasında, ceza alanı içindeki Abdullah'ın  gelişine vuruşunda, top az farkla yandan auta gitti.
24. dakikada Tuncay'ın pasında ceza alanındaki Forsell'in yerden şutunda,  top yandan auta çıktı.
36. dakikada Barış'ın ara pasında ceza alanı sağ çaprazında topla  buluşarak kaleci Carson ile karşı karşıya kalan Yusuf'un vuruşunda, Carson'u  geçen meşin yuvarlak az farkla yandan auta gitti.
69. dakikada Batalla'nın şutunda savunmadan seken topa altı pas içinde  Okan etkisiz bir vuruş yapınca, konuk takım mutlak bir golden oldu.
81. dakikada Yusuf'un pasında ceza alanı içinde topla buluşan Ofoedu'nun  şutunda, üst direkten dönen meşin yuvarlağı kaleci Carson kontrol etti.
90 4. dakikada Jebrin'in soldan ortaladığı top kaleci Carson'dan sekerek  Ofoedu'nun önünde kaldı. Bu futbolcunun yakın mesafeden şutunda, meşin yuvarlak  auta gitti. 
KARŞILAŞMANIN ARDINDAN