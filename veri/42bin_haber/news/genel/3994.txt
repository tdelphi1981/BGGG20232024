Yoğun talep fiyatta yukarı çıkışa tam gaz destek verecek
Yapı Kredi Perakende Bankacılık Pazarlama Grup Direktörü Mehmet Cemalcılar: Talebin devam etmesi altın fiyatları için olumlu bir gösterge
 YAPI Kredi Perakende Bankacılık Pazarlama Grup Direktörü Mehmet Cemalcılar altın bankacılığındaki ürünlerin yoğun ilgi gördüğünü belirterek 'Ürün çeşitliliğimizi sürekli artırarak müşterilerimize uygun yatırım alternatifleri sunmayı ve ürün portföyümüz ile pazarda fark yaratmayı hedefliyoruz. Son dönemde altına olan fiziksel talebin devam etmesi de altın fiyatları için olumlu bir gösterge' dedi. Vadesiz altın mevduatı hakkında bilgi veren Mehmet Cemalcılar, 'Minimum 1 TL karşılığında döviz işlemi yapar gibi altın (XAU) işlemi gerçekleştirilebiliyor. İşçilik maliyeti ödemeden, gramajı az, düşük ayarlı eski tarihli altın alma, altınların çalınması gibi risklerden uzak ve güvenli bir şekilde miligram bazında altın alabilen müşterilerimiz, bankamızdaki diğer tüm altın hesaplarına da altın havalesi yapabiliyor' dedi.
 CEMALCILAR, vadeli altın mevduatı ile de müşterilerin, 31 günden 365 güne kadar vade seçeneğiyle altının getirisine ilave  faiz kazancı elde ettiğini söyledi.
 Şubelerde altın toplayacak
 MEHMET Cemalcılar, Yapı Kredi olarak yakın bir zaman içerisinde şubeleri aracılığıyla  ziynet eşya toplama işlemlerine başlayacaklarını söyledi. Cemalcılar, 'Müşterilerimiz, altınlarını şubelerimize getirecekler ve şubelerimizdeki eksperlerin belirleyeceği değer karşılığında gram altın, altın mevduat hesaplarına yatırabilecek.'