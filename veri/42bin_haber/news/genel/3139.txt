Montrö Caz Festivali'nin kurucusu Claude Nobs öldü
Montrö Caz Festivali'nin kurucusu ve başkanı Claude Nobs hayata veda etti. Caz severleri yasa boğan ölüm haberi gece yarısı Nobs'un bir süredir bulundu Lozan'daki hastaneden geldi.
Dünyanın en önemli müzik adamlarından Montrö Caz festivalinin kurucusu ve başkanı Claude Nobs, 76 yaşında hayata veda etti.  
24 Aralık günü İsviçre'nin Montrö kenti yakınlarında kayak yaparken düşen ve komaya giren Nobs, o günden bu yana sürdürülen yoğun tıbbı çabalara karşın, girdiği komdan çıkamadı. Dün gece yarısı Lozan'da kaldığı hastaneden bir açıklama yapılarak, Claude Nobs'un öldüğü bildirildi.  
Caz Dünyası Yasta / Web TV 
YANGINDA BİLE FESTİVALİ İPTAL ETMEMİŞTİ 
Nobs, 1967 yılında bir konserle başlattığı Montrö Caz festivalini aralıksız olarak her yıl gerçekleştirdi. 1971 yılında sahnede Zappa şarkı söylerken çıkan yangında konser salonu kül olmasına karşın, Nobs festivale ara vermedi. Deep Purple'un ünlü hit şarkısı, "Smoke on the Water" bu yangına ithaf edilerek oluşturuldu.  
Caz müziğine çok önemli katkılar sağlayan Nobs, akla gelebilecek bütün büyük caz sanatçılarını festivalinde sahneye çıkartmıştı.  
Atlantic Records'un sahibi Ahmet Ertegün ile ortak iş yapan Nobs aynı zamanda Ertegün'ün yakın arkadaşlarından biriydi.