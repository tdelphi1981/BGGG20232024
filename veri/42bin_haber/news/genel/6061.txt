Hakemin Terim hakkındaki şok raporu
Karşılaşmanın orta hakemi Çınar, G.Saray Teknik Direktörü Terimle ilgili şunları yazdı: Bana, İkinci yarıyı daha rezil yönetin dedi. Alkışladı. Size o rapora küfür etti yazma zevkini tattırmayacağım dedi.
SİZE O ZEVKİ TATTIRMAYACAĞIM

İŞTE o rapor... Olaylı Orduspor karşılaşmasının hakemi Serkan Çınar, raporunu yazdı İmparatorun ceza alması gündeme geldi. Devre arası soyunma odası koridorunda hakemle tartıştıktan sonra tribüne gönderilen deneyimli teknik adam asgari 4 maç kulübede olamayacak. 

90 dakikanın ardından hakem Serkan Çınar, Türkiye Futbol Federasyonuna gönderdiği raporda, G.Saray Teknik Direktörü Fatih Terimi neden tribüne gönderdiğini işte aynen şu şekilde açıkladı: Bana, İkinci yarıyı daha rezil yönetin dedi. Alkışladı. Size o rapora küfür etti yazma zevkini tattırmayacağım dedi. 
36. MADDEYE GÖRE DEĞERLENDİRİLİRSE...

AKŞAM saatlerinde G.Saray Kulübüne de intikal eden raporda aynen bu ifadeler yazılıydı. Herhangi bir küfür, hakaret ya da sinkaflı bir cümle kullanmayan Fatih Terimin bu eylemi disiplin talimatının 36. maddesi yani Sportmenliğe aykırı hareket kapsamında değerlendirilebilir. Bu ihtimal halinde Fatih Terim 1 ila 3 maç arasında ceza alacak.
Ancak PFDK, Fatih Terimin bu eylemi ve sözlerini 42. maddeye göre yargılar ise G.Sarayın başı ağrıyacak ve Terim kulübeden uzak kalacak. 
KÜFÜR YA DA HAKARET OLMADI AMA!

PFDK, Fatih Terimin, Size o rapora küfür etti zevki tattırmayacağım. Daha rezil yönetin cümlesini, Futbol Disiplin Talimatnamesinin Kişilik Haklarına Saldırı, Hakaret ve Tehdit başlıklı 42. maddesinin 1. fıkrasının c bendine göre değerlendirirse, Terim sözlerinden ötürü asgari 3 maç ceza alacak. 
Ve bu takdirde 42. maddeye göre hakaret eyleminde ceza alması ile birlikte Fatih Terimin geçen sene Galatasaray-Trabzonspor mazından ötürü ertelenen 2 maçlık cezayı çekmesi gündeme gelecek. Yani Fatih Terim, G.Saray takımına tam 5 maç kenardan taktik veremeyecek. 
TAKTİK VERMESİ BAŞINI AĞRITACAK

AYRICA Terimin tribüne gönderildikten sonra yedek kulübesi ve futbolcularıyla iletişime geçmesi de disiplin talimatnamesinin 83. ve 85. maddesine göre başını ağrıtacak. Talimata göre tribüne gönderilen teknik adamın takımına taktik vermesi yasak. Hatta kağıtla not göndermesi, maç bitimi sahaya girmesi, maç bitiminden sonra 15 dakika soyunma odasına girmesi dahi yasak. 
Ancak Terim, Ordu maçının 2. yarısında galibiyeti getiren taktikleri ve oyuncu değişikliklerini hemen kulübesinin arkasında oturduğu tribünden iletmişti. 
EN AZ 4 KARŞILAŞMADAN MEN EDİLEBİLİR

VE 51. maddeye göre de Teknik adamların tribüne gönderildiklerinden itibaren idari tedbirli sayılmalarına rağmen Terimin bu ihlalleri yapması, tecrübeli çalıştırıcıyı en az 4 maç cezayla karşı karşıya bıraktı. Çünkü Disiplin Kurulu Talimatının 51. maddesi, İdari tedbire uymayan teknik adamlara verilecek olan ceza 4 ila 12 maç arasındadır şeklinde... Yani Fatih Terimin en az 4 maç ceza alması kesin gibi... 
DAVALA DA CEZA ALIRSA TAKIMI TAFFAREL ÇIKARACAK
 
ORDU maçında Fatih Terimin dışında antrenör Hasan Şaş da elindeki taktik tahtasını yere fırlattığı gerekçesi ile tribüne gönderilmişti. Bu nedenle Fatih Terimin dışında Hasan Şaş, Terimin bir diğer yardımcısı Ümit Davala ve idari menajer Şükrü Hanedar da dün resmen PFDKya sevkedildi. Hasan Şaşın da Terim ile birlikte ceza almasına kesin gözle bakılırken, Davalanın ise sadece para cezasına çarptırılması bekleniyor. Ancak Davalanın da maçlardan men cezası alması halinde Galatasarayı, Eskişehirspor maçına kaleci antrenörü Taffarel çıkaracak.