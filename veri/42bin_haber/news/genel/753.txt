13 yaşındaki kızdan şok sözler
Edirne'nin Keşan ilçesinde küçük yaşta kıza cinsel istismar iddiasıyla gözaltına alınan 6 kişi tutuklandı.
 Edinilen bilgiye göre, S.T, kızı G.T'nin (13) akşam eve gelmemesi üzerine polis merkezine giderek, kızının Zaferiye Mahallesinde birlikte kaldığı arkadaşı Ü.İ'den şikayetçi oldu. Psikolog eşliğinde ifadesi alınan G.T, arkadaşı Ü.İ ile kendi rızasıyla cinsel ilişkiye girdiğini ancak bunun ilk ilişkisi olmadığını söyledi.
 Polis ekipleri G.T'nin ifadesinden yola çıkarak, küçük kız ile birlikte oldukları iddiasıyla H.Y, H.E.A, Y.i.Y, N.T ve S.D'yi gözaltına aldı.
 Emniyetteki işlemlerinin ardından adliyeye sevk edilen 6 kişi, çıkarıldıkları mahkemece, ''Çocuğun nitelikli cinsel istismarı'' suçundan tutuklandı.
 AA