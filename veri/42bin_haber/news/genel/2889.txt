KCK'da ceza yağdı
Şırnak'taki KCK davasının karar duruşması Diyarbakır 6'ncı Ağır Ceza'da yapıldı. Gizli tanık 'Korkmaz' kod adı ile ifade veren ve sanık olarak da yargılanan Sedat Dalga sorgu sırasında psikolojik ve fiziksel baskı gördüğünü iddia etti.
 HEYET, karar öncesi cezaların alt sınırdan uzaklaşılarak verildiğini belirtti. Taş atanlara 6 yıl ceza verildiği hatırlatılarak 'Taş atanı azmettirenlere daha fazla ceza vermemiz normal. Hiçbirinizi tanımayız, kimseye nefretle bakmayız. Anadilde savunmaya red gerekçemiz yasal çercevedir. Kimsenin Kürtçe konuşmasından sıkılmayız' dedi. BDP Milletvekili Faysal Sarıyıldız'ın aralarında bulunduğu 12 sanık hakkında raporlu oldukları için kovuşturmanın ayrılması kararı verildi. 40 sanık hakkında terör örgütü üyeliği ve patlayıcı madde bulundurmaktan 6 yıl 3 ay ila 17 yıl arasında değişen oranlarda hapis cezası verildi.