Kartal'da zincirleme kaza: 5 yaralı
İstanbulda sabah saatlerinde etkili olan yağışlı hava kazalara neden oldu. Kartalda aralarında rehabilitasyon merkezinde okuyan öğrencileri taşıyan servisin de bulunduğu 5 aracın karıştığı zincirleme kazada 5 kişi yaralandı.Kazaya karışan araçlardan birinde bulunan yaşlı adamın panik yüzünden tansiyonu düşünce sağlık ekipleri yardımına koştu.

Kaza saat 10.00 sıralarında Kartal Köprüden Kartal Merkez istikametine gidişte meydana geldi. Sabah saatlerinden itibaren etkili olan yağmurla yollar kaygınlaştı, buna sürücülerin de dikkatsizliği eklenince kazalar kaçınılmaz oldu. Kazaya karışan sürücülerden birisi, önünde seyir halinde olan bir aracın kaza yaptığını diğer araçların da kaza nedeniyle duran araca çarpmamak için manevra yapması üzerine zincirleme kaza meydana geldiğini söyledi. Kazaya aralarında özel bir rehabilitasyon merkezinde eğitim gören engelli öğrencilerle personeli de taşıyan servis dahil olmak üzere toplam 5 araç karıştı. Olay yerine çok sayıda ambulans itfaiye ve polis ekibi sevk edilirken, sağlık ekipleri yaralıları ambulanslara yetiştirmek için seferber oldu. Engelli öğrencileri taşıyan servisteki kadın görevli, sedyeyle ambulansa bindirilirken gözyaşlarına boğuldu. Kadın görevlinin ambulansın içinde ilk müdahalesi yapılan arkadaşı da kazanın şokuyla ağlamaya başladı. Serviste bulunan öğrencilerin durumlarının iyi olduğu öğrenilirken kazaya karışan diğer araçlardaki sürücülerle birlikte toplam 5 kişinin yaralandığı öğrenildi. Yaralılar Yasin Kaçtaş(29), Mahmut Çakar(38), Pınar Yıldız(24), Ruşen Uysal(20) ve Kürşat Işıldağ(40) Yavuz Selim Devlet Hastanesi ve Kartal Dr. Lütfi Kırdar Eğitim ve Araştırma Hastanesine kaldırıldı.

Kaza yapan araçlardan birinde bulunan Şerif Gürcünün ise tansiyonu düşünce sağlık ekipleri yardımına koştu. Ambulanstaki görevli bir kadın, yaşlı adamı teskin etmeye çalıştı. Yaşlı adamın yanındaki kadın da "Bize arkadan çarptılar kaza olunca tansiyonu düştü" diye konuştu. Kazanın ardından Kartal köprü üzerinden Kartal Merkez istikametine trafik durma noktasına gelirken bazı araçlar hararet yaptı. Kazaya karışan 5 araç olay yerine gelen çekiciler tarafından alınarak otoparka çekilirken, kumlama çalışmasının ardından yol açıldı ve trafik normal akışına döndü.