Bill Gates'ten tarihi itiraf
Microsoft'un kurucularından ve dünyanın en zengin isimlerinden Bill Gates'ten yıllar sonra tarihi bir itiraf geldi: "Cep telefonu pazarında çok geç kaldık, bize çığır açacak şeyler lazım."
Gün geçtikçe kızışan akıllı telefon pazarına değinen ve CBS This Morning'de Charlie Rose'un sorularını yanıtlayan Gates, Microsoft olarak akıllı telefon sektöründe epey geç kaldıklarını ve birinciliği ele geçirmek için yavaş davrandıklarını itiraf etti. 

Microsoft'un başındaki isim olan Steve Bellmer'dan memnun olup olmadığı yönündeki soruya "Onu da kendi kendimizi de eleştiriyoruz" yanıtı veren Gates, Ballmer liderliğinde Microsoft'un Surface gibi kayda değer cihazlar geliştirdiğini belirtti ve sözlerini şöyle sürdürdü: "Bu elbette yeterli değil. Çığır açacak şeyler lazım ve bu konuda kafa patlatıyoruz."

İş dışında özel yaşamından da yer yer bahseden Gates, uykuyu sevdiğini ve bazıları gibi 4 saatlik uykunun kendisine yeterli gelmediğini belirtti ve sadece kitap okumak için uykusundan fedakarlık edebileceğini söyledi.