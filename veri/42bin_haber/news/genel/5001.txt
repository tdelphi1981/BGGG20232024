IMF, tarihinde ilk kez bir ülkeyi kınadı!
IMF Arjantin'in ekonomik verilerinin güvenilir olmadığı gerekçesiyle kınarken, Arjantin de IMF'yi suçladı. Arjantin ile IMF arasındaki ilişkiler gerildi.
 IMF, Arjantin hakkında enflasyon ve büyümeyle ilgili yanlış bilgiler verdiği gerekçesiyle bir kınama açıklamasında bulundu. IMF İcra Kurulu, veri akışı konusunda ciddi bir ilerleme kaydedilmediğini belirtti. Arjantin'i bu konuda 29 Eylül'e kadar harekete geçmeye çağıran IMF, hükümetin sorunu gecikmeden gidermesi gerektiğinin altını çizdi. IMF, gerekirse yaptırım uygulacağını da kaydetti. Böylece Arjantin, Fon tarafından bu sebeple kınanan ilk ülke oldu.
 ÇİFTE STANDART
 ARJANTİN ise IMF'nin açıklamasına 'Bu, IMF'nin yeni bir hatasından başka bir şey değil. Geçmişte krizler çıkarmış bu kurum Çifte standart uyguluyor' diyerek yanıt verdi.