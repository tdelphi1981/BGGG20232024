Süper Premier Lig geliyor
Süper Lig, tıpkı Premier Lig gibi düzenlenecek. Bu ligi Kulüpler Birliğinin kuracağı bir şirket yönetecek ve pazarlayacak. Diğer ligleri ise, Futbol Federasyonu organize etmeye devam edecek.
ANKARAda toplanan Gençlik ve Spor Kulüpleri Kanunu Çalıştayına katılan kulüpler tarihi bir karara imza atmaya hazırlanıyor. Türk futbolunun en değerli markası Süper Lige, İngiltere Premier Lig modeli getiriliyor.  
Başka bir deyişle Türkiye Süper Ligi özelleştiriliyor ve Türk futbolu tepeden tırnağa yenileniyor.  Başta Futbol Federasyonu olmak üzere Kulüpler Birliği de bu teklife sıcak bakıyor. Öncelikle Bakan Suat Kılıç ile paylaşılan teklif, federasyonun hukukçuları tarafından ele alınacak ve son şekli verilecek. Şimdi gelin bu haberin ayrıntılarına hep birlikte bir göz atalım.  
VERGİ VE SSK BORÇLARIMIZ AFFEDİLSİN 
ANKARAdakİ toplantıda ağırlıklı konu kulüpler yasasıydı. Kulüplerin çoğu mali kriterleri yerine getirememekten çekiniyor, bu konuda da Bakan Kılıçtan yardım talep ediyordu. Yasanın çıkmasına hepsi olumlu yaklaşıyor ancak mevcut mali tablonun düzeltilmesi gerektiğini ifade ediyorlardı:
Federasyon Başkanı Yıldırım Demirören ve Kulüpler Birliği Başkanı Halil Ünal, Suat Kılıç ile bir görüşme yaptı:
Sayın Bakan, bu bir milat olsun. Kulüplerin vergi ve SSK borçları affedilsin. 
Bunu ben Maliye Bakanına nasıl söylerim arkadaşlar? Daha önce de 2 kez affedildi kulüplerin borçları. Hem kulüpler dernekler yasasıyla idare edilsin, hem de sistem böyle devam etsin, borçlar affedilsin. Bu böyle olmaz.   
Yasayı çıkarmadan önce mali tablonun düzeltilmesi çok önemli. Bize bu konuda yardımcı olun. 
O zaman yasayı hep birlikte çıkaralım. Daha sonra da Maliye Bakanına birlikte çıkalım, Biz mali yapıyı düzeltiyoruz bu yasayla. Artık bir daha af için gelmeyeceğiz diyelim. 
Razıyız sayın bakan, öyle yapalım.
Kulüpler bu sözle birlikte yasa için çalışmaya başladı.  
UZUN VADELİ KREDİ KULLANALIM 
TALEPLERİ bununla bitmemişti. Kamu bankalarından uzun vadeli (15-20) ve düşük faizli kredi talep ediyorlardı. Bir kereye mahsus verilecek bu uzun vadeli kredi, borç yapılandırılması için kullanılacaktı. Böylece yasa çıktığında kulüpler mali yapılarını sağlamlaştırmış olacak, yasadan dolayı ne yöneticiler ne de kulüp mağdur duruma düşmeyecekti. Talepleri olumlu karşılanan kulüpler yeni yasa ve öneriler konusunda çalışmaya başladı. Basketbol ve voleybol federasyonları da yasanın yanında yer alıyorlardı. 
EN GEÇ 2014-2015TE TAMAM  
ANCAK uzlaşamadıkları bir konu vardı.
Yasa futbol kanunu olarak mı çıkarılacaktı, spor kanunu olarak mı?
Futbol Federasyon Başkanı Yıldırım Demirören, Futbol kanunu adı altında yeni bir yasa istiyordu. Ayrıca Kulüpler Birliği ile birlikte yepyeni bir öneri daha getiriyordu:
- Süper Lig, tıpkı İngiltere Premier Ligi gibi düzenlensin. Bu ligi Kulüpler Birliğinin kuracağı bir şirket yönetsin ve pazarlasın. 
- Diğer ligleri, amatörler de dahil olmak üzere Futbol Federasyonu organize etmeye devam etsin. 
- Bunun için de ayrı bir Süper Lig kanunu ya da futbol kanunu çıkarılım. 
Bakan Suat Kılıç, bu öneriye sıcak yaklaştı. Kulüpler ise kendi aralarında bir uzlaşmanın sağlandığını ifade etti. 
Tek ayrılık konusu ise, çıkarılacak kanun. Bazıları bir kanuna gerek olmadığını, yönetmeliklerin buna izin verdiğini ifade ediyor. Bir kısım ise buna karşı çıkıyor. 
Çalışmalar sona erdiğinde önümüzdeki yıl ya da en geç 2014-2015 sezonundan itibaren Süper Ligin patronu federasyon olmayacak.  
Bakan Kılıç sorunları dinledi 
GENÇLİK ve Spor Bakanı Bakan Suat Kılıç, TFF Başkanı Yıldırım Demirören ve Kulüpler Birliği Başkanı Halil Ünal önderliğindeki başkanlarla bir araya gelerek sorunlarını dinledi. 
4 maddede Premier Lig modeli 
1-En pahalı yayın ihalesi
İNGİLTERE Premier Ligin yayın hakları 3 milyar sterlin karşılığında, 3 yıllığına BSkyB ve BT şirketlerine satıldı. Kulüplerin pazarlama stratejisi ile Türkiye Süper Liginin yayın hakları değeri de yükselecek. 
2-Federasyon pay almıyor
YAYIN gelirinin yüzde 50si eşit olarak 20 kulübe dağıtılıyor. Yüzde 25i takımların yayınlanan maç sayısına, kalan yüzde 25i de ligdeki başarılarına göre paylaştırılıyor. Federasyon bu ihalelerden pay almıyor. Türkiyede federasyon yüzde 10 pay alacak. 
3-Cezaları federasyon veriyor
İNGİLTEREde cezalar federasyon tarafından veriliyor. Federasyon, maç sonrası hakem raporları ve tv görüntülerini inceleyerek futbolculara ya da kulüplere ceza veriyor. Bu sistem Türkiyede de devam edecek. 
4-Hakem atamaları aynı
PREMIER Ligde hakem atamaları federasyona bağlı hakem atama sekreterliği tarafından belirleniyor. Türkiyede de bu görev MHKnin. 
Kulüpler arası tansiyon çok yüksek 
GENÇLİK ve Spor Bakanı Suat Kılıç, Kulüpler arasında tansiyon bir hayli yüksek. Gizlesek de saklasak da herkes yaşananların farkında. Maalesef büyük külüplerimizin başkanları kendi müsabakalarını bir araya gelip izleyebilecek hukuku devam ettiremiyorlar dedi. Gençlik ve Spor Kulüpleri Kanunu Çalıştayının açılış konuşmasını yapan Kılıç, Ateşi tutmak için maşa kullananların hiçbir zaman muvaffak olmaları mümkün değil. Türk futbolunun ve Türk sporunun, ateşi eliyle tutacak kişilere ihtiyacı var ifadelerini kullandı. 
Şirketin kârı kulüplere dağıtılacak 
Organizasyon şemasını sunan Mehmet Helvacı, Süper Ligin yeni yapılanmasını Hürriyete anlattı.  
TÜRK futbolunun geleceğini şekillendirecek toplantıda G.Saray Kulübü eski 2. Başkanı Prof Dr. Mehmet Helvacı, yeni organizasyon şemasını sunan isim oldu. Hürriyete konuşan Helvacı, Ligimizin organizasyonunu Türkiye Futbol Federasyonu yapıyor, Kulüpler Birliği Vakfının ise işlevi yok. 
Yeni yapıda; ikisini birden toplayacak bir anonim şirket kurulup, tüm kulüpler de bu şirketin hisselerine sahip ortak olacaklar. Bütün kârlar burada oluşarak paydaşlarına dağıtılacak. Süper Ligde küme düşen kulüpler ise, alt ligden yükselen takıma hisselerini satacak. Yani düşenler ve çıkanlar hisseleri değişecekler. Taraflar arasında eşitlik olacak ve adaletsizlik olmayacak dedi.