Esad'ın annesi kaçtı
Suriye Devlet Başkanı Beşar Esadın annesi Enise Mahlufun, içsavaş yaşayan ülkeyi terkedip Dubaideki kızının yanına yerleştiği öne sürüldü. Birleşik Arap Emirliklerinde yaşayan Suriyelilerin iddiasına göre anne Esad, 10 gündür Dubaide kızı Büşranın yanında.
Büşra Esadın eşi olan Genelkurmay Başkan Yardımcısı Asıf Şevket, 18 Temmuzda Şamda düzenlenen saldırıda ölen üst düzey 3 Suriye yetkilisinden biriydi.  Büşra Esad, Eylül ayında çocuklarıyla beraber Dubai'ye giderek buraya yerleşti. 
  ESAD GİTSİN DEDİKÇE ŞİDDET SÜRER  
PERDENİN ARKASINDAKİ İSİM 
Muhaliflerin internet sitesi all4syria.com'un genel yayın müdürü Ayman Abdel Nour, "Makhluf'un Suriye'yi terketmesi Esad'ın ailesinden bile gördüğü desteği kaybetmesi anlamına geliyor" açıklamasını yaptı. 
Esad'ın annesinin, perde arkasından herşeyi yöneten isim olduğu iddia ediliyordu. Daha önce de Esad'ın aile üyelerinin yurtdışına kaçtığı yolunda iddialar muhaliflerce yayınlanmış, ancak asılsız çıkmıştı. 
Esad'ın diğer iki erkek kardeşi Bassel ve Majid hayatta değil. Analistler, hayatta kalan tek erkek kardeşi Mahir'le sıkı ilişkileri olduğu bilinen Beşar Esad'ın, anne tarafından akrabalarıyla çok yakın olduğunu bildiriyorlar.
   
Rejime yakınlıkları bilinen pek çok zengin ve işadamı Suriyeli, geçtiğimiz aylarda savaş halindeki ülkeden kaçarak Dubai'ye yerleşti.