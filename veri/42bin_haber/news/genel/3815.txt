'Türkiye'ye Değer' dedi, sosyal sorumluluk projeleri 100'ü geçti
Telefon Kütüphanesi, Türk Telekom Spor Okulları, e-fatura ormanları başta olmak üzere bugüne dek imza attıkları sosyal sorumluluk projelerinin 100'ü aştığını belirten Türk Telekom CEO'su Tahsin Yılmaz, 'Yeni teknolojiler ve yeni ihtiyaçlara paralel olarak projeler gerçekleştireceğiz' dedi
 Aylin Löle
 Türk Telekom, iyi bir kurumsal vatandaş olma bilinciyle toplumsal hayata dokunan sosyal sorumluluk projeleri gerçekleştiriyor. 'Ülke çapında hayata geçirdiğimiz 'Türkiye'ye Değer' sosyal sorumluluk projeleriyle toplum yaşamına değer katmaya devam ediyoruz' diyen Türk Telekom CEO'su Tahsin Yılmaz, sosyal sorumluluktaki yol haritalarını Akşam Ekonomi'ye anlattı...
 
 l Bugüne kadar 100'e yakın proje hayata geçti. Bu projelerin odak noktaları neydi? 
 TÜM sosyal projelerimizin odak noktası toplum yaşamına değer katmak. Yatırımlarımızda öncelikli olarak eğitim, spor ve çevre alanlarını ele alıyoruz ancak buradaki en önemli nokta bütün projelerimizin çevresel, ekonomik veya sosyal sürdürülebilirlik esasına dayalı olması.
 
 l Türkiye'ye Değer' konsepti ne zaman ve nasıl doğdu? Bununla ne hedefleniyor?
 TÜRK Telekom olarak Türkiye çapında hayata geçirdiğimiz tüm sosyal sorumluluk faaliyetlerimizi 2010 yılında 'Türkiye'ye Değer' çatı markası altında topladık. Telefon Kütüphanesi,  Türk Telekom Okulları, Türk Telekom İnternet Evleri, Türk Telekom Spor Okulları ve e-fatura ormanları gibi ulusal çapta yürüyen dev sosyal sorumluluk projelerimizin yanı sıra Türk Telekom İl Müdürlükleri'nin hayata geçirdiği 100'e yakın yerel sosyal sorumluluk faaliyeti de 'Türkiye'ye Değer' çatı markası altında yer alıyor. Topluma, sosyal sorumluluk çalışmalarımızı bu şekilde daha iyi anlatacağımıza inanıyoruz. 
 
 l Bundan sonraki sosyal sorumluluk yol haritanızda nasıl bir hareket planı söz konusu olacak?
 MEVCUT projelerimizin etki alanlarını güçlendirmek ve bilinirliğini artırarak toplumumuzun bu hizmetlerden faydalanmasını teşvik etmek yönünde çalışmalarımız sürüyor. Yeni teknolojiler ve yeni ihtiyaçlara paralel projeler gerçekleştireceğiz.
 30 bin öğrenci için 76 eğitim tesisi inşa etti
 EĞİTİM, tüm sosyal sorumluluk projelerimiz arasında ağırlıklı bir öneme sahip. Geleceğe yatırım anlayışı ile gençlere ideallerini gerçekleştirmeleri için destek olmayı hedefliyoruz. Bu anlayış ile bugüne kadar Türk Telekom Okulları, Vitamin bağışı ve İnternet Evleri projelerimizi hayata geçirdik. Türk Telekom Okulları projemizle 35 ilde 76 eğitim tesisi inşa edip Milli Eğitim Bakanlığı'na bağışladık. Bu tesislerde 30 binden fazla öğrenci eğitim imkanı buluyor. Nesiller boyu devam edecek bu proje ile on binlerce öğrenci eğitim görme imkanı bulacak.
 17 türde 100 bin ağaçlık e-fatura ormanı kurdu
 GELECEK nesillere yaşanabilir bir çevre bırakmak amacıyla e-fatura ormanları projesini hayata geçirdik. Proje, kağıt fatura yerine elektronik fatura kullanan Türk Telekom müşterilerine teşekkür amacı da taşıyor. Tüm ülkeye yayılan 100 bin ağaçlık e-fatura ormanlarında Türkiye'deki mevsimsel farklılıklar gözetilerek dikilen 17 farklı türde ağaç bulunuyor.
 2 milyon dakikalık kitap
 2011 sonunda başlattığımız Telefon Kütüphanesi ile 350 adet sesli kitabın Türkiye'nin her köşesindeki görme engellilerle buluşmasına aracı oluyoruz. Proje, faaliyete geçtiği günden bu yana Türkiye'nin dört bir yanından 220 bini aşkın kez arandı, 2 milyon dakikadan fazla dinleme gerçekleştirildi. Projenin başladığı ilk günden itibaren Boğaziçi Üniversitesi Görme Engelliler Teknoloji ve Eğitim Laboratuvarı'nın (GETEM) üye tabanında yüzde 47 artış göstermiş olması da hedefimize doğru adımlarla ilerlediğimizin göstergesi...
 1000'İnternet Evi' kurdu
 'EĞİTİMSİZ bir gelecek, internetsiz bir eğitim düşünülemez' anlayışıyla hayata geçirdiğimiz İnternet Evleri projesi ile Türkiye geneline yayılmış, toplam 1000 adet Türk Telekom İnternet Evi'nde ücretsiz internet erişimi sağlıyoruz. Bu evlerin her birinde ortalama 20 adet tam donanımlı bilgisayar bulunuyor ve ücretsiz olarak internet hizmeti veriliyor.
 30 bin sporcu yetiştirdi
 BUGÜNE kadar sporun altyapısına yaptığımız yatırımlarla 10 yılda 30 bini aşkın genç sporcunun yetişmesini sağladık. Halen çeşitli illerdeki 45 spor kulübümüz ile basketboldan eskrime, atletizmden kayak ve tenise 27 branşta 4 bin 500'e yakın sporcuyu destekliyoruz.