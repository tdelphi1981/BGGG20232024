Transferde ilk hedef Carlinhos
Başkan Aysal ile Fatih Terim arasındaki transfer görüşmelerinde Carlinhos ismi öne çıktı. Brezilyalı sol bek için Fluminense 7 milyon Euro istiyor, pazarlık sürüyor.
G.SARAYda ara transfer çalışmaları hızlı başladı. İsviçrede tatilini sürdüren Başkan Ünal Aysal ile Phuket Adalarında bulunan teknik direktör Fatih Terimin tele zirvesinde Carlinhosun ismi ön plana çıktı. Tecrübeli çalıştırıcı, başkan Aysala özellikle savunmanın solunda büyük sıkıntı yaşadıklarını ve bu bölgeye mutlaka bir takviye yapmaları gerektiğini dile getirdi ve tek aday olarak Brezilyanın Fluminense takımında forma giyen Carlinhosu gösterdi.  
4 milyona bitirecekler 
Carlinhosu yaklaşık 1 yıldır takip eden tecrübeli teknik adamın, kaleci antrenörü Taffarelden oyuncuyu ikna etmesini istediği öğrenildi. Carlinhosun da gelmeye sıcak baktığı, bunda şampiyonlar liginde oynayacak olmasının önemli rol oynadığı belirtildi. Sözleşmesi haziran ayında bitecek Carlinhosun bonservisi için kulübü Fluminense 7 milyon Euro isterken, sarı-kırmızılı yönetim 4 milyon Euroya bu işi bitirmek istiyor.