Windows Blue fotoğraflandı
Microsoft'un resmi olarak henüz duyurmadığı Windows Blue'dan bir görüntü daha internete sızdı.
"Windows Blue" Microsoft'un iş ilanlarında görünse de şirket, henüz Windows 8 ve fazlası için sunulacak güncellemeden resmi olarak bahsetmedi. Ancak bu, güncellemeyle ilgili ekran görüntülerinin ortaya çıkmasına engel değil.

Neowin forumlarında ortaya çıkan görüntüde Windows Blue'nun yapı numarasının 9347'ye ulaştığı görünüyor. Görünen en son yapı numarası, 9317 idi. Görüntüden işletim sisteminin kullanım süresinin 15 Ocak 2014'te biteceği anlaşılıyor. Ekran görüntüsü, bunların dışında güncelleme hakkında pek bir bilgi sunmuyor.

Windows Blue'nun Windows 8'e sunacağı yenilikler arasında yeni arayüz özellikleri, yeni arama işlevleri, daha hızlı kernel ve Internet Explorer 11 var. Blue güncellemesinin yaz aylarında kullanıma sunulması bekleniyor.

 Windows Blue işte böyle olacak