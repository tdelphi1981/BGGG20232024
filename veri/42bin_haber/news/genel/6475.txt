Bıraktırma değil pazarlama hattı
Sağlık Bakanlığının Alo 171 Sigara Bırakma Hattı, sigara bırakmaya yardımcı ürünlerin pazarlandığı bir çağrı merkezine dönüştü.
Hattı arayanlar, kısa süre sonra geri aranarak, piyasa değeri 14 TL olan bir ürünü 19 TL kargo bedeli karşılığında ücretsiz diye pazarlanmaya çalışılıyor. 
SAĞLIK Bakanlığının sigarayı bırakmak isteyenlere destek olmak amacıyla oluşturduğu Alo 171 Sigara Bırakma Hattı sigara bırakmaya yardımcı karanfilli bitkisel karışım ürünlerinin pazarlandığı bir çağrı merkezine dönüştü. Buna da, son dönemlerde günde ortalama 1500 çağrıya yanıt veren Alo 171 hattını sigarayı bırakmak için arayanların, kısa süre sonra geri aranarak, piyasa değeri 14 TL olan bir ürünü 19 TL kargo bedeli karşılığında ücretsiz diye pazarlanmaya çalışılması yol açıyor. 
DÖKÜMLERİ ELE GEÇTİ 
sağlık bakanlığının da inceleme başlattığı bu uygulama, pazarlama kuruluşlarının Alo 171 hattına yapılan bazı çağrıların dökümünü ele geçirmelerinden kaynaklanıyor. Bakanlığın Sigara Bırakma hattını arayanlar, kısa süre sonra farklı bir numaradan geri aranıyor. Bu aramada, arananları Sigara bıraktırma ürününe ücretsiz sahip olmak istiyorsanız lütfen 1e basın diyen bir bant kaydı karşılıyor.
Aramanın Sağlık Bakanlığının 171 hattından yapıldığını düşünüp, çağrıyı yanıtlayanlar, bir süre sonra yeniden aranıyor. Bu kez sigara bırakmaya yardımcı karanfilli bitkisel karışımlı ürünü sadece kargo bedeli karşılığında sahip olunabileceği aktarılıyor. 19 TL kargo bedeli karşılığında ürün, ücretsiz olarak sipariş verilebiliyor. 
1.5 MİLYON KİŞİ ARADI 
Sağlık Bakanlığının sigarayı bırakmak isteyenlere destek olmak amacıyla 27 Ekim 2010 tarihinden itibaren oluşturduğu ALO 171 Sigara Bırakma Danışma Hattı, günde ortalama 1500 çağrıya yanıt veriyor. Sigara bırakma konusunda eğitim almış operatörler aracılığıyla haftanın 7 günü 24 saat hizmet veren bu çağrı merkezini bu güne kadar arayanların sayısı 1.5 milyonu buluyor. Arayanlara ilk önce sigaranın zararları hakkında bilgiler aktarılıyor. Ardından sigara kullanım alışkanlıklarını tespit etmeye yönelik bağımlılık değerlendirme ölçeği uygulanıyor. Yapılan değerlendirme sonucunda bağımlılık düzeylerine göre kişilere ya sigara bırakma planı yapılıyor ya da polikliniklere yönlendirililiyor. 
Piyasada 14 lira 
ALO 171 Sigara Bırakma Hattını arayanlara pazarlanmaya çalışılan sigara bırakmaya yardımcı olan bu bitkisel karanfil karışımlı ürünün yüzde 40ını yulaf oluşturuyor. Formülünde ayrıca karabaş oto ve su nanesi de yer alıyor. Aktarlarda ve internet üzerinden satılan ürünün yemeklerden 30 dakika önce günde 2 defa ikişer kapsül bol su ile alınması da öneriliyor. Piyasada 14 TL satış fiyatı bulunan ürün, sigara bırakmak isteyenlere sadece kargo bedeli karşılığında ücretsiz olarak gönderildiği savunuluyor. Ancak, bir kutu ürün için talep edilen kargo bedeli 19 TL oluyor. 
Numaralar aramaya kapalı 
SİGARA bırakmak amacıyla Alo 171i arayanlara sigara bırakmaya yardımcı ürünü pazarlamak için yapılan geri aramalarda, 0543le başlayan numaralar kullanılıyor. Çağrıya yanıt verildiğinde Sağlık Bakanlığından onaylı sigara bırakma ürününü ücretsiz almak istiyorsanız 1i tuşlayın deniliyor. Tuşladığınızda görüşme sonlanıyor. Numara geri aramalara kapalı olduğu için siz aramak istendiğinizde ulaşamıyorsunuz. Ancak, merak etmeyin, çağrıya olumlu yanıt verdiğiniz için kısa bir süre sonra tekrar aranıyorsunuz.