Burcu hastanede yaşam savaşı veriyor
BURSAnın İnegöl İlçesinde 27 yaşındaki Temel K.nın, tartışma sırasında arkadaşı 19 yaşındaki Burcu D.yi başından tabancayla vurduktan sonra kaçtığı ileri sürüldü. Temel K.nin telefonla arayarak, "Silah patladı, Burcu vuruldu" diye haber verdiği arkadaşı Mehmet E. tarafından evde bulunan Burcu D., hastanede yaşam savaşı veriyor. Merkez Nilüfer İlçesinde polis tarafından yakalanarak gözaltına alınan Temel K.nın ise olayın kaza sonucu meydana geldiğini söylediği ileri sürüldü.
Olay dün gece İnegölün Orhaniye Mahallesindeki bir apartman dairesinde meydana geldi. İddiaya göre ailelerinden ayrı yaşayan 21 yaşındaki Büşra V. ve Gülşah C. Orhaniye Mahallesinde bir apartmanın üçüncü katını birlikte kiraladı. İki genç kız, bir süre önce pastanede tanıştıkları ve Bilecikin Bozüyük İlçesinde yaşayan ailesine Bursada çalışmaya gideceğini söyleyen Burcu D.yi de evlerine alarak birlikte yaşamaya başladı. 
Gülşah C.nin Bursadaki ailesinin yanında, Büşra V.nin de dışarıda olduğu sırada dün akşam evde tek başına kalan Burcu D. arkadaşı olduğu bildirilen Temel K. ile buluştu. İki arkadaş arasında belirlenemeyen neden ile çıkan tartışma sırasında Temel K.nın tabancasının ateş alması sonucu Burcu D. başından yaralandı. 
Paniğe kapılan Temel K., aynı evde kalan ve Büşra V.nin arkadaşı olduğu bildirilen Mehmet E.yi telefonla arayıp, "Silah patladı. Burcu vuruldu. Çabuk eve gel hastaneye yetiştir" dedikten sonra kaçtı. Eve gelen Mehmet E. de ağır yaralı olarak bulduğu Burcu D.yi hastaneye kaldırdı. 
Durumu ağır olduğu için İnegölden Bursa Muradiye Devlet Hastanesine sevk edilen ve dövüldüğü sanılan Burcu D.ye hemen müdahale edildi. Doktorların yaptığı incelemede Burcu D.nin başındaki yaranın kurşundan kaynaklandığı ve merminin giriş-çıkış yaptığı ortaya çıktı. Doktorların durumu İnegöle bildirmesi üzerine evde inceleme yapan polis, mermi çekirdeğini de buldu. 
İfadelerine başvurulan bazı apartman sakinleri, evden bir erkek ve kadının tartışma sesleri geldiğini daha sonra kesildiğini belirtti. Olayla ilgili soruşturma başlatan polis, evde kalan Büşra V. ve genç kızı hastaneye kaldıran Mehmet D.nin ifadelerine başvurdu. Temel K.nın Burcu D.nin sevgilisi olduğunu belirleyen polis, yürüttüğü soruşturma sonucu şüpheliyi merkez yakalayarak gözaltına aldı. 
Temel K.nın verdiği ilk ifadesinde tartışma sırasında tabancanın yanlışlıkla patladığını ve olayın kaza sonucu meydana geldiğini iddia ettiği öğrenildi. Hastanede tedavisi devam eden Burcu D.nin hayati tehlikesinin devam ettiği bildirildi.