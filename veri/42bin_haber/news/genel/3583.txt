Bu süreç samimiyet testidir!
'Kimin çözümden, kimin kandan yana olduğu bu süreçte netleşecek' diyen Başbakan bugünkü cenaze törenleri için hassasiyet uyarısı yaptı. Erdoğan, Kılıçdaroğlu için 'Gizli ajandası var' dedi
 Başbakan Recep Tayyip Erdoğan, Fransa'da infaz edilen üç kadın için bugün Diyarbakır'da yapılacak cenaze töreni öncesi herkesi uyardı. 'Bu süreç samimiyet testidir' diyen Erdoğan, 'Genişletilmiş İl Başkanları Toplantısı'nda ana başlıklarıyla şunları söyledi:
 KİM ÇÖZÜM KİM KANDAN YANA: Bu süreç bir samimiyet sınavı, samimiyet testidir. Kimin çözümden, kimin acıdan, kandan yana olduğu tartışmaya mahal bırakmayacak şekilde netleştirecek süreçtir. Kendi yandaşlarına şirin görünmek adına sürecin hassasiyetini zedeleyenler hem kendileri hem millete kaybettirirler. 
 HASSAS SÜREÇTEN GEÇİYORUZ: Terör meselesine kalıcı bir çözüm üretmek için çalışlarımızı yoğun bir şekilde, kararlı ve umutlu olarak devam ettiriyoruz. Son derece hassas bir süreçten geçiyoruz. Her bir arkadaşımın bu sürecin hassasiyetini tam olarak anlamasını ve bu sürece uygun hareket etmesini rica ediyorum. Zira Türkiye'de terör sorununun sona ermesiyle her türlü rantını kaybedecek kesimler var. Ellerinden geleni yapacaklardır ve yapıyorlar. Muhalefetin bu kadar zihin iltihabı yaşadığı bir dönemde AK Parti'nin sorumluluğu kat kat artıyor. 
 OPERASYONLAR SÜRECEK: Provokasyon karşısında soğukkanlılığı ve sağduyuyu muhafaza edeceğiz. Vakarımızdan asla taviz vermeyeceğiz. Terörle mücadeleden vazgeçecek değiliz. Terör örgütü saldırılarına son vereceği ana kadar bizim güvenlik güçlerimiz operasyona devam edecek. 
 CENAZELERDE HASSASİYET UYARISI: Diyarbakır, Tunceli, Mersin, Kahramanmaraş'ta güvenlik güçlerimiz son derece hassas ve müteyakkız olacaktır. Siyasilerin aynı hassasiyeti göstermelerini istiyoruz. Bu süreç bir turnosol kağıdıdır. Samimiyet sınavıdır. 75 milyon kimin nerede durduğunu test edecek ve görecektir. 
 
 Kara propaganda yarışına girmeyeceğiz
 BAŞBAKAN 2014'te yapılacak yerel seçimler için de teşkilatına şöyle talimat verdi:  'Muhalefet önümüzdeki süreçte de hizmet siyaseti üzerinden yarışa giremeyecektir. Bütün mesailerini iftiraya ayıracaklar. Onlar bizimle hizmetle yarışamaz biz de onlarla kara propaganda yarışına girmeyeceğiz. Onları, bize atmaya çalıştıkları ama kendilerine bulaşan çamurla baş başa bırakacağız. Ev ev gezin.'
 O pası taca atmam!
 MHP Genel Başkanı bilinçsizce öyle bir pas attı ki bunu taca atmak mümkün değil... Bahçeli, 'Başbakan şunları söyledi, yüzde 34 oy aldı; Başbakan şunları yaptı, yüzde 47 oy aldı; Başbakan şöyle şöyle konuştu yüzde 50 oy aldı. Başbakan şimdi de bu süreci nihayete ulaştırırsa yüzde 70 oy alır' diyor.  Bu muhteşem matematik yeteneğinden, AK Parti ile ilgili siyasi öngörüsü ve iyi niyet temennisinden dolayı Bahçeli'yi tebrik ediyorum! Sorun Başbakan'da değil, sorun sizde
 BDP, KOF KABADAYI: BDP, Paris'te yaşanan olaylardan hükümeti sorumlu tutmak gibi kışkırtıcı bir siyasete girdi. Bunlar çirkin, ucuz siyaset örneğidir. Kendi örgütlerine, Fransa'ya hesap soramayanların kof kabadayılık örneğidir. Bunu yutmayız.
 GİZLİ AJANDA: CHP'nin bir vekili 'Ege'de Rumlara etnik temizlik yapıldı' diyor. Hakkını yemeyelim; CHP Genel Başkanı, hemşehrisi olan bu vekilden farklı değil. Çünkü gizli ajandası var,onu açamaz. İsrail'e sözcülük, Fransa'ya avukatlık, Baas Partisi'ne, Beşar Esed'e muhabbet besleyen CHP Genel Başkanı, o vekilden farklı yerde değil.
 ÇİN'DE ARAŞTIRSIN!
 Uluslararası Gazetecileri Koruma Komitesi'nin daha önce 8 olarak açıkladığı tutuklu gazeteci sayısını, Kılıçdaroğlu'nun 'Türkiye'de, Çin'den daha fazla tutuklu
  gazeteci var' sözlerinden sonra 76'ya yükselttiğini belirten Başbakan,  Çin'de bulunan Kılıçdaroğlu'na 'Şimdi hatırlatıyorum, araştırsın' çağrısı yaptı. Tutuklu gazeteci listesindeki        3 kişiyi isimlerinin baş harfleriyle örnek veren Başbakan, işledikleri terör suçlarını sıralayıp gazeteci olmadıklarını vurguladı,
  