Ceren Hindistan'a Özer Hurmacı şiddeti
Türkiye güzeli Ceren Hindistan'ın erkek arkadaşı Özer Hurmacı'dan şiddete uğradığı için ayrıldığı açıklandı
 2007 Türkiye güzeli Ceren Hindistan, futbolcu sevgilisi Özer Hurmacı'dan şiddet gördüğü gerekçesiyle suç duyurusunda bulundu. Yaz başından itibaren Kasımpaşaspor'da top koşturan Hurmacı'yla beraber olan Hindistan, fiziksel şiddet gördüğü için şikayetçi oldu. Konuyla ilgili olarak Hindistan'ın avukatı basın açıklaması gönderdi. Bildiride 'Hindistan erkek arkadaşından fiziksel şiddet gördüğü gerekçesiyle yollarını ayırdı. Sağlık kuruluşlarından rapor alan Hindistan, Hurmacı hakkında suç duyurusunda bulunarak olaydan şikayetçi oldu. Bunun üzerine hukuksal süreç başladı. Olayın ardından Ceren Hindistan ailesinin yanında istirahate çekildi' ifadelerini kullandı.   