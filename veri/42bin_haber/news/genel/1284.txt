İstanbul'da esen Bond rüzgarı
Birleşik Krallık İstanbul Başkonsolosu Leigh Turner, yeni James Bond filmi Skyfall'un ilk gösterimi nedeniyle geçtiğimiz hafta İngiltere Konsolosluğu'nda James Bond temalı bir etkinliğe ev sahipliği yaptı.
 Birçok davetlinin katıldığı etkinlik için balo salonu Bond görüntüleriyle dekore edildi. Başkonsolos Turner, yaptığı açılış konuşmasında, Birleşik Krallık film sanayisinin başarısını överek Birleşik Krallık'ın yabancı yatırımcılar için cazip bir ülke olduğunu vurguladı. Etkinliğe Mehmet Ali Bal, Gupse Özay, Daniel Stork ve Ceylan Pirinçcioğlu gibi isimler de katıldı.