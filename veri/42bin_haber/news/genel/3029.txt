Şubat ayında 5 bin 423 engelli memur alınacak
Çalışma ve Sosyal Güvenlik Bakanı Faruk Çelik, 2013 yılında 5 bin 423 kadroya engelli memur alınacağını, yerleştirme işlemlerinin Şubat ayı içerisinde gerçekleştirilmesinin planlandığını söyledi.
 Çalışma ve Sosyal Güvenlik Bakanı Faruk Çelik, yaptığı açıklama ile engelli memur adaylarına yerleştirme müjdesi verdi. 
 
 Çelik, 2013 yılında yapılacak yerleştirme işlemleri için Kurumlarca Devlet Personel Başkanlığına intikal ettirilen kadro sayısının 5 bin 423 olduğunu belirterek, bu sene söz konusu kadrolar için engelli memur alınacağını bildirdi. Yerleştirme işlemlerinin Şubat ayı içerisinde gerçekleştirilmesinin planlandığını kaydeden Çelik, bu kadrolara ilişkin nitelik kod kılavuzunun önümüzdeki hafta itibariyle Devlet Personel Başkanlığınca ÖSYM Başkanlığına intikal ettirileceğini söyledi.
 
 Bakan Çelik, adayların tercihlerinin alınmasını müteakip Şubat ayı veya en geç Mart ayı içerisinde yerleştirme işlemlerinin yapılmasının planlandığını ifade etti.
 CİHAN
  