Eve gelen polis sevgilisini öldürdü
Bursa Emniyet Müdürlüğü’nde görevli polis memuru Mikail Kaya (43) tartıştığı kadın arkadaşı tarafından silahla vurularak öldürüldü.
 Bursa’nın merkez Osmangazi ilçesi Atıcılar Mahallesi Yasemin Sokak’ta meydana gelen olayda, merkez Yıldırım İlçe Emniyet Müdürlüğü’nde görevli polis memuru Mikail Kaya (43), bir süredir arkadaşlık ettiği 3 çocuk annesi Şenay A.'nın evine geldi. Gece geç saatte ikili tartışmaya başladı. Tartışmanın kısa sürede kavgaya dönüşmesiyle Şenay A., polis memuru Kaya’yı silahla vurdu. Ağır yaralanan polis memuru Kaya, 112 Acil ekipleri tarafından Bursa Yüksek ihtisas Eğitim ve Araştırma Hastanesi’ne kaldırıldı. Kaya, yapılan müdahalelere rağmen kurtarılamadı.
 Olay sonrası zanlı kadın gözaltına alınırken, Şenay A.’nın sorgulaması sırasında 3 ayrı evlilik yaptığı ve üç eşinden de boşandığı öne sürüldü. Zanlının bir önceki işiniz de bıçaklamak suçundan kaydı bulunduğu da ortaya çıktı.
 Emniyet Müdürlüğü'nde sorgulanan Şenay E.'nin "Ben üç kez nikah yapıp boşandım. İlk eşimden üç çocuğum var. Çocuklarımın babasını tartışma sonrası bıçakla yaraladım. Sonra cezamı çekip çıktım. Mikail Kaya beni bir şekilde görüp ilgi duymaya başladı. Telefon numaramı öğrenip defalarca aradı. Kaç kez terslediysem anlamadı. Dün akşam evime geldi. Kapı önünde bağırmaya başlayınca komşularımız duymasın diye onu eve aldım. Benimle birlikte olmak istediğini söyledi. Ben ise 'Nikah yapmadan asla' diyerek teklifini kabul etmedim. Hakaret edip küfürler yağdırınca sehpanın üzerine bıraktığı tabancasını alıp ona ateş ettim" dediği öğrenildi.
 Fikret KOCAMAN / BURSA