Euro Bölgesinde işsizlik rekoru
Euro Bölgesinde işsizlik oranı Ocak ayında yüzde 11,9la tarihinin en yüksek düzeyine çıktı.
Euro Bölgesinde işsizlik oranı geçen yıl sonunda yüzde 11,8 ve bir yıl önce yüzde 10,8 düzeyindeydi. AB istatistik kurumu Eurostatın verilerine göre, işsizlerin sayısı sadece Ocak ayında Euro Bölgesinde 201 bin ve AB genelinde 222 bin arttı. Böylece toplam işsiz sayısı Euro Bölgesinde 19 milyona, ABde ise 26,2 milyona ulaştı.  
YUNANİSTAN ÖNDE 
İşsizlik oranları Yunanistanda yüzde 27 ve İspanyada yüzde 26,2ye kadar tırmanırken, borç krizindeki diğer ülkelerden Portekiz yüzde 17,6, Kıbrıs Rum Kesimi ve İrlanda yüzde 14,7yle ön sıralarda yer aldı. Gençler arasındaki işsizlik oranları ise Yunanistanda yüzde 59,4e, İspanyada yüzde 55,5e ve İtalyada yüzde 38,7ye ulaştı. Euro Bölgesinde kemer sıkma önlemlerinin de etkisiyle işsizlik rekor seviyelere çıkarken, enflasyon oranında ise gerileme devam ediyor. 
FAİZ İNDİRİMİ  
Eurostat, Euro Bölgesinde yılın ilk ayında yüzde 2 düzeyinde bulunan enflasyon oranının Şubatta yüzde 1,8e gerilediğini duyurdu. Avrupa Merkez Bankasının, enflasyon oranının hedefine uygun olarak yüzde 2 seviyesinin altına gerilemesi nedeniyle faiz indirimini gündemine alması bekleniyor. 
İtalyada yaklaşık 3 milyon kişi işsiz 
AVRUPAdaki borç krizinden en çok etkilenen ülkelerin başında gelen İtalyada, Ocak 2013te işsiz sayısının 3 milyona yaklaştığı açıklandı. İtalya Ulusal İstatistik Kurumunun (ISTAT) açıkladığı verilere göre, ülkede işsizlik oranı Ocakta Aralık ayına göre yüzde 0,4 oranında artarak, yüzde 11,7 oldu. İşsiz sayısının ise 2 milyon 999 bin kişiyi bulduğu belirtildi. Ocak 2013te, geçen yıl Ocak ayına göre yüzde 22,7lik artış yaşandığı bildirildi. ISTAT verilerinde, 15-24 yaş arası genç işsizlik oranının da Ocak ayında yüzde 38,7ye çıktığı kaydedildi.