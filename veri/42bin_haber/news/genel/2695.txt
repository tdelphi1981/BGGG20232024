Doktora 'sıra' dayağı
Sağlık çalışanına yönelik şiddet sürüyor. Son olay Özel Adana Hastanesi'nde yaşandı.
  İddiaya göre, mide rahatsızlığı bulunan M.T., muayene için oğlu M.T. ile hastaneye giderek Gastroenteroloji Bölümü'ne başvurdu. M.T.'den, bazı tetkikler için ertesi gün aç karnına gelmesi istendi. Ancak M.T., sabah kahvaltı yapıp gitti. Tok olduğu için endoskopiye alınamayan hastaya, öğleden sonra aç gelmesi söylendi. 
 HEMŞİRE: MAKASLA SALDIRDI
 İKİNCİ gelişinde yarım saat bekletilen M.T. 'Niye sıra gelmedi?' diyerek tartışma başlattı. Tartışma büyüdü, baba-oğul Dr. Burhan Ö. ve hemşire Melek G.'ye saldırdı. Burhan Ö.'nün kolu çıktı, Melek G.'nin vücudunda morluklar oluştu. İkili gözaltına alındı. Dr. Burhan Ö., 'Artık hastalara korku içinde bakıyoruz' dedi. Melek G. ise makasla saldırıldığını söyledi.
  