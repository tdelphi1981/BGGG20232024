Benim babam büyük babam
İZMİR Doğal Yaşam Parkı'nda mutlu aile tablosu...
 Türkiye'de doğan (Şubat 2011) ilk fil olan İzmir, ilk kez babası Winner'la bir araya geldi. Begümcan, Winner ve İzmir'den oluşan fil ailesi bariyer olmadan bir arada yaşamaya başladı. Yavru fil İzmir, bugüne dek annesinin yanında kalıyordu. Öngörülemeyen davranışları nedeniyle zarar görmemesi için babasıyla bir araya getirilmiyordu. Vahşi doğada yavruların annenin yanı sıra diğer dişi filler tarafından da korunduğunu dile getiren Veteriner Hekim Hakan Öztürk, böyle bir imkana sahip olmayan İzmir'in, gelişim sürecinin zarar görmemesi babasıyla bir araya getirilmediğini söyledi. Sabırla aileyi birleştirme yönünde çalıştıklarını dile getiren Öztürk, sonunda anne Begümcan, baba Winner ve yavru fil İzmir'in birlikte yaşamaya başladığını ifade etti. DHA