Ne istediniz Mehmetçik'ten
Edirne Keşan'da kısa süre önce dikilen 'dürbünlü Mehmetçik heykeli' denize atıldı.
 Keşan Belediyesi ile Edirne Saros Turizm ve Altyapı Hizmetleri Birliği'nce 'Saros Yapay Resif Projesi ve Tarihi Su Altı Müzesi' çalışmaları kapsamında yaptırılan heykel 11 Ekim'de dikilmişti. Mehmetçik heykeli yerinden sökülüp denize atıldı. Belediye Başkanı Mehmet Özcan, 'Saros Körfezi'nde uyguladığımız yapay resif projesi vardı, proje kapsamında yaptırdığımız heykellerden biri İbrice Limanı'nın hakim tepesine konuldu. Gece çadırda konaklayan bir grubun zarar verdiği tahmin ediliyor. Kim ne ister heykelden anlamak mümkün değil' dedi. AA