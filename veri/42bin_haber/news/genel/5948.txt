Ars atıyor Konya coşuyor
Ptt 1. Lig'de 23. haftasında Torku Konyaspor kendi sahasında Göztepe'yi 2-0 mağlup etti.
Konya Atatürk Stadı'nda oynanan mücadelede ev sahibi ekibe 3 puanı getiren golleri 5. dakikada Erdal  Kılıçarslan ve 66. dakikada Sjoerd Ars kaydetti. 

Konyaspor'un devre arasında Bulgaristan'ın Levski Soyfa takımından transfer ettiği Hollandalı forveti Sjoerd Ars, Göztepe maçını da boş geçmedi ve 3. maçında 5. golüne imza attı.  Tecrübeli oyuncunun forma giydiği 3 maçta Konyaspor, 2 galibiyet 1 beraberlik aldı. 
Yeşil beyazlılar aldığı bu sonuç ile puanın 32'ye yükseltti ve zirveyi yakalayabilmek için umutlandı. Göztepe ise 22 puanla ligde 17. sırada kaldı. 

Günün diğer maçlarında şu sonuçlar alındı:  
Kartalspor 1-1 Ankaragücü
Karşıyaka 0-0 G.Antep Bld.Spor