"Esenyurt gelişiyor dedik elimizde patladı!"
Esenyurtta önceki gün yapılan Belediye Meclis toplantısında sert tartışmalar yaşandı. BDP ve CHP'li üyelerin verdikleri soru önergelerini yanıtlayan Belediye Başkan Yardımcısı ve Grup Sözcüsü Mustafa Akboğa, "İmara göre ruhsatı var ama proje farklı yapılıyor. Kamuoyunda gündeme gelen inşaat şirketleri yanlış stratejilerle bu işi götürdü. İnşaatların durması kendi ekonomik sorunları. Firma yanlış yatırım yapıyor faturası belediyeye çıkarılıyor" diye yanıtladı. BDP Grup Sözcüsü Arzu Moco ise Esenyurt gelişiyor dedik ama iş geldi elimizde patladı diye konuştu.
Oturumda ilk önergeyi CHP Grup Sözcüsü Hüseyin Özdemir verdi. İflas erteleme davası süren Ukra İnşaat tarafından inşa edilen ancak daha sonra yükseklik sınırının aşıldığı gerekçesiyle İstanbul Büyükşehir Belediyesi tarafından durdurulan Ukra City'i meclis gündemine taşıyan Özdemir, "Ukra İnşaat tarafından 2 bin 500 daireli, 7 bloklu bina projelendirilerek satışa sunulmuş. 05.04.2010 tarihinde yürürlüğe giren ve İBB tarafından onaylanmış olan 1/1000'lik planda "Emsal 1,5 hmax: 30,50" iken firma tarafından yaklaşık 80 - 90 metre yükseklikte binalar projelendirilerek satışa sunulmuş ve mağdurlar yaratılmıştır. Bu fazladan yapılan inşaatlar belediyenin bilgisi dahilinde midir? Kontroller yapılmış ise imara aykırı imalat var mıdır? Varsa herhangi bir işlem yapılmış mıdır?" diye sordu. 
EMSALİ AŞARLARSA DEVREYE GİRERİZ 
CHP'li Özdemir'in bu önergesiyle ilgili söz alan Akboğa, Ukra İnşaat'ın ruhsata aykırı hiçbir inşaatının bulunmadığını vurgulayan Akboğa, inşaatın durmuş olmasının firmanın kendi içindeki ekonomik sıkıntılardan kaynaklandığını söyledi. Akboğa, "Ukra Yapı'nın şu anda mevcut verilen ruhsatı vardır. Ruhsata aykırı hiçbir inşaatı yoktur. Şu anda zaten temel 3. ve 4. Kat durumundadır. Şu anda firmanın ruhsatı yürürlükte ve ruhsata göre yapılaşması devam ediyor. Fazla herhangi bir yapısı yok. İnşaat kendi ekonomik nedenlerden dolayı durdurulmuş., bizden kaynaklanan bir sıkıntı yok. Orada inşaat yapabilir, emsali aştığı zaman biz devreye gireriz" ifadelerini kullandı. 
  BİNLERCE ESENYURTZEDE 11 ŞUBATI BEKLİYOR MAKETTEN FAZLA SATIYORSA NE YAPABİLİRİZ 
Özdemir'e verdiği yanıtta inşaat firmaların uyguladığı "Maketten Satış" usulüne de değinen Akboğa, bu konuyla ilgili yasal bir boşluk olduğunu belirtti. "Maketten satış sadece Esenyurt'un değil Türkiye'nin sorunudur" diyen Akboğa, "Adam almış imara göre mevcut ruhsatı var, projesi mevcuda göre uyuyor. Ama daha fazlasını maketten satıyorsa bunu engelleyecek bir yetki elimizde yok" diye konuştu. Akboğa, yaklaşık 1 ay içerisinde bu konuyla ilgili TBMM'de düzenleme yapılacağını ve bu düzenlemenin ardından maketten satışların yapılamayacağını da sözlerine ekledi. 
 
  Fİ YAPI İFLAS ERTELEMESİ İSTEDİ  
BU İŞ ŞİMDİ BİZDE PATLADI 
Daha sonra söz alan BDP Grup Sözcüsü Arzu Moco ise, iflas erteleme talebinde bulunan inşaat firmalarını ve mağdur duruma düşen binlerce vatandaşa dikkat çekti. BDP grubunun, zamanında "Bu kadar yükseklik olmaz, bu kadar imar yoğunluğu" olmaz diyerek itiraz ettiğini hatırlatan Moco, "Maketten konut satanlar arasında iflaslar başlarsa en fazla riskin Esenyurt'ta olduğu belirtiliyor. Fiyapı, Ukra City ve KC Yapı gibi büyük inşaat firmaları iflas etmeye başlamış durumda. Yine böyle projelerden konut alan bir çok vatandaş da çok ciddi mağduriyetler yaşamaktadır.  
 
  UKRA İNŞAAT İFLAS ERTELEMESİ İSTEDİ  
Maketten konut satışı konusunda bizim yarattığımız bir sonuç var. Mustafa bey biraz önce "Şu anda bunu engelleyecek bir yasal düzenleme yapmamız mümkün değil" diyor ama bu bizim yarattığımız bir sonuç. Emsal sınırsız, Yükseklik sınırsız bu Büyükşehir'den döndü. İnsanların paraları alındı, şu anda tek mağdur vatandaş. Parasını ödemiş ama firmadan geri alamıyor. Bizim yarattığımız bir sonuç var ortada. Bu sonucu biz yarattık. Biz zamanında "Bu kadar yükseklik olmaz, bu kadar imar yoğunluğu olmaz" dedik ve o da bir yerden döndü. Bu iş şimdi bize patladı! Esenyurt büyüyor, Esenyurt gelişiyor dedik ama iş geldi elimizde patladı!" diye konuştu. 
"Fİ YAPI FAZLADAN BİR BLOK YAPMIŞ, O YIKILIYOR" 
BDP'li Arzu Moco'ya yanıtı yine AKP Grup Sözcüsü Mustafa Akboğa verdi: "Yükseklik Sınırının" yanlış kullanıldığını vurgulayan Akboğa, yükseklikle ilgili bir sınırlama bulunmadığını söyledi. Adı sıkça gündeme gelen Fİ Yapı'nın Esenyurt'ta 4 tane proje yaptığını ifade eden Akboğa, "4 projede mevcut planlarımıza uygun, ruhsatları yenilendi, ruhsatla ilgili herhangi bir engeli yok. Adile Naşit'teki binalarından birinde zaten şu anda yıkım var. Bir tane blok fazla hesap yapılmış o nedenle yıkım yapılıyor. Esenkent'in ilerisindeki Fi Side projesinde de yapımında eksik imalatlar var, orada da henüz inşaatını tamamlamadı dedi. 
BELEDİYENİN BUNDA KABAHATİ NE? 
Bu firma kendi finansal dengesini kuramamışsa burada belediyenin ne kabahati olur? Tamamen firmanın kendi iç işleyişinden, kendi finansal problemlerinde yapmış olduğu yanlış yatırımlarda ve yapmış olduğu yanlış maliyet hesaplarından kaynaklanıyor. Burada belediyeyi bu işin içerisine sokamazsınız, belediyeyi burada sorumlu tutamazsınız" şeklinde konuştu. 