Vergi kalksın 65 milyon lira kazandıralım
Turkcell Kurumsal İletişim ve İlişkilerden sorumlu Genel Müdür Yardımcısı Koray Öztürkler, yazılım sektörünün geleceği için M2M pazarının gelişiminin şart olduğunu söyleyerek, Bilgi toplumuna dönüşüm için yeni ve önemli bir teknoloji olan mobil internet şebekesine yatırımın sürdürülebilirliği için M2Min teşvik edilmesi büyük önem taşıyor. M2M üzerindeki 37 TLlik ilk tesis ÖİV kaldırılmasıyla sektörün önü açıldı. Sektörün hızla büyümesi için telsiz ruhsat ücreti de kaldırılmalı dedi.
VERGİ GELİRİ ARTAR 
M2M üzerindeki bir defaya mahsus alınan 15,68 TL telsiz ruhsat ücretinin kaldırılmasıyla 2015 sonunda devletin M2M üzerinden elde edeceği vergi geliri 65 milyon TL artacağı öngörülüyor. Öztürkler, Telsiz Ruhsat Ücretinin kaldırılmasıyla ise sektör ve ülke ekonomisine büyük katkılar sağlanacağını belirterek, vergi yükümlülüğü bulunmayan yabancı operatörlerle pazarda fırsat eşitliği için M2Min teşvik edilmesinin önemine dikkat çekti. Öztürkler, M2M abone sayısının telsiz ruhsat ücretinin kalkmasıyla birlikte 2 milyonu aşacağını ifade etti.   
110 BİN YENİ HAT 
İlk Tesis ÖİV kalktı, 110 bin yeni hat açıldı Öztürkler, M2M uygulamaları tarımdan, sağlığa, enerjiden su sektörüne kadar birçok alanda kolaylıklar ve tasarruf getiriyor. M2M teşvik edildiği sürece hem Yerli Ar-Ge gelişecek, hem de ülke ekonomisine pozitif katkıları olacak diye konuştu. Öztürkler, M2M üzerindeki ilk Tesis ÖİVnin kaldırılmasıyla aktif SIM kart sayısının 110 bin arttığını vurguladı. 1 milyar TLlik tasarruf da sağlandığını ifade eden Öztürkler, bu düzenlemenin sektörü olumlu etkilediğini belirtti. Yabancı operatörlerin vergi ödeme yükümlülüğü bulunmadığını belirten Öztürkler, Türkiye her geçen gün daha da iyiye giden ekonomisi, insanının dinamizmi ve teknoloji altyapısıyla bütün dünya tarafından yakın takip edilen bir ülke dedi. 
Turkcell 2012 yıl sonu sonuçları  
TURKCELL Grup 2012 yılında konsolide gelirlerini yüzde 12 oranında artırarak 10,507 milyar TLye ulaştığını anlatan Koray Öztürkler, hızlı büyüyen telekom gruplarından biri olduklarını söyledi. Öztürkler, Turkcell 2012 yıl sonu sonuçları için şunları söyledi: Büyümede Türkiyede yüde 6 oranında artan ses ve yüzde 44 artan mobil internet gelirleriyle yüzde 33 oranında büyüyen yurtiçi ve yurtdışı grup şirketlerinin katkısı etkili oldu. Grup AVFÖK, bir önceki yıla gore yüzde 11 artışla 3.242 milyon TL olarak gerçekleşti. 
Ayrıca Turkcell tarihindeki en yüksek çeyrek gelirini de 2012nin son çeyreğinde kaydetti. Turkcellin 2012de 590 bin net abone alımıyla toplam abone sayısı 35.1 milyona ulaştı.