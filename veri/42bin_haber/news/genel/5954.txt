Rum Başkanlık Köşkü'nün yeni sahibi Nikos Anastasiadis
Güney Kıbrıs'ta bugün gerçekleştirilen Başkanlık seçiminin sonuçları açıklandı. Rum Başkanlık Köşkünün yeni sahibi DİSİ Başkanı Nikos Anastasiadis oldu. Güney Kıbrıs genelinde ve yurtdışındaki sandıklarda oy sayım işlemi tamamlandı.
Durum şöyle: 
Kayıtlı seçmen sayısı: 545 bin 493 
Oy kullanan: 445 bin 9 (yüzde 81,58) 
Oy kullanmayan: 100 bin 484 (yüzde 18,42) 
Kullanılan geçerli oy: 412 bin 232 (yüzde 92,63) 
Kullanılan geçersiz oy: 14 bin 747 (yüzde 3,31) 
Boş oy: 18 bin 30 (yüzde 4,05) 
Nikos Anastasiadis yüzde 57,48 (236 bin 965). Birinci turda aldığı oylarını yüzde 12,0 oranında artırdı. Stavros Malas yüzde 42,52 (175 bin 267) Birinci turda aldığı oylarını yüzde 15,6 oranında artırdı.  
DİSİ başkanı Nikos Anastasiadis bugün oyunu kullandıktan sonra yaptığı açıklamada, Kıbrıs'ta barışa ulaşılabilmesi için Kıbrıslı Türklerin el vermesine, Türkiye'nin de bol yardımına ihtiyaç olduğunu kaydetmişti.