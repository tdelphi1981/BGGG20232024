Rus gökdelenini Enka bitirecek
Rusya başkenti Moskovada yıllar önce inşaatına başlanan Moscow Sity kompozisyonunda yer alan Avrupanın en yüksek Federasyon gökdeleni Vostok (doğu) kulesi inşaatının tamamlanması işinin Türk Enka şirketine verildiği açıklandı.
Moskovanın gökdelen projesini yöneten Rus işveren Potok şirketi Yönetim Kurulu Başkanı Aleksey Alakin açıklamasına göre Enka ile gerekli anlaşmalar yapıldı bile. 
AYLARCA ARAŞTIRILDI 
Rusyanın ve Avrupanın en yüksek binası olacak Vostok kulesi inşaatının tamamlanması için aylardan beri yeni bir taşeron şirket aradıklarını resmi RİA ajansına açıklayan Alakin, Federasyon gökdeleni projesinde Voskot kulesi inşaatını hangi güvenilir ellere teslim edebileceğimizi aylarca araştırdık. Sonunda bu devasa işi Enka firmasının üstlenebileceğine karar verdik. Rusyada yıllar önce ilk başta Petrovski pasaj restorasyonuyla adını duyuran Türk Enka, ardından Rusya hükümet binasıyla parlamentoyu da restore etti dedi. 
ZAMANINDA TESLİM 
Enkanın günümüzde sadece Rusya inşaat sektöründe değil, dünya çapında iyi sözlerle anılan bir firma olduğunu belirten Alakin, Aramızda yaptığımız anlaşma uyarınca Enka Ocak ayı sonunda kaba inşaat çalışmalarına başlaması gerekmekte. Enkanın profesyonel çalışacağını ve üstlendiği işi zamanında teslim edeceğinden eminiz dedi.  
Yükseklik 360 metre  
MOSKOVAdaki Moscow Sity kompozisyonu içinde yer alan iki bitişik kuleli Federasyon gökdeleni 360 metre yüksekliğindeki Vostok kulesiyle en yüksek bina olacak. Vostok kulesi tamamlandığında sadece Rusyada değil, Avrupanın da yüksek gökdeleni olacak.