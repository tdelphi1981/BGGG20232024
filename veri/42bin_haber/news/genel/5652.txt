Fransadan 'Lal Gece' filmine büyük ödül
Berlin Film Festivali'nden geçen yıl Kristal Ayı ödülü aldıktan sonra, birbiri ardına davet edildiği 30'u aşkın uluslararası festivalde ödüller almaya devam eden Yönetmen Reis Çelikin filmi 'Lal Gece', şimdi de Fransa'dan büyük bir ödül aldı. 'Fransa Ulusal Müzeler Birliği' adına verilen 'Coup de Coeur du Musee 2013' ödülü alan film, böylece 26 önemli ödül kazanmış oldu.
Fransa'nın Vesoul  kentinde 19'uncusu düzenlenen  'Festival  International des Cinemas d'Asie de Vesoul'  film festivalinde İlyas Salman ve Dilan Aksütün başrollerini paylaştığı Lal Gece filmine Müzeler Birliği ödül ü verildi. Lal Gece, zorla evlendirilen yaşlı bir adam ile 14 yaşındaki bir kız çocuğunun zifaf gecesinde başından geçenleri anlatıyor. Yarışma jürisi Le Jury Guimet katılan 10 film arasından Reis Çelik'in yazıp yönettiği Lal Gece  filmini  Fransa Ulusal Müzeler Birliği adına verilen 'Coup de Coeur du Musee 2013' ödülüne değer buldu. Jüri üyeleri,ödül töreninde yayınladıkları ortak açıklamada, 'Dünya sinemasında çok bilinen, çok sayıda filmi yapılan Çocuk gelin konusunu şimdiye kadar alışılmışın dışında işleyen ve sinemasında çok farklı bir dili olan Reis Çelik ve filmi Lal Gece  oy birliğiyle  ödüle hak kazanmıştır' yorumuna yer verdi. 
Çocuk gelin sadece Türkiye'deki problem değildir 
Ödülünü festival Yönetmeni Martine Therumanne ve Jüri başkanı Hubert Laot' den alan Reis Çelik yaptığı konuşmada, "Çocuk gelin problemi belki de doğu dünyasında en az yaşanan ülke Türkiye'dir. Ama ben  bu soruna doğunun veya batının sorunu gibi ayrıştırıcı bir bakışla yaklaşmadım.Artık bilmeliyiz ki dünyanın her hangi bir yerinde ki her hangi bir sorun bütün dünyanın sorunudur.Sizlerde Fransa'dan  bu soruna 'Doğunun Sorunu' gibi ötekileştirici bir bakışla bakmayın ,sizin sorununuzmuş gibi bakın. Zira gelişmiş Fransız insanlarının bazıları da gidip Taylant'ta veya başka bir ülkede benzer ilişkileri veya evlilikleri yapıyor. Unutmayın ki ötekileştirdiğiniz ve yalnız bıraktığınız her sorun bir gün sizi de yalnız bıraktırabilir." dedi. 
26'ncı ödül Fransadan geldi 
Geçen yıl Berlin Film Festivali'nde açılışını yapan Lal Gece bu festivalden Kristal Ayı ödülü ile dönmüştü.Arkasından bir biri ardına davet edildiği  30 aşkın uluslararası festivalde Fransadan gelen  bu ödülle birlikte 26 önemli ödül kazandı. Musee Guimet ödülünü alan Lal Gece filmi  4 Nisan da Paris'te Musee Guimetde 700 dolayında yazar, televizyoncu ve dağıtımcı için özel bir gösterim yaparak yönetmen Reis Çelik'i tanıtacak.