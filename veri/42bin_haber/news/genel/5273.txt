Tiyatronun 'cadı'sına gözyaşlarıyla veda
Tedavi gördüğü hastanede solunum yetmezliği nedeniyle hayatını kaybeden Devlet Tiyatroları sanatçısı Macide Tanır (91), Ses Tiyatrosu'nda gerçekleştirilen törenle son yolculuğuna uğurlandı.
 Törende, Can Gürzap'tan Ferhan Şensoy'a Erdal Özyağcılar'dan Zeliha Berksoy'a çok sayıda isim hazır bulundu. Macide Tanır'ı son günlerinde yalnız bırakmayan Türk Eğitim Vakfı (TEV) Genel Müdür Yardımcısı Güsel Bilal; 'Onun için eğitim hep ön plandaydı. Bu nedenle tüm varlığını TEV'e bağışladı' dedi. Tanır'ın cenazesi törenin ardından Teşvikiye Camisi'ne getirildi. Kılınan ikindi namazının ardından Emirgan Mezarlığı'nda toprağa verildi.