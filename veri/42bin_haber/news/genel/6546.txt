NASA: A Human Adventure sergisi 14 Nisan'a kadar uzatıldı
NASA: A Human Adventure - Bir Uzay Yolculuğu sergisi, 14 Nisan'a kadar uzatıldı.Marmara Forum açıklamasına göre, bugüne kadar İstanbul ve diğer şehirlerden gelen 220 bin ziyaretçiyi ağırlayan sergi, sergi insanlığın uzay macerasında yaşananları, kullanılan araç ve aksesuarlarıyla dikkati çekiyor.

Marmara Forum, 14 Mart  14 Nisan tarihleri arasında NASA: A Human Adventure - Bir Uzay Yolculuğu ziyaretçilerine 1 bilet alana 1 bilet hediye kampanyası sunuyor.

Marmara Forum içerisinde yer alan Expo Center'da 2 Bin 500 metrekare alana kurulan ve ABD dışında yapılan en kapsamlı sergi olma özelliğini taşıyan NASA: Uzay Yolculuğu Sergisi, hafta içi her gün 10.00 - 22.00 saatleri arasında ziyaret edilebiliyor.

Sergide yer alan 300'den fazla parçanın yaklaşık 100 kadarı NASA koleksiyonuna ait, uzaya gitmiş gelmiş alet ve aksesuarlardan oluşuyor. Astronotların kıyafetleri, kullandıkları aletler, araçların orijinal bölümleri ve onlarca özel maket ile insanoğlunun uzay keşfine dair ilgi çekici içerik bir arada sunuluyor.

Marmara Forum'un katkılarıyla İstanbul Exhibitions tarafından Türkiye'ye getirilen serginin giriş ücreti tam 25 lira, öğrenci 20 lira.