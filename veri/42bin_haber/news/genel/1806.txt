PKK, 2013 yılına hazırlanıyor!
Son operasyonlarla ağır kayıplar veren PKK, bahar dönemi için yeni planlar yapıyor!
 Terör örgütü PKK 'nın 2013 yazı için hazırlıklara başladığı, Bahoz Erdal 'ın dinlemeye takılan telsiz konuşmalarıyla ortaya çıktı.
 Düzenlenen operasyonlarla büyük kayıplar veren örgütün eylem yapamamasından yakınan Bahoz, örgütün sözde sorumlusuna yeni eylemler için hazırlık yapılmasını söylüyor.
 Bugün Gazetesi'nin haberine göre, Fehman Hüseyin'in telsiz kodu olan Rojhat ile örgütün sözde bölge sorumlusu Andok arasında geçen konuşmalar kayıtlara şöyle yansıdı:
 Rojhat: Eksiklikler var; hem bu konuda hem genel düzeyde hem de alan olarak eksiklikler var. Bunları kışın gözden geçirmek gerekiyor. Bazı alanlar hiçbir şey yapamadılar, çok pasif kaldılar; yani bunların hepsini toplu olarak ele aldığımız vakit çok atıl bir durum olduğu görülüyor. Esas iş ile ilgilenmek yerine diğer işlerle ilgilenmeler oldu, bu noktalarda da biraz üzerinde durulması gerekiyor.
 Andok: Tamam arkadaş.
 Rojhat: Şimdiden arkadaşların olaylara bakış açıları konusunda bunları diyebiliriz, kışın zaten arkadaşları takip edersiniz ama arkadaşların kendileri de yoğunlaşmaları gerekiyor tamam mı?
 Andok: Tamam arkadaş.
 Rojhat: Dikkat edin pozisyona göre gerekirse değerlendirme yaparsınız.
 Andok: Tamam arkadaş. Anladım.
 Rojhat: 14 Temmuz'dan sonra misilleme yapmadınız. Polisleri öldürmediniz.
 Andok: Doğrudur ama biraz geç oldu şayet biraz erken olsaydı biz belki
 Rojhat: Amed'in ortasında otuz kırk polis ölseydi olurdu ama yapamadınız.
 Andok: Doğrudur arkadaş.
 Rojhat: Artık baharda belki bir şey olabilir ha.
 Andok: Artık 14 Temmuz 2013'e kaldı.