Uzun bacaklarım değil gülümsemem avantaj
24 yaşında Jülide Ateş'in izini süren bir güzel... Bu yıl düzenlenen Kainat Güzellik yarışmasında, 12 yıl sonra Türkiye'ye derece getirmeyi başaran isim; Çağıl Özge Özkul... Las Vegas kampı, diğer ülke güzelleri ve özel yaşantısı hakkında açıklamalar yapan Özkul, asıl hedefinin spor spikerliği olduğunu söyledi... İlk 16'ya giren başarılı model, avantajının çok bahsedilen uzun bacaklarının değil, gülümsemesinin olduğunu ifade etti
 Röportaj: Erçin DAĞ EYSEN
 Fotoğraflar: Ferhat ULUDAĞLAR
 - Jülide Ateş'in ardından ilk kez bir Türkiye güzeli ilk 16'ya girdi. 
 Benim için hayatımda bugüne kadar edindiğin en güzel tecrübeydi. Las Vegas'tan çok mutlu ayrıldım. Belki insanlar diyebilir, 'Birinci ikinci olmadın ama nasıl bu kadar seviniyorsun?' diye. Jülide Ateş'ten bu yana ilk kez bir Türkiye güzeli ilk 16'ya girdiği için bu sonuçtan memnunum. Orada, ülkenizin adını duyurmak gerçekten çok zordu. Jülide Ateş'i küçüklüğümden beri çok severim. Hayran olduğum kişilerden biridir. Yarışmadan sonra Twitter'dan duygularımı paylaşıyordum. Kendisi de hemen bana dönüş yaptı. İlk tebrik eden kendisi oldu.
 HEYECANLANDIM AMA ÇAKTIRMADIM
 - İlk 16'ya girebileceğinizi tahmin ediyor muydunuz?
 Hayatımda gördüğüm en güzel kızlar oradaydı. O kadar güzeli bir arada görmek gerçekten zordu. Hepsi çok bakımlılar, güneş gibi kızlardı. Üç haftalık kamp sürecimiz vardı. İlk haftadan sonraki eğitimlerde ilk 16'ya girmem lazım diye düşünüyordum. Ama ülke faktörlerinden dolayı dereceye girebileceğimi zannetmiyordum. Arkadaşlarım da girebileceğimi söylüyorlardı. Ama son ana kadar yarışmadan birkaç saat önce aileme üzülmeyin demiştim. Türkiye adı okununca kimse heyecanlanmadığımı söyledi. Aslında şaşırdım ama kameralara çok fazla çaktırmadım.
 - Yarışmada lanse edilirken en uzun boylusu, en seksi bacaklısı denildi sizin için...  
 Yarışmada en uzun boylu kızlardan biriydim. Benden uzunlar da vardı. En uzun bacaklı dediler, o kategoriye girebilirim. Ondan ziyade belki sürekli gülümsüyor olmam daha avantajlı olmuş olabilir diye düşünüyorum.
 EGO SORUNU YAŞANMADI 
 - O kadar güzel kız arasında ego çatışması oldu mu?
 Hiç olmadı. Ben kesinlikle olur diye bekliyordum. Hiçbir zaman güzelliğine çok önem veren bir insan olmadım. Miss Turkey'e katıldığım zaman da kendi kendime ben neden bu yarışmadayım diye soruyordum. Oraya gitmeden önce kızları düşünüyordum. Kim bilir ne kadar hırslılardır. Acaba kötü davranırlar mı? Ama hiç olmadı. Ülkesinin güzeli olarak seçilmiş gelmiş kızlar olması mantıklı olan. Zaten bir başarıya ulaşmışlar. Ve ülkelerini temsil ediyorlar. Hiçbir tartışma yaşamadık.
 - Estetik var mıydı kızlarda? 
 Yarışmada estetik serbest. Bizim yarışmada da bildiğim kadarıyla yasak değil. Orada estetikli kız çok vardı. Burun estetiği, dudak estetiği, göğüs estetiği. Bir sürü vardı.
 - Peki, sizde var mı?
 Bende hiçbir şekilde estetik yok. Yüzde 100 doğalım. Saçım bile doğal.
 ÜNLÜ OLMA HIRSIM YOK 
 - Aldığınız derecenin sizin üzerinizde ağır bir yükü var mı? 
 Bir sorumluluğu var. Daha bir göz önünde olmaya başladım. Ve biliyorum ki birçok genç kız takip ediyor. Örnek biri olmak isterim. Düzgün bir hayatla başarılarla beraber. Bende hiçbir gerginlik ve stres yaratmadı. İlla çok ünlü olacağım tarzında hırslarım yok. Başarılı olmak istiyorum. 
 - Şöhret olmak sizi korkutuyor mu?
 Yok, kesinlikle korkutmuyor. Belki yaşım ya da ailemden aldığım terbiye neticesinde. Bu saatten sonra gireceğim hayatımın beni ve kişiliğimi değiştireceğimi, aileme zarar vereceğini zannetmiyorum. O yüzden korkum yok.
 - Kamp süresince kızlarla çılgınlık yaptınız mı?
 Kurallar çok katı. Las Vegas'ta oldu yarışma ama kimse orada çılgın gibi eğlendiğimizi düşünmesin. Geceleri birden önce yatmak imkansız, sabah beşte uyanıyordum. Bütün gün full makyaj ve topuklu ayakkabı, böyle bir kamp süreci oldu. Korumalarım var halka temas edemiyoruz. Kumarhanelerden geçerken telefona bakmak bile yasaktı. Böyle bir önem vardı, çılgın bir şey yapmak imkansızdı, mutlaka yakalanırdınız. Provalar eğlenceliydi.
 SPOR SPİKERİ OLMAK İSTERİM
 - Hedeflerin arasında spikerlik var mı? 
 Evet ajansa güzel teklifler geldi. Değerlendireceğiz, dizide ve televizyonda da. Sunuculuk hep var. Spor spikeri olmak istiyorum. 
 - Spor spikerlerinden kimi beğeniyorsun?
 Dilara Gönder ve Tuğba Duralı'yı beğeniyorum. Bence onlar hem anlıyor hem de güzel aktarabiliyorlar. Bilmeden olacağını düşünmüyorum. Sadece güzel konuşan kameraya güzel bakan bir insan iyi bir spor spikeri olamaz. Bir kadının sporla ilgisi olması, bize daha iyi bir enerji veriyor.
 - Bunun arka planında futbola olan merakın mı var? 
 Tabii ki. Aslında futbola çok meraklıyım. Antrenörlere ve Fatih Terim'le buluşma şansım olsa keşke. Galatasaray'ın UEFA maçları öncesinde statda sunuculuk yapma şansım oldu. Ufak ufak işin içine girmek istiyorum.
 ÇAĞIL ÖZGE ÖZKUL FOTOĞRAFLARI İÇİN TIKLAYIN
 - İspanyolca'ya nasıl merak saldın? 
 Çok seviyordum İspanyolca'yı, kulak aşinalığı var. Futbol fanatiğiyim. Barcelona'nın maçlarını takip ediyordum. İspanyaya gittim dilleri için ne kadar güzel bir dil dedim. Amerika'ya gittim herkes İspanyolca biliyor. Benim için faydalı olur dedim ve kursa gittim. Uykusuz kaldığım halde kursa gittiğimi biliyorum. İki yıla yakın gittim. İyi oldu benim için.
 - Her sabah İspanyol gazetesi okuduğunuzu öğrendik... 
 Evet, her sabah okuyorum. Çünkü İspanyolca'yı Türkiye'de öğrenmek zor. Yerinde olmadıkça öğrenmek zor. İstanbul biraz daha avantajlı, Ankara'da zorlandım. Mutlaka devam ettirmeyi düşünüyorum.
 ERKEKLERDE ABİM KRİTERİM! 
 - Erkeklerde aradığın kriterler var mı?
 Açıkçası yok. Bu şeylere uzak büyüdüm. Abim gibi efendi ve kültürlü olması önemli.
 DÖRT AYDIR FULL MAKYAJLI DOLAŞIYORUM 
 - Kendinizi beğeniyor musunuz?
 Aynayla aram iyidir fotoğraf çektirmeyi ve çekmeyi seviyorum. Fizik olarak beğeniyorum. Hayatımda diyet yapmadım. Spor yaptığım için onun rahatlığını yaşıyorum. 16 kızın arasından birinci seçildim  fakat 'ben en güzel kızım, var mı benden güzeli' durumunu yaşamıyorum. Sadece kendimi beğeniyorum.
 NEW YORK'TAN TEKLİF ALDIM! 
 -  Yarışma sonrası oradan bir teklif aldınız mı? 
 New York Film Akademisi'nden oyunculuk ve film arkası konusunda eğitim almamız için teklif getirdi. Fakat New York'ta yaşamam söz konusu olmadığı için kabul etmedim. O başka bir hayal ve hedef zaten 24 yaşındayım. Modelliğim konusunda olumlu eleştiri aldım. Burada model olmalısın dediler. O yüzden memnunum, iyi bir model olduğumu düşünüyorum.  
 -  İleride pişman olmaz mısın?
 Olmam, altı yıldır modellik yapıyorum. Ünlü modacılarla çalıştım. Yurtdışına defalarca gittim. O yüzden bayağı iyi bir şekilde yaptığımı düşünüyorum. Şimdi çok başka hayallerim ve 
 hedeflerim var.