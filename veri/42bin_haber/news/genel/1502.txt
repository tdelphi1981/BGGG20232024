Dört eşini de bir okuldan seçti
Suudi Arabistan'da duyanları hayrete düşüren, fıkra gibi bir olay yaşandı. Bir erkek aynı okulda görev yapan bir müdür, bir öğretmen, okuldan bir öğrenci ve okulu teftişe gelen bir müfettişle evlendi.
El Arabiya televizyonunun ünlü Okaz gazetesine dayandırdığı habere göre, adı gizli tutulan kişi 50 yaşındaki bir erkek.  
Okaz gazetesi, haberi, "Kocasını hem öğretmeni, hem okul müdiresi ve hem de okulu teftişe gelen müfettişle paylaşan bir öğrenci hayal edin. İşte bu gerçek oldu" sözleriyle duyurdu. 
Gazeteye göre, adı gizli tutulan eşlerden öğretmen olanı, okulda biri müdiresi, diğeri öğrencisi olan diğer eşlerle hiçbir sorun yaşamadığı gibi, iş ortamında birbirlerine olması gerektiği gibi yani öğretmen-müdire ve öğretmen-öğrenci ilişkileri çerçevesinde davrandıkları söyledi. 
Suudi Arabistan'da erkeklerin dört kadına kadar evlenmesine izin veriliyor.