Cebinde parası Avrupa rotası
Sabancı Holding Perakende ve Sigorta Grup Başkanı Haluk Dinçer, Finansal gücümüzü sadece Türkiyede değil Avrupada da el değiştirmeler gerçekleştiği takdirde kullanmak için hazırız diyerek Avrupada da rakiplerimize kendi ülkelerinde meydan okuyacağız diye konuştu.
TEKNOLOJİ perakendeciliği sektörünün önde gelen oyuncusu Teknosa, yönünü yurtdışına çevirdi. Geçtiğimiz yıl Türkiye piyasasında gerçekleşebilecek olası bir satınalmada başrolü oynamaya hazır olduğunu açıklayan Teknosa, Avrupa pazarında da fırsat kolluyor. 2012 yılında yüzde 40 büyüme ile 2.3 milyar lira ciroya ulaşan ve 50 milyon lira net kâr elde eden Teknosa için Sabancının parlayan yıldızı Sabancı Holding Perakende ve Sigorta Grup Başkanı Haluk Dinçer, Avrupa elektronik perakende pazarında konsolidasyon kaçınılmaz. Satınalma hamlesi için çalışmalarımız sürüyor. Finansal gücümüzü sadece Türkiyede değil Avrupada da el değiştirmeler gerçekleştiği takdirde kullanmak için hazırız. Avrupada da rakiplerimize kendi ülkelerinde meydan okuyacağız dedi.  
AVRUPANIN 3 BÜYÜĞÜNDEN 
Teknosanın, 2023 hedefi doğrultusunda Türkiyenin küresel markalarından biri olacağını belirten Haluk Dinçer, konuşmasını şöyle sürdürdü: Türkiye 75 milyonu aşan nüfusuyla perakende sektörü için ciddi bir gelecek vaadediyor. Türk şirketleri gelecekte de dünyada önemli rol oynayacak. Türk tüketici elektroniği pazarının Avrupanın ilk 5 pazarından biri haline geleceğini öngörüyorüz. Teknosa 2023 yılında Avrupanın ilk 3 teknoloji perakendecisinden biri haline gelecek. Bu çok büyük bir iddia ama iş planımızı buna göre yapıyoruz. 
E-TİCARET 3 KAT ARTACAK 
2012de teknoloji perakende sektörü yüzde 18 büyürken, Teknosanın sektör ortalamasının iki katından daha fazla büyüdüğünü hatırlatan Teknosa Genel Müdürü Mehmet Nane şöyle konuştu: Pazardaki büyümenin yüzde 50si akıllı cep telefonları sayesinde gerçekleşti. LED ve 3D televizyonlar, tablet bilgisayarlar büyümede en etkili ürünler. 14 milyon adet ürün sattık. İnternet üzerinden gerçekleştirdiğimiz satışlarla da e-ticaret hacmimiz yüzde 200ün üzerinde arttı. Çoklu kanal stratejimiz nedeniyle işimizin ayrılmaz bir parçası haline gelen e-ticaret ciromuzu 2012deki 50 milyon seviyesinden 2013te 3 kat artırmayı hedefliyoruz. 2013 yılında Teknosa olarak ise toplam ciromuzu yüzde 15-20 civarında artırmayı hedefliyoruz. 
Avrupa ortalaması 2023te yakalanır 
TÜRKİYEde kişi başına yıllık ortalama 120 euroluk elektronik eşya harcaması yapılırken, Avrupada bu miktarın 360 euro seviyesinde olduğunu hatırlatan Mehmet Nane, şu değerlendirmeyi yaptı: Bu harcama, zaman ve bireyel gelirle de doğru orantılı. Yani Türkiyede kişi başına düşen yıllık gelir büyümeye devam ettiği sürece, cüzdan başına satın alma miktarı da artacak. Teknoloji, ülkeden daha hızlı büyüyor. Böyle devam ederse Türkiye 2023 yılına gelindiğinde Avrupa ortalamalarını yakalayacak. Türkiyenin 10 yılda bu açığı kapatacağına inanıyorum. 
Sosyalleşmek genlerimizde var, sanallaşmayacağız 
E-TİCARETİN hızlı büyüdüğünü ancak teknoloji perakendeciliğinde faaliyet gösteren bütün şirketlerin fiziksel mağazalarda büyümeyi sürdüreceğini anlatan Mehmet Nane şunları söyledi: Ülke olarak Akdeniz iklimine sahip milletlerin karakterini taşıyoruz. Sosyalleşmek genlerimizde var. O yüzden Kuzey Avrupa ülkeleri gibi sanallaşmayacağız. Bugün e-ticaret denildiğinde akla gelen ilk isimlerden biri olan Amazonun bile mağaza açması, bu işin fiziksel mağazalarda devam ettiğini gösteriyor. Her mağazaya 10 bin dolarlık yatırım yaptık. Mağazaya kaç müşteri girdiğini bu makinelerle sayıyoruz. Geçtiğimiz yıl tam 100 milyon kişi bizi ziyaret etmiş.  Biz de 2013te 20 yeni mağaza açacağız.