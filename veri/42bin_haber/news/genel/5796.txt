Esad Halepi Scudla vurdu
Aylardır ordu ve muhalifler arasında şiddetli çatışmalara sahne olan Suriyenin Halep kentinde önceki gece ordunun füze saldırısında onlarca sivil öldü.
Suriye İnsan Hakları Gözlemevi, rejim güçlerinin gece yarısı Cebel Badro bölgesini balistik füzelerle vurduğunu bildirdi. Buna göre 14ü çocuk 31 kişi öldü.  Suriye Genel Devrim Konseyi ise, ordunun bölgeye beş Scud füzesi attığını ve 47 kişinin öldüğünü öne sürdü. AFPye konuşan bir görgü tanığı, saldırının bir mahallenin büyük bölümünü yerle bir ettiğini, çok sayıda evin yıkıldığını söyledi.  
Esada havan topu 
Başkent Şamda ise Devlet Başkanı Beşar Esadın Teşrin Sarayı çevresinde iki havan topu saldırısı düzenlendiği bildirildi. Saldırıda sadece maddi hasar yaşandığını kaydeden bir yetkili, olay sırasında Esadın sarayda olup olmadığını açıklamadı. Bu arada Suriyenin Resulayn kentindeki Kürtlerle İslamcılar, rejime karşı mücadele için aralarındaki çatışmaları bitirme kararı aldı. Özgür Suriye Ordusu ile Kürt gruplar arasında haftasonu varılan anlaşmanın ardından herhangi bir çatışma yaşanmadı.