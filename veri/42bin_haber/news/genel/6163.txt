BDP'li Milletvekili trafik kazası geçirdi
Yozgat'ın Akdağmadeni ilçesi yakınlarında meydana gelen trafik kazasında, BDP Ağrı Milletvekili Halil Aksoy yaralandı.Ankara istikametine gitmekte olan Halil Aksoy yönetimindeki 04 DE 102 plakalı otomobil, Yozgat-Sivas karayolu Akdağmadeni ilçesi yakınlarında kontrolden çıkarak devrildi.

Kazada yaralanan Aksoy, vatandaşlar tarafından otomobilden çıkarılarak, olay yerine çağrılan ambulansla Yozgat Devlet Hastanesi'ne kaldırıldı.

Aksoy'un hastanede yapılan ilk muayenesinde sağ ayağı ile burnunun kırıldığı ve kafa travması geçirdiği belirlendi. Yetkililer, bilinci açık olan Halil Aksoy'un hayati tehlikesini bulunmadığını belirtti.