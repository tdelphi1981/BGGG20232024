Beşiktaşlı Escude alkollü yakalandı
Beşiktaşlı Escuede alkollü yakalandı, ehliyetine el kondu
 BEŞİKTAŞ'ta trafik kontrolü yapan polis ekipleri, Beşiktaşlı futbolcu Julien Escude'nin kullandığı otomobili durdurdu. Yapılan alkol kontrolünde 0.59 promil alkollü çıkan ünlü futbolcunun ehliyetine 6 ay el konuldu.
 Hakkı Yeten Caddesi üzerinde trafik uygulaması yapan trafik polisleri, saat 23.00 sıralarında BJK'li Fransız stoper Julien Escude'nin kullandığı otomobili durdurdu. Polis ekipleri Julien Escude'ye alkol testi yapmak istedi ancak Escude alkol metreyi üflemedi. Bunun üzerine futbolcunun tercümanı kontrol noktasına çağrıldı. Tercüman yaklaşık yarım sonra uygulama yerine gelerek, futbolcuyu alkol muayenesi olması için ikna etti. Yapılan alkol testi sonrasında Escude 0.59 promil alkollü çıktı.
 EHLİYETİNE 6 AY EL KONULDU
 Julien Escude'nin ehliyetine 6 ay el koyan polisler, 700 TL de para cezası kesti. Cezanın kesilmesinin ardından direksiyon başından kalkarak arka koltuğa oturan Beşiktaşlı futbolcu, tercümanın kullandığı araç ile evine gitti.