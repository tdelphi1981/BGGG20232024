Kuveyt Türk 3.8 ton altını sisteme çekmeyi başardı
Kuveyt Türk Bireysel Pazarlama ve Ürün Geliştirme Grup Müdürü Mustafa Dereci bugüne kadar 3.8 ton altın topladıklarını söyledi
 Kuveyt Türk Bireysel Pazarlama ve Ürün Geliştirme Grup Müdürü Mustafa Dereci, altın toplama günlerini ilk uygulayan banka olduklarıın vurgulayarak, 'Bu alanda geliştirdiği yenilik sayesinde lokomotif görevini sürdüren Kuveyt Türk 3.8 ton altın toplayarak ekonomiye kazandırdı. Müşterilerimiz belirlenen altın toplama günlerini internet şubemizden öğrenip kampanyaya katılabiliyor' dedi.
 KUVEYT Türk'ün altın bankacılığındaki ürün yelpazesinin geniş olduğunu belirten Mustafa Dereci, bu alanda altın cari hesap ile başlayan çalışmalarının ilk vadeli hesap olan altına altın katılım hesabı ile devam ettiğini ifade ederek, 'Dünya'da ilk kez uygulanan altın veren ATM ve nikah salonlarında hizmet veren altın kiosklar ile yenilikçi ürünler devam etti. Müşterilere gişeden de altın hizmeti sunulmakta olup sertifikalı gram altın alım satımı yapılıyor. Altın çek ise benzeri olmayan bir ürün. Altın çek ile hediye amaçlı altın ihtiyacı karşılanabiliyor' dedi.
 GRAM ALTIN SATIYOR
 KUVEYT Türk Bireysel Pazarlama ve Ürün Geliştirme Grup Müdürü Mustafa Dereci, altın bankacılığındaki diğer ürünleri hakkında ise şu bilgileri verdi: 'Gram altın, banka hesabı yerine altına fiziki olarak yatırım yapmak isteyen ya da elindeki altınları banka da değerlendirmek isteyen tasarruf sahiplerine alternatif yatırım imkanı sağlıyor.'