Öcalanın kitabını yazıyor
Yunanistan eski dışişleri bakanlarından Teodoros Pangalos (75), terörist başı Abdullah Öcalanın yakalanmasıyla sonuçlanan süreç nedeniyle Amerikalıların kendisine 5 yıl ajan muamelesi yaptığını açıkladı.
Geçen yıl aktif siyasetten çekilen Pangalos, 1996daki Kardak krizi, Türkiyenin tepkisi üzerine Rus yapımı S-300 füzelerinin Kıbrıs yerine Yunanistanda konuşlandırılması ve 1999da Abdullah Öcalanın yakalanması ile ilgili 3 kitap birden yazıyor. Daha önce Yunanistandaki ekonomik krizin nedenlerini anlattığı, Paraları Birlikte Yedik adlı kitabıyla ülkede büyük gürültü kopmasına neden olan Pangalosun kitapları önümüzdeki günlerde yayınlanacak. Yazdığı yeni kitaplar hakkında Real News gazetesine konuşan Pangalos, Öcalanın Türkiyeye götürülmeden önce Atinaya gelmesi ve Yunanistanın Kenyadaki Büyükelçiliğinin rezidansında gizlenmesi süreci için şunları söyledi: Öcalan olayı inanılmazdı. Amerikalılar 5 yıl için Yunanistan ile ilişkileri kesti. Beni de ajan sayıyorlardı. Beni Öcalanı kurtarmaya çalışmakla suçladılar. Bu durum ancak Bill Clinton gidip, George Bush başkan olduğunda değişti.  

 