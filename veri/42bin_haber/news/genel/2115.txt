Şimdi de mini etek krizi
Devlet Opera ve Balesi Genel Müdürlüğü, 5. Murad adlı bale yapıtında balerinlerin kısa etek boyları uzattı. Değişikliğin Kültür ve Turizm Bakanı Ertuğrul Günayın talimatıyla gerçekleştiği iddiası üzerine konuşan Genel Müdür Rengim Gökmen, "Günayın herhangi bir müdahalesi olmadığını, kendisinin kamuoyuna kucaklayıcı olması bakımından bazı değişiklikler yaptığını" söyledi.
Ankara Devlet Opera ve Balesi Müdürlüğü, geçen sezon Nisan ayında 5inci Muradı sahneye koyarak, iki temsil gerçekleştirdi.  
Bu sezon da Ekim ayında sahnelenmeye devam eden eserde kıyafet tasarımlarında değişiklik yapıldı. 90 dakikalık eserin Abdulmecidin izlediği Dolmabahçe Tiyatrosunun canlandırıldığı üç dakikalık bölümünde kıyafetler yeniden dizayn edildi. Balerinlerin elbiseleri değişerek etek boyları uzatıldı.  
Değişikliğin Çırağan Sarayında eserin prömiyerini izleyen Kültür ve Turizm Bakanı Ertuğrul Günayın talimatıyla gerçekleştiği iddia edildi. Ancak görüşünü sorduğumuz Genel Müdür Rengim Gökmen, Günayın herhangi bir müdahalesi olmadığını savunarak şunları aktardı:  
"35 yıldır Kültür Bakanlığının içindeyim. Sayın Bakanımızın bugüne kadar ne idari ne de sanatsal konuda müdahalesi olmuştur. O bakımdan bizi son derece rahat, özgür bırakan bir bakanla çalışıyoruz. Çok mutluyuz. Bakanın hiçbir dahli ve bilgisi yok bu konuda." 
"KAMUOYUNU KUCAKLAYICI OLMALI" 
Eserle ilgili kendi görüşlerini aktardığını ifade eden Gökmen, "Genel anlamda kurumumuzun işleyişiyle ilgili bir konsept. Genel kamuoyuna kucaklayıcı olması bakımından bazı ifadelerim ve müdahalelerim oluyor. Bu, kurumun genel sanat yönetmeni olarak görevim yükümlülüğüm ve sorumluluğum. Geçen sene yetişmedi. Ben o kıyafeti estetik bulmadım. Başka eserlerde de vardı mesela. Çünkü bizim sahnelerimizde herşey yer alabilir. Bizim estetik ölçülerimize uyması lazım. Estetik açıdan çıplaklık veya giyiniklik üzerine olmayan başka estetik değerlere de müdahale ettim. Bu sanatçı, yaratı özgürlüğüne müdahale anlamında değil. Zaten bunu rejisör ve dekoratörlerle tartışıyoruz; ama son nihayetinde eğer böyle bir direnç olan durum olursa, hiç olmadı, ona da müdahale etmekten çekinmem" diye konuştu. 
"KRİTERİMİZ ÇIPLAKLIK DEĞİL" 
Şimdiye dek ekip olarak anlaşarak değişiklikler yaptıklarını söyleyen Gökmen sözlerine şöyle devam etti: 
"Sahneden izleyiciye taşınan mesajda hizmet amacına yönelik olduktan sonra herşey olabilir. Çıplaklık bir kriter değil bunda, tamamen estetik kaygılarla. Bu sezon başından beri böyle. Geçen sezon iki temsil yaptık. Bu eser ayrıca kalkmadı. Devam edecek. Biz genel estetik çizgimizi korumak durumunda olan bir konuyuz.