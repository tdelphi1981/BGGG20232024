Hürriyet Rasulaynda
Suriye ordusunun günlerce savaş uçaklarıyla bombaladığı Rasulaynın muhaliflerin ele geçmesinin ardından Hürriyet Dünyası'ndan Faruk Balıkçı, Türkiye sınırındaki bu kasabaya girdi. Bir haftadır şiddetli çatışmaların yaşandığı Rasulayn kasabası hayalet kente dönmüş durumda. Bombaların tahrip ettiği on binlerce ton buğday deposu halen yanıyor.
Ağır bir yanık kokusunun kapladığı ve Suriye ordusunun tamamen çekildiği Rasulaynda, muhalifler sokak köşelerinde, motosiklet ve araçlarla devriye geziyorlar. Her an yeni bir saldırıyı bekleyen muhalifler, Savaş uçaklarına rağmen zafer bizim oldu dedi. 
Rasulayn yakınlarındaki bir cami ile birlikte onlarca evin uçak bombalarıyla yıkıldığı Tel Affarda, on binlerce ton buğday deposu da halen yanıyordu. Buğdayların yanması nedeniyle kasabayı ağır bir koku kaplamıştı. Kasaba  merkezinde ise atılan bombaların etkisiyle çarşıdaki dükkânların kepenkleri patlamış, birçok ev ve  karargâh olarak kullanılan okullar ise yerle bir edilmişti. 
Savaş nedeniyle canlarını kurtarmak isteyen vatandaşların bir kısmının evlerini dahi kapatamadan terk ettikleri göze çarpıyordu. Sadece silahlı militanların bulunduğu kent savaşın ağır izlerini taşırken, adeta hayalet kente dönüşmüştü.  
Özgür Suriye Ordusu (ÖSO) yetkilileri, Resulayn kasabasının stratejik konuma sahip olduğunu belirterek, Esad güçlerinin elindeki ilçe ve kentleri giderek kaybediyor. Her geçen gün lehimize gelişiyor dedi. 
 Hürriyet Dünyası'ndan Faruk Balıkçı, Suriyeli muhaliflerin kontrolündeki Rasulayn'da