Eski Likör Bahçesi 'Çınar Korusu' oluyor
TOKİ İştiraki Emlak Konut Gayrimenkul Yatırım Ortaklığı ve Viatrans-Meydanbey Ortak Girişimi, Eski Likör Bahçesi'ni 'Çınar Korusu'na dönüştürüyor.
 Dünyanın sayılı ağaç koruma ve bahçe yapılandırma firmalarından DGG International işbirliğiyle gerçekleştirilen proje çerçevesinde Eski Likör Bahçesi, İtalya'dan getirilen 10 metre boyunda 60-70 cm çapında 16 adet ve Almanya'dan getirilen 12 metre boyunda 100-110 cm çapında 2 adet olmak üzere toplam 18 çınar ağacına kavuştu. 
 DGG International ile ağaçların dikilmesi ve bakımı için 4 yıllık bir anlaşma imzalayan Viatrans; çınar korusunun temellerini diktiği 18 adet Avrupalı çınar ve bahçe içinde taşınan 7 adet çınar ağacı ile attı. Çınar Korusu'nun toplamda 500 bin dolara mal olması planlanıyor.
  