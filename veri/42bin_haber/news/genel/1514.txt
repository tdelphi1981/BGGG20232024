Tek doz aşı incelemede
AIDS konusunda araştırmalar yapan Texas Biomedikal Araştırma Enstitüsü, tek dozluk bir aşı için patent başvurusu yaptı.
San Antonioda bulunan enstitüde çalışan bilim insanları, bu aşının hayat boyu etkili olacağını ve HIV salgınını kontrol altına alacağını umuyor. HIV, yüzde 90 oranında cinsel ilişki yoluyla bulaşıyor ve virüs epitel hücrelerden giriş yapıyor. Yeni aşı ise epitelin üzerindeki sümüksü katmanlarda bulunan kök hücreleri hedefliyor. 
  
Aşı hemen hemen tüm aşıların mantığıyla aynı. Ölü ya da azaltılmış HIV virüsü enjekte ediliyor ve immün sistemin öldürülmüş virüse karşı harekete geçmesi bekleniyor. Kök hücreyi diğer hücrelerden ayıran şey ise vücutta, virüslere karşı savaşçı antikorları üreten antijeni barındırıyor olması. Bu da vücudun bağışıklık sistemini harekete geçiriyor. 
  
Sonuç olarak aşının, virüsün hücrelere yayılmasını engelleyecek bir bariyer oluşturması bekleniyor. Araştırmayı yapan Fransa'daki Nice-Sophia Antipolis Üniversitesi'nden Marie-Claire Gauduin HIV virüsünün tedavisinde en büyük problemin virüs vücuda girdikten sonra devamlı mutasyona uğraması. Bu da virüsün hangi çeşidine karşı savaşılacağını zorlaştırıyor. 
 
Ancak aşı sadece cinsel ve tensel temas yoluyla bulaşmayı önlerken, iğne ile deri altına enjekte edilirse ya da HIV'li kan naklinde koruma sağlamıyor.