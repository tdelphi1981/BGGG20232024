Galatasaray 1-1 Schalke 04
Galatasaray, UEFA Şampiyonlar Ligi 2. tur ilk maçında Almanya'nın Schalke 04 takımı ile İstanbul'da 1-1 berabere kaldı. Karşılaşmada G.Saray'ın tek golünü kaydeden Burak Yılmaz Devler Ligi'nde 7 gole ulaştı ve gol krallığında Critiano Ronaldo'ya ortak oldu. Ayrıca Burak Yılmaz, Türk takımları adına bir sezonda en çok gol atan futbolcu ünvanını da Jardel'den devraldı.
Türk Telekom Arena'da sarı kırmızılı taraftarların yoğun ilgi gösterdiği karşılaşmada Galatasaray 12. dakikada Burak'ın ayağından gelen golle 1-0 öne geçti. Bu pozisyondan sadece 6 dakika sonra Hamit Altıntop'un füzesi direkte patladı. Her iki takımın karşılıklı atakları ile geçen ilk yarının son saniyelerinde ise Danny'nin orta sahada kaptırdığı topu Jermaine Jones filelerimize gönderdi.  
MAÇTAN KARELER - Adem KABAYEL, Süleyman ARAT, Semih BAHADIR, Emre OKTAY'ın objektifinden

İkinci yarıya Sneijder değişikliği ile başlayan G.Saray aradığı pozisyonlarını yaratsa da aradığı golü bir türlü bulamadı. Schalke'nin de yakaladığı pozisyonları Galatasaray savunması savuşturmayı başardı.  
  ALTAN TANRIKULU GALATASARAY'I YORUMLADI 

GALATASARAY ALMANYA'DA NASIL TUR ATLAR

Bu sonuçla 12 Mart Salı günü saat 21.45'te oynanacak karşılaşmada Galatasaray alacağı her galibiyet ile 2-2 ve üzeri gollü beraberliklerde tur atlayan taraf olacak. 0-0'lık sonuç veya alınan her mağlubiyette Galatasaray Devler Ligi'ne veda edecek.  90 dakikanın 1-1 sona ermesi halinde ise maç uzatmalara, uzatmalarda da eşitlik bozulmazsa bir üst tura geçeni seri penaltı atışları belirleyecek. 
  FATİH TERİM FENA ÇILDIRDI 
 
Stat: Türk Telekom Arena
Hakemler: William Collum, Martin Cryans, William Conquer (İskoçya)
Galatasaray: Muslera, Sabri Sarıoğlu (Dk. 83 Umut Bulut), Semih Kaya, Dany, Riera, Hamit Altıntop (Dk. 66 Eboue), Melo, Selçuk İnan, Sneijder (Dk. 46 Amrabat), Burak Yılmaz, Drogba
Schalke 04: Hildebrand, Höger, Höwedes, Matip, Kolasinac, Draxler (Dk. 84 Barnetta), Jones, Neustadter, Bastos, Farfan, Huntelaar (Dk. 75 Pukki)
Goller: Dk. 12 Burak Yılmaz (Galatasaray), Dk. 45 Jones (Schalke 04)
Sarı kartlar: Dk. 17 Muslera, Dk. 48 Amrabat, Dk. 68 Dany, Dk. 90 Selçuk İnan (Galatasaray), Dk. 35 Jones, Dk. 78 Kolasinac, Dk. 87 Höger (Schalke 04) 
FATİH TERİM'İN MAÇ SONRASI YORUMLARI 
BURAK YILMAZ TARİHE GEÇTİ 
Bu sezon şampiyonlar ligi'nde 7. golüne ulaşan Burak Yılmaz, gol krallığında 7 gollü Cristiano Ronaldo'yu yakalamış oldu. Öte yandan Burak Yılmaz attığı 7 golle Türk takımları adına Şampiyonlar Ligi'nde bir sezonda en çok gol atan oyuncu oldu. Daha önce bu rekor 6 golle Mario Jardel'e aitti.  Ayrıca toplam gol sıralamasında ise 13 gollü Hakan Şükür'ün ardında 7 golle 2. sıraya yerleşti. 

MAÇIN AYRINTILARI  
  GALATASARAY REKORA KOŞUYOR 
 

TERİM BİR İLKİ YAŞADI 
UEFA Şampiyonlar Ligi ikinci tur ilk maçında Alman ekibi Schalke 04'ü ağırlayan Galatasaray'da teknik direktör Fatih Terim, kariyerinde bir ilki yaşadı. Devler Liginde H grubu'nu ikinci sırada tamamlayarak ikinci tura yükselen sarı-kırmızılı ekibin bu başarısı, Fatih Terim için de bir ilk oldu ve Schalke 04 maçıyla UEFA Şampiyonlar Ligi'nde bu turda ilk kez takımının başında yer aldı.

Daha önce sarı-kırmızılı ekiple 5 kez UEFA Şampiyonlar Ligi'nde grup mücadelesi veren Fatih Terim yönetimindeki Galatasaray, hiç tur atlayamamıştı.

  İŞTE TT ARENA'NIN ŞİFRESİ 


DROGBA İLK KEZ İLK 11'DE 
Teknik direktör Fatih Terim, Dider Drogba'ya Schalke 04 karşısında ilk 11'de görev verdi. Sarı-kırmızılı ekiple ilk maçına ligdeki Akhisar Belediyespor karşılaşmasının ikinci yarısında oyuna dahil olarak çıkan Drogba, 1 gol ve 1 asistlik performansıyla kalitesini ortaya koydu. Yıldız futbolcu, Schalke 04 karşısında ilk kez takımında ilk 11'de de yer bulmuş oldu. Ayrıca, yeni transferlerden Wesley Sneijder de ilk 11'de sahaya çıkan isimler arasında yer aldı ve sol kanatta görev yaptı. 
CİMBOM ÇİFT FORVET 
Galatasaray, Schalke 04 maçında çift forvetle sahada yer aldı. Bu önemli maçta nasıl bir dizilişle takımını sahaya süreceği merak edilen teknik direktör Fatih Terim, forvet hattında Drogba ve Burak Yılmaz ikilisine görev verdi.
Grup maçlarında attığı 6 golle takımını sırtlayan Burak, Drogba ile birlikte yine en önemli gol silahı olarak rol aldı. 
MELO 3 MAÇ SONRA SAHADA 
Spor Toto Süper Lig'deki Beşiktaş derbisinde rakip oyuncu Oğuzhan Özyakup'a tükürdüğü gerekçesiyle 4 maç ceza alan Brezilyalı futbolcu Felipe Melo, ligde görev alamadığı 3 maçın ardından formasına UEFA Şampiyonlar Ligi maçında kavuştu.

Beşiktaş derbisinin ardından Bursaspor, Medical Park Antalyaspor ve Akhisar Belediyespor müsabakalarında görev alamayan Melo, Şampiyonlar Ligi'ndeki Schalke 04 mücadelesinde ilk 11'de sahaya çıktı. Ligdeki Orduspor maçında da oynayamayacak olan Melo, bu maçla cezasını dolduracak. 
SABRİ FORMAYI KAPTIRMADI

Galatasaray'da Sabri Sarıoğlu, Schalke 04 maçında da savunmanın sağında formasını kaptırmadı. Emmanuel Eboue'nin Afrika Uluslar Kupası'nı gitmesinin ardından görev almaya başlayan ve performansıyla büyük övgü alan Sabri, Eboue'nin takıma dönüşüne rağmen ilk 11'deki yerini korumayı sürdürdü. Emmanuel Eboue, Schalke 04 karşısında yedekler arasında kendisine yer buldu. 
HUNTELAAR DA İLK 11'DE 
Schalke 04'te ise gözündeki rahatsızlığı nedeniyle bir süredir takımda forma giyemeyen Hollandalı futbolcu Klaas-Jan Huntelaar, Galatasaray'a karşı ilk 11'de sahaya çıktı. Alman ekibinde büyük önem verilen Şampiyonlar Ligi maçlarına yetişmesi için çaba sarf edilen ve İstanbul'a getirilen Huntelaar'ı teknik direktör Jens Keller ilk 11'de görevlendirdi. 
TT ARENA DOLDU 
Biletleri satışa çıkar çıkmaz tükenen Galatasaray-Schalke 04 maçında Türk Telekom Arena tribünleri tamamen doldu. Karşılaşmaya büyük ilgi gösteren sarı-kırmızılı taraftarlar, maçın başlamasından saatler önce statta yerlerini aldı ve tezahüratlarla takımlarına destek verdi. Ayrıca, Schalke 04 taraftarları da müsabakada takımlarını yalnız bırakmayarak, kendilerine ayrılan bölümü doldurdu. 
MAÇ ÖNCESİ KAREOGRAFİ

Sarı-kırmızılı taraftarlar, maç öncesi Pegasus Tribünü'nde kartonlarla bir koreografi gerçekleştirdi. Tüm tribün kartonlarla sarı-kırmızı renklere büründü. UEFA Kupası ve UEFA Süper Kupa'nın ortasında Şampiyonlar Ligi kupası figürleri yer aldı. Ayrıca, üzerinde Hedefe koşuyor Türkiye'nin gururu, Avrupa'yı sardı Galatasaray korkusu yazılı dev bir pankart açıldı. 
MEDYADAN İLGİ BÜYÜK 

Galatasaray-Schalke 04 karşılaşmasına medya mensuplarının da ilgisi yüksek oldu. Müsabakayı 75'i yabancı, toplam 389 basın mensubunun Türk Telekom Arena'da takip ettiği açıklandı.