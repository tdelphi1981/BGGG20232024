Onun fotoğrafları kara albüm olur
CHP Sözcüsü Haluk Koç, gazeteci Cüneyt Ünal'ı kurtaran CHP heyetinin Beşşar Esad'la çektirdiği fotoğrafı 'CHP'nin tarihinde yeni bir kara leke' diye değerlendiren Başbakan Erdoğan'a yanıt verdi.
 Başbakan'ın Beşşar Esad, Ömer El Beşir, Şimon Peres, Gulbettin Hikmetyar'la çektirdiği fotoğrafları gösteren Koç, ''Başbakan'ın eli kanlı diktatörlerle, liderlerle çektirdiği fotoğraflar tek kare değil. Bir kara albüm olur'' dedi. Koç, Kürecik konusunda da 'Perde arkasında ABD talimatıyla İsrail'in hava güvenliğini Türkiye'den sağlama sözü veren ve gereğini yerine getiren bir Başbakan, perde önünde mazlum Filistin halkı için dökülen gözyaşları' yorumunu yaptı.  Ankara
  