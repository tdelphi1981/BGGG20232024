Patronlar artık resime, heykele yatıracak
Patronların yatırım pusulasında ibre turizm, şarap, zeytinyağı derken konut, enerji ve restoran işletmeciliğine kaydı. 2000'lerden bu yana yatırım trendlerini ıskalayanlar dert etmesin... Uzmanlara göre gelecekte patronların yatırım için yeni gözdesi 'sanat ve sanatçı' olacak, özel müzeler artacak
 Aylin LÖLE
 İnşaat, turizm, şarap, zeytinyağı derken iş dünyasının şimdiki gözdesi enerji ve yeme-içme sektörü oldu. 2000'lerden bugüne Sabancı'dan Doğuş'a Limak'tan Yıldız Holding'e kadar değişen yatırım profilini yorumlayan PwC İnsan Kaynakları Danışmanlığı Direktörü Murat Demiroğlu 'Gayrimenkul yatırımının her dönem kazancı yüksek. Enerjiye de her zaman insanoğlunun ihtiyacı olacak. Daha fazla ev dışında vakit geçiren, eğlenen, yiyen içen ve harcayan bir nüfus, artan talep ile arzı da şekillendiriyor' dedi. 2000'lerden tibaren moda olan tüm bu yatırım alanlarının dışında sanat ve STK'ların da iş dünyası için popüler birer yatırım konusu olduğunu hatırlatan Demiroğlu, 'Giderek daha fazla kişi ve kuruluşun, gerek bireysel gerekse vakıflaşarak bu alanlarda daha etkin olduğunu görüyoruz' diye konuştu. 
 DEMİROĞLU, şöyle devam etti: 
 'Öngörülere göre iş dünyası önümüzdeki dönem sanata ve sanatçıya yoğunlaşacak. Sanatçıların çalışmaları, giderek daha fazla uluslararası koleksiyoner tarafından sahiplenilecek, Pera Müzesi ve İstanbul Modern tarzında özel sektör kaynaklı kurumların bu alandaki girişimleri piyasayı şekillendirecek.'
 Tekstilciydiler konuta da girdiler
 l SON yılların en cazip alanlarından biri ise inşaat oldu. Ahmet Nazif Zorlu, Zincirlikuyu'daki devasa Zorlu Center projesi ile dikkat çekiyor. 
 
 l COLIN'S ve Loft'un patronu Nurettin Eroğlu da İstanbul Lounge projesine imza attı. 
 
 l Süleyman Orakçıoğlu, Adnan Dalgakıran gibi isimler ise Han Yapı'yı kurarak İsthanbul markasıyla Beylikdüzü'nde bin konutluk bir projeye imza atmıştı.
 Zeytinin yıldızı  parladı
 l Coca-Cola CEO'su Muhtar Kent , Ayvalık'ta Kontes markasıyla zeytinyağı üretiyor.  
 
 l Cem ve Ümit Boyner çifti de zeytin ve zeytinyağına gönül verenlerden. Boyner'ler, 8 yıldır da her zeytin hasadı sonrasında Ayvalık'taki evlerinde bir davet vererek zeytin dostlarını buluşturuyor. 
 
 l İstanbul  Maden ve Metaller İhracatçı Birlikleri (İMMİB) Başkanı Tahsin Öztiryaki de zmir Menderes'te zeytin yetiştiriciliğine başladı. 
 
 l Beyaz et sektöründeyken zeytin ve zeytinyağına da yönelen yatırımcılardan bir diğeri ise Keskinoğlu oldu.
 Patronların sanat yatırımları artıyor
 İŞ dünyasının son yıllarda en çok rağbet ettiği  alan ise sanat oldu. Suna ve İnan Kıraç tarafından kurulan Pera Müzesi , Osman Hamdi Bey imzalı Kaplumbağa Terbiyecisi'ni  5 milyon TL karşılığında satın aldı. Geçtiğimiz günlerde kaybettiğimiz Burhan Doğançay imzalı Mavi Senfoni ise Murat Ülker'in Yönetim Kurulu Başkanlığı'nı yaptığı Yıldız Holding tarafından 2009 yılında rekor bir fiyatla 2.2 milyon TL'ye satın alınmıştı. Geçtiğimiz yıl satışa çıkan Erol Akyavaş'ın 'En-el Hak' tablosunu ise İstinye Park'ın ortaklarından Zafer Yıldırım almıştı.  Yıldırım, sanatçının diğer bir değerli eseri 'Vav' konulu tablosunu da elinde bulunduruyor.
 Şarap, hobiydi yatırıma döndü
 l Bu trendin en önemli temsilcisi Gülor markasını yaratan ve bugün 200 bin şişenin üzerinde üretim yapan Güler Sabancı oldu. 
 
 l EFSANE bankacı Akın Öngör ise Selendi markasıyla hobisini gerçeğe dönüştürdü. 
 
 l REŞİT Soley, Corvus markasını yaratırken Microsoft'un  eski yöneticilerinden Selim Zafer Ellialtı ise  12 milyon dolarlık yatırımla Suvla markasını yarattı.
 En popüler 'steak' oldu, Doğuş sektörün dengesini değiştirdi
 İŞ dünyasında eğlence sektörünün 'renkli' dünyasını keşfedip, sonradan bu sektöre yatırım yapanların sayısı da bir hayli fazla. En çarpıcı örnek ise Ferit Şahenk'in başında olduğu Doğuş Grubu. Doğuş'un yatırımları arasında Doors Grup, Mezzaluna, Nusr-et gibi önemli markalar var. Doğuş dışında bu sektöre yatırım yapanlar arasında, inşaat sektöründen Teknik Yapı, Diesel'in sahibi Tahsin Özlenir, Herry giyim markasının sahibi Selami Sarı yer aldı. Zincire son katılansa Doğtaş Mobilya'nın patronu Davut Doğan oldu. Doğan, Biga köftesini 'Kufta' markasıyla restoran zinciri yaptı.