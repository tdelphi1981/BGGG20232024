Araç muayenesinde 'randevu' oyunu
TÜVTURKte ücretsiz olan randevu alma işlemi, araç sahiplerinin acemiliği sayesinde ücretli hale dönüştürülüyor. Bunda da 118 bilinmeyen numaralar üzerinden rehberlik hizmeti veren iki özel kuruluş rol oynuyor.
ecelebi@hurriyet.com.tr 
GÜNDE 25 bin aracın muayene, 10 bin aracın da egzoz emisyon ölçümünün yapıldığı TÜVTURK istasyonlarından ücretsiz olan randevu alma işlemi, araç sahiplerinin acemiliği sayesinde ücretli hale dönüştürülüyor. Bunda da Bilgi Teknolojileri ve iletisim Kurumunun 118 bilinmeyen numaralar üzerinden rehberlik hizmeti verme yetkisi tanıdığı Plus Telekom ile araç muayene işlemlerine aracılık yapan Baki Danışmanlık adlı iki kuruluş rol oynuyor. Plus Telekom, internette oluşturduğu siteye girenleri 118 70 bilinmeyen numaralara yönlendirerek, dakikası 1.99 TL karşılığında ortalama 10 dakika tutarak araç muayene randevusu almalarını sağlıyor. Baki Danışmanlık ise bu randevuyu form başına belirlediği 12 TLlik tarife karşılığında sağlıyor. Bunlardan, com uzantılı olanın adı, araç muayene randevu al olurken, com.tr uzantılı olanınında araç muayene randevu oluşturuyor. Böyle olunca da araç sahiplerine sadece muayene ücreti ödemek yetmiyormuş gibi bir de randevu almak için ücret ödemek zorunda kalıyor. 
  KASKODA PRİMİ TÜKETİCİ BELİRLEYECEK  
10 MİLYON ARACA MUAYENE 
Türkiye genelinde 81 ilde 196 sabit, 2 motosiklet muayene istasyonu ve 73 gezici istasyonu bulunan TÜVTURK, bu hizmeti 155 istasyonda randevu sistemiyle veriyor. TÜVTURK istasyonlarında ücretsiz muayene tekrarları ve tespitle birlikte toplam 10 milyon 733 bin 391 aracın muayene işlemine tabii tutuluyor. Bunun da Türkiye genelinde ortalama yüzde 65i önceden randevu alınarak gerçekleştiriliyor. Randevuların yüzde 75i de TÜVTURKün internette oluşturduğu site üzerinden ücretsiz olarak gerçekleştiriliyor.   
Aracılara para kaptırmayın 
ARAÇ  muayene randevularını internet ve çağrı merkezi üzerinden ücretsiz olarak veren TÜVTURKün Genel Müdürü Kemal Ören, internet sitelerinden  farklı bir numaraya ya da kuruma herhangi bir yönlendirme yapılmasının  söz konusu olmadığına dikkat çekerek, Bu aracılık hizmetleriyle kurum olarak bizim hiç bir ilgimiz bulunmamaktadır. Randevu hizmeti internet sitemiz ve çağrı merkezimizden ücretsiz olarak kolayca alınabilir diye uyarıda bulundu.   
 