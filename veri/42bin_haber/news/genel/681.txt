Konuk yazar - Sonbaha girerken beslenmede nelere dikkat etmeliyiz?
Yaz boyunca çok kaçamaklar yapıldı. Pek çok kişi kilo aldı. Sonbahara girerken bu kiloları sağlıklı bir şekilde vermek için, size önemli ipuçları gönderiyorum. Bu arada hafta içi her sabah 10.30'da Kanaltürk ekranlarında sağlıklı zayıflama, sağlıklı yaşam, detoks, estetik, anti-aging ve maneviyatla ilgili bilgiler vermeye devam ediyorum.
 Ayşe Tüter de sağlıklı ve lezzetli yemekleri sizler için hazırlıyor. Sabah ekranlarında eğlenceli ve kaliteli bir zaman geçirip, faydalı bilgiler almak isteyenleri de her sabah programımı izlemeye davet ediyorum. Soğuk mevsime girerken her şeyden önce vücudumuzun bol C vitaminine ihtiyacı olur. C vitamini hep portakal ve diğer turunçgillerde var diye düşünürüz, doğrudur ancak ekim ayında bolca bulabileceğimiz kivi, roka, taze yeşillikler, Trabzon hurması, ananas, sivri biberinde iyi bir C vitamini kaynağı olduğunu biliyor muydunuz? Ancak yeşillikler pişirilince içindeki C vitaminin önemli bir kısmını kaybederler. Çünkü C vitamini yüksek ısıya dayanıksızdır. Eğer taze C vitamini kaynaklarını düzenli alamıyorsak dışarıdan da takviye olarak alabiliriz. C vitaminin normalde yarı ömrü 4 saattir ancak son yıllarda doğal kaynaklardan hazırlanan ve zaman salınımlı tabakalar halinde üretilen ester-c vitaminleri hem daha etkili hem de yaklaşık 12-24 saat etkilidirler. C vitaminini çok yüksek doz almanın fazla bir mantıklı yönü yoktur. Çünkü fazlası vücuttan atılır, onun yerine düşük dozda ama bölerek (daha sık) almak vücutla sürekli bir düzey sağlar ve yararlılığı daha fazladır.  Çocuklarımıza, hamilelere veya uzun süreli zayıflama diyeti yapanlara ıspanağın olduğu öğünde 1 bardak taze portakal suyu içmelerini öneririm. Sonbahar diyeti:
 Sabah Kalkınca 1 bardak yarım tatlı kaşığı ballı 8-10 damla limonlu ılık su Yaklaşık yarım saat sonra kahvaltı yapabilirsiniz.
 KAHVALTI (08:00): 1 dilim kızarmış tam çavdar ekmeği yanında 2 parmak kalınlığında yağsız peynir (mozerella, dil, lor veya çökelek gibi peynirler olabilir.) bu kahvaltı ile bol maydanoz+roka+ tere gibi mevsim yeşillikleri ve 2 adet acı sivribiber tüketin.
 ARA ÖĞÜN (10:30): 1 adet sert şeftali yanında 3 adet taze ceviz içi (sonbahar başlangıcında taze ceviz içi bulabilirsiniz.)
 ÖĞLE YEMEĞİ (13:00): 1 porsiyon Izgara balık yanında bol limonlu yeşil salata, Yaz mevsiminin bitmesiyle birlikte balık sezonu başlar. Özellikle bu dönemde haftada 3 gün balığı tercih etmelisiniz.
 ARA ÖĞÜN (15:00): 3 adet mürdüm eriği yanında 1 fincan limonlu zencefilli çay(sonbahar mevsim geçiş dönemidir ve bağışıklık sisteminizi güçlü tutmak için zencefil kullanabilirsiniz.)
 ARA ÖĞÜN (17:00): 1 su bardağı sıcak, az yağlı zencefilli süt AKŞAM (19:00): 1 yemek tabağı kadar semizotu veya kabak yemeği yanında 3-4 yemek kaşığı kadar bol sebzeli bulgur pilavı veya yeşil mercimek yemeği yanında bol limonlu yeşil salata 
 ARA ÖĞÜN (21:30): 1 orta boy kabuklarıyla armut
 Dr. M. Ender Saraç