Türkiye'nin fındık ihracatı
Türkiye, 2012-2013 fındık ihraç sezonunun ilk 2 ayında, 72 bin tonu aşkın fındık ihraç ederek, karşılığında 402,9 milyon dolar gelir elde etti.
 Karadeniz Fındık ve Mamulleri İhracatçıları Birliği'nden alınan bilgiye göre, 1 Eylül'de başlayan 2012-2013 fındık ihraç sezonunun ilk iki ayında, standart natürel iç fındığın kentali (100 kilogram) ortalama 530 dolardan işlem gördü.
          
 Yaklaşık 90 ülkeye fındık ihraç eden Türkiye, 1-31 Ekim 2012 tarihleri arasında 72 bin 305 ton fındık ihraç ederek, karşılığında 402 milyon 965 bin dolar gelir sağladı.
          
 İhracatın 54 bin 218 tonu AB ülkelerine yapılırken, AB dışındaki Avrupa ülkelerine 6 bin 756, denizaşırı ülkelere 6 bin 875, diğer ülkelere ise 4 bin 456 ton fındık ihracatı gerçekleştirildi.
          
 Türkiye, geçen sezon aynı dönemde 55 bin 563 ton fındık ihraç ederek, karşılığında 424 milyon 572 bin dolar girdi sağlamıştı.
          
 AA
  