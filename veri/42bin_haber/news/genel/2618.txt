Utanmadılar!
Adapazarı'nda evden kaçan ortaokul 8'inci sınıf öğrencisi 13 yaşındaki kız çocuğunun bir masaj salonunda erkeklere pazarlandığı ortaya çıktı. Olayla ilgili gözaltına alınan, aralarında emekli polis memuru Zeynel A.G. ve eşi J.G'nin de bulunduğu 9 kişi tutuklandı.
 İFADESİ alınan K.A. ise uğradığı cinsel istismarı ayrıntılarıyla anlattı. K.A, kent merkezindeki Çark Caddesi'ndeki bir işyerinde çalışırken tanıştığı bir kişi tarafından masaj salonuna yönlendirildiğini öne sürdü. Salonunun sahibi tarafından önce cinsel istismara uğradığını söyleyen K.A, bir hafta boyunca para karşılığı ilişkiye girmeye zorlandığını söyledi. Ailesinin kendisini başka bir işyerinde çalışıyor zannettiğini belirten küçük kız 'Aileme söylemekle tehdit ediyorlardı. Ben de korka korka yapıyordum' dedi. Bir hafta boyunca hiç dışarı çıkartılmadan çalıştırıldığını belirten K.A, cinsel ilişkiyi öğrenmesi için bilgisayardan kendisine porno film izlettirildiğini de söyledi.
 Koruma altına alındı
 Masaj salonunda tehditle cinsel istismara uğrayan 13 yaşındaki K. ise ailesine gitmek istemedi. Hayati tehlikesinin olacağını söyleyen kız koruma altına alındı ve Sakarya Sosyal Hizmetler İl Müdürlüğü'ne teslim edildi.