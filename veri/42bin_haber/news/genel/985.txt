Suriye'de bombalı saldırı!
Hama'daki saldırıda 50 Suriye askeri ve Esad yanlısı öldü.
 Suriye'de muhaliflerin kalesi olarak bilinen Hama kentinde, bomba yüklü bir araçla düzenlenen saldırıda en az 50 asker öldürüldü.
 Suriye muhalefeti kendisine yeni bir strateji belirlemek için Katar'ın başkenti Doha'da toplanırken, ülkede şiddet olayları devam ediyor.
 Uluslararası haber ajansı Reuters'ın Suriyeli muhaliflere dayandırdığı habere göre, Hama'da bomba yüklü bir araçla düzenlenen saldırıda en az 50 asker öldürüldü.
 Londra merkezli Suriye İnsan Hakları Gözlemevi, terör örgütü El Kaide'ye yakınlığıyla bilinen El Nusra Cephesi üyesi bir militanın Hama'da bomba yüklü araçla düzenlediği saldırıda en az 50 askerin öldüğünü açıkladı.
 ŞAM'DA PATLAMA 
 Suriye devlet televizyonu da, başkent Şam'ın Mezze bölgesinde meydana gelen bir patlamada birçok kişinin yaralandığını duyurdu.
 Haberde, "Şam'ın Mezze bölgesinde kalabalık bir bölgede, teröristlerin saldırısı sonrası bir patlama meydana geldi" denildi.
  