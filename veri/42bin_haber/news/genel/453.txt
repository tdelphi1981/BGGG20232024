Putin okulda 'tek tip' istedi
Rusya Devlet Başkanı Vladimir Putin, okullarda tek tip üniformaya dönülebileceğini söyledi.
  Putin ''Halk Cephesi'' adlı sivil oluşumunun bazı üyeleriyle yaptığı görüşmede, ''Okullarda başörtüsü takılması konusunda ne düşünüyorsunuz'' sorusuna ''İnsanların dini inançlarına saygı göstermemiz gerekir. Ancak biz her zaman Rusya'nın laik bir devlet olduğu gerçeğinden hareket etmeliyiz'' diye yanıt verdi. Putin, Avrupalı ülkelerin bu problemin üstesinden nasıl geldiğini anlamaya ihtiyaç olduğunu belirterek, bölgesel ve yerel yöneticilerin okullarda yeniden tek tip üniforma giyilmesini düşünmeleri gerektiğini kaydetti.