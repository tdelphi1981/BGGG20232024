Borsaya uçuş için en doğru zaman
Son dönemlerde yeni uçuş noktalarıyla hızla büyüyen Pegasusun Yönetim Kurulu Başkanı Ali Sabancı, Halka açılmak en önemli hedefimiz. Yurtdışındaki piyasalar için de bizim ülkemiz için de doğru zaman diye konuştu.
PEGASUS Yönetim Kurulu Başkanı Ali Sabancı, geçtiğimiz şubat ayında Sermaye Piyasaları Kuruluna (SPK) şirketin hisselerinin halka arzı için başvurduklarını hatırlatarak, Her şirket belli evrelerden geçiyor, halka açılma da bunlardan bir tanesi. Bu dönemde daha doğru bir hacimde olduğumuzu düşünüyoruz. Dow Jones bugünlerde tarihi rekor kırdı. Yurtdışındaki piyasalar için de bizim ülkemiz içinde doğru zaman diye konuştu.  
KESTİRMEDEN GİTMİYORUZ 
Pegasus, 14 Şubat 2011 tarihinde SPKya ve İstanbul Menkul Kıymetler Borsasına (İMKB) gerçekleştirdiği başvuruyu 20 Ocak 2012 tarihi itibarıyla geri çekmişti. 23 Şubat 2013te yeniden SPKya başvuran Pegasusun Yönetim Kurulu Başkanı Sabancı, halka arz planlarında indirimli hisse gibi düşüncelerinin olmadığını da dile getirdi. Sabancı, Pegasusun 2012 yılında 1.9 milyar TL ciro, 126.3 milyon TL net dönem kârı elde ettiklerini açıkladı. Avrupada en verimli operasyon sınıfında ikinci havayolu olduklarını anlatan Sabancı, Türkiye çok avantajlı bir noktada. Ucuz fiyatlarımızın sebebi kestirme yollardan gitmemiz değil, operasyonu iyi yapmamız dedi.  
YENİ SİPARİŞ VEREBİLİRİZ 
Havacılar için verilecek teşviklerin çok net olmadığını söyleyen Sabancı, İç hat uçuşları arttıkça dış hatlarda taleplerinize daha sıcak bakarız gibi bir durum var dedi. Pegasus Havayollarının, Airbusa toplam 12 milyar dolar değerinde 100 adet uçak siparişi verdiğini ve uçak teslimlerinin 2015te başlayıp 2022 yılında sona ereceğini hatırlatan Sabancı, şöyle konuştu: Büyüme tahmin ettiğimiz gibi giderse 2020den önce başka uçak siparişi de verebiliriz dedi. Ali Sabancı, Uçaklarda para ile satış yapılınca israf daha az oluyor. Her yıl 20 milyon euroya yakın marka yatırımı yapıyoruz dedi.  
Satın almalarla havayolu ihracı 
PEGASUS Hava Yollarının, uçuş ağına Bükreş, Priştine, Üsküp, Belgradtan sonra Balkanlardaki 5nci uçuş noktası olarak Saraybosnayı eklediğini anlatan Ali Sabancı, Kırgızistanın başkenti Bişkekte yerel havayolu şirketinin yüzde 49unu satın aldıklarını belirtti.Böylece havayolu ihracında deneyim kazanmayı istediklerini ifade eden Sabancı, farklı ülkelerde satın almalara devam edeceklerini  kaydetti. 
Saraybosnaya haftada beş sefer yapıyoruz 
PEGASUSun yurt dışındaki 39. uçuş noktası Saraybosnaİstanbul uçuşları 28 Şubat 2013 tarihinden beri haftada 5 gün karşılıklı olarak gerçekleştiriliyor. Pazartesi, Salı, Çarşamba, Perşembe ve Pazar günleri düzenleniyor. Uçuşlar Saraybosnadan Türkiyede; Adana, Alanya, Ankara, Antalya, Batman, Bodrum, Dalaman, Diyarbakır, Erzincan, Gaziantep, Hatay, İzmir, Kayseri, Konya, Kütahya Zafer, Malatya, Samsun, Sivas, Şanlıurfa ve Trabzona yurtdışında ise Almati, Berlin, Beyrut, Donetsk, Dubai, Hannover, Kuzey Kıbrıs, Kharkiv, Kopenhag, Köln, Krasnodar, Londra, Marsilya, Nürnberg, Omsk, St. Etienne, Stokholm, Tahran, Tel Aviv, Tiflis, Viyana ve Zweibrückene olmak üzere toplam 42 noktaya bağlantılı olarak uçabilecekler.  Ali Sabancı, 2012 yılında da dış hatlardaki hızlı büyümemizi sürdürdük. Bugün, 27 ülkede 68 merkeze tarifeli sefer düzenliyoruz. 2012de yurt içi ve yurt dışında taşıdığımız misafir sayımız bir önceki yıla göre yüzde 20 artarak 13.6 milyon oldu dedi.