Perşembeden cumartesiye adalet uyudu
Göz göre göre dehşet verici bir kadın cinayeti daha. Gördüğü eziyet nedeniyle çağrılı sistemle korunan kadını perşembe günü kocası kaçırdı.
Kadının ailesi kapı kapı karakolları gezdi. Aldıkları yanıt Fazla dizi izliyorsunuz oldu. Cumartesi korkulan haber geldi. Adam kadını tabancayla vurdu, hastaneye bıraktı ve gitti. 
Polis: Fazla Arka Sokaklar dizisi izliyorsunuz 
MEHTAP Civelekin İstanbulda oturan ailesi, damatlarının kızlarını sürekli tehdit ettiğini, bu durumu polisin ve savcıların da çok iyi bildiğini söyledi. Abla Meryem Bülbül, şöyle dedi: Volkan Civelek perşembe günü bizi aradıktan sonra biz de hemen en yakın karakola giderek durumu anlattık. Sahrayıcedit Karakolunda bizimle ilgilenmediler. Olay yeri Ümraniye, Ümraniyeye gideceksiniz dediler. Ümraniyeye gittik. Bizi başka polis merkezine yönlendirdiler. Yine her şeyi başından itibaren anlattık. Siz fazla Arka Sokaklar dizisi izliyorsunuz dediler. Hiçbir şekilde ilgilenmediler.

 
Anne isyan etti: Savcı neden duruma el koymadı 
MERYEM Bülbül, Volkan Civelekin perşembe günü kendilerini aradığını, cumartesi günü saat 11.50de de ağabeyi İbrahim Bülbülü aradığını belirtirken, Benim asıl vurgulamak istediğim adalet sisteminin neden bu kadar yavaş ilerlediği. Savcıya gittiğimiz zaman olaya el koyabilirlerdi. Ama yapmadılar. Her şey ortada. Amaç insanları göz göre göre öldürmek mi? diye isyan etti.