Sandık başında hile tartışması
MISIR'da tartışmalı anayasa referandumunun ilk ayağı dün yapıldı.
 Yargıçların boykotu nedeniyle yeterli sayıda gözlemci bulunamaması için ikiye bölünen oylamanın ilk turuna hile tartışmaları damga vurdu. 130 bin polis ve 120 bin askerin görev yaptığı oylamada 51 milyon 333 bin seçmenin 26 milyonu 10 kentteki 6371 seçim merkezinde oy verdi. Cumhurbaşkanı Muhammed Mursi de oyunu Kahire'de kullandı. Gelecek hafta cumartesi günü yapılacak ikinci turda 25 milyon seçmenin oy kullanacağı ikinci tur öncesi ise muhalif gruplardan seçime hile karıştırıldığı iddiası geldi. Muhalifler, bazı sandıklarda görevli bulunmadığını ve mühürsüz oy pusulaları kullanıldığını savundu. Kahire'deki seçim bürosunun görevlisi Muhammed Abdullah da, seçimlere katılımın çok düşük olmadığını dile getirdi.