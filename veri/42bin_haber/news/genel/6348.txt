Aybaba'dan ilk uyarı Olcan'a dikkat
Samet Aybaba, Trabzonspor maçı taktiği ile ilgili oyuncularıyla toplantı yaparken 3 puan için, son haftalarda kötü sonuçlar alan Karadeniz temsilcisi karşısında 90 dakika boyunca mücadele etmeleri gerektiğini söyledi.
SPOR Toro Süper Ligde yarın Trabzonsporla karşılaşacak olan Beşiktaş, Fenerbahçe derbisinde alınan 3 puanı daha anlamlı kılmak için Karadeniz deplasmanından mutlu sonla ayrılmak istiyor. Bu doğrultuda çalışmalarına devam eden siyah beyazlılarda teknik direktör Samet Aybaba, dün sabah Nevzat Demir Tesislerinde gerçekleştirilen antrenman sonrasında futbolcularla Trabzonspor maçının taktiği konusunda toplantı yaptı. 
BİLDİĞİMİZ YOLDAN DÖNMEYİZ 
SİYAH beyazlı takımın sezon başından bu yana sergilediği sistemin arkasında olduğunu belirten tecrübeli çalıştırıcı Rakip kim olursa olsun, yeniliriz, galip gelebiliriz, berabere de kalabiliriz ama bildiğimiz yoldan dönmeyiz. 90 dakika mücadele edeceğiz. 
Özellikle Gaziantepspordan tanıdığım Olcana dikkat edilmeli. Hem kanatlarda hem de forvette çok yönlü oynuyor. Gol yollarında etkili isim. Sağ kanattan yaptığı seri ataklarla takımını kontra atağa kaldıran bir oyuncu. Olcan Trabzonsporun omurgası dedi. 
TARAFTARLA DA MÜCADELE EDECEĞİZ 
BORDO mavililerin son haftalarda aldığı kötü sonuçları Beşiktaş maçında telafi etmek isteyeceklerinin altını çizen Aybaba, taraftarın desteği ile mücadele etmek zorunda kalacaklarını belirtti. 
Trabzonspor karşısında Hüseyin Avni Aker Stadında galibiyetten başka bir şey düşünmediklerin vurgulayan Samet Aybaba Fenerbahçe maçının zafer şarkıları ve rüyası bitti. Önümüzdeki maçları kazanmak zorundayız. Ligin bitiminde kimsenin şampiyonluk şansı garanti değil. Trabzonspor maçında alacağımız 3 puanla yolumuza başarılı bir şekilde gideceğiz. Kaleci ve defansta çok önemli silahları var dedi.