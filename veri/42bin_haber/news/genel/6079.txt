Zehirlendi hayatı değişti
Hayatı, zehirlendikten sonra tamamen değişen, Rönesans döneminin önemli İtalyan ressamı Federico Barocci'nin eserleri, bu ay Londra'daki National Gallery'de sergileniyor.
Eserleriyle kendinden sonraki genç ressamlara ilham kaynağı olan Barocci'nin yaşamında 1563 yılı dönüm noktası oldu.  
BAROCCI'NİN ÜNLÜ TABLOLARI / FOTO GALERİ 
Roma'da yaşayan ressam bir gün, kendini kıskanan sanatçı arkadaşları tarafından pikniğe davet edildi ve zehirli salata yedirilerek öldürülmeye çalışıldı. 
Şans eseri hayatta kalan Barocci, doğduğu Urbino'ya döndü ve yaşamının geri kalanını orada sürdürdü. 
Zehirlenme olayından sonra sağlığına tam olarak kavuşamayan ve münzevi bir hayat sürmeyi tercih eden ressam, çok yavaş bir biçimde ama muhteşem resimler yapmaya başladı. 
1612'de vefat eden eden Barocci, Roma'ya ara sıra gidip gelse de, Urbino'da yaşamaya devam etti ama eserleri büyük beğeni kazandı. 
Ressam'ın tabloları bu ay İngiltere'nin başkenti Londra'da ünlü müzesi National Gallery'de "Barocci: Brilliance and Grace" adlı sergide yer alıyor.