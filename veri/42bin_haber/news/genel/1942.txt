Hamsi fiyatı olumsuz hava koşulları nedeniyle arttı
Akçakoca'da 1 haftadır etkisini sürdüren olumsuz hava koşulları nedeniyle fiyatı 3 liradan 5 liraya yükselen hamsi, yükseldi. Akçakocalı balıkçılar, yaklaşık 1 haftadır etkili olan yağmur ve fırtına nedeniyle Karadeniz'e açılamadı.
Bu durumun tezgahlara yansıması nedeniyle hamsi fiyatları 2 lira artış göstererek 5 liraya yükseldi. Vatandaşlar, artan fiyatlara rağmen en lezzetli dönemini yaşayan hamsiden vazgeçemiyor. Akçakoca Su Ürünleri Kooperatifi Başkanı Mustafa Karakaş, AA muhabirine olumsuz hava koşulları nedeniyle balıkçıların 1 haftadır denize açılamadığını anlattı.
 
Bu durumun tezgahlara yansıdığına dikkati çeken Karakaş, Balık fiyatlarının yükselmesi doğaldır. Hamsinin fiyatı 3-5 gün daha böyle davam eder. Ama 1 hafta içinde 2,5 liraya kadar düşecektir diye konuştu. Karakaş, fiyatların artmasına rağmen vatandaşların hamsiye olan ilgisinin azalmadığına dikkati çekerek, Vatandaşlarımız fiyatlar artmasına rağmen hamsiye yoğun ilgi göstermeye devam ediyor. Çünkü hamsi kasım ve aralık ayında en lezzetli dönemini yaşıyor ifadelerini kullandı.