Devletin zeka oyunları
Devlet, üstün yetenekli çocukların zekalarından yararlanmak için kolları sıvadı. Recep Tayyip Erdoğan başkanlığında toplanacak Bilim ve Teknoloji Yüksek Kurulu'nun (BTYK) 25'inci toplantısının ana gündem başlığı 'üstün yetenekli çocuklar' olacak.
  Bilim, Sanayi ve Teknoloji Bakanlığı ile TÜBİTAK öncülüğünde yürütülen çalışmaların yanı sıra, Meclis'te oluşturulan komisyonun hazırladığı raporlar değerlendirilerek yol haritası çıkarılacak. Komisyonun raporu çerçevesinde bugün, şu öneriler masaya yatırılacak: 
 l Üstün yetenekli çocuklar, üstten ders alabilecek. Böylece 4 yıllık lise eğitimi 2-2.5 yılda tamamlanabilecek. 
 l Belli kriterleri taşıyan lise öğrencileri, yetkin oldukları alanlara ilişkin üniversitelerden de ders alabilecekler. Böylece, hem lise, hem üniversite erken tamamlanmış olacak. 
 l İlgi alanlarına yönelik etkin istihdam imkanı sağlanacak ve devlet kademelerinde iş verilecek. 
 l Yurt dışı eğitim programlarından daha kolay yararlanmaları sağlanacak. 
 l Örgün eğitimde üstün yetenekli çocukların eğitimi için eğitim modelleri geliştirilecek. 
 l Her sınıf düzeyinde zenginleştirilmiş müfredat oluşturulacak. 
 l Öğretmenler da bu konuda hizmet içi eğitim alacak.
 80'in üzerinde kamu kurum ve kuruluşu ile kabinenin buluştuğu toplantı, Vali Galip Demirel Ankara Vilayetler Evi'nde gerçekleştirilecek. Son iki toplantıya kadar BTYK buluşmaları, ODTÜ UZAY Merkezi'nde gerçekleşiyordu. Ancak, ODTÜ'de yaşanan olayların gölge düşürmesi nedeniyle toplantılar Vilayetler Evi'ne alındı.
 HAKKI KURBAN
  