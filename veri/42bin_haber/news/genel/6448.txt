Eski F.bahçeli 47 yaşında futbola döndü
Fenerbahçe ve milli takımın eski golcüsü Faruk Yiğit, 8 yıl ara verdiği futbola, 47 yaşında yeniden futbolcu olarak dönme kararı aldı.
Futbol yaşantısını sonlandırdıktan sonra antrenörlük de yapan Faruk Yiğit, son olarak 2011-2012 sezonunda Bölgesel Amatör Ligi'nde mücadele eden Yalovaspor'u çalıştırdı, 2005 yılında ayrıldı. Faruk Yiğit, Yalova 2'inci Amatör Küme ekiplerinden Demirspor ile yeniden yeşil sahalara geri döndü. Kırmızı beyazlı takımla futbolcu olarak anlaşma sağlayan Faruk Yiğit, 8 Mart 2013 tarihinde lisans çıkartttı. 
ORHANGAZİ'DE BAŞLADI
Futbola Bursa'nın Orhangazi ilçesinde başlayıp genç yaşta Yalovaspor'a transfer olan Faruk, takımının şampiyonluğa büyük katkı sağlayınca Boluspor'a, ardından da Kocaelispor'a transfer oldu, 1997 yılında da Fenerbahçe'ye transfer oldu. Daha sonra Diyarbakırspor'da oynayan Faruk Yiğit, son olarak ise 2001 yılında Orhangazi Gençlerbirliği formasını giyerek futbol yaşamına noktayı koydu. 
12 KEZ MİLLİ OLDU
Milli takıma davet edilen Faruk Yiğit, 12 kez ay yıldızlı formayı giydi, 1996 yılında Ukrayna'yla oynanan 3-2 kazanılan hazırlık maçında Hakan Şükür ve Tugay Kerimoğlu ile beraber gol kaydetme başarısı gösterdi. Son olarak 14 Ağustos 1996 yılında Türkiye'nin, Moldova'yı 2-0 yendiği maçta A milli takım forması giyen Faruk Yiğit, faal futbol kariyeri boyunca 280 resmi maçta görev aldı, rakip fileleri 50 kez havalandırdı.