Üsküdar Amerikana kardeş lise geliyor
Türkiye'nin en yüksek puanlı okullarından biri olan ve her yıl binlerce öğrencinin girmek için yarıştığı Üsküdar Amerikan Lisesine kardeş lise geliyor.
Adı SEV Amerikan Koleji olacak olan lise Eylül 2014te Çekmeköyde açılacak. Liseye Sağlık Eğitim Vakfı (SEV) mezunları bir elemeden sonra geçiş yaparken, merkezi sistemle de dışardan öğrenci alınacak. SEV Yönetim Kurulu Başkanı Ceyda Aydede, Özgün, inovasyonu olan, farklı bir lise açacağız dedi. 600 öğrenci kapasiteli lisede hazırlık sınıfının da bulunacağını belirten Ceyda Aydede, şu bilgileri verdi: 

SEV Amerikan Lisesinin Üsküdar Amerikan Lisesi ve diğer liselerinizden farkı ne olacak?
Özgün ve farklı bir lise olmasını istiyoruz. Arayışlarımız hala sürüyor. Mayıs ayı sonunda her şey netleşecek. Mevcut liselerimzin ötesinde yenilikçi ve özgün olmasından yanayız. Yaratıcılığa önem veren bir okul yapmak, geleneğimizi toplumdaki değişimle harmanlamak, sinerji yaratmak istiyoruz.

Yeni liseye öğrenci nasıl alacaksınız?
Hazırlık sınıfına belli bir oranda SEV İlköğretim Okullarından öğrenci kabul edeceğiz. Bu oranların nasıl olacağı üzerinde hala çalışıyoruz. Okul notları ya da liseye geçiş sınavı yapabiliriz. Ortaokulu Bitirme Puanı gibi bir elemeye de tabii tutulabilir. Türkçe, Matematik, İngilizce gibi derslerin notlarına da bakabiliriz. Milli Eğitim Bakanlığının yapacağı düzenlemelere göre bu konu netlik kazanacak. Dışarıdan alacağımız öğrencileri mutlaka merkezi sistemle almayı planlıyoruz.

Başka illerde de bu tür liseleri açacak mısınız?
İzmir ve Tarsusta okullarımız var, ancak bu tarz bir lise açmayı planlamıyoruz. Zaten bu okullardan mezun olanların büyük kısmı liselerimize geçiş yapabiliyor. Belli bir kontenjan ayıracağımız için yeni lisemize de geçiş yapabilecekler. Ancak, kontenjanın büyük kısmı Üsküdar SEV İlköğretim Okulundan mezun olanlara ayrılacak.

İlk öğrenciler gelecek yıl mı alınacak?
Eylül 2014te hazırlık sınıfına 120 öğrenci almayı planlıyoruz. Nakil sınavı ile 9uncu sınıfa sınırlı sayıda öğrenci almayı da düşünüyoruz. 

Niçin yeni bir lise açmayı düşündünüz?
Sağlık Eğitim Vakfı 2008 yılında yeni bir lise açmayı planlıyordu zaten. 1968 yılından bu yana Amerikan okulları vakfımız tarafından idare ediliyordu. 137 yıllık geçmişi olan Üsküdar Amerikan Lisemize çok talep vardı. Hem ilköğretim mezunlarımıza daha fazla şans vermeye, hem de yüksek değerleri olan, arzu edilen, gidilmek istenen yeni bir marka daha yaratmaya karar verdik. Üsküdar Amerikan Lisesi kadar iyi, ama farklı bir lise yapmak için yola çıktık. Yurtiçi ve yurtdışından uzmanlarla çalışarak farklı bir lise oluşturacağız. Dünyadaki en iyi liselerden biri olmayı hedefliyoruz. Amacımız, aldığımız öğrencinin potansiyelini en yükseğe çıkarmak. 45 yıllık vakıfız, 150 yıllık tarihimiz var. Geçmişten gelenleri geleceğe taşımak istiyoruz. Mütevelli Heyetimiz ve Yönetim Kurulumuzun amacı da bu.  
Facebook ve Twitter hâlâ yasak 
MİLLİ Eğitim Bakanlığına bağlı sosyal tesislerde ve okullarda uygulanan Twitter ve Facebook yasağının kalktığına yönelik haberler üzerine Bakanlık 
açıklama yaparak, Yasağı kaldırmadık dedi. İstanbul İl Milli Eğitim Müdürlüğünün Milli Eğitim Bakanı Nabi Avcı talimatıyla okullardaki Twitter ve Facebook yasağı ve sosyal ağlardaki filtreler kaldırıldı açıklamasını Bakanlık yalanladı. Okullarda, MEBe bağlı öğretmenevleri ile tüm sosyal tesislerde Twitter ve Facebook yasağı devam edecek.  
YDSde 80 soruya 150 dakika  
YDSde merak edilen soru sayısı belirlendi. Yabancı Dil Bilgisi Seviye Tespit Sınavında (YDS) 80 soru sorulacak, 150 dakika verilecek. Önceki yıllarda 180 dakika olan sınav süresinin 150 dakikaya düşürülmesine ise adaylar tepkili. Adaylar, 150 dakikada en fazla 65 sorunun sorulması gerekiyor. Soru sayısı sabit kalırken sürenin kısaltılması yanlış.  Sınavda vaktimizin yetmeyeceğinden kaygılıyız dedi. 7 Nisanda düzenlenecek sınava başvurular ise yarın 
sona erecek.  
AJANDA 
Üniversiteden Yaratıcı Yazma ve Cinsiyet Halleri eğitimi 
SABANCI Üniversitesi (SÜ) Toplumsal Cinsiyet ve Kadın Çalışmaları Forumu,  Yaratıcı Yazma ve Cinsiyet Haller eğitimi sürüyor. Her cumartesi yapılacak eğitimlerin sonunda katılımcılara sertifika da verilecek. Eğitimin ücreti yetişkinler için 300, öğretmenler için 250, öğrenci ve üniversitenin kendi mensupları için 200 lira olacak.