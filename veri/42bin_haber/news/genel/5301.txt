Olimpiyat fırçası
2014 Kış Olimpiyatlarına ev sahipliği yapacak Rusyanın Soçi şehrindeki olimpiyat tesisleri inşaatlarının tamamlanamadığını ve vurgun yerine dönüştüğünü tespit eden Rusya Devlet Başkanı Vladimir Putin, bürokratlara olimpiyat savaşı açtı.
Dün olimpiyat inşaat alanlarını teftiş eden Putin, altı kat pahalıya mal olan Ruski Gorki adlı bobsled pistiyle tramplini görünce küplere bindi. Son derece sinirli halde Bu inşaatın sorumlusu kim? diye soran Putin, Kafkaslarda turizmin geliştirilmesinden sorumlu Olimpiyat Komitesi Başkan Yardımcısı Ahmet Bilalovun tüm görevlerinden alınması emrini verdiği görüntüler ekranlara canlı yansıdı. 
227 MİLYON DOLARA ÇIKTI 
Olimpiyatlar için tüm inşaatlardan sorumlu Dmitri Kazak ile Bilalov meselesini ele alan Putin Bu pistin geçtiğimiz yaz bitmiş olması gerekmiyor muydu? Kim sorumlu? Yoldaş Bilalov mu? Yoldaş Bilalov neden burada yok? Turizmi geliştirmeye mi gitti? Pistin maliyeti 1.2 milyar ruble (40 milyon dolar) olarak hesaplanmıştı. 8 milyar rubleyi (227 milyon dolar) nasıl buldu? Yoldaş Bilalovun bu işin üstesinden gelemediği açık. Başka iş aramaya başlasın ifadelerini kullandı.  Rusyanın 2014 Kış Olimpiyatlarına ev sahipliği yapacağı 6 yıl önce belirlendiğinde Putin tarafından bu iş için yaklaşık 20 milyar dolar ayrılmıştı. Tesisler için 37 milyar dolar harcandı. Tüm inşaatlar tamamlandığında maliyetin 50 milyar doların üzerine çıkması bekleniyor.