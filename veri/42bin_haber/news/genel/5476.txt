Hâkimli savcılı ahtapot
Hayali ihracatçıların yargı problemlerini rüşvetle çözdükleri iddiasıyla 41 kişi hakkında 1 yıldan 28 yıla kadar hapis istemiyle dava açıldı. Sanıklar arasında Danıştay eski 9. Daire Başkanı Ali Cengiz Divanlıoğlu, Yargıtay-Danıştay üyesi 3 kişi ile 2 savcı ve 5 avukat da bulunuyor.
TUTUKLU bulunan veya hakkında yakalama kararı bulunan hayali ihracatçıların serbest kalmasını sağlamakla suçlanan 41 kişi hakkında hazırlanan iddianame mahkemece kabul edildi. Bakırköy 4. Ağır Ceza Mahkemesinde açılan davada sanıklar, örgüt kurma, rüşvet verme, yargıyı etkileme ile suçlanıyor. İddianamede, sanıkların 1 yıldan 28 yıla değişen sürelerde hapis istemiyle yargılanmaları istendi. İlk duruşması 29 Martta yapılacak davanın sanıkları arasında Danıştay eski 9. Daire Başkanı Ali Cengiz Divanlıoğlu, Hakkı Saygılı, hayali ihracat işlemlerinin bilinen ismi Memduh Akbaba gibi isimler yer alıyor. Yargıtay ve Danıştay üyesi 3 kişi ile 2 savcı ve 5 avukatın dosyası ise ayrıldı. Yüksek yargı üyelerinin yargılamaları Yüce Divanda, savcı ve avukatların yargılamaları ise Yargıtayda yapılacak.

41 kişi hakkında açılan davada Hakkı Saygılı ve Memduh Akbaba örgüt lideri olmakla suçlanıyor. Örgüte üye olduğu iddia edilen veya örgüte yardım etmekle suçlanan kişiler arasında ise Bakırköy Adliyesinde görevli mübaşir, zabıt kâtiplerinin yanı sıra işadamları yer alıyor. Sanıkların suçlandığı 18 eylem ise iddianamede ayrıntılı bir biçimde anlatıldı. 

YARGIÇLAR İLE DOSYA TAKİBİ

Suç örgütünün lideri olmakla suçlanan Hakkı Saygılı daha çok Yargıtay ve Danıştaydaki dosyalar ile ilgileniyor. Danıştay eski 9. Dairesi Başkanı Ali Cengiz Divanlıoğlu ile Yargıtay ve Danıştayın 3 üyesi, Hakkı Saygılının yakın temasta olduğu isimler. Dosyada, Saygılının takip ettirdiği dosyalar karşılığında söz konusu yüksek yargı mensuplarına çeşitli hediyeler verildiği, bazılarının otel masraflarını karşıladığı bilgisi yer alıyor.
Eski Savcı A.F.Ş. ile Hakkı Saygılı arasında geçen görüşmede A.F.Ş Abi sana, ben bir mesaj göndereceğim. Bu çok önemli R. Bey, buna hemen reçete yazsın ilacını versin diyor ve ardından Saygılıya şu SMSi gönderiyor: 20 Hukuk 2011/83.. bozulması talep... Masrafı bende. A.F.Ş., anılan konuşmada, Saygılıya başka dosyaların da olduğunu belirtiyor.

OTEL MASRAFLARI SAYGILIDAN

İddianameye göre dosyası ayrılan bir Yargıtay üyesi ile Hakkı Saygılı, yanlarına 2 de kadın alarak 24 Mart 2012 günü Antalyadaki bir otele gitti. Alanya Okurcalar Beldesindeki Premium Resort Otelindeki otelde Yargıtay üyesi sanık Ü.D. ile birlikte kalırken, Hakkı Saygılı ise T. isimli bir kadın ile birlikte kaldı. İddianameye göre otel masrafları Saygılı tarafından ödendi. 

İÇTİHAT DEĞİŞTİRTEN TALEP

Saygılı, A.Y. isimli bir kişinin dosyası için Divanlıoğlu ile görüşüyor. Saygılı O bizim Abdullah çok sıkıntıda başkanım ya diyor, Divanlıoğlu ise Yav yav Abdullahın işi... Öyle bir şanssız çocuk ki içtihat değiştireceğiz. Bu konudaki içtihadı değiştireceğiz. diyor. 

İKİ KİŞİ İÇİN 100 BİN TL

Dava dosyasında yer alan belgelere göre müdahale edilen dosyaların önemli bir bölümü Bakırköy 1. Ağır Ceza Mahkemesinde bulunuyor. Anılan mahkeme, hayali ihracat suçlarına bakıyor. Dosyaya göre, hayali ihracat suçundan birçok yakalama kararı bulunan Memduh Akbaba hakkındaki yakalama kararları kaldırıldı. Yine 4 yıl hapis istemi ile yargılanan kardeşi Oktay Akbaba, Adliye personeline rüşvet verilerek cezaevinden çıkarıldı. Benzer şekilde Bursalı tekstilci Ramazan Bayduzun yakalama kararı kaldırıldı; şirketinde çalışan Tolga Özçarıkçı tahliye ettirildi. Bayduz ve Özçarıkçı için 100 bin lira ödendi. 

İKİ ARABAYA 75 VERİYORLAR

Eski Savcı A.F.Ş., Memduh Akbaba ile yaptığı görüşmede, Bursalı tekstilci Bayduz ve tutuklu personeli Özçarıkçı için temasta oldukları kişilerin 75 bin lira vermekte ısrarlı olduklarını şu sözlerle anlatıyor: İki arabaya 75 vereceğiz diyorlar. Ben de hayır dedim. Akbaba da İyi demişsin sözleri ile doğru yaptığını söylüyor. Anılan görüşmeden 12 gün sonra ise Bayduz hakkındaki yakalama kararı kaldırılıyor. Özçarıkçı ise tahliye ediliyor. Her iki kişi için aracılara 100 bin TL ödendiği bilgisi dosyada yer alıyor.

15 BİN DOLAR ÇEK ADLİYEYE GEL

Avukat F.C.C., telefonda Memduh Akbabaya Yalnız 30 dolar şey yapıyorlar onu söyleyeyim sana da diyor. Akbaba 17 dakika sonra bir adamını arıyor hesapta ne kadar para olduğunu soruyor. Akbabanın adamı, dolar hesabında 16.250 dolar olduğu bilgisini veriyor. Akbabanın talimatı Tamam 15i çek Adliyenin önüne gel oluyor.

PARA HER ZAMANKİ ÇEKMECEDE

Eski savcı A.F.Ş., bürosunda çalışan avukat F.D.A. ile 5 Nisan 2012 günü yaptığı telefon konuşmasında Öğleden sonra Oktaylara (Oktay Akbaba) telefon et. Evraklar gelsin parayı al tamam mı diyor. Bir gün sonra ikili arasında geçen görüşmede Avukat F.D.A. beklenen kişilerin geldiğini ifade ederek Evrakları bıraktılar. Para da benim çekmecede. O her zamanki çekmecede diyor.  
Reçete, arsa şifre olmuş 
DOSYADA çok sayıda telefon konuşması ve fiziki takip tutanağı bulunuyor. Özellikle telefon konuşmalarında sanıkların, dikkat çekmemek için, şifreli bir takım kelimeler kullandığı görülüyor. Arsa, araba, Doktor reçete gibi kelimelerle dinlemeye karşı önlem alınmaya çalışıldığı tahmin ediliyor. Tutuklu sanıkların serbest bırakılmalarını sağlayan, hakkında yakalama kararı bulunan kişilerin temize çıkmasını sağlayan sanıkların, 29 Martta yapılacak il duruşmada haklarındaki suçlamalara yanıt vermeleri bekleniyor.