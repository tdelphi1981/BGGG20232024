Türkiye'nin kredi notunu artırdı
Fitch Türkiye'nin kredi notunu yatırım yapılabilir düzeye çıkardı.
 Fitch Ratings Türkiye’nin uzun vadeli yabancı para cinsinden notunu (IDR) yatırım yapılabilir düzeye yani, BB+’dan BBB- ‘ye yükseltti. Fitch Türkiye’nin yerli para cinsinden uzun vadeli notunu ise BB+’dan BB’ye çıkardı.
 
 Uzun vadeli not görünümünü “İstikrarlı” olarak eden Fitch, Türkiye’nin yabancı para cinsinden kısa vadeli notunu ise B’den F3’e yükseltti. Ülkedeki firmaların kredi notunu anlamına gelen Country Ceiling notu ise BBB-‘den BBB’ye çıkarıldı. Country Ceiling notu o ülkenin yerel para cinsinden kredi notunu aşamıyor.
 -DERECELENDİRME GEREKÇESİ-
 Fitch’ten yapılan açıklamaya göre kredi notunun yatırım yapılabilir dereceye çıkarılması, ekonomi yumuşak inişe yönelirken; ılımlı ve azalan bir kamu borç yükünü, güçlü bankacılık sistemini, olumlu orta vadeli büyüme beklentilerini ve görece varlıklı ve çeşitlilik sahibi bir ekonomi dahil bir kredi genişlemesini destekleyen, kısa vadeli makro finansal risklerdeki rahatlamanın bileşimini yansıtıyor.
 
 Fitch Türk ekonomisinin sürdürülebilir büyümeye dönüş yolunda olduğuna inandığını açıkladı. Türkiye’nin cari işlemler açığını daralttığını, enflasyonu 2011’deki aşırı ısınmadan sonra düşürdüğünü belirten Fitch, GSYİH’nin 2012’deki yüzde 3’lük düzeyden, 2013’te yüzde 3.8’e yükseleceğini, 2014’te ise yüzde 4.5’a çıkacağını öngördü. İşsizlik 11 yılın en düşük rakamlarına gelirken böylesi bir dengelemeyi, güçlü ticaret performansıyla, ekonomik durgunluk olmadan başarmanın gelişmiş bir ekonomik esneklik ve dayanıklılığa işaret eden Fitch şunları kaydetti:
 “Fitch ekonominin benzer yatırım derecesine sahip olanlardan daha oynak kalacağını beklemekte ancak ülke kredi değerliliğinin şoklara karşı daha esnek hale geleceğine inanmaktadır. Bazı konularda bir dış finansman şoku ve ekonomik durgunluk olasıdır. Ancak ajans ülkenin güçlü ülke, banka ve hanehalkı bilançolarna inanmakta ve ekonomik ve döviz kuru esnekliğinin, daha büyük bir finansal krize genişleyecek şoklara karşı önemli tampon oluşturduğuna inanmaktadır.”
 Fitch Türkiye’nin kamu finansmanının derecelendirmede önemli bir güce sahip olduğunu belirtirken kamu borç dinamiklerinin düşük genel kamu bütçe açığına bağlı olarak olumlu bulunduğunu bildirdi. Fitch bütçe açığının 2012 yılında GSYİH’nın yüzde 1.9’u olarak tahmin ederken, rakamın içine özelleştirme gelirlerini katmadı. Kuruluş, GSYİH artışının reel faiz oranı artışının üzerinde olacağı tahmininde de bulundu. 
 Genel kamu borcu/GSYİH oranının 2012 sonunda yüzde 37 olacağını, bunun 2009 sonundaki rakamdan yüzde 9’luk bir düşüşe işaret ettiğini belirtirken şu saptamalarda bulundu:
 “Hükümet 2012’nin ortasında borcun ortalama vadesini, 2009’daki 3,5 yıldan 4,5 yıla yükseltti, FX paylarını yüzde 30’dan daha aza düşürdü. Düşük bütçe açıkları ve borç vadeleri Türkiye’nin brüt mali finansman gereksinimini, 2010’daki yüzde 17 düzeyinden 2012’de tahmini yüzde 9’a düşürdü. Göreceli bir derin yerel sermaye piyasası da finansman esnekliğini destekledi.
 Türkiye’nin güçlü bankacılık sistemi derecelendirmeyi destekledi. Türkiye boyut olarak ılımlı yüzde 16.3 sermaye yeterliliğine ve yüzde 2.8 düzeyinde düşük karşılıksız kredi oranına sahip. Ancak geçen yıllarda canlı bir kredi genişlemesi oldu, 2012 eylülünde yüzde 14’e yavaşlasa da kredi/mevduat oranı yüzde 100’ün üzerine yükselmişti. Hanehalkı borçlanması ise GSYİH’nın sadece yüzde 18’inde bulunuyor. 
 Olumlu büyüme beklentileri kredi profilini destekliyor Türkiye’nin potansiyel büyüme oranı olan yüzde 4- yüzde 5, nüfus eğilimleri, girişimci kültürü ve finansal derinleşme tarafından da destekleniyor. Dünya Ekonomik Forumu’nun son rekabet liği tablosunda sıralamasında 144 ülke arasındaki yerini, 2011/12’deki 59’unculuktan 43’üncülüğe çıkarak iyileştirdi. Kişi başına GSYİH ise ‘BBB’ medyanı üzerinde. Türkiye aynı zamanda Dünya Bankası’nın yönetişim göstergelerinin altısının dördünde ‘ana medyan’dan daha iyi performans gösteriyor."
 Fitch’in Türkiye’yi yatırım yapılabilir düzeyine çıkarmasına ilişkin açıklamasında ülke ekonomisinin kimi zayıf noktalarına da değinildi.
 Fitch, “Bununla birlikte Türkiye’nin dış finansmanı derecelendirmede önemli bir zayıflık olmayı sürdürüyor” dedi. Türkiye’nin cari işlemler açığının 2012’de GSYİH’nın yüzde 7.3’ü düzeyinde, 58 milyar dolar olacağı tahmininde bulunan Fitch rakamın 2011’deki yüzde 10 ve 77 milyar dolardan aşağı indiğini bildirdi. Cari işlemler açığının 2013 yılında GSYİH’nın yüzde 7.2’si düzeyinde ve 63 milyar dolar tutarında kalacağı tahmininde bulunan Fitch, vadesi gelen dış borç ödemelerinin ülkeyi küresel likidite şokuna açık duruma getirebileceğine değindi.
 Bununla birlikte altın dâhil döviz rezervlerinin bugüne kadar yıllık 24 milyar dolar artarak 112 milyar dolara ulaştığını, Türkiye’nin Lehman ve euro bölgesi krizi stres testleri sırasında sermaye akışlarında ani bir duruşla karşılaşmadığını belirten Fitch, Türkiye’nin net dış borç/GSYİH oranının tahmin dönemi boyunca görece yükselme eğiliminde olduğunu kaydetti.
 Fitch, Türkiye’nin aynı zamanda oynak bir enflasyon ve GSYİH artış sicili bulunduğunu, bunun düşük tasarruf oranları ve dış finansmana bağlılık kadar içteki ekonomi politikası yönetimine bağlı bulunduğunu bildirdi. Enflasyonun 2012 sonunda yüzde 7.4, 2013 sonunda ise yüzde 6.5 olacağını kaydeden Fitch, rakamın 2011 sonunda yüzde 10.5 olduğunu hatırlattı, şu anki rakamın merkez bankasının yüzde 5’lik enflasyon hedefinin oldukça yukarısında bulunduğunu bildirdi. Fitch, “Yine de yeni politika çerçevesinin bir gücü var ve ekonominin, enflasyon hedefinin tutturulmasında başarısızlığa neden olan ve ihtiyari ve öngörülemez zorluk oluşturan koşulları altında yeniden dengeli hale gelmesine yardımcı oldu” dedi.
 
 Yerel para cinsinden kredi notunun ‘BBB’ye iki basamak yükseltgenmesinin, yabancı para cinsinden kredi notunun bir basamak yükseltilmesine yolaçtığını kaydeden Fitch, bunun da ülkenin TL’de, dövize göre daha büyük bir kendi kendini finansman kapasitesine sahip olmasını yansıttığını bildirdi. Buradaki kapasite farkının vergi gücüne, güçlü bankacılık sistemine ve derin yerel sermaye piyasasına bağlı olduğunu da bildiren Fitch, “Yerel para birimi vadesindeki uzatma, finansmana ilişkin riskleri daha da azalttı. Ülkenin görece zayıf dış finansmanı da yerel para birimi derecelendirmesi üzerinde daha az ağırlığa sahip.”
 -“DERECELENDİRME GÖRÜNÜMÜ – DURAĞAN”-
 Fitch Ratings açıklamasında derecelendirme görümünün “Durağan” olduğu açıklanırken olumlu derecelendirme faaliyetine yol açan temel faktörler “Fitch bunu yakın vade için öngörmüyorsa da, cari işlem açığında maddi ve sağlam bir azalma” ve “Daha düşük ve daha istikrarlı bir enflasyon sicili” şeklinde açıklandı.
 Fitch negatif derecelendirme faaliyetine yolaçabilecek ana risk faktörlerini ise şöyle sıraladı:
 “-Bir dış şok ya da iç politikalarda bir hatanın tetiklediği bir ‘ödemeler dengesi krizi.’
 -Dış borç oranlarında orta vadede beklenenden daha kötü bir artış, örneğin hızlı kredi büyümesine ve daha büyük cari işlemler açıklarıyla ilgili olanlar gibi.
 -Ekonomik ve mali görünümünde olumsuz maddi etkiye sahip olabilecek büyük bir siyasi şok.”
 -KABULLER VE DUYARLILIKLAR-
 Fitch Türkiye’nin derecelendirme ve ekonomik görünümünün duyarlı olduğu konuları şöyle sıraladı: 
 “-Fitch’in ekonomik ve mali tahminleri, büyük ölçüde kamu borcu/GSYİH oranındaki azalmayla uyumlu, 2013-2015 Orta Vadeli Programı varsayımı üzerine temellenmiştir.
 Fitch’in ekonomik ve mali tahminler; bütçe gerçekleşmelerinin büyük ölçüde, azalan kamu borcu/GSYİH oranıyla uyumlu biçimde, Türk hükümetinin 2013-2015 Orta Vadeli Programı doğrultusunda olduğu varsayımı üzerine oturmuştur.
 -Fitch euro bölgesinin bozulmadan kalacağını ve Türkiye gibi büyük cari işlem açıkları bulunan ve net dış borç alan ülkelere ani sermaye akışının durmasını tetikleyecek küresel finansal istikrara yönelik şiddetli kuyruk risklerinin gerçekleşmeyeceğini varsaymaktadır. Böyle bir senaryo ayağı yönlü derecelendirmeyi tetikleyecektir.
 -Bölgesel istikrarsızlıkta bir artış hesaptan düşülemez ve derecelendirme toleransı içindedir. Ancak Fitch, Suriye’deki sivil savaşın Türkiye’ye tam ölçekli bir askeri çatışmanın içine çekeceğini beklememektedir. Böyle bir şey olur ve önemli ekonomik ve mali etkisi olursa bu aşağı yönlü derecelendirmeye yol açabilir.
 ANKA
 
  