Yanılmışım deyip geri döndü
Teoman fazla uzaklaşamadı, müziğe geri döndü...
 Geçen yıl 5 Ağustos'ta yorgun olduğunu söyleyip müzikten tatmin olamadığını dile getirerek müziği bırakütığını açıklayan Teoman'ın ayrılığı uzun sürmedi. 470 gün sonra yaptığı açıklamayla "kararımda yanılmışım" deyip geri döndüğünü duyurdu.
 Uzun ayrılık açıklamasında duygusal bir dil kulanarak müzik sektörüne eleştiriler yönelten Teoman'ın geri dönüş açıklaması kısa ve sadeydi. Şarkı yazma konusunda henüz isteksiz olduğunu s öyleyen sanatçı "Canım sahneye çıkmak istiyor" diyerek dönüş açıklamasında şöyle dedi:
 "Arkadaşlar, geçen sene sizlere müziği bıraktığımı bildirmiştim. Şimdi ise, sahneye geri dönme kararımı bildiriyorum. Bıktığımı, daha uzun yıllar yapmak istemeyeceğimi düşünüyordum ama yanılmışım. canım sahneye çıkmak istiyor. Üretim konusuna gelince ; kendimi biraz serbest bırakmayı düşünüyorum. Yani sahneye dönüyorum. Ama şarkı yazma konusunda kendimi zorlamak istemiyorum. İleride , eski şarkılarımın başarısını yakalayan ya da aşan şarkılar yazarsam , sizlerle bir şekilde paylaşırım. Az sayıda, özenli konserler vereceğim. Ne zaman , nerede , nasıl konserler olacak bunlar, tam olarak henüz bilmiyorum ama verdiğim kararı sizlerle paylaşmak istedim. Sevgiler"
 HT MAGAZİN