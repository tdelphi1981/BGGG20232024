Başbakanlık eylemcisi serbest bırakıldı
Başbakanlık'ta kurusıkı tabancayla ateş eden Nuri Başkapan serbest bırakıldı
 Başbakanlık Merkez Bina “A” Kapısı girişindeki güvenlik noktasında kuru sıkı olarak tabir edilen tabanca ile ateş eden Nuri Başkapan, Ankara Cumhuriyet Başsavcılığı tarafından tutuksuz yargılanmak üzere serbest bırakıldı.
 Emniyetteki işlemlerinin ardından Ankara Adliyesi’ne getirilen Başkapan, Cumhuriyet Savcısı Veli Özdek’e ifade verdi. Cumhuriyet Savcısı Özdek, Başkapan’ın ifadesinin almasının ardından tutuksuz yargılanmak üzere serbest bıraktı. Başkapan'ın, “korku, kaygı veya panik yaratabilecek tarzda meskun mahalde ateş etme” suçundan serbest bırakıldığı ifade edildi. Savcılık tarafından serbest bırakılan Başkapan’ın TMK’nın 10. Maddesiyle görevli Cumhuriyet Savcısı Sadık Bayındır tarafından da “terör bağlantısı” şüphesiyle ifadesini alacağı kaydedildi. (ANKA)