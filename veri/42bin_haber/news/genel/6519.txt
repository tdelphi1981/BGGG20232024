ALO 171 uyanıkları mahkemelik
Sağlık Bakanlığı dün Hürriyetin gündeme getirdiği Alo 171 Sigara Bıraktırma Hattı üzerinden yapılan ürün pazarlamasına sert tepki gösterdi. Bakanlık, bunu bazı uyanık firmaların yaptığını belirterek konuyu yargıya taşıdıklarını açıkladı.
SAĞLIK Bakanlığı yetkilileri, ALO 171 Sigarayı Bıraktırma Hattı üzerinden ilaç reklamı ve pazarlaması yapılmasıyla ilgili olarak, Böyle bir şey bakanlık bünyesinde sözkonusu değil. Ancak bazı uyanık firmalar, bunu kullanıyor. Şikayetler bize de geldi, tedbir de alınıyor, konu yargıya da taşınıyor dedi. sağlık bakanlığı yetkilileri, dün Hürriyette Tüketicinin Erkan Abisi tarafından gündeme getirilen konuyla ilgili olarak şu açıklamayı yaptılar: 
2.2 MİLYON KİŞİ BIRAKTI 
Alo 171 hattına her gün 6 bine yakın çağrı geliyor. Bugüne kadar ise toplam 6 milyon 154 bin 683 başvuru yapıldı. Sağlık Bakanlığı olarak bu kişilere psiko-sosyal destek veriyoruz. Çağrı merkezindeki arkadaşlarımız arayan kişilerin bağımlılık derecesini test ediyorlar. Sigarayı hiçbir şey yapmadan bırakmaları mümkünse önerilerde bulunuyorlar. Kişilerin bağımlılık derecesi yüksekse sayıları 400e ulaşan sigarayı bıraktırma polikliniklerimizden birine yönlendiriyorlar. 
ASLA İLAÇ ÖNERİLMEZ 
Bu polikliniklerde doktorlar vatandaşlara nikotin bantları, sakızları ve dil altı tabletleri dışında iki farklı ilaç önerilebiliyor. Ancak asla 171den böyle bir öneri sunulmaz. 171 hattı yönlendirme dışında kişinin sigarayı bırakıp bırakmadığına kadar kontrol eden bir hizmet ve bu çok önemli. Asla şu ilacı kullanın gibi bir öneri sunmaz. Bu hizmet ve tütün kontrol çalışmaları ile 2009 yılından bu yana 15 yaş üzeri 2.2 milyon kişi sigarayı bıraktı. 
DOLANDIRICILIK 
Bakanlık yetkilileri uyanık kişilerin vatandaşları arayıp Sigara kullanıyor musunuz? Kullanıyorsanız ve bırakmak istiyorsanız bir tuşuna basın gibi çağrılar bıraktığını doğrulayarak, Bu çağrılara olumlu yanıt alırlarsa vatandaşa dönüp ilaç öneriyorlar. Sonra da Sağlık Bakanlığı sigarayı bıraktırmayı destekliyor cümlesini söylüyorlar. Sanki biz onları destekliyormuşuz gibi bir izlenim yaratıyorlar. Oysa böyle bir şey söz konusu bile değil. Bu firmaların hukuki destek aldıklarını da düşünüyoruz. Aksi halde nitelikli dolandırıcılıktan ceza alırlar uyarısını yapıyor. 
Artık numaralar görünmeyecek 
SAĞLIK Bakanlığı yetkilileri bu konuyu yargıya taşıdıklarını da belirterek, Şu anda bu tür firmalarla davalığız. Ayrıca dün  itibariyle artık Alo 171i arayan numaralar sistemde görünmeyecek. Bu da kafalarda oluşan soru işaretlerini çözmede yardımcı olacaktır. Vatandaşlardan ricamız bu gibi çağrılar hakkında suç duyurusunda bulunmaları ya da Sağlık Bakanlığına bir dilekçe ile bildirmeleri açıklamasını yaptı.