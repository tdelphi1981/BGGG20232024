At eti dört nala yayılıyor
OMANYADAN yayılan at eti Avrupayı sardı. İngilterede satılan lazanyalarda yüzde 60 ile yüzde 100 oranında at eti kullanıldığının tespit edilmesinin ardından Avrupada at eti aramaları hız kazandı.
Ardı ardına gelen açıklamalarla at eti Avrupanın birinci gündem maddesi oldu.  
Fransa Tarım Bakanlığı, Romanyada kesilen atların Hollanda ve Kıbrıstan aracılar vasıtasıyla getirildiğini açıklarken, Romanya Tarım Bakanlığı at eti ile dana etini ithalatçıların ayıramamasının mümkün olmadığını söyledi. En son dalga ise Almanyada döner etinden çıkan at eti ile ortaya çıktı. Dönercilerden alınan numunelerde at ve domuz etine rastlandı. İngiliz parlamentosunun beslenmeden sorumlu komisyonu da konu aydınlatılana kadar AB ülkelerinden et ithal edilmesinin yasaklanmasını talep etti.  
AT ETİ NEREDEN GELDİ? 
Romanyada kesilen atlar, İsveçli Findus tarafından lazanya üretilmek üzere Fransız Comigele devredildi. Findus için hazırlanan lazanyalar Lüksemburgda üretildi. Üretilen lazanyalar Fransa ve İsveçte satışa çıkarıldı. Etlerin Spangero adlı firma tarafından satın alındığı açıklanırken, şirket başkanı olayın takipçisiyiz mesajı verdi. Bu olayların arkasından İrlandada köftelerde de at eti olduğu ortaya çıktı.  
İrlandalı yetkililer at etinin Polonyadan alındığını açıkladı.  
Skandal son olarak İtalya ve İspanyada kendini gösterdi. Raviolide (İtalyan mantısı) ortaya çıkan at DNAsı üzerine üretici şirket ürünlerini piyasadan çekti. Etlerin tedarikçisi ise bu kez Almanyadan çıktı. 
  
  
  
  

 