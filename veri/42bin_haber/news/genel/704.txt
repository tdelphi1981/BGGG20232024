PYD de sızdı, kapatın
PKK'nın yanı sıra, terör örgütünün Suriye'deki uzantısı PYD'nin de eleman temini çin Mahmur kampına dayanması Ankara'yı rahatsız etti. Başbakan Erdoğan'ın 'Kandil'in kuluçkası' dediği Kuzey Irak'taki Mahmur'un da aralarında bulunduğu 8 kampın boşaltılması için Türkiye BM ile görüşmelere başlıyor.
 Mahmut GÜRER
 BM'nin geçtiğimiz hafta Türkiye'nin Erbil Başkonsolosluğu aracılığıyla yaptığı, 'Mahmur Kampı konusunda bize yardımcı olun' çağrısı sonuç veriyor. Ankara sadece Mahmur'un değil, aralarında Smile, Misurike, Atruş'un da bulunduğu BM statülü 8 kampın kapatılması için girişimlere hız verecek. Ankara'nın bu konudaki en yakın ortağının ise Barzani olacağı vurgulanıyor.
 TERÖRÜN ARKA BAHÇESİ
 Ankara, uzun zamandan bu yana, Barzani'den Mahmur Kampı ile ilgili olarak somut adım atmasını istiyor, ancak bölgesel yönetim kamp BM Statüsü'nde olduğu için yapacak bir şey olmadığını ifade ediyordu. Ancak Kürt Bölgesel Yönetimi'nin kontrolü altında bulunan kampta başlatılacak yeni bir girişime, Barzani'nin de destek vereceği vurgulanıyor. BM'deki temasları Türkiye adına yeni atanan Daimi temsilci Büyükelçi Halit Çevik yürütecek.
 Çevik'in BM Genel Kurulu'na konuyla ilgili bilgi vereceği ve kampların koruma niteliğini kaybettiğini, terör örgütüne 'arka bahçe' haline geldiğini anlatacağı vurgulanıyor.
 Türkiye'nin bu girişimine 
 BM Güvenlik Konseyi'nin Daimi Üyelerinden ABD, İngiltere ve Fransa'nın da destek vermesi bekleniyor. Ankara'nın Çin ve Rusya'dan da Mahmur Kampı'nın BM statüsünün kaldırılması için destek alabileceği ifade ediliyor. BASKI YAPIYORLAR
 Söz konusu kamplarda, büyük çoğunluğu Türkiye yurttaşı olan toplam 11 bin kişi yaşıyor. Toplam nüfus içerisinde 2 bin kadar da Suriyeli var. Bu nedenle PYD'nin de silahlı güç oluşturmak için kamplara baskı uygulamaya başladığı ifade ediliyor.
  