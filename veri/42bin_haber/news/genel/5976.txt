Livniyi reddetmiş
İsrailde yayınlanan üç ayrı habere göre Tel Aviv hükümeti, Türkiye ile ilişkileri düzeltme yönündeki girişimlerini sürdürüyor. En ilginç iddia: Dışişleri Bakanı Davutoğlu geçen aralıkta New Yorkta Tzipi Livninin görüşme talebini reddetti.
İSRAİLİN 2010daki Mavi Marmara baskını sonrası Türkiye ile bozulan ilişkileri düzeltme yönündeki son girişimleri sonuçsuz kaldı. Times of Israel sitesinin haberine göre, geçen hafta yeni kurulacak koalisyona katılma kararı alan Hatnua Partisi lideri ve eski dışişleri bakanı Tzipi Livni, geçen kasım sonunda BMde Filistine gözlemci devlet statüsü verilmesi oylamasının yapılmasının ardından aralık başında New Yorkta Dışişleri Bakanı Ahmet Davutoğlu ile görüşmek istedi. Davutoğlu reddetti. Habere göre, ABD Başkanı Barack Obamanın gelecek ay yapacağı ziyaret öncesi Türkiyeyle ilişkileri normalleştirme baskısı altındaki İsrailin çabaları, Livninin bakan olmasıyla kolaylaşabilir.  
BİBİ, BARAKI ENGELLEDİ  
Haaretz gazetesi ise özetle şunları yazdı: İsrail Başbakanı Binyamin Netanyahunun daha önce Türkiyeden özür dilenmesi amacıyla attığı adımları, Livninin aşırı sağcı halefi Avigdor Lieberman engelliyordu. Liebermanın istifasının ardından daha dışişleri bakanlığı koltuğu dolmamışken Savunma Bakanı Ehud Barak, Mavi Marmara baskınındaki operasyonel hatalar nedeniyle bizzat yazacağı bir mektupla Türk mevkidaşından özür dileme önerisini Netanyahuya sundu.   
ZATEN BIRAKIYORUM 
Bir İsrail Dışişleri kaynağına göre Barak siyaseti bırakmaya hazırlandığı için bu konuda gelecek her türlü eleştiriyi de göğüslemeye hazırdı. Ancak Netanyahu, açıklanmayan bir nedenle bu öneriyi geri çevirdi.  
Romadan yine sonuç çıkmadı 
İsrailin Kanal 2 televizyonu, Türk ve İsrailli yetkililerin üç hafta önce Romada bir araya geldiğini, ama bu görüşmeden de sonuç çıkmadığını duyurdu. İsrail Başbakanı Binyamin Netanyahunun ulusal güvenlik danışmanı Yaakov Amidror ve eski Dışişleri Bakanlığı Müsteşarı Joseph Ciechanover, Türk Dışişleri Müsteşarı Feridun Sinirlioğlu ile yaptıkları bu görüşmeden elleri boş döndü. Benzer görüşmelerin kasım ayında da Cenevrede düzenlendiği hatırlatıldı. 
  
 