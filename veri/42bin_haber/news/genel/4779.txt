Merakımın peşinden giderim
Alper Saldıran 4 Şubat Pazartesi günü başlayacak ‘Beni Böyle Sev’ adlı dizide zengin bir ailenin oğlu Ömer karakterini canlandırıyor. Tek isteği hayatı tanımak olan Ömer, fotoğraf makinesinin vizöründen hayata dair anları yakalamaya çalışıyor. Kendi de fotoğraf çekmeye meraklı olan ve “Merakımın peşinden giderim” diyen Saldıran’la konuştuk.
  
  
 SİBEL ATEŞ YENGİN
 sibel.ates@aksam.com.tr
  
 Reklam filmleriyle oyunculuğa başlayan Alper Saldıran, ‘Melekler Korusun’ adlı diziyle tanındı. Şimdi TRT ekranlarında yayınlanacak ‘Beni Böyle Sev’ adlı dizide oynayacak. Deşarj olmak için at biniyor. Futbola merakı yok. Kalecilik yaptığı günlerde kafasına yediği bir top darbesiyle futbolculuk hikâyesi çocukluk anısı olarak kalmış. Dizinin yanı sıra Devlet Tiyatroları’nda ‘Çehov Makinesi’ adlı oyunda rol alıyor. Doğal taşlar biriktiriyor; sebebini “Onlara baktıkça dünyanın güzelliklerini görüyorum” diye açıklıyor. “Merakımın peşinden giderim” diyen Saldıran, astroloji dersi de almış. Hedefi yurtdışına açılabileceği sinema filmlerinde yer almak.
 - Tiyatro maceranız anaokulunda başlamış…
 Çocukken 7 piyeste oynuyordum. İlkokulda dansla devam ettim. Kafkas oynadım. Sonra tiyatro yapanlarla “İşiniz yok mu kardeşim gidin başka bir şey yapın” diye dalga geçen bir ergene dönüştüm. Marmara Üniversitesi’nde turizm okumaya başladım. Ama “Bu iş bana göre değil, ne yapsam?” diye düşünürken tiyatro yaptığım aklıma geldi ve okulun tiyatro kulübüne girdim. 
 - Arada bellboyluk döneminiz olmuş ve ilginç bir reklam filmi teklifi almışsınız…
 Conrad Otel’de staj yapıyordum. Bavul taşıyıp çok güzel para kazanıyordum. Bir müşterinin bavullarını taşırken reklâm yönetmeni olduğunu öğrendim. “Ben de oynamak isterim” dedim. İyi ki demişim. Bir öğle tatilinde deneme çekimine çağrıldım ve ilk başrolü kaptım. 
 - Aileniz ne dedi tiyatrocu olmak istemenize?
 Normal karşıladı. “Artık bu işi yapmayacağım” dediğim günden itibaren bir gün bile ne sınava, ne derse girdim. Ailem “Diplomanı al” dedi ama almadım. O dönemde Fehim Paşa Konağı’nda oynadım. Üniversiteler arası tiyatro yarışmasında ödül de aldım. Jüri üyeleri “Konservatuara girmeyi düşünüyor musun?” dediler. Karar veremiyordum. “Olur” dedim. Hülya Karakaş beni çalıştırdı. Yeditepe Üniversitesi Oyunculuk Bölümü’nü burslu kazandım. 
 - Nasıl bir ailede büyüdünüz? 
 Annem, babam İngilizce öğretmeni. En kötü öğrencileri de herhalde ben oldum. Rahat bir aile. Dik kafalıydım ama onları çok üzmedim. Bizim gençliğimiz farklıydı. Mahallede büyüdüm. Haftanın üç günü sokaktan toplarlardı beni. 28 yaşındayım. Bizim mahallede 20 tane ağaç yok şimdi. Benim zamanımda cep telefonu yoktu. Şimdi çocukların cep telefonu var. 
 - Genç olarak bu sektörde ayakta kalabilmenin birtakım yolları varsa siz nasıl bu yolu buldunuz?
 Ekstra bir şey yapmadım. Şimdi her şey çabuk tüketiliyor. Ben sadece bu hıza adapte olmaya özen gösteriyorum. Sonuçta bedenimizle, sesimizle iş yapıyoruz. Kendimi buna göre yetiştiriyorum. Ses eğitimim devam ediyor. Tükendiğim gün kendimi tüketmiş olurum, piyasa beni tüketmiş olmaz. Üretmeye devam etme, hazır olma taraftarıyım. 
 - Yaşınıza göre fazla olgunsunuz…
 28 yaşında çok büyük işler başarmış insanlar var. İskender öldüğünde 30 yaşındaymış, dünyayı fethetmiş. Aslında o kadar da küçük değilim. 
 - Peki, sizin elinizde İskender gibi bir güç olsaydı siz ne yapardınız?
 Bütün dünyayı çiçeklere boğardım. Çiçek ekerdim.
 
 BİR KADIN İÇİN AĞLAMIŞIMDIR
   - Nasıl ölmek istersiniz?