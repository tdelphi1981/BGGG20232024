Para arzı 761.4 Milyar TL'ye ulaştı
En geniş tanımlı para arzı M3, 19-24 Ekim haftasında 3 milyar 256.4 milyon TL artarak 761 milyar 442 milyon TL düzeyinde gerçekleşti.
 Para arzını oluşturan büyüklüklerden dolaşımdaki para 19-24 Ekim haftasında 4 milyar 319.9 milyon TL’lik artışla 63 milyar 287.2 milyon TL düzeyinde gerçekleşirken, vadesiz TL mevduat ise 3 milyar 901 milyon TL azalışla 66 milyar 772.7 milyon TL’ye geriledi. Anılan dönemde vadesiz döviz mevduat 85 milyon TL artarak 33 milyar 496 milyon TL’ye yükselirken, vadeli Türk parası mevduat 2 milyar 45 milyon TL artarak 391 milyar 487.5 milyon TL’ye ulaştı. Söz konusu dönemde, vadeli yabancı para mevduatı ise 754.7 milyon TL artışla 164 milyar 709 milyon TL düzeyinde gerçekleşti.
 Anılan bir haftalık dönemde repo hacmi 32.6 milyon TL artışla 4 milyar 927.1 milyon TL’ye yükselirken, para piyasası fonlarındaki para 35 milyon TL azalışla 18 milyar 632 milyon TL oldu.
 ANKA