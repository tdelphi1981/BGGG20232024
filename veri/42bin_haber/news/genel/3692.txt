Playboy'a '18 yaş altı' cezası
Dünyaca ünlü erkek dergisi Playboy, çocukların porno içerikli sitelerine erişim sağlamaması konusunda yeterince hassas olmadığı için cezaya çarptırıldı.
 Playboy, iki internet sayfasının yaşı uygun olmayan ziyaretçilerin erişimine açık olmasının anlaşılmasıyla ceza yedi.  İngiltere’nin iletişim düzenleyici ve rekabet kurumu Ofcom, Playboy TV ve Demand Adult sitelerinde, 18 yaş altı ziyaretçilerin engellenmesi için gerekli önlemleri alınmadığına karar verdi. Playboy’un ihmalkarlığını, ‘ciddi, tekrarlanan ve pervasız bir davranış’ olarak yorumlayan Ofcom, ABD’li şirkete 160 bin dolar ceza kesti.
 Ofcom, ‘sitelerin sayfalarına giren ziyaretçilerin yaşını belirlemek için bir takım yöntemler bulunduğunu’ belirtti ve Playboy’a uyarıda bulundu. İngiliz kurum, “Porno içeriği sunulmadan önce, ziyaretçiye kredi kartı bilgileri sorulabilir. Kredi kartları, bankamatik kartlarının aksine 18 yaş altı kişilere verilmez. Playboy TV ve Demand Adult, 18 yaş altı internet kullanıcılarını bedava ve paralı içerikten uzak tutmak için hiçbir önlem almayarak İngiliz yasalarını ihlal etmiştir” dendi.
 Mashable sitesinin haberine göre, Demand Adult sitesinin ‘Eğer 18 yaşın üzeriyseniz basın’ ibaresi içeren bir seçeneği var. Porno içeriğe erişmek için, ziyaretçi kredi kartını kullanabiliyor. Playboy TV’de bankamatik kartına izin veriyor. Sayfaların aldıkları cezanın ardından yaş kontrolü sistemini de değiştirmesi bekleniyor.
 ntvmsnbc