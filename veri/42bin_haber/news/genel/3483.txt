O'nu da dolandırdılar
ŞARKICI, besteci ve söz yazarı Ümit Sayın, telefon dolandırıcıların kurbanı oldu.
 Ümit Sayın'ı kız arkadaşının kayıp müracaatı üzerine hemen araştırma yapan polis, sürekli meşgul çalan cep telefonuyla, telefon dolandırıcıları ile konuştuğunu tespit etti. Bunun üzerine banka hesaplarından havale edilen 11 bin liraya dolandırıcılar çekmeden el kondu. Ancak daha önce yaptığı 19 bin liralık havalenin dolandırıcılar tarafından çekildiği öğrenildi. Cep telefonunu kapatınca dolandırıldığını anlayan Ümit Sayın'ın Çengelköy polis merkezinde olayla ilgili ifadesi alındı.
 5 SAAT ARALIKSIZ KONUŞMUŞ
 Çengelköy polis merkezine öğle saatlerinde giden Ümit Sayın'ın kız arkadaşı ondan haber alamadığını cep telefonunun sürekli meşgul çaldığını söyledi. Polis şikayet üzerine başlattığı soruşturmada Ümit Sayın'ın cep telefonuyla ara vermeden 5 saatir görüştüğünü tespit etti. Bunun üzerine Ümit Sayın'ın kontör dolandırıcılarının tuzağına düşmüş olma ihtimaline karşılık soruşturma derinleştirildi.
 BANKA HESAPLARINDAN PARA AKTARILDIĞI TESPİT EDİLDİ
 Bunun üzerine bankalarla irtibata geçilerek Ümit Sayın'ın banka hesapları incelemeye alındı. Yapılan incelenemede kayıp olduğu dönemde hesaplardan parça parça olarak 30 bin liranın havale edildiği görüldü. Bu havalelerden 11 bin liralık kısma kimse parayı çekmeden bloke koyduruldu. Ancak 19 bin liranın paranın havale edildiği hesaptan çekildiği tespit edildi.
 GERÇEK POLİSLER ARAYINCA DOLANDIRILDIĞINI ANLADI
 Cep telefonunu kapattığında kendisini arayan gerçek polislerden dolandırıldığını anlayan Şarkıcı, besteci ve söz yazarı Ümit Sayın'ın şok geçirdiği belirtildi. Oldukça üzgün bir şekilde Çengelköy polis karakoluna gelen Ümit Sayın'ın kendisini dolandıranlardan şikayetçi olduğu belirtildi. Sanatçıyı cep telefonundan arayan kişilerin kendilerini polis olarak tanıttıkları konuştukları sırada arkadan telsiz sesi geldiği belirtildi. Dolandırıcıların terör örgütünü ortadan kaldırmak için bir operasyon yaptıklarını bunun için daha sonradan örtülü ödenekten kendisine geri verilmek üzere bazı hesaplara para havalesi yapmalarını istedikleri öğrenildi.
 ŞÜPHELİLERİN EŞKALİ BELİRLENDİ
 Polis olayla ilgili başlattığı geniş çaplı operasyonda banka güvenlik kameralarınıda kullanarak 19 bin liralık havaleyi çekmeye gelen kişilerin eşkallerini belirledi. Bu kişilerin kimliklerinin belirlenmesi için soruşturma geniş çaplı sürdürülüyor.  (DHA)