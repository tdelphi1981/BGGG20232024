İffetsiz yaşam indirimi
Boşanmak üzere olan karısını, iffetsiz bir yaşam sürdürdüğü gerekçesiyle öldürmekten yargılanan kocanın ağırlaştırılmış ömür boyu hapis cezası, 16 yıl 8 aya indi.
MURAT  Ergül (38), eşi İlknur Ergülü (33), evden kaçıp fuhuş yaptığı iddiasıyla 4 Haziran 2012de bıçak ve tabancayla öldürdü. Tutuklu yargılanan Murat Ergül, geçen haftaki karar duruşmasında şu iddialarda bulundu: Boşanma davamız vardı. Eşim, 2 çocuğumla kaçtı. Bir süre sonra takma isimle fuhuş yaptığını öğrendim. Telefonla kendisine ulaştım boşanma protokolü yaptık. Sonra kendisini ağabeyinin evine götürüp teslim ettim. Ancak oradan da kaçtı.  
İndirim sözü: tatmin edemiyorsun 
Olay günü konuşmak için eve geldi. Tartışmaya başladık. Kendisini cinsel yönden tatmin edemediğim için başka erkeklerle olduğunu söyleyince cinnet geçirdim. Ne yaptığımı hatırlamıyorum. 
Mahkeme, Murat Ergülü, önce yakın akrabayı öldürmek suçundan ağırlaştırılmış ömür boyu hapis cezasına çarptırdı. İlknur Ergülün, sanığa yönelttiği ileri sürülen söz ve davranışları tahrik kabul eden mahkeme, TCKnin 29uncu maddesini uygulayıp cezayı 20 yıla indirdi. Sanığın duruşmalardaki iyi halini de TCKnin 62nci maddesi kapsamında değerlendirip indirim uygulayan mahkeme, Murat Ergülü 16 yıl 8 ay hapis cezasına mahkûm etti. Ergül yaklaşık 12 yıl hapis yatacak.