Sivasspor 0-1 Beşiktaş
Spor Toto Süper Lig'in 23. Hafta maçında Beşiktaş, Sivasspor'u deplasmanda 1-0 mağlup etti. Siyah beyazlılar bu sonuçla ligde 12 maç sonra kalesinde gol görmeden bir maçı tamamlamış oldu. Beşiktaş son olarak 4 Kasım 2012'de Mersin İdman Yurdu'nu İnönü'de kalesinde gol görmedn 3-0 mağlup etmişti.
Sivas 4 Eylül Stadı'nda oynanan mücadelede ilk yarı golsüz geçilirken e sahibi ekipte Uğur Kavuk maçın 67. dakikasında takımını 10 kişi bıraktı. 

MAÇTAN KARELER - Emre OKTAY'ın objektifinden

AYBABA: AKLIMIZLA OYNAMALIYDIK, ONU YAPTIK

ÇALIMBAY: KAYBEDECEK BİR OYUN OYNAMADIK 
Bir kişi eksik kalan Sivasspor'un direnci daha da kırılırken 81. dakkada Olcay Şahan sol kanattan ceza sahasına yerden yaptığı ortada boştaki Hilbert'i gördü. Alman oyuncu da uygun pozisyonda ayağına gelen fırsatı tepmedi ve maçın tek golünü kaydetti. 
SON DÖRT RAKİP 10 KİŞİ KALDI 
Bugünkü maç ile birlikte Beşiktaş'ın Spor Toto Süper Lig'de oynadığı son beş maçın dördünde rakipleri maçı 11 kişi ta 
mamlayamadı.  Siyah beyazlılar, 2-1 kaybettikleri Galatasaray maçında, 2-2 biten Karabükspor maçında ve 1-1 sona eren Gaziantepspor  maçında rakipleri maçı 10 kişi tamamlamıştı. Fakat son 3 maçta rakipleri 10 kişi kalmasına rağmen kazanamayan Beşiktaş, Sivas deplasmanında kırmızı kart gören rakipkerine karşı olan bu şanssızlığını da kırmış oldu.

Stat: 4 Eylül
Hakemler: Çağatay Şahan, İsmail Şencan, Gökhan Memişoğlu
Sivasspor: Borjan, Uğur Kavuk, Rajnoch, Navratil, Ziya Erdal, Kadir Bekmezci, Hakan Arslan (Dk. 86 Pedriel Suarez), Erman Kılıç, Grosicki (Dk. 70 Adem Koçak), Aatif (Dk. 86 Piech), Eneramo
Beşiktaş: McGregor, Hilbert, Sivok, Ersan Gülüm, Gökhan Süzen, İbrahim Toraman, Veli Kavlak (Dk. 72 Mehmet Akgün), Fernandes, Olcay Şahan (Dk. 90 4 Emre Özkan), Holosko, Niang (Dk. 90 Mehmet Akyüz)
Sarı kartlar: Dk. 35 Rajnoch, Dk. 90 Piech (Sivasspor), Dk. 74 Hilbert (Beşiktaş)
Kırmızı kart: Dk. 67 Uğur Kavuk (Sivasspor)
Gol: Dk. 81 Hilbert (Beşiktaş)

MAÇIN AYRINTILARI

 
Beşiktaş'a karşı ligdeki 7. mağlubiyet 
Beşiktaş ile ligdeki 16. randevusuna çıkan Sivasspor, rakibine karşı 7. mağlubiyetini aldı. Beşiktaş'ı 5 kez mağlup eden Sivasspor, rakibiyle 4 maçta da berabere kaldı. Beşiktaş, Sivasspor'a karşı deplasmandaki 5. galibiyetine imza attı. 
"Gadalarını alırım Beşiktaş"

Sivas 4 Eylül Stadı'ndaki maç için, her iki ekibin taraftarları tribünlerdeki yerlerini aldı. Konuk takım taraftarına kale arkası tribününde ayrılan 800 kişilik yer doldu. Zorlu deplasmanda takımlarını yalnız bırakmayan siyah-beyazlı taraftarlar, Gadalarını alırım Beşiktaş yazılı pankart açtı.

Maç saatinde hava sıcaklığının 5 derece ölçüldüğü Sivas'ta, maç öncesi kısa süreli yağmur etkili oldu. Müsabaka için 90 basın mensubu akreditasyon yaptırdı. Sivassporlu futbolcular sahaya ellerinde, FIFA U-20 Dünya Kupası Bu Yaz Türkiye'de yazılı pankartla çıktı.

Hafta içi vefat eden Beşiktaş Kulübü'nde onursal başkan Süleyman Seba döneminde yönetim kurulu üyeliği yapan Ergün Gökalp anısına maç öncesinde saygı duruşunda bulunuldu. 
İki takımda eksikler var 
Beşiktaş'ta bugün Almanya'da sağlık kontrolünden geçen Hugo Almeida, Dentinho, Oğuzhan Özyakup ve Necip Uysal'ın yanı sıra İsmail Köybaşı, Mustafa Pektemek, Uğur Boral 18 kişilik maç kadrosunda yer almadı. Cezasını tamamlayan İbrahim Toraman ise memleketi Sivas'ta sahaya kaptan olarak çıktı.

Beşiktaş Teknik Direktörü Samet Aybaba, Gaziantepspor maçındaki kadrodan farklı olarak Mehmet Akgün'ün yerine İbrahim Toraman'a ilk 11'de şans verdi. Sivasspor'da ise sakatlıkları bulunan Sercan Yıldırım, Ümit Kurt, Milan Cerny ve kaleci Nihat Şahin'in dışında kart cezalısı Murat Akça da maç kadrosunda yer almadı.