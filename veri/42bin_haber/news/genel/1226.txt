Başbakan'dan çok sert sözler!
Başbakan Recep Tayyip Erdoğan açlık grevleriyle ilgili konuştu.
 Erdoğan, “Bu açlık grevleriydi, ölüm oruçlarıydı bunlar şantajdır, bunlar blöftür, bunlar şovdur. Şimdi de milletvekilleri yapıyorlarmış. Ne yapıyorlarsa yapsınlar. Bizim görevimiz bellidir. Biz sağlıkla ilgili gerekli müdahaleyi yaparız” derken Öcalan’a ev hapsi tartışmalarıyla ilgili olarak ise “Terörist başının ev hapsi bizim dönemimizde söz konusu olmayacak. Neredeyse orada kalacak” şeklinde konuştu.
 'Amerikan değil, Türk sistemi olsun'
 İdam cezası tartışmalarıyla ilgili konuşan Başbakan Erdoğan, “Terör kapsamında idamı tartışmak elbette mümkün olabilir" dedi. Erdoğan, başkanlık sistemi konusunda ise şu ifadeleri kullandı: “Ben illa Amerikan sistemi olsun demiyorum öyle çalışalım ki Türk sistemi olsun.”
 Endonezya ve Brunei ziyaretlerinin ardından Türkiye’ye dönen Başbakan Recep Tayyip Erdoğan, uçakta gazetecilerin sorularını yanıtladı.
 Başbakan Erdoğan, idam cezası tartışmalarıyla ilgili değerlendirmelerde bulundu.
 "Uluslararası camia AB'den ibaret değil. ABD, Çin, Rusya ve Japonya'da idam var" diyen Erdoğan, şu ifadeleri kullandı: "Siyasi suçlarla ilgili olarak değil ama terör ve ölüme sebebiyet verme kapsamında idamı tartışmak elbette mümkün olabilir."
 AÇLIK GREVLERİ
 “Açlık grevleri nasıl bitecek?” sorusuna ise Erdoğan, "İsteklerin büyük bölümü karşılandı" şeklinde yanıt verdi.
 'AMERİKAN DEĞİL, TÜRK SİSTEMİ'
 Başbakan'ın değindiği konular arasında başkanlık sistemi de vardı.
 Anayasa Komisyonu’na verilen AK Parti teklifinde ABD'deki başkanlık sisteminin öngörüldüğünün hatırlatılması üzerine Erdoğan, "Ben illa ABD sistemi olsun demiyorum. Öyle çalışalım ki, Türk sistemi olsun. Çok farklı sistemlerin bize faydalı yanlarını alalım. En ideali için karar verelim" dedi.
 OBAMA'YLA GÖRÜŞME
 Gazeteciler Suriye konusunda ABD Başkanı Barack Obama ile ne konuştuklarını da Erdoğan’a sordu.
 "Arkadaşlarımız kendi aralarında görüşecekler" diyen Erdoğan, "Daha sonra biz Başkan Obama ile belki telefonla, belki yüz yüze görüşeceğiz" diye konuştu.
 NTV