Dur ihtarına uymayan kadın böyle vuruldu
ABD'nin Utah eyaletinde, geçtiğimiz ay aracının kırık farları sebebiyle polisin takip ettiği bir kadın, dur ihtarına uymayıp kaçmaya çalışınca yüzünden kurşun yedi. Sol gözünden yaralanan kadın ölümden döndü. Polis kamerasına saniye saniye yansıyan görüntüler önceki gün yayınlandı.
 Olay, 24 Kasım'da South Weber kenti yakınlarında meydana geldi. Aracının kırık farları yüzünden polis takibiyle karşılaşan Kristine Nicole Biggs (41), kenara çekmeyi reddederek yanındaki köpeğiyle birlikte kaçmaya başladı. Polis ekipleri ve Biggs arasında yaklaşık 52 kilometre kovalamaca yaşandı. 
 
 VİDEOYU İZLEMEK İÇİN TIKLAYIN!
 Yola yerleştirilen çiviler, Biggs'in aracının lastiklerini patlattı. Polisler aşırı süratle ilerleyen aracı en sonunda kıstırmayı başardı. Ancak otomobilden inmeyen kadın, "Arabadan in!" şeklindeki ihtarlara ısrarla uymadı. Biggs, aracını polisin üzerine sürdü. Bunun üzerine silahını çeken bir polis, Biggs'e doğru ateş etti. Sol gözünden vurularak yaralanan kadın sürücü, hastaneye kaldırıldı.
 Mahkeme, ismi açıklanmayan polisin kadına ateş etmesinin haklı olup olmadığını inceliyor. Tedavisinin ardından hapishaneye konulan Kristine Nicole Biggs ise polisten kaçmasının bedeli olarak kefaletle serbest bırakılma hakkı olmadan yargılanmayı bekliyor.
 CİHAN
  