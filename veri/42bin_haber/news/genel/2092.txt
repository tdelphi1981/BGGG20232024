'Yardım istedik kimse durmadı'
Kayseri Pınarbaşı'nda geçen yıl eylül ayında çıkan yangında 5 mahkumla birlikte tamamen yanan cezaevi aracının tutuksuz yargılanan şoförü C.S., Kayseri 2. Ağır Ceza Mahkemesi'nde görülen davada ifade verdi.
 Tutukluları nakille görevlendirildiklerini, Elazığ'dan itibaren aracı kendisinin kullandığını söyleyen C.S., 'Araçta teklemeler başlayınca yetkili servisi aradım. Yakıtı bitirene kadar yola devam etmemi ve yeni yakıt aldığımızda sorunun kalmayacağını söyledi. Bunun üzerine yola devam ettik' dedi.
 Dİkİz aynasından baktığında yangını fark ettiğini anlatan C.S., 'Hemen kapıları açmak istedik ama açılmadı. Yangın söndürme tüpü de yetersiz kaldı. Yoldan geçenler yangını görmelerine, yardım istememize rağmen durmadı. Feryatlarımızı duymalarına rağmen kimse bize yardımcı olmadı' diye konuştu. Davut GÜLEÇ / KAYSERİ