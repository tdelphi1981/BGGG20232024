Ricciardone'den gündem yaratacak açıklama
ABD Büyükelçisi Ricciardone, Türkiye'nin uzun süredir gündeminde yer alan Ergenekon ve Balyoz davalarına ilişkin yaptığı açıklamayla gündeme oturdu.
 Büyükelçi, dün bir grup gazeteciyle sohbetinde, milletvekillerinin, profesör ve komutanların "neyle suçlandıklarını bilmeden" hapis yattıklarını, haklarındaki suçlamaların "tam anlaşılamadığını" söyledi. 
 
 Ricciardone'nin ABD'nin Ankara Büyükelçiliği resmi internet sayfası ve resmi twitter hesabından yayınlanan uzun sohbetine, ABD'nin Türkiye ile "yargı alanında işbirliği yapmak istediğini", Türkiye'de "hukukun üstünlüğünün" güçlendirilmesi için ortak çalışma yapılacağını açıkladı.  Büyükelçi, isim vermeden de Ergenekon ve Balyoz gibi davalardaki uygulamaları, sert şekilde eleştirdi;
 
 "BU İNSANLAR, TERÖRİSTLERLE KARIŞTIRILIYOR"
 
 "Çok uzun süredir hapiste olan milletvekilleri var, bazıları belirsiz suçlarla hapiste tutuluyorlar. kendilerine ülkeyi koruma görevi verilen askeri liderler, sanki teröristmiş gibi hapisteler. Profesörler var. Eski YÖK Başkanı, hakkındaki 16 yıl önce görevdeyken yaptığı çalışmalarla ilgili belirsiz suçlamalarla demir parmaklıklar ardında tutuluyor. Harçları protesto için barışçı gösteri yapan öğrenciler hapiste. Eğer bir yargı sistemi bu sonuçları doğrurursa ve bunun gibi insanları teröristlerle karıştırırsa, Amerikan ve Avrupa Mahkemeleri'nin buna karşılık vermesi zor olur."
 Ricciardone'nin ABD'nin Ankara Büyükelçiliği resmi internet sayfası ve resmi twitter hesabından yayınlanan uzun sohbetinde şu ifadeler dikkat çekti: Askeri liderleriniz terörist gibi içeride TÜRKİYE'de terör ile ilgili mevzuatın sorunları var. Türkiye'de mevzuattaki terör tanımı uluslararası tanıma uygun değil. Türk devletine yapılan saldırıları kabul ediyor bu tanım. Uluslararası terörizme gelince biraz belirsizleşiyor. FATF uzmanları taslağı incelediler. Önemli açıklar buldular. KENDİ liderleriniz, Başbakan, Meclis Başkanı ve Cumhurbaşkanı da adli sisteminizde doğru gözükmeyen hususlara değindiler. Çok uzun süredir hapiste olan milletvekilleri var. Suçları bile belli değil. ASKERİ liderler de aynı şekilde... Onlara bu ülkeyi koruma görevi verilmiş. Ama hapse kondular. Profesörler mesela eski YÖK Başkanı tam anlaşılamayan suçlarla ilgili demir parmaklıklar arkasında. 16 yıl önceki çalışmalarla ilgili belirsiz suçlamalar var. Şiddet içermeyen gösteri yapan öğrenciler demir parmaklık arkasında. l HUKUKİ sistemin sonucu bu şekilde olursa, bu insanlar terörist olarak yorumlanıp kafalar karışırsa, Avrupa ve ABD mahkemelerinin buna karşılık vermesi zor olur. Buradaki iyi haber, hükümetin Anayasası'nı tekrar yazma çabasıdır. Hiçbirimiz bu kadar büyük görevi üstlenmiş değiliz. İnsanlar düşünce suçlarından dolayı hapse girmesin. Bu konuda başarılı olmak zorundasınız. Biz de size elimizden gelen desteği vereceğiz.
 FBI DA DAHİL OLDU
 Büyükelçi DHKP-C saldırısına ilişkin de değerlendirmelerde bulundu. FBI ekipleri, saldırıdan 40 saat sonra Ankara'daydı. Zaten bir grup başka bir görevle bölgedeydi. Türk tarafıyla uzmanlıklarını bir araya getiriyorlar. Bomba yapımı gibi konularda soruşturmayı ilerletmeyi düşünüyoruz. ABD dışındaki kişileri yargılama yetkisine sahipler. DHKP-C de bu eylemiyle ABD adalet sistemine karşı durdu. l ÖRGÜT, ABD terörist listesinde... Avrupa'daki özgürlüklerden yararlanarak ayakta kalmaya çalışıyor. ABD ile Türkiye, birlikte çalışarak kanıt toplamalı. Öyle kanıtlar toplamalıyız ki, herhangi bir ileri demokrasi ülkesinde de kabul görmeli. DHPK-C'nin şiddetle övündükleri ortada. 'TAŞININ' DEMİŞLERDİ l ABD Dışişleri Bakanlığı müfetişleri yıllardır güvenlik nedeniyle bize taşınmamızı önermişlerdir. Bizim büyükelçiliğimiz caddeye çok yakın. Aynı zamanda ilişkiler açısından da çok fonksiyonel. Çok çalışanımız var ikili ilişkiler geliştiği için. Daha modern ve büyük ama halkın uaşabileceği bir yer olsun diye yıllardır bulmaya çalışıyoruz. Arayış içindeyiz. Bir yer de bulduk aslında. Hükümetinizle yeni arazi konusunda birlikte çalışıyoruz. Yeni ve güzel bir bina yapacağız. SİLAHLA BİR YERE VARILMAZ l PKK konusunda öteden  beri beraber çalışıyoruz. Mevcut süreç, Türkiye'nin kendi süreci. Biz doğrudan, dışarıdan müdahil değiliz. Nasıl yardım edeceğimizi bilmiyorum; ayrıca yardım talebi de olmadı. Tabii ki destek vermek istiyoruz. PKK'ya mesajımız da şu; Davanız ne olursa olsun silah kullanarak başarılı olamayacaksınız. Bunun sonu bir yere varmayacak. Terörizme karşı Türk hükümetinin yanındayız. Muhalefetin de desteğini görmek mutlu edici. 