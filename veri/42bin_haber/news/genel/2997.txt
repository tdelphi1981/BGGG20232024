Bir insan dünyayı değiştirir
Bir insan dünyayı değiştirebilir mi? İlk söylendiğinde çok zor görünüyor. Zor, ama imkansız değil... Tarih, insanlıklarıyla, buluşlarıyla, duruşlarıyla, görüşleriyle bazı insanların dünyamızı güzelleştirme örnekleriyle dolu. 24 yaşındaki Bedia öğretmen de onlardan biri. Onun çabası, bir dağ köyündeki onlarca çocuğun dünyasını çoktan değiştirdi.
Antalyada Oyuncak Mu projesiyle eğitim ve doğa tutkusunu birleştiren 24 yaşındaki okul öncesi öğretmeni Bedia Tülüler, ilk atamasının yapıldığı Diyarbakırın kuzey batısındaki bir dağ köyü olan Aydınlıda tek oyuncağı taş, toprak, sopa olan çocukların dünyasına ışık oldu.   

ÖĞRENCİLERİNE IŞIK OLDU / FOTO GALERİ

Antalyada lisede çocuk gelişimi eğitimi aldıktan sonra Akdeniz Üniversitesi Eğitim Fakültesi Okul Öncesi Öğretmenliği Bölümünden mezun olup, Diyarbakırın Çüngüş İlçesine bağlı Aydınlıya atanan Bedia Tülüler, üniversitede hazırladığı projesini değerlendirdi. Oyuncak-Mu projesinin üniversitede bitirme tez ödevi olduğunu belirten Bedia Tülüler, okulu bitirdikten sonra Antalyadaki evini atölyeye çevirdiğini ve Oyuncak-Mu projesiyle, ahşap kullanarak doğal-organik oyuncak tasarlayıp ürettiğini söyledi. Tülüler, ürettiği oyuncakları Türkiyenin yanı sıra Avrupadan çocukları için sağlıklı oyuncaklar isteyen anne-babalara gönderdiğini anlattı. 

Bedia öğretmen okul sonrası bir işe dönüştürdüğü, kimyasallardan uzak, ahşaptan doğal-organik olarak adlandırdığı kendi tasarım ve üretimi Oyuncak Mu projesiyle tek oyuncakları taş, toprak, sopa olan Aydınlının çocuklarını tanıştırdı. Ardından iki dersliğin yanı sıra deposu da anasınıfı olarak kullanılan 35 yıllık kerpiç okulda öğrencileri için gerekli materyalin sağlanması için kampanya başlattı.

Aydınlı halkının tamamının çiftçilik ve hayvancılıkla uğraştığını, erkeklerin İstanbul, Adana ve Antalyada inşaatlarda sezonluk çalıştığını anlatan Bedia Tülüler, köydeki her evde 4-9 arasında çocuk bulunduğunu ve anne-babaların geçim uğraşından çocuklarına oyuncak yapacak vakti olmadığını kaydetti. 

DOYA DOYA OYNAMAK İSTİYORLAR

Bedia öğretmen, şu an küçük bir ek binanın yapım aşamasında olduğunu ve bitince anasınıfındaki 27-28 çocuğun rahatça oynayıp, yaparak öğrenebilecekleri bir mekana kavuşacaklarını anlattı. Ancak anasınıfına koyabilecek 3-4 oyuncak dışında bir şeyleri bulunmadığını belirten Bedia Tülüler, bu çocuklarla doya doya oynamak, bir şeyler üretmek, deneyimlemek için bir çok materyale ihtiyaç olduğuna dikkati çekti.

Aydınlar Köyündeki çalışması için, desteğe ihtiyacı olduğunu kaydeden Bedia Tülüler, "İmkanları olanlar, burada gerçekten ihtiyacı olanlara destek olup, ellerini uzatabilir. Ek bina için dış ve iç mekan boyalarına, halılara, küçük masa ve sandalyeler ile eğitim materyallerine ihtiyaç var" dedi.