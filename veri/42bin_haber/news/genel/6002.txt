Kameradaki Samatya şüphelisi aranıyor
Samatyada, yaşlı Ermeni kadınlara saldırarak birini öldüren katil ya da katillerin bulunması için güvenlik kamerası kayıtları tek tek taranıyor.
Samatyayı abluka altına sivil polis ekipleri, kayıtlardan yola çıkılarak hazırlanan robot resimdeki kişinin kimliğini belirlemeye çalışıyor. Geçen yıl Aralık ayı başlarında 87 yaşındaki Turfanda A, kimliği belirsiz saldırgan tarafından evine girerken saldırıya uğradı. Yüzüne aldığı darbeler nedeniyle Turfanda A. sol gözünü kaybetti. Saldırgan kayıplara karıştı. İlk saldırının ardından Bakkal Maritsa diye tanınan Maritsa Küçük (85), 28 Aralıkta aynı şekilde evinde bıçaklı saldırıda öldürüldü.  
Son saldırı 22 ocakta 
Maritsa Küçük cinayeti sonrası Samatya halkında tedirginlik başladı. 6 Ocakta Surp Kevork Kilisesindeki ayinden çıkan S.A., kimliği belirsiz kişilerin kendisini kaçırmak istediğini iddia ederek polise haber verdi. Son olarak 22 Ocakta 83 yaşındaki Sultan Aykar saldırıya uğradı. Bir komşu ziyaretinden dönen Sultan Aykar da, aynı yöntemle evine girerken saldırıya uğradı. Oturduğu dairenin kapısını açtığı sırada kimliği belirsiz kişi tarafından sırtından aldığı darbe ile yere düşen Sultan Aykarın İmdat çığlıkları üzerine saldırgan kaçtı. Kanlar içinde kalan Sultan Aykar, İstanbul Eğitim ve Araştırma Hastanesinde gözünden ameliyat oldu. Aykarın sol gözü kör olma tehlikesi geçirdi.  
YÜZLERCE GÖRÜNTÜ TARANDI 
Saldırıların kesilmemesi üzerine İstanbul Emniyet Müdürlüğü bazı sokaklara mobese kameraları yerleştirdi. Sivil polisler, esnaf ve vatandaş gibi semt sakinlerinin arasına karıştı.  Görgü tanıklarının ifadelerine göre, çizilen robot resim tüm ekiplere dağıtıldı. Bölgedeki güvenlik kameralarının görüntüleri tek tek tarandı. Yüzlerce görüntünün incelenmesi sırasında robot resme benzeyen bir kişi tespit edildi. Şüphelinin 1.70 metre boyunda, renkli gözlü olduğu bildirildi. Olayın ardından oluşturulan özel ekip, görüntülere yansıyan şüpheliyi yakalamak için aramalarını genişletti. Bir emniyet yetkilisi, saldırganın İstanbul genelinde arandığını söyledi.