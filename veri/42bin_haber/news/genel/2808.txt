Zam şampiyonu salatalık oldu
Aralık ayının zam şampiyonu salatalık oldu.
 Aralık ayında tüketici fiyatlarında en yüksek artış yüzde 63.69 oranı ile salatalıkta yaşanırken, üretici fiyatlarında en yüksek artış yüzde 8.43 oranı ile kuru soğanda gerçekleşti.
 
 Türkiye İstatistik Kurumu’nun (TÜİK) verilerine göre, Aralık ayında en yüksek fiyat artışı TÜFE’de yüzde 63.69 ile soğanda tespit edildi. Bunu yüzde 58.03 ile patlıcan, yüzde 42.17 ile dolmalık biber, yüzde 30.36 ile domates, yüzde 14.73 ile kuru soğan, yüzde 6.25 ile internet ücreti, yüzde 5.60 ile kargo, yüzde 3.34 ile kuru fasulye izledi.
 -TÜFE’DE EN FAZLA DÜŞÜŞ PORTAKALDA YAŞANDI- 
 TÜFE kapsamında Aralık’ta en fazla fiyat düşüşü yüzde 13.37 ile portakalda yaşandı. Bunu, yüzde 5.63 ile gömlek, yüzde 5.19 ile tavuk eti, yüzde 4.40 ile etek, yüzde 4.23 ile pırasa takip etti.
 -ÜFE’DE EN FAZLA ARTIŞ KURU SOĞANDA-
 ÜFE kapsamında 2012 Aralık ayında bir önceki aya göre en çok fiyat artışı yüzde 8.43 ile kuru soğanda yaşandı. Bunu yüzde 5.83 ile demir veya alaşımsız çelikten teller, yüzde 5.83 ile memba suları, yüzde 5.05 ile hindi, yüzde 4.59 ile sert tüpler, borular ve hortumlar takip etti.
 -EN FAZLA DÜŞÜŞ MUZDA- 
 Aralık ayında ÜFE kapsamında en fazla fiyat düşüşü ise bir önceki aya göre yüzde 14.30 ile muzda yaşandı. Bunu yüzde 13.67 ile deri çizme ve botlar, yüzde 12.10 ile mandalina, yüzde 9.06 ile koyun ve kuzu karkasları, yüzde 7.55 ile kadın bluzları takip etti.
 ANKA
  