Bebeğiniz radyasyonu kapsamasın
CEP telefonlarının doğacak bebeklere olası zararlarına ilişkin çarpıcı iddialara bir yenisi eklendi.
 Yale Üniversitesi Tıp Fakültesinden Dr. Hugh Taylor, anne karnındaki yavrunun mobil telefonlardan zarar gördüğünü deneylerle kanıtladıklarını açıkladı. Deneylerde, bir kısım hamile denek hayvanının kafesinin üstüne açık, bir grubun kafesinin üstüne de kapalı cep telefonu bırakıldı. Açık cep telefonuyla yaşayan hayvanların yavrularının, diğerlerine oranla belirgin ölçüde aktif ve hiperaktivite rahatsızlığına daha açık oldukları belirlendi.  