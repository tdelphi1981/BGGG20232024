Samsung çözünürlüğü dörde katladı
Güney Koreli teknoloji üreticisi Samsung Electronics, Türkiyenin de içinde yeraldığı pazarlarda bu yıl tüketilerin karşısına çıkartacağı yeni ürünlerini Dubaide düzenlenen Samsung Forum 2013 etkinliğinde gün yüzüne çıkarttı.
Samsungun davetlisi olarak geldiğimiz Forumun açılışında konuşan Samsung Electronics Orta Doğu ve Kuzey Afrika (MENA) Başkanı Kyung-tae Bae Orta Doğu ve Kuzey Afrikada geçen yıl satışlarımızı yüzde 65 artırdık. Amacımız bu yıl, bu başarıyı daha da büyütmek olacak dedi. Baenin verdiği bilgiye göre 2012 yılında tüm bölgedeki TV pazarında adet bazında satışlarda yüzde 18 artış sağlarken; gelirde de yüzde 18 büyüme elde etti.

Samsung bu yıl Türkiyenin de içinde bulunduğu bölgede, 85 inçlik Ultra HD TV, dört çekirdekli işlemcisi olan F8000 LED TV, gelişmiş buzdolabı, ve soğuk suyla yıkama yapabilen yeni Eco Bubble çamaşır makinesi ve tek lensle hem 2D hem de 3D görüntü elde edilebilen NX300 fotoğraf makinesinin yanısıra, dizüstü bilgisayarda 11 saati bulan pil ömrüne sahip 7 Serisi Chronos ile tüketicilerin karşısına çıkacak. 

Samsungun, TV pazarında yüksek çözünürlüğü (HD) dört katına katlayan ultra HD TVlerdeki ilk modeli olan ürünü olan 85S9000, 85 inçlik büyüklüğe sahip. Çerçevesiyle de dikkat çeken ürünün bu yılın ilk yarısında Türkiyede de satışa sunulması bekleniyor. Yurtdışında 36 bin doları aşan fiyat etiketi olan TVnin fiyatı Türkiyede 80 bin TLyi bulacak. Öte yandan 300den fazla sesli komutu algılayabilen 2013 model yeni akıllı TV serisini de tanıtan Samsungun TV değiştirmeden ürünü yükseltme imkanı sağlayan 2013 Gelişim (Evolution) Kiti de 2012 model akıllı TVlere 2013 model akıllı TV özellikleri kazandıracak. 