Doktorlara sinirlenip otomobille acil servise daldı
Manisada doktorun mide kanaması geçiren kardeşiyle ilgilenmediği gerekçesiyle çılgına dönen Barış Savaşkan, bindiği otomobili ile acil servise daldı. Olayda şans eseri yaralanan olmazken, 4 kişi gözaltına alındı.
Olay, dün akşam saat 22.15 sıralarında Celal Bayar Üniversitesi Hafsa Sultan Hastanesi Acil Servisinde meydana geldi. Mide kanaması geçirdiği belirtilen kardeşi Hüseyin Savaşkan ile ilgilenilmediğini ileri süren Barış Savaşkan doktorlar ile tartışmaya başladı. Tartışma sonununda sinirli bir şekilde aracına yönelen Savaşkan diğer kardeşi Zafer, arkadaşı Abuzer Çetin ve Feride Bulutun da içinde bulunduğu kendisine ait otomobilin direksiyonuna geçti. Barış Savaşkan, otomobili çalıştırıp acil servisin kapısına sürdü. Otomobil kapı camını kırıp acil servise dalarken, içeride bulunan güvenlik görevlileri ile hasta yakınları büyük panik yaşadı.  
ACİL SERVİSE OTOMOBİLLE DALDI / Foto Galeri

Yaşadıkları olayın şokunu atlatan güvenlik görevlileri otomobildeki 4 kişiyi yakaladı. Polis tarafından gözaltına alınan 4 şüpheli, Şehit Öztürk Polis Merkezine götürüldü. Barış Savaşkanıın yeğeni Güney Savaşkan, "Bana telefon ile anlattıklarına göre Barış, akşam saatlerinde mide kanaması geçiren kardeşini acil servise getirmiş. Doktorlar kardeşi ile ilgilenmediği için kızmış, ardından olay gerçekleşmiş" dedi.