Huzursuz eden huzur hakkı ücreti
İSTANBUL İl Özel İdaresinin şirketi ÖZİDAŞ üç yılda toplam 537 bin lira net kâr elde etmiş bunun 517 bin lirası kurul üyelerine verilmiş.
İSTANBUL İl Özel İdaresinin şirketi ÖZİDAŞ A.Ş.nin 2009da 16 bin 714 lira, 2010da 8 bin 187 lira kar ederken, yönetim kurulu ve denetim kurulu üyelerine 2009da 143 bin 400, 2010da da 182 bin 400 lira huzur hakkı ve denetim ücreti ödendiği ortaya çıktı. 
CHP İstanbul Milletvekili Celal Dinçerin, eski İçişleri Bakanı İdris Naim Şahinin yanıtlaması üzere verdiği soru önergesi ÖZİDAŞın hesapları ile ilgili ayrıntıları gözler önüne serdi. Dinçer, önergesinde 27 Temmuz 1993de kurulan ÖZİDAŞın yüzde 99.525 hissesinin İstanbul İl Özel İdaresine ait olduğunu hatırlatarak, Şirkette yönetim kurulu üyeleri ve denetçiler dahil 2009, 2010 ve 2011 yıllarında kimler ne kadar huzur hakkı almıştır? Şirket karının 23 katının Yönetim ve Denetim Kurulu Üyelerine huzur hakkı olarak ödendiği iddiası doğru mudur sorularını yöneltti. Önergeyi yanıtlayan Şahin, ÖZİDAŞ ile ilgili şu bilgileri aktardı: 
DENETİM ÜCRETİ 
İstanbul İl Özel İdaresi ÖZİDAŞ Yönetim Kurulu ve Denetim Kurulu Üyelerine 2009 yılında 143 bin 400 TL, 2010 yılında 182 bin 400 TL ve 2011 yılında da 192 bin TL olmak üzere üç yılda toplam 517 bin 800 lira TL huzur hakkı ve denetim ücreti ödendi. ÖZİDAŞ, 2009 yılında 16 bin 714 TL, 2010 yılında 8 bin 187 TL ve 2011 yılında da 512 bin 418 TL olmak üzere, üç yılda toplam 537 bin 319 TL net kar elde etti. 
34 PERSONEL ÇALIŞIYOR 
Şirketin Genel Müdürlük Hizmet Binası, İnşaat Şefliği, Büyükdere Fidanlığı, Fatih Yapı Test Laboratuvarı, Pendik Otoparkı, Bayrampaşa Otoparkı ve Akatlar Halı Saha Tesisinde toplam 34 personeli çalışıyor. Personele ödenen aylık toplam maaş 52 bin 220 TL. ÖZİDAŞ, S.S.Özelbir Konut Yapı Kooperatifinden aldıkları Toplu Konut ve Ticaret Merkezi işi yapımından piyasadaki ekonomik riskler sebebiyle müştereken anlaşarak vazgeçti, Yapı Denetim Hizmeti ÖZİDAŞ tarafından gerçekleştirildi ve 433 bin 508 TL + KDV gelir elde edildi. 
KÂRIN 10 KATI 
Önerge yanıtını değerlendiren Dinçer, 2009 ve 2010da elde edilen gelirle ödenen huzur hakkı arasında 10 kat fark var. Yani elde ettiği karın 10 katını huzur hakkı olarak ödemiş dedi.