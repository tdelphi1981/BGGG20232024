Çift soyadlı kadınlara kötü haber
THY'nin yeni başladığı aile indirimi kampanyasından çift soyadına sahip kadınlar yararlanamıyor.
 THY'nin internet sitesinde yayınlanan kampanyanın detayları bölümünde ilginç bir uygulama dikkat çekti. THY'nin yurtiçi seyahatlerde en az dört kişilik aile olarak yapılan rezervasyonlarda uygulanan indirim çift soyadlı yolcuları kapsamıyor.
 THY'nin 'İç Hatlar Aile İndirimi kampanyası hakkında kurallar ve koşular' bölümünün tartışma yaratan dördüncü maddesi şöyle:
 "Rezervasyon kaydında aynı soyadına haiz minumum dört (4) maksimum dokuz (9) yolcunun yer alması gerekmektedir. Çift  soyadına sahip yolcularımız Aile indirimi kapsamında olmayacaklardır."
  