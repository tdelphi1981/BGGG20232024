FT'den Merkez Bankası Başkanı Başçı'ya övgü
Financial Times, “Türkiye’nin alışılmamış para politikaları için başparmaklar kaldırıldı” dediği analizinde Merkez Bankası Başkanı Başçı’nın The Banker tarafından “Yılın Merkez Bankacısı” olarak seçildikten sonra Fitch’in son raporu ile “sessiz bir güven oyu daha aldığını” yazdı.
 TC Merkez Bankası Başkanı Erdem Başçı’ya övgüler yağıyor. Financial Times gazetesi, “Türkiye’nin alışılmamış para politikaları için başparmaklar kaldırıldı” başlığını kullandığı analizinde Başçı’nın kısa bir süre önce The Banker yayını tarafından “Yılın Merkez Bankacısı” olarak seçildikten sonra Fitch’in raporu ile “sessiz bir güven oyu daha aldığı” yorumunu da yaptı.
 Ekonomi gazetesi Financial Times, Erdem Başçı’nın, The Banker tarafından “Yılın Merkez Bankacısı” olarak seçilerek ödülün kendisini diğer Merkez Bankası başkanları arasında sıraya yükselttiğine dikkat çekti, bir ödül aldıktan sonra ülkenin ekonomisinin yönetiminden dolayı “sessiz bir güven oyu daha aldığı”nı belirtti.
 Analizde bu ödülün ardından Başçı’nın ekonomik büyümeyi yavaşlatmayı amaçlayan ve Financial Times’in “karmaşık mekanizma” olarak nitelediği yeni zorunlu karşılıklar sistemine Fitch’ten olumlu bir değerlendirme geldiğine dikkat çekildi. Financial Times, şöyle devam etti:
 “Bir yıl kadar önce uluslararası yatırımcılar ve bankacılar, sık sık Başçı’nın politikalarını, özellikle tek bir politika faizinin yerine bir faiz koridorunu kullanmasını anlamadıkları diye şikayet ediyorlardı. Ancak 12 ay sonra Türk ekonomisi, sarsılıp durma noktasına gelmeden, 2010-2011 dönemindeki sürdürülemez (büyüme) oranına göre yavaşlarken daha iyi değerlendirmeler alıyor.”
 İngiliz gazetesi, Fitch’ın Persembe günü yayımladığı raporun  ayrıntılarını da yansıttığı analizinde Fitch’in Türk ekonomisinde risklerin devam ettiğini kabul ettiğini belirtikten sonra şunları da yazdı:
 “Üst düzey Türk yetkilileri bile, iç talep canlandığında ve İran’a yönelik altın satışları gibi olağanüstü ihracat türleri yok olduğunda cari açığın yine genişleyebileceğini kabul ediyorlar. Ülke, yabancı portföy sermayesine ağır bir biçimde dayanmayı sürdürüyor.”
 ANKA
  