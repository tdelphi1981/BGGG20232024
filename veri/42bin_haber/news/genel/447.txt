Moda dünyasına bir blogger daha eklendi
Sosyetik güzel Ceylan Çapa bir süredir tekstil piyasasının içinde olmasına rağmen modayla ilgilenmiyordu. Çapa arkadaşlarını da dinleyerek deneyimlerini ve bilgilerini bir blog üzerinde toplama kararı aldı
 Sosyetenin genç temsilcilerinden Ceylan Çapa, moda dünyasının nabzını tutmak için gün sayıyor. Sıkı bir moda takipçisi olan ve moda haftalarını kaçırmayan genç sosyetik, önümüzdeki günlerde sosyal medyada yerini almaya hazırlanıyor. Konservatuvar mezunu olan Çapa, kendine yakın bulduğu modayla ilgili olarak ismini taşıyan bloğunu hayata geçirmek için düğmeye bastı. Moda dünyasındaki trendleri, yeni kreasyonları, ünlülerin giydiklerini ve modacılarla yaptığı röportajları takipçileriyle paylaşacak olan Çapa, 'Şu anda kendimi bloğuma adapte etmiş durumdayım. Kısa sürede hayata geçecek' diye konuştu. Twitter üzerinden birçok takipçi elde etmiş durumda olan ve hayran sayısı gün geçtikçe artan Çapa, takipçilerinin merak ettiğini sorulara da bloğunda yer verecek.
 Onlarında blogları var!
 Ceylan Çapa'nın yanısıra cemiyet dünyasının pek çok isim moda blogu açmış durumda. Didem Antebi, Ezgi Kıramer, Candan Kıramer, Buse Terim ve Begüm Şen günlük ziyaretçisi en yüksek olan moda bloglarına sahipler.
 Erçin DAĞ EYSEN