Aysal, Yıldırım ve Şener'e ceza
Profesyonel Futbol Disiplin Kurulu (PFDK) Fenerbahçe, Galatasaray ve Trabzonspor kulüp başkanlarına yaptıkları açıklamalar nedeniyle toplam 72 gün hak mahrumiyeti cezası verdi.
 PFDK, Fenerbahçe Kulübü Başkanı Aziz Yıldırım ve Galatasaray Kulübü Başkanı Ünal Aysal’a 21’er gün, Trabzonspor Başkanı Sadri Şener’e ise 30 gün hak mahrumiyeti cezası verdi.
 PFDK Başkanı Halit Fahri Gültekin başkanlığında Profesyonel Futbol Disiplin Kurulu'nun bugün yaptığı 43 sayılı toplantısında görüştüğü dosyalar ve almış olduğu kararlar şöyle:
 1- Fenerbahçe'nin 28.12.2012 tarihinde kulüp resmi internet sitesinde yer alan sportmenliğe aykırı açıklamalar nedeniyle takdiren 50.000-TL para cezası ile cezalandırılmasına,
 Yine aynı açıklamada Fenerbahçe Başkanı Aziz Yıldırım'ın, 28.12.2012 tarihinde kulüp resmi internet sitesinde yer alan sportmenliğe aykırı açıklamalar nedeniyle takdiren 21 gün hak mahrumiyeti ve 15.000-TL para cezası ile cezalandırılmasına,
 2- Galatasaray'ın 27.12.2012 tarihinde kulüp resmi internet sitesinde yer alan sportmenliğe aykırı açıklamalar nedeniyle takdiren 50.000-TL para cezası ile cezalandırılmasına,
 Galatasaray Başkanı Ünal Aysal'ın, 27.12.2012 tarihinde kulüp resmi internet sitesinde yer alan sportmenliğe aykırı açıklamalar nedeniyle takdiren 21 gün hak mahrumiyeti ve 15.000-TL para cezası ile cezalandırılmasına,
 3- Trabzonspor'un 27.12.2012 tarihinde kulüp resmi internet sitesinde yer alan sportmenliğe aykırı açıklamalar nedeniyle takdiren 65.000-TL para cezası ile cezalandırılmasına,
 Trabzonspor Başkanı Sadri Şener'in, 27.12.2012 tarihinde kulüp resmi internet sitesinde yer alan sportmenliğe aykırı açıklamalar nedeniyle takdiren 30 gün hak mahrumiyeti ve 20.000-TL para cezası ile cezalandırılmasına, karar verilmiştir.