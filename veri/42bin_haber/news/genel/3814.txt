Avrupa'nın Çin'i miyiz?
CNBC'den Türkiye analizi... Kanal, Türkiye-Çin karşılaştırması yaptı. Habere göre 2011'de %8.5 ile Avrupa'nın en hızlı büyüyen ülkesi olan Türkiye 2012'de Çin gibi yavaşladı. Türkiye'de 2012'de yaşanan yumuşak iniş de Çin'i hatırlatıyor
 2023'te dünyanın ilk 10 ekonomisi arasında girmeye aday olan Türkiye'ye Avrupa'nın Çin'i yakıştırması yapıldı. 2011'de yüzde 8.5 ile Avrupa'nın en hızlı büyüyen ekonomisi olan Türkiye 2012'de Çin ekonomisi gibi yavaşlama gösterdi. Gelişmekte olan ülkeler içinde en hızlı büyüyen ikinci ülke olan Türkiye'nin özellikle sermaye girişi ve ihracat tarafında yaşanan azalma ile büyümede yavaşlaması ve yumuşak bir iniş yapması yönüyle de Çin'e benzetildi. CNBC'de yer alan makalede HSBC'nin imalat sanayi endeksi datalarına göre 2013't toparlanması beklenen Türkiye ekonomisinin ihracat tarafında elinin rahatlamaya başladığına dikkat çekildi. IMF verilerine göre pek çok Avrupa ekonomisi yüzde 1 büyümeyi zor yakalarken, Türkiye'nin yüzde 3.5 büyüme yakalamasına dikkat çekilirken bu rakamın da ülke için yeterli olmadığı vurgulandı. Büyük emelleri olan Türkiye'nin daha fazla büyüme ivmesi yakalaması gerektiğine değinilirken, Sabancı Holding Yönetim Kurulu Başkanı Güler Sabancı'nın Türkiye'nin emellerini gerçekleştirebilmesi içine yüzde 6'lık büyüme rakamlarının altına inmemesi gerektiğinin altı çizildi.
 GELİR HEDEFİ 25 BİN $
 Başbakan Erdoğan'ın 2023 hedeflerini hatırlatan makalede, sosyal ve altyapı çalışmalarının 10 yılda hız kazanması beklentisi dile getirildi. 2023 hedefleri arasında kişi başına düşen gelirin 25 bin dolara çıkartılması buna ek olarak işsizlik rakamının yüzde 5 seviyesine çekilmesi yer alıyor. 2012 yılı rakamlarına bakıldığında kişi başına düşen gelir 10.524 dolar olurken işsizlik ise yüzde 9.8 seviyesinde. Yine hedefler arasında 22.3 milyon olan işgücüne katılımın 2023'te 30 milyona çıkması da yer alıyor.
 AB sürecine Sarkozy darbesi
 CNBC'ye konuşan Sabancı Holding Yönetim Kurulu Başkanı Güler Sabancı da Türkiye'nin Avrupa'nın Çin'i olduğuna dikkat çekerken şu ifadeleri kullanmıştı: Türkiye, AB'ye ekonomik nedenlerle değil sosyal ve politik reformlar için girmek istiyor. 50 yıldır süren bu yolculuk adil olmayan ve tek taraflı bir şekilde durduruldu. Sarkozy'nin bunda payı var. 2013'te müzakereler yeniden başlatılmalı. Önce AB verdiği sözleri tutsun. henüz o aşamada değiliz, ama Türkiye AB veya Euro Bölgesi'ne girip rekabet gücünü kaybeden ülkelerden biri olmaz.'
 Çin ile mukayese etmeye başladık
 NOMURA ekonomisti Peter Attard Montalto büyüme için önünde daha manevra alanı olduğu belirtilen Türkiye ekonomisi için 2013'ün önemli bir yıl olduğunun altı çizilirken, mobil teknolojileri, e-ticaret ve komünikasyon alanında Çin ile mukayese edilmeye başladığına da dikkat çekildi. Yapılan değerlendirmede Türkiye'nin konsantre olması gerektiği belirtilirken, iç tüketim için bir hikaye üzerinden hareket edilmesi gerektiğine vurgu yapıldı.
 
  