Fransa'da işsiz sayısında tarihi artış
Fransa'da işsizlik oranlarındaki artışın önüne geçilemiyor. Çalışma Bakanlığı İstatistik Kurumu'nun açıkladığı raporda işsizlik oranının geçtiğimiz ay 0,9 puan arttığı belirtildi.
 Kasım’da 29 bin 300 kişi İşçi Bulma Kurumu'na kayıt yaptırırken toplamda işsiz sayısı 3,1 milyonu aştı. Bu, son 15 senenin en yüksek işsiz sayısı. Jacques Chirac'ın cumhurbaşkanlığı döneminde işsiz sayısı 3,2 milyonu aşmıştı. Fransa’nın deniz aşırı topraklarıyla birlikte bu sayını 4,9 milyonu bulduğu belirtiliyor.
 Cumhurbaşkanı François Hollande, işsizliğin 2013’te de artmaya devam edeceğini belirterek Fransızların gelecek yıl büyük gayret göstermelerini istedi. Hollande, 2013’te işsizliğin önüne geçmek için topyekun seferber olacaklarını ve yıl sonuna kadar istihdam artışı sağlamayı umduklarını dile getirdi.
  