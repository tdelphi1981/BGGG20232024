60 bin kişi hem AKP'li hem CHP'li!
CHP Örgütlerden Sorumlu Genel Başkan Yardımcısı Adnan Keskin, Türkiye'de 60 bin kişinin hem CHP, hem de Ak Parti'ye kayıtlı bulunduğunun tespit edilmesi üzerine iktidar partisini 'üye çalmakla' suçladı. Keskin, "CHP'nin 60 bine yakın üyesi AKP'nin üye üretme merkezinde yapay bir takım belgelerle kendi üyeleri gibi bildirilmiştir. Biz bu sahtekarlıkları yapanları şikayet edeceğiz. Ellerindeki belgeleri açıklamazlarsa üye hırsızlığıyla itham edeceğiz" dedi.
 CHP Örgütlerden Sorumlu Genel Başkan Yardımcısı Adnan Keskin, Türkiye'de 60 bin kişinin hem CHP, hem de Ak Parti'ye kayıtlı bulunduğunun tespit edilmesi üzerine iktidar partisini 'üye çalmakla' suçladı. Keskin, "CHP'nin 60 bine yakın üyesi AKP'nin üye üretme merkezinde yapay bir takım belgelerle kendi üyeleri gibi bildirilmiştir. Biz bu sahtekarlıkları yapanları şikayet edeceğiz. Ellerindeki belgeleri açıklamazlarsa üye hırsızlığıyla itham edeceğiz" dedi.
 CHP Genel Sekreteri Bihlun Tamayligil ile birlikte ilçe turları gezisine başlayan CHP Genel Başkan Yardımcısı Adnan Keskin'in ilk durağı Gaziemir oldu. İlçe Başkanı Umut Tekin ve Gaziemir Belediye Başkanı Halil İbrahim Şenol'un karşıladığı ikiliye İl Başkanı Ali Engin ve yönetim kurulu üyeleri de eşlik etti.
 Gaziemir İlçe Başkanlığı'nda basın mensuplarına değerlendirmelerde bulunan Adnan Keskin, Yargıtay Cumhuriyet Başsavcılığı'nın yaklaşık 60 bin kişinin hem CHP, hem de Ak Parti'ye üye olmasıyla ilgili tespiti sonucu yaptığı işlemleri değerlendirdi. Türkiye'de ilginç gelişmelerin yaşandığını söyleyen Keskin, "Yolsuzluklarda ustalığını kanıtlayan AKP yeni alanda da becerisini sergiledi. Üye çalmada ne kadar usta olduğunu son günlerde ortaya çıkan üye tablosu ile gösterdi. Yargıtay Cumhuriyet Başsavcılığı'ndan gelen karar ile bu durum ortaya çıktı. CHP'nin 60 bine yakın üyesi AKP'nin üye üretme merkezinde yapay bir takım belgelerle kendi üyeleri gibi bildirilmiştir. Cumhuriyet Başsavcılığı bu kadar yüksek oranda bir kişiyi iki partiye de üye olduğu için düşürdü" dedi.
 "BELGELERİ AÇIKLAMAZLARSA ÜYE HIRSIZLIĞIYLA İTHAM EDECEĞİZ"
 Genel Sekreter Tamaylıgil ile birlikte yürüttükleri çalışmalarda CHP'ye kayıtlı kişilerin yüzde 90'ının AKP'ye üyelik için başvurmadığını söyleyen Keskin, "AKP'ye kayıtlı görünen arkadaşlarımız bizzat o partinin ilçe başkanlıklarına başvurarak partilerine kayıtlı olduğuna ilişkin kayıt fişlerini soruyor. Maalesef AKP'liler böyle kayıtların ellerinde bulunmadığını gerekçe göstererek talepleri reddetmişlerdir. Bu duruma sebebiyet veren iktidar partisinin üst düzey yöneticileri yavuz hırsız misali televizyon karşısına çıkarak böyle bir olumsuzluk varsa kabul etmeyeceklerini, gerekeni yapacaklarını kamuoyuna anlatmışlardır. Siyasi Partiler Kanunu'na göre bir partiye üye olmak isteyen kişi üç nüshadan oluşan bir kayıt fişi imzalar. Bunun bir nüshası ilçeye, diğerleri ile ve sonuncusu da genel merkeze gönderilir. AKP'nin üst düzey yöneticileri bizim bizim parti mensuplarımız ile ilgili ellerinde böyle bir belge varsa kamuoyuna açıklamalıdır. Sahketarlıkları net olduğu için, ellerinde böyle bir belge bulunmadığı için her konuda olduğu gibi işi gündemden düşürmeye çalışıyorlar. Biz bu sahtekarlıkları yapanları şikayet edeceğiz. Ellerindeki belgeleri açıklamazlarsa üye hırsızlığıyla itham edeceğiz. Bizim partimizin onuruyla oynayanların bu kişilerin yargı karşısında hesap vermesi için gereken çalışmayı yapacağız" diye konuştu.
 ÖZGÜVEN SORUSUNA YANIT: NİYE KAÇSIN Kİ?
 Dikili Belediye Başkanı Osman Özgüven'in 8 yıl 4 aylık hapis cezasının Yargıtay'ca onanmasının ardından yurtdışına çıkmasıyla ilgili sorulara da yanıt veren Keskin, dosyanın henüz Yargıtay'dan gelmediğini belirtti. Keskin, "Bizim ilgili arkadaşlarımız zaten çalışmaları yürütüyor. Zaten arkadaşımız yurtdışına karar açıklanmadan önce gitmiş. Niye kaçsın ki? bir anlamda o kadar kendi özgür iradesi ile ilgilidir. Bizi temsilen yarın Dikili'de yapılacak mitinge il başkanımız gidecek" değerlendirmesini yaptı.
 DHA