Göztepeye cami için karar çıktı
İBBden, Göztepe Parkına cami yapımında ilginç karar: "Planda evet prensipte hayır" 2005 yılından beri yapımı tartışma konusu olan Göztepe Parkına cami inşaatı yeni bir boyuta taşındı. İstanbul Büyükşehir Belediye Meclisi, dün Ak Partili üyelerin oy çokluğuyla Göztepe Parkına cami yapma kararı aldı. Ancak, Ak Parti ve CHP grubu sözcüleri, planlara işlenmesine karşın, söz konusu camiyi Göztepe Parkı dışında bir arsaya yapılması konusunda prensip anlaşması yaptı.İBB ve Kadıköy Belediyesi arasında 7 yıldır süren hukuk savaşında, Danıştay 6. Dairenin bölgede camiye ihtiyaç olduğuna dair verdiği nihai karar doğrultusunda, Göztepe Parkına cami yapımıyla ilgili düzenleme  İBB Meclisinden geçti.  Ancak, Ak Partili İmar Komisyonu Başkanı Sefer Kocabaş, Meclis tutanaklarına da işlenen konuşmasında,  Kadıköy Belediyesinin, park dışında önerdiği başka bir arsaya cami yapılması için gerekli plan düzenlemeleri tamamlandığında, Göztepe Parkındaki Dini  tesis alanı plan notunu, yeşil alana dönüştürecekleri sözünü vererek, parka yeşil ışık yakmış oldu. DANIŞTAY GÖZTEPE PARKINA CAMİ YAPILABİLİR DEDİ    İBB Meclisi, 2005 yılında aldığı kararla Göztepe Parkıyla ilgili plan düzenlemesi yaptı. 2006 yılında İstanbul 5. İdare Mahkemesine açılan davayla iptal edilen karar, Danıştayın kararıyla yeniden gündeme taşındı. Yeşil alan üzerine cami yapılmaması yönünde mahkeme tarafından verilen kararı bozan Danıştay 6. Dairesi,  plan değişikliği istenen bölgede, Kişi başına düşen  inşaat alanı  miktarının 6-7 metrekare olmasına karşın dini tesis alanı miktarının 0,1 metrekare olduğu belirtilip, bölgede camiye ihtiyaç olduğuna ve cami yapılmasıyla yeşil alan miktarının azalmayacağına karar verdi.  İmar yönetmeliğinde öngörülen 0,5 metrekarelik dini tesis alanı ayrılması gerekirken, cami istenen alanın bu büyüklüğün çok altında kaldığı kaydedildi. Danıştay 6. Dairesi, 2011 yılında,  İdare Mahkemesinin kararını bozup, cami yapımına izin verilmesi gerektiğini kararlaştırdı.  İKTİDAR VE MUHALEFET İLK KEZ ANLAŞTILAR   İstanbul Büyükşehir Belediyesi İmar ve Bayındırlık Komisyonu, Danıştay 6. Dairesinin verdiği karara istinaden Göztepe Parkı içindeki, 74 parselin dini tesis alanına dönüştürülmesi gerektiğini belirten komisyon düzenlemesini meclise sundu. Komisyon kararının mecliste oylanması sırasında söz alan CHP Grup başkan Vekili Fahrettin Kayhan, camiye karşı olmadıklarını, ancak yeşil alanların azaltılmasını istemediklerini kaydetti Kadıköyde ihtiyaç varsa cami yapılabilir diyen Kayhan, caminin park yerine başka bir arsaya yapılmasını istedi. Büyükşehir Belediye Meclisi İmar Komisyon Başkanı Sefer Kocabaş da, söz konusu düzenlemeyi mahkeme kararına istinaden yaptıklarını ifade ederek, Kadıköy Belediyesinin başka bir yere yapılmasıyla ilgili bir teklifi var. O konuyu değerlendireceğiz. Biz illa Göztepe Parkına cami yapılsın demiyoruz. Göztepe Parkı dışındaki alanla ilgili imar planı çalışmalarını tamamladığımızda parkın plan düzenlemesini yeniden yeşil alana dönüştürürüz dedi. Böylelikle Göztepeye yapımı tartışılan cami konusunda iktidar ve muhalefet ilk kez anlaşmış oldu. Buna göre, Kadıköy Belediyesinin park dışında önerdiği başka bir arsaya cami yapılması için gerekli plan düzenlemeleri tamamlandığında, Göztepe Parkındaki dini  tesis alanı plan notu, yeşil alana dönüştürülecek.            