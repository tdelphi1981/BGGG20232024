Ailesinin hayatını, 4 yaşındaki Arif kurtardı
Konya'da sobadan sızan karbonmonoksit gazından zehirlenen aynı aileden 4 kişi hastaneye kaldırıldı. Aileyi ölümden, son anda uyanan 4 yaşındaki Arif Kılınç kurtardı. Merkez Karatay ilçesi Nakiboğlu Mahallesi Seyyat Hamza Sokak'taki evlerinde sobadan sızan karbonmonoksit gazından zehirlenen 4 yaşındaki Arif Kılınç, ağlayarak babası Rahim Gökçil (43), annesi Nurten Kılınç (35) ve 7 yaşındaki ablası İkbal Kılınç'ı uyandırdı.

Evi kaplayan dumanı fark eden Rahim Gökçil, hemen sağlık ekiplerinden yardım istedi.

4 kişi olay yerine gelen sağlık ekiplerinin ilk müdahalesinin ardından Konya Eğitim ve Araştırma Hastanesi iye Necmettin Erbakan Üniversitesi Meram Tıp Fakültesi Hastanesi'nde tedavi altına alındı.

Anne Nurten Kılınç ile baba Rahim Gökçil'in bir süre önce boşandığı, ancak aynı evde yaşadığı öğrenildi.