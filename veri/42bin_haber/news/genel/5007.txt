Soyulmaktan bıktım artık
Muslera'nın villasına hırsız girince Uruguaylı sevgilisi isyan etti100 bin euro dışında değerli eşyaları çalınan Eliana Dide, 'Burada daha fazla kalamam' dedi Uruguaylı model talihsiz olayın ardından bunalıma girdi, şok bir kararla Muslera'dan ayrıldı
 YASEMİN AKBULUT / ÖZEL HABER
 G.Saray'ın Uruguaylı kalecisi Fernando Muslera, başarılı performansının yanı sıra renkli yaşantısıyla da son derece gözde bir isim. İstanbul'a ayak bastığı andan itibaren mankenlerin ilgi odağı olan ve sık sık gece gezmelerinde görüntülenen Muslera, bu kez hırsızlık olayıyla gündeme geldi. 31 Ocak Perşembe gecesi Muslera'nın Uruguaylı sevgilisi Eliana Dide ile birlikte yaşadığı Hadımköy Alkent 2000'deki villasına giren hırsızlar, 100 bin euronun yanı sıra değerli eşyaları çaldı. Hırsızlık olayının yaşandığı saatlerde dışarıda olan Uruguaylı ünlü çift büyük bir şok yaşadı.
 MODEL VE TELEViZYON SUNUCUSU...
 URUGUAY'IN en ünlü modellerinden biri olan, aynı zamanda televizyon sunuculuğu ve program yapımcısı olan Eliane Dide'nin hırsızlık olayının şokuyla isyan ettiği öğrenildi. Güzel model ve televizyoncunun yakın çevresine, 'Bu ilk değil. Daha önce de oldu. Soyulmaktan bıktım. Çok korkuyorum. Sıkıntı yaşamak istemiyorum. Burada fazla kalamam' dediği öğrenildi.
 CANLI YAYINA BAĞLANIP AĞLADI
 SOYGUNUN şokunu üzerinden atamayan Eliane Dide'nin, uzun süredir birlikte olduğu  Muslera'yla yollarını ayırdığı da ileri sürüldü. Uruguay'daki bir TV'nin magazin programına telefonla katılan Dide, ağlayarak Muslera'dan ayrılmak istediğini açıkladı. Ve şunları söyledi: 'Türkiye'de yaşadığım 4 ay boyunca hiç çalışmadım. Yetişkin bir insanım. Çalışmam gerek.
 ARTIK EViME DöNMEK iSTiYORUM
 EVİME dönüp, çalışmak istiyorum. Üstelik Türk kızlarından da çok çektim. Fernando sürekli olarak onlar tarafından rahatsız ediliyor. Ayrılmaktan başka seçeneğim kalmadı.' Muslera, peş peşe yaşadığı talihsizliklere rağmen performansından hiçbir şey kaybetmedi. Bursa'da devleşti.
  