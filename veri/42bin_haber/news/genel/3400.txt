Meğer o kitap genel kültür kitabıymış
İçişleri Bakanı İdris Naim Şahin, Polis Akademisi Başkanı Remzi Fındıklının Bal arıdan, kavga karıdan olur. 15inde kız ya erde ya yerde olmalıdır. Erkeğin göbeklisi, kadının da bebeklisi makbuldür gibi ifadeler içeren kitabının genel kültür kitabı olduğunu savundu.
CHP Genel Başkan Yardımcısı Umut Oranın soru önergesini yanıtlayan Şahin, kitabın Polis Akademisinde tavsiye edilmediğini belirtti, şunları kaydetti: Polis Akademisi Başkanı Fındıklı tarafından kaleme alınan 180 sayfalık, Hasılı Kelam, Özlü Sözler, isimli kitap, ülkemizde farklı bölgelerde anonim olarak kullanılan sözlerden oluşmaktadır. Kitapta yer alan ve kamuoyunda sıklıkla kullanılan sözlerin, halkın olaylara ve olgulara bakışını göstermek adına derlendiği anlaşılmaktadır. Kaleme alınan kitap, bir genel kültür kitabı olma özelliği taşımakta olup, Polis Akademisinde herhangi bir dersin kaynak kitabı olarak tavsiye edilmemiştir. Ayrıca Polis Akademisinde adı geçen kitabın ve başka herhangi bir kitabın satışı da yapılmamaktadır.   
KADIN YURTTAŞLARIN İLGİSİNE 
CHPli Oran ise Şahinin yanıtına şu tepkiyi verdi: Bu zihniyetteki birisinin Polis Akademisi Başkanlığı yaparak geleceğin emniyet müdürlerini yetiştiriyor olması anlaşılan Sayın Bakanı rahatsız etmemiş ki sorumuzu görmezden gelmiş. İçişleri Bakanının böyle bir kitap için  genel kültür kitabı demesini özellikle kadın yurttaşlarımızın ilgisine sunuyorum.