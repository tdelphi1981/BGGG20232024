OECD'den kısa video yarışması
OECD 18-25 yaş arası katılımcılara açık “Farklı Düşün: Yarının Küresel Ekonomisini Nasıl Şekillendiriyorsun?” konulu bir kısa video yarışması düzenledi.
 Yarışmayı kazananlar, son günlerde kriminal tartışmalarla gündeme oturan Paris’e bir haftalık seyahatle ödüllendirilecek. Yarışmayla ilgili açıklamasında yaşanan en kötü finansal, ekonomik ve sosyal krizin toplumda “eski hamam eski tas” nitelemelerine yol açtığını belirten OECD, sorunların insanları yeniden düşünmeye ve ekonomik-toplumsal zorluklar karşısında yeni yaklaşımlara yönelttiğini bildirdi.
 “Bugünün ekonomik modelleri yeterli mi? Sürdürülebilir bir gelecek inşası için neler gerekli?” gibi sorular yönelten OECD, 18-25 yaş arası isteklileri, “Gelecek için düşündükleri ekonomik modellerini” ortaya koyan ve “yarının küresel ekonomisini nasıl şekillendirdiklerini” gösteren üçer dakikalık videolarla yarışmaya katılmaya çağırdı. Kazananlar mayıs ayındaki OECD Haftası sırasında Paris’te ağırlanacak.
 Ne fazla üç dakika sürmesi gereken kısa videonun şu sorulara hitap etmesi gerekecek: “Farklı düşün: Yarının küresel ekonomisini nasıl şekillendirirsin? Daha kapsayıcı bir dünyayı inşa ederken göz önünde bulundurulması gerektiğini düşündüğün ana konular neler?”
 Yarışmaya katılmak için 2 Nisan tarihine kadar OECD internet sitesindeki kayıt formunu doldurmak ve YouTube’da yayımlanacak videoya link vermek gerekecek. Yaşlarını kanıtlamaları istenecek finalistlerin 15 Aralık 1986 ila 1 Nisan 1995 tarihlerinde doğmaları şartı bulunuyor.
 ANKA
  