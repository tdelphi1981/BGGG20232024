Cepte internetten kayıt dönemi
Ulaştırma Bakanı Yıldırım, yurt dışından yolcu beraberinde getirilen cep telefonlarının internet üzerinden kayıtlarının yapılması uygulamasının yarın başlayacağını bildirdi.
 Ulaştırma, Denizcilik ve Haberleşme Bakanı Binali Yıldırım, yeni nesil akıllı telefonların ortaya çıkması sonrasında yurt dışından gelen giden yolcuların beraberinde getirdiği cep telefonu sayısının artmaya başladığını söyledi.
 Bu kapsamda kayıp-kaçağın önüne geçmek için ilk etapta kayıt zorunluluğu getirdiklerini anımsatan Yıldırım, ''IMEI numaralarının tespiti sayesinde kayıp-kaçağın önüne geçtik. Ayrıca bireysel yolla getirilen cep telefonlarının Mobil Cihaz Kayıt Sistemi'ne kaydı için 100 lira harç bedeli de belirledik. Böylece haksız kazanç sağlamanın da önüne geçmiş olduk'' diye konuştu.
 Yıldırım, ''Cep telefonlarının kaydettirilmesi hususunda yaşanan beklemenin önüne geçmek için telefon kayıtlarının internet ortamında yapılabilmesinin önün açtık. Yarından itibaren vatandaşlarımız kayıt işlemlerini, abone kayıt merkezlerine gitmeden yapabilecekler'' dedi.
  