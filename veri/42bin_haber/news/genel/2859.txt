Suriyede bir gazeteci daha kayıp
İç savaşın sürdüğü Suriyede bir gazeteci daha kayıplara karıştı. Suriyeden AFP ajansına görüntü aktaran Amerikalı serbest gazetecisi James Foleyin (39) ailesi, oğullarından 41 gündür haber alamadıklarını bildirdi.
Aileden yapılan açıklamaya göre, Foley 22 Kasımda yanında bir başka Amerikalı gazeteci, şoförleri ve tercümanları ile İdlib yakınlarındaki Taftkanaz kasabasında çekimler yaparken silahlı bir grup tarafından kaçırıldı. Görgü tanıklarına göre silahlı grup daha sonra şoför ve tercümanı serbest bıraktı ancak Foley ve adı ailesinin isteğiyle gizli tutulan diğer Amerikalı gazetecinin ise gitmesine izin vermedi. Bugüne kadar kaçırılma olayını bir anlaşma umuduyla saklayan aile uluslararası toplumu oğullarının serbest kalması için yardıma çağırdı.  
Libyada da kaçırılmıştı 
Irak ve Aganistanta da çalışan ve başarılı bir savaş muhabiri olan Foley, 2011de Libyada çalışırken devrik lider Kaddafiye bağlı güçler tarafından da kaçırılmıştı. O sıralar GlobalPost gazetesine bölgeden haber ve görüntü geçen Foley, altı hafta sonra uluslararası baskılar sayesinde serbest kalmıştı. New York merkezli Gazetecileri Koruma Komitesine göre 2012 yılında Suriyede 22 gazeteci yaşamını yitirdi. Halen Esad güçleri veya muhaliflerin elinde rehin tutulan gazeteci sayısı ise bilinmiyor. Geçen Ağustosta Suriyede kaçırılan Türk kameraman Cüney Ünal 88 gün sonra serbest kalmıştı. Ünal ile birlikte kaçırılan Filistinli Beşar Fehmi Kaddumiden ise haber alınamıyor.