Esad vasiyetini açıkladı: Bu iki ülkeyi vurun
Suriye Devlet Başkanı Beşşar Esad'ın generalleri ile yaptığı gizli bir toplantıda vasiyetini açıkladığı ortaya çıktı.
 İsrail merkezli internetten yayınlanan Inyan Merkazi sitesinin Suriyeli kaynaklarına dayandırdığı haberde Beşşar Esad'ın, generallerine "Eğer beni muhaliflerin bombaları öldürür veya Muammer Kaddafi gibi bir serseri tarafından öldürülürsem İsrail ve Mısır'ı vurun" dediği öne sürüldü.
 "GEMİSİNİ TERK EDEN KAPTAN OLMAYACAĞIM"
 El Vatan gazetesi de Esed'in yakın çevresine "Her ne olursa olsun, gemisini terk eden kaptan olmayacağım" dediğini aktardı. İngiliz yayın kuruluşu BBC'ye açıklama yapan Suriye Dışişleri Bakanı Yardımcısı Faysal Mikdat ise "Beşşar Esad'ın 2014'teki seçimde yeniden aday olmaması için hiçbir engel yok. Bu onun en doğal hakkı" dedi.
 Rusya ise Halep Konsolosluğu'nu kapattı.
  