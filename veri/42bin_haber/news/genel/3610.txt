Deniz Feneri e.v. davası başladı
Almanyadaki Deniz Feneri e.v. bağlantılı soruşturma sonucu haklarında dava açılan Kanal 7 Yönetim Kurulu Başkanı Zekeriya Karaman ile eski RTÜK başkanı Zahid Akmanın aralarında bulunduğu 20 sanığın yargılanmasına başlandı.
Mahkeme, CHP İstanbul milletvekili Mahmut Tanal ile CHP Kağıthane İlçe Başkanı avukat Zeynel Öztürkün davaya katılma istemlerini, suçtan zarar görmedikleri gerekçesiyle reddetti. 
PARLAMENTO DEĞİL! 
İstanbul 6ncı Ağır Ceza Mahkemesinde görülen davanın ilk duruşmasında Zahid Akman ve Zekeriya Karamanın aralarında bulunduğu 14 sanık hazır bulundu. CHP milletvekilleri İlhan Cihaner, Ali Özgündüz, Kadir Öğüt, Bülent Tezcan, Ömer Suha Aldan duruşmayı izledi. CHP milletvekili Mahmut Tanal ve CHP Kağıthane İlçe Başkanı Zeynel Öztürk kendileri ve millet adına müdahil olmak istedi. Bu sırada ayağa kalkan sanık avukatlarından Ersan Şen, henüz iddianamenin okunmadığını ve katılma talebinde bulunan kişilerin isimlerinin iddianamede yer almadığını söyledi. Tanal, Sözümü kesmesin. Önce benim talebim alınsın diyerek yüksek sesle avukat Şen e tepki gösterdi. Avukat Ersan Şen de Burası parlamento değil dedi. Yaşanan sözlü tartışmanın ardından, sanıkların kimlik tespitine geçildi.  
Akman: Aylık gelirim 25 bin lira 
EVLİ ve 5 çocuk babası olduğunu belirten Zahid Akman yayıncılık yaptığını, aylık gelirinin 25 bin TL olduğunu söyledi. Evli ve 3 çocuk babası olduğunu, yöneticilik yaptığını belirten Zekeriya Karaman da aylık gelirini 40 bin TL olarak beyan etti. Mahkeme Başkanı İsmail Hakkı Yolmaz, davanın müştekisi Sadık Denizin mahkemeye gönderdiği dilekçeyle şikayetinde vazgeçtiğini açıkladı. Denizin avukatı Ali Rıza Kaplan, feragatı duruşmada öğrendiğini söyledi.  
 