Gitmesine izin vermek zorunda kaldım
Bizans surlarında katledilen Amerikalı Sarai Sierranın kocası Steven Sierra, eşi Sarai ile ilgili bilinmeyenleri Hürriyete anlattı.
İstanbula fotoğraf çekmek için gelip, Bizans surlarında katledilen ABDli iki çocuk annesi Sarai Sierranın (33) cenaze töreni, 15 Şubatta eşi Steven ile 14 yıl önce tanıştığı ve iki yıl sonra da aynı yerde evlendiği Christian Pentecostal Kilisesinde yapılacak. Sierra, daha sonra eskiden oturduğu binanın karşısındaki Silver Mount Mezarlığında toprağa verilecek. 
Porto Riko asıllı bir aileden gelen New Yorklu  Sarainin İstanbuldaki feci sonu, Türkiye gibi Amerikada da büyük ses getirdi. Türk halkı gibi Amerikalıların da yakından takip ettiği Sarai Sierra olayı hakkında bugüne dek hem Türk hem de Amerikan basınında çok şey yazılıp çizildi. Eşi Steven Sierra, Saraiyle ilişkilerini Hürriyete anlattı: 
Sarai nasıl bir insandı?
- Müthiş bir insan, hayatımın aşkı ve çocuklarımın annesiydi. İkimiz de inançlı insanlarız. Kilisede dua ederken tanıştık. İki yıl sonra evlendik. Mutlu ve güler yüzlüydü. Staten Island Collegeda psikoloji okuyordu. Çocuk psikolojisi üzerine uzman olmak istiyordu. Ancak onu en çok mutlu eden şey fotoğraf çekmekti.  
 
SKYPEDAN KONUŞUYORDUK 
9 ve 11 yaşlarında küçük çocuklarını geride bırakıp,  ilk defa yabancı bir ülkeye böyle uzun bir seyahate gitmek istemesi size endişe vermedi mi?
- Gitmesine izin vermek zorunda kaldım. Gitmeyi çok istiyordu ve çok ısrarcıydı. Böyle durumda eşinizi desteklemeniz gerekiyor. Pasaportu çıktığında çok mutlu olmuştu. Beyoğlunda hostelde kalıyordu. Her gün kız kardeşine çok mutlu olduğunu belirten mesajlar gönderiyordu. 
Sarai İstanbuldayken kendisiyle ne sıklıkta konuşuyordunuz?
- Aslında başta Skype üzerinden konuşuyorduk. Instagrama yüklediği fotoğraflarını da takip ediyordum. Ancak saat farkından dolayı saatler pek uymuyordu. O oteldeyken ben işte oluyordum. Ben en son 14 ocak cumartesi günü kendisinden haber almıştım. Bir gün sonra evi arayıp çocuklarla konuşmuştu. Ben o sırada işteydim.
Size Amsterdam ve Münihe de gideceğini söylemiş miydi? Oralara da fotoğraf çekmeye mi gitti?
- Oralara da fotoğraf çekmeye gitti. Kimlerle konuştuğunu bilmiyorum. Polis buralarda temasta olduğu kişileri e-mail kayıtlarına bakarak araştırıyor. Buradaki bilgileri şüphelileri ürkütmemek için kimseyle paylaşmamı istemiyorlar.
Uyuşturucu ya da kurye mafyasının eline düşmüş olabilir mi? Böyle kuşkularınız var mı?
- Sarai, insanları iyi analiz eden bir kişiliğe sahipti. Başını belaya sokabilecek insanları önceden sezer ve onlardan uzak dururdu. Ama bu kez öyle olmadı... 
Facebook mesajlarının altındaki sır 
Eşiyle çok mutlu bir evlilik geçirdiklerini söyleyen Steven, eşi Saraiın İstanbula gelişinden iki gün önce, 5 ve 6 Ocak tarihinde Facebook sayfasına şunları yazıyor:
Bir ilişkinin sağlıklı ve olgun oluşu, ilişkinin problemsizliği ile değil, o ilişkideki problemlerle nasıl başa çıkıldığı ile ölçülür. 
İyi ilişkiler birdenbire olmaz. Bunun için zaman, sabır ve gerçekten birlikte olmayı isteyen iki kişi gerekir.  
Ölüme böyle gitti  
7 Ocak:  İstanbula uçmak üzere United Havayolları ile Newark Havalimanından ayrıldı.
8 Ocak: İstanbula vardı ve Beyoğlunda hostele yerleşti. 
15 Ocak: Graffiti fotoğrafları çekmek için Amsterdama gitti.
16 Ocak: Amsterdamdan Münihe geçti.
19 Ocak: İstanbula geri döndü. 
20 Ocak: Instagrama üç hafta olarak planladığı seyahatini 12 günde keseceğini yazdı. Bu tarihte İstanbulda bir AVMde öğle yemeği yerken ve yürürken görüntülendi. 
21 Ocak: Kız kardeşiyle son kez mesajlaştı.
30 Ocak: Saraiın kaybolduğu anlaşıldıktan sonra polis, İstanbulda 11 kişiyi sorguladı. 
31 Ocak: Saraiın cep telefonunun kaybolduktan sonra iki defa açıldığı tespit edilince polis sağ olabileceğinden ümitlendi. 
1 Şubat: Polis, Taylan kod isimli Tarkan. K. isimli Türkü Saraiın kaybolması ile ilgili sorgulamak üzere gözaltına aldı. Tarkan K. daha sonra serbest bırakıldı.
2 Şubat: 12 gündür izine rastlanmayan Sarai Sierra, Cankurtarandaki eski Bizans surları içinde ölü bulundu. 
7 Şubat:  Sarai Sierranın cenazesi THY ile ücretsiz olarak New Yorka nakledildi. 
 
 
Belediye otobüsü şoförlüğü yapan Steven Sieranın geliriyle geçinen aile, yine belediyenin düşük gelirli ailelere verdiği düşük kiralı bir dairede oturuyor. 
  
  
 