Krediyi aldı Drogba'yı bitirdi
Finans dünyasından önemli bir isimle telefonda konuşan Galatasaray Başkanı, Geçtiğimiz günlerde kullandığımız kredi ile bir transferi daha bitirdik dedi. Sarı kırmızılılar, 20 milyon dolar kredi çekti.
Sneijder ile yılın transfer bombasını patlatan Galatasaray, Hollandalı maestroyu bile gölgede bırakacak bir başka dünya yıldızını renklerine bağlamaya hazırlanıyor. Sarı kırmızılılar, Didier Drogbayı da kadrosuna katmak üzere. Taraftarlara büyük heyecan yaşatan süreçte ortaya çıkan her gelişme, Fildişili golcüyü Floryaya bir adım daha yaklaştırıyor. 

Son gelen haber ise; cuma akşamı Drogbanın menajeri ile görüşen Başkan Ünal Aysalın, bu zirve sonrası sürpriz bir telefon görüşmesine imza attığı...  
TÜM GELİŞMELER DOĞRULUYOR 
Buna göre Aysal, Türkiyenin önemli bir bankasının genel müdürü ile telefonda görüştü. Ve sarı kırmızılıların başkanı, gece geç saatlerde konuştuğu bankacıya transfer müjdesini verdi. 

Aysal, o genel müdüre, Bir transferi daha bitirdim. Geçtiğimiz günlerde banka kredisi almıştık ve o kredi ile bir transfer daha yaptık dedi. 
Galatasaray camiasında, son 48 saattir yaşanan gelişmeler üst üste konduğunda, başkanın transferini bitirdiği futbolcunun Didier Drogba olduğu konuşulmaya başlandı. 
Kredi yönetimi rahatlattı 
ÜNAL Aysalın, Sneijder ve Drogba transferlerinde kaynak olarak kullanılan bu kredi hakkında araştırma yapan Hürriyet önemli bilgilere ulaştı. G.Saray Yönetiminin, gerçekten de başkan Ünal Aysalın ifade ettiği gibi önemli bir banka kredisi aldığı ortaya çıktı. 
Başarılı bir iş adamı olan ve G.Sarayın mali durumunu da düzelten Aysalın, sarı kırmızılı kulüp adına Denizbanktan 2 hafta önce 20 milyon dolarlık bir banka kredisi aldığı öğrenildi.  
Dürüst transferde sır vermedi 
G.SARAYda olumlu gelişmelerin yaşandığı Drogba konusu, dünkü üyelik töreninin de ana gündemiydi. İkinci Başkan Ali Dürüst, Fildişili yıldızla ilgili ısrarlı sorulara yorum yapmaktan kaçınıp, İki gün transfer konuşmak yasak. Önümüzde Beşiktaş derbisi var ve hepimiz ona konsantre olalım diyerek geçiştirme taktiği uyguladı.  
Sneijder kesmedi 
FRANSIZ LEquipe Gazetesi, sarı kırmızılıların Drogbaya ilgisini, G.Sarayı Sneijder kesmemiş gibi görünüyor. Drogba da İstanbul yolcusu ifadelerini kullanarak duyurdu.  
Afrikaya imza çıkarması  
Drogba transferini sonuçlandırmak için Bülent Tulun ve Sinan Kalpakçıoğlu, dünyaca ünlü yıldızın menajerleri ile birlikte Güney Afrikaya gitti. 
VE G.Saray Yönetimi, Didier Drogbaya imza attırma hedefi ile Güney Afrikaya uçtu. Sportif direktör Bülent Tulun, kulüp direktörü Sinan Kalpakçıoğlu ve menajerler Pierre Frelot ile Ceylan Çalışkan, dünyaca ünlü yıldızın mücadele ettiği kupanın ev sahibi G.Afrikanın yolunu tuttu. Drogbanın menajeri Frelotu İstanbula getirip 2 gün boyunca ağırlayan sarı kırmızılılar, önceki gece Başkan Ünal Aysalın da katıldığı sürpriz bir görüşme gerçekleştirmişti.  
Anlaşırlarsa yarın açıklayacaklar 
milan dün bizzat Galliani tarafından bu futbolcuyla ilgilenmediğini açıklarken, G.Saray Drogbaya yıllık 4 milyon Euro, Çin kulübü ile bağlarını koparamaması halinde de sezon sonuna dek 2 milyon Euro teklif etti. İşte bu teklife menajeri de sıcak bakınca G.Saraylı yöneticiler, gece biten görüşme sonrası apar topar Güney Afrikaya geçti. Yıldız futbolcu ile yüz yüze konuşarak bu transfere nokta koymak isteyen sarı kırmızılılar, Drogbayı Beşiktaş derbisinin ardından yarın açıklamayı planlıyor.