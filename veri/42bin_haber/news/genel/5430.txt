Sambacılar uslanmıyor...
Brezilya'da, 245 kişinin öldüğü gece kulübü izdihamının ardından bu kez Rio Festivali karıştı. Sokak karnavalına 2 milyon kişi koştu, yüzlerce kişi hastanelik
 RİO KARNAVALI FOTO GALERİ TIKLAYINIZ
 Brezilya'da gece kulübü faciasının üzerinden 15 gün geçmeden, bu kez dünyaca ünlü Rio karnavalında olaylar yaşandı. Milyonlarca kişinin izlemek için ülkeye akın ettiği karnavalın ikinci gününde, başkent Rio de Janeiro'da düzenlenen bir sokak partisinde izdiham meydana geldi. Euronews'ın haberine göre, yaklaşık 2 milyon kişinin toplandığı belirtilen sokak partisinde aşırı kalabalık ve 32 dereceyi bulan sıcaklar nedeniyle yüzlerce kişi hastanelik oldu. 
 BAYILANLAR TOPLANDI
 POLİS, büyük bir kargaşanın yaşandığı kalabalığın içinden bayılanları kurtarabilmek için büyük uğraş verdi. Ülkenin güneyindeki Santa Maria kentinde ocak ayının son günlerinde bir gece kulübünde yangın çıkmıştı. Büyük çoğunluğu üniversite öğrencisi 245 kişinin yaşamını yitirdiği olayın ardından ülkede 3 günlük yas ilan edilmişti.
 Peru'da yağmura 6 kurban
 Güney Amerika ülkesi Peru'yu seller vurdu. Ülkede günlerdir etkili olan şiddetli yağışlar nedeniyle en az 6 kişinin hayatını kaybettiği açıklandı. Yağmurun en çok ülkenin güneyindeki Peruvian kentini yıkıma uğrattığı belirtildi. Çok sayıda evin sular altında kaldığı bölgeyle iletişimin kesildiğini söyleyen yetkililer, can kaybının artmasından endişe edildiğini kaydetti.
 'Önlemler yetersiz' iddiası
 Dünyanın en çok ilgi gören festivallerinin başında gelen Rio Karnavalı, milyonları sokaklara döküyor. Ancak başkentte yaşanan izdihamın ardından hükümet yeterli güvenlik önlemi almamakla suçlanıyor.
  