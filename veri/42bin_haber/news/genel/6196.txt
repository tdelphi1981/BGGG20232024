Tek Gözlü öldü mü yoksa Çad ordusunun reklamı mı
El Kaidenin Kuzey Afrika lideri Muhtar Bilmuhtarın öldürüldüğü iddiası dün doğrulanmadı. Ya Çad ordusu PR yapıyor veya Paris, Fransız rehineleri düşündüğünden sessiz kalıyor.
CEZAYİRde geçen ocakta 37 yabancı rehinenin öldürüldüğü doğalgaz fabrikasındaki kanlı baskının emrini, Muhtar Bilmuhtar vermişti.Yanında infilak eden bir patlayıcı yüzünden gözlerinden birini kaybeden, bu nedenle de Cezayir argosunda Tek Gözlü anlamına gelen Belaouer takma adıyla anılan Bilmuhtar, El Kaidenin en korkulan liderlerinden. Çad Genelkurmay Başkanı General Zekeriya Ngobongue, Bilmuhtarın önceki gün Malinin kuzeybatısındaki Adrar dağlık bölgesindeki bir isyancı merkeze yapılan saldırıda öldürüldüğünü söyledi. Yerel yetkililer ise son zamanlarda ağır kayıplar yaşayan Çad ordusunun Bilmuhtarın ölüm haberiyle PR çalışması yaptığını iddia ediyor. Örgüte yakın isimler de internetteki yorumlarında Bilmuhtarın yaşadığını yazıyor. 
FRANSA NEDEN SESSİZ 
Malide askeri operasyon yürüten Fransız ordusu da Henüz bu bilgiyi doğrulatamadık açıklaması yaptı. Dün bu ülkedeki çatışmalarda bir askerini daha kaybeden Fransanın, Malideki 17 Fransız rehinenin akıbetinden endişe ettiği için ölüm haberini doğrulama konusunda isteksiz olabileceği belirtiliyor.