Güvenliğe 'AŞIK HAKİM' sorusu 'Rehine krizinde ne yaparsınız?'
İstanbul Çağlayan'daki Adalet Sarayı'nda geçen hafta hakim Ümit Y.E'nin âşık olduğu katibi Zeynep R.D'yi rehin almasından sonra güvenlik görevlilerine ilginç bir test uygulandı.
   Dün adliyede görevli yaklaşık 350 güvenlik görevlisine ëbilgi ölçme soruları' başlıklı iki soruluk 'sınav' yapıldı. Adliyenin güvenliğinden sorumlu İstanbul Cumhuriyet Başsavcı vekilliğince yazılı olarak sorulan iki soruya yazılı cevap verilmesi istenildi. İlk soru "İstanbul Adalet Sarayı içerisinde hakim, savcı veya personelin rehin alınması durumunda hareket tarzınız nasıl olur?" oldu. İkinci olarak ise, "İstanbul Adalet Sarayı içerisinde mahkemelerde görülen duruşmaların öncesinde veya sonrasında meydana gelebilecek tartışma veya arbede durumunda hareket tarzınız nasıl olur?"  sorusu yöneltildi. Tüm güvenlik görevlilerinden bu iki soruya gün içinde yazılı yanıt vermesi istenildi. Güvenlik görevlileri sorulara genellikle, "Öncelikle amirlerimize bilgi veririz" veya "En yakındaki polis noktasına bilgi veririz" diye yanıtladı.   
 SEDA KILIÇ / İSTANBUL  