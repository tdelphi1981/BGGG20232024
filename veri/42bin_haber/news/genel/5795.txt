DHKP-Cli memur operasyonu
Başta Ankara, İstanbul ve İzmir olmak üzere 28 ilde DHKP-C adına faaliyet gösterdiği ileri sürülen Devrimci Memur Hareketine (DMH) eşzamanlı operasyon düzenlendi. Örgütün Güvenli evler olarak nitelendirdiği 167 memur gözaltına alındı.
Şüphelilerin DHKP-Cye para ve eleman sağlayan  Devrimci Memur Hareketi örgütlenmesi olduğu öne sürülüyor. 37 öğretmen, 43 sağlık çalışanı, 78 memur, 9 öğretim görevlisi gözaltında. Ankarada KESK Genel Merkezinde Eğitim ve Örgütlenme Sekreteri A.Ş.nin odasında arama yapıldı. Hareketin Türkiye sorumlusu olduğu iddia edilen A.Ş. ise Antalyada  gözaltına alındı. Aranan yurtdışındaki bir ODTÜ üyesine talafonla ulaşıldı. Şüpheli ODTÜlü Geleceğim dedi.  
3 aylıkken gözaltında 
İSTANBULda gözaltına alınan 56 kişi arasında 2 çocuk annesi hemşire E.E. ile eşi sağlık memuru E.E. de vardı. 
E.E., bırakacak kimse olmayınca 3 aylık oğlunu da emniyete götürmek zorunda kaldı. E.E. emniyette oğluyla beraber 12 saat gözaltında kaldı, işlemleri tamamlandıktan sonra bırakıldı. İzmirde 3 aylık bebeğiyle gözaltına alınan bir şüpheli savcının talimatıyla bırakıldı.   
Kanserli hemşire için itiraz 
Avukatlar, DHKP-C operasyonu kapsamında gözaltına alınan şüphelilerden hemşire L.D.nin kanser hastası olması ve kemoterapi görmesi,, hemşire A.K.nin ise hastanede solunum cihazına bağlı annesine refakat etmesi nedeniyle haklarındaki gözaltı kararının kaldırılmasını istedi. Şüphelilerin avukatları, müvekkilleriyle görüşmelerinin 24 saat süreyle kısıtlanmasına ilişkin hâkimlik kararına da itiraz etti.