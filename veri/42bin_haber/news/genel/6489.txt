Turkcelle iki eski bakan
SPK, Turkcellde ihtilaflı taraflardan 3 yönetim kurulu üyesini görevden alarak yerine Ahmet Akça ve eski bakanlardan Atilla Koç ile Mehmet Hilmi Güleri atadı.
SERMAYE Piyasası Kurulu (SPK) Turkcelle müdahele ederek 3 ortağı temsil eden üç yönetim kurulu üyesini görevden aldı. SPK, bu üyelerin yerine eski bakanlardan Mehmet Hilmi Güler ve Atilla Koç ile Bezmialem Üniversitesi Mütevelli Heyet Başkanı Ahmet Akçayı atadı. SPK bunu yaparken ihtilaflı ortaklardan birer kişiyi görevden aldı. SPKdan dün akşam saatlerinde konuyla ilgili şu açıklama yapıldı: 
ZORUNLULUK OLMUŞTUR 
Turkcell İletişim Hizmetleri A.Ş.nin (Şirket), Kurulumuzun Seri: IV, No: 56 sayılı Kurumsal Yönetim İlkelerinin Belirlenmesine ve Uygulanmasına İlişkin Tebliği ile belirlenen Kurumsal Yönetim İlkelerine uyum amacıyla, bağımsız yönetim kurulu üye atanması ile esas sözleşme değişikliklerini yapmamış olması, söz konusu gerekliliklerin yerine getirilebilmesi için Şirkete gerekli sürenin verilmiş, bilgilendirme ve uyarı yazılarının gönderilmiş olmasına karşın Şirket tarafından gerekli yükümlülüklerin yerine getirilmemiş olması nedeniyle, 6362 sayılı Sermaye Piyasası Kanununun 17. maddesinin ikinci fıkrası hükmü uyarınca, Kurumsal Yönetim İlkelerinden bağımsız yönetim kurulu üyesi seçimine ilişkin uyum zorunluluğunun yerine getirilmesini teminen; 
USULÜNE UYGUN SEÇİM 
1) Şirketin yönetim kurulu üyelerinden Mehmet Bülent ERGİN (Çukurova Grubu), Tero Erkki KIVISAARI (Sonera) ve Oleg Adolfoviç MALISin (Altimo) 6362 sayılı Sermaye Piyasası Kanununun 17. maddesinin ikinci fıkrası uyarınca yönetim kurulu üyeliği görevinden alınarak yerlerine Ahmet AKÇA, Atilla KOÇ ve Mehmet Hilmi GÜLERin atanmasına, 
2) Yönetim kurulu üyeliğine atanan kişilerin, yerlerine usulüne uygun olarak yeni bağımsız üyeler seçilip göreve başlayana ya da Kurulumuzca bu konuda yeni bir karar alınıncaya kadar görev yapmalarına, 
3) Esas sözleşmesini Kurulumuzun Seri:IV, No:56 sayılı Tebliği hükümlerine uygun olarak değiştirmesi için Şirketin uyarılmasına karar verilmiştir.''