Helal Brad
Yılmaz Erdoğan, Türkiyenin Brad Pitti diye anılan Kıvanç Tatlıtuğ için Ben de onu yurtdışında Helal Brad olarak tanıtıyorum dedi.
YILMAZ Erdoğanın yazıp yönettiği, 22 Şubatta vizyona giren Kelebeğin Rüyası filmi için dün Beşiktaş Kültür Merkezinde basın toplantısı düzenlendi. Toplantıya Erdoğanın yanı sıra filmin başrol oyuncuları Kıvanç Tatlıtuğ ve Mert Fırat da katıldı.  
Tatlıtuğ, Size Ortadoğu ve Türkiyenin Brad Pitti deniliyor. Bu konuda ne düşünüyorsunuz? sorusuna Öyle mi diyorlar, bilmiyorum yanıtını verirken, Yılmaz Erdoğan Bizim BKM oyuncularından Eser Yenenler, Kıvanç için Helal Brad dedi, olay bitti. Ben de artık onu yurtdışında Helal Brad diye tanıtıyorum dedi. Erdoğan ayrıca Zonguldaklı şairler Rüştü Onur ve Muzaffer Tayyip Uslunun yaşamını anlatan Kelebeğin Rüyasının entelektüel bir sanat filmi olmadığını söyledi: Sanat filmi diye yanlış algılanmasın, izleyen herkesin kolaylıkla anlayabileceği bir film oldu. 
 Kelebeğin Rüyasının Ortadoğuda dört bölümlük mini dizi olarak yayınlanacağını belirten Erdoğan, filmin tiyatro oyununun da yapılabileceğini söyledi. Bunun üzerine Tatlıtuğ, daha önce Grease Müzikalinde oynadığını belirterek Tiyatro yapmayı çok isterim dedi.