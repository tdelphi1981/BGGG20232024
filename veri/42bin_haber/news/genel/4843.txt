Didem'in doktorundan yeni açıklama
ABDnin Ankara Büyükelçiliğinin bulunduğu Paris Caddesi dün saat 13.15 sıralarında büyük bir patlama sesiyle yankılandı. DHKP-Cli Ecevit Şanlı, üzerindeki bombayı ilk güvenlik girişinde patlattı. Saldırıda, canlı bomba ile birlikte özel güvenlik elemanı hayatını kaybederken, eski NTV muhabiri Didem Tuncay (38) da yaralandı. Tuncay'ın hastanedeki tedavisi sürerken doktoru Prof. Dr. Nurullah Zengin, Tuncay'ın sağlık durumuyla ilgili açıklama yaptı. Bir muhabirin "Sağ gözünü tamamen kaybettiği iddiaları doğru mu" sorusu üzerine "Tedavisi sürüyor, bir kaç gün içinde durumu netleşir" dedi.
Ankara Numune Hastanesi Yöneticisi Prof. Dr.  Nurullah Zengin, ABD'nin Ankara Büyükelçiliği girişindeki patlamada yaralanan  Didem Tuncay'ın sağlık durumuyla ilgili, Cerrahi müdahaleden sonra hastamızın  hızlı bir iyileşme döneminde olduğunu memnuniyetle ifade edebiliriz dedi.

Zengin, hastane önünde bekleyen gazetecilere yaptığı açıklamada, ilk  değerlendirmelerden sonra genel durumu itibarıyla hastanın yoğun bakımda izlenimi  gerektiğini ve bu doğrultuda izlenime başladıklarını belirtti.  

İlk değerlendirmelerde olmayan, daha sonra takiplerde karın içi bir cerrahi müdahaleyi gerektiren durumun ortaya çıkması üzerine akşam saatlerinde  hastayı ameliyata aldıklarını anlatan Zengin, şöyle konuştu: 

Ameliyatta dalak yırtılmasına bağlı bir karın içi kanama tespit edildi.  Buna yönelik gerekli cerrahi müdahale dalağın çıkartılması işlemi yapıldı. Daha  önceki bilgilendirmelerde de sizlerle paylaştığımız yüzün sağ tarafında meydana  gelen travma nedeniyle sağ gözde de bir yaralanma mevcuttu. Batın içi cerrahi  müdahaleyi takiben göz bölümünden arkadaşlarımız sağ göze yönelik cerrahi  müdahalede bulundular. Burada özellikle şarapnel parçalarına bağlı meydana gelen  sağ göz yaralanmasına yönelik gerekli müdahalede bulundular. Daha sonra plastik  cerrahi bölümümüz gerek yüz bölgesinde gerekse vücudun diğer bölgelerinde gelişen  yaralara yönelik kendi branşlarıyla ilgili gerekli müdahaleleri yaptılar.  Hastamızı halen yoğun bakımda izlemeye devam ediyoruz. Ama aradan geçen süre  içerisinde özellikle cerrahi müdahaleden sonra hastamızın hızlı bir iyileşme  döneminde olduğunu memnuniyetle ifade edebiliriz. Yoğun bakımda izlenimimiz devam  edecek. İlgili branşların da yakın takibinde hastamızı izlemeye devam  ediyoruz.
         
Yapılacak cerrahi müdahalelerle sağ gözün durumu netleşecek
         
Hastane Yöneticisi Prof. Dr. Nurullah Zengin, Tuncay'ın gözündeki görme  kaybının ne kadar olduğu yönündeki bir soru üzerine, Yapılan bu cerrahi  müdahale şu an meydana gelen yaralanmayı telefi etmeye yönelik ilk cerrahi  müdahale. Göz bölümünden arkadaşlarımızın değerlendirmesi, önümüzdeki dönemde  yeni cerrahi müdahalelerin de gerekeceği yönünde. Bu konudaki bilgi bu cerrahi  müdahaleler sonrası netleşecek. Bunlar birkaç gün sonra, bir hafta, on gün  sonrayı da bulabilir. Bu müdahalelerden sonra sağ gözle ilgili bilgiyi sizlerle  daha net bir şekilde paylaşabileceğiz. Şu anda gerekli olan müdahale yapıldı.  Önümüzdeki dönem yapılacak cerrahi müdahalelerle, sağ gözün durumu  netleşecektir dedi.

Yoğun bakımda ne kadar kalacak sorusu üzerine de Zengin, Biz hafta  sonunu yoğun bakımda geçirmeyi planlıyoruz. Pazartesi günü yeni bir değerlendirme  yapacağız. O zamana kadar yoğun bakım şartlarında izlemeye devam edeceğiz  değerlendirmesinde bulundu.
Zengin, Bilinci açık mı sorusunu ise Bilinci açık, konuşabiliyor  şeklinde yanıtladı. Tuncay'ın psikolojisinin sorulması üzerine ise Zengin,  Geldiğine göre oldukça iyi. Rahat iletişim kuruluyor. Kendisini ifade  edebiliyor. Aradan geçen süre içerisinde hızlı bir iyileşmeyi gözledik. Bu  memnuniyet verici. Ama yoğun bakımda izlem gerekliliği halen devam ediyor  dedi.

Polislere ifade verip vermediğinin sorulması üzerine ise Zengin, Hayır.  Şu ana kadar bir polis ifadesi söz konusu olmadı yanıtını verdi.

Zengin, bir soru üzerine Tuncay'ın normal odaya geçmesinin ardından  fiziksel aktivitelerinin daha iyi olacağını kaydetti.

Prof. Dr. Zengin, Tuncay'ın sağlık durumu ile ilgili bilgi paylaşımlarını  sürdüreceklerini de sözlerine ekledi.
        
 
  O AN NE YAPTI  
 
  X-rayden geçerken bombayı patlattı, kimliği beninden tespit edildi 
 
  Bombacı Almanya'dan kaçak gelmiş 
 
    Olay yerinden ilk fotoğraflar  Patlamadan sonraki tüm görüntüler  Patlamanın olduğu kapının özelliği  
 
    ABDye bomba  Akarsu bir kahraman  Saldırılar büyümemizi engellemek için  
  
 