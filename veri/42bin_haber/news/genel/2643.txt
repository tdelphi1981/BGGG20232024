Bodrum'u sanki tsunami vurdu
Meteoroloji, Antalya ve Muğla için kuvvetli yağış uyarısı yaptı. Dün gece başlayan yağmur Bodrum'u vurdu, evleri su bastı, cadde ve sokaklar göle döndü. Gün ağarınca Bodrum'u vuran felaketin boyutu ortaya çıktı. Belediye ekipleri, ev ve işyerlerinden suların tahliye edilmesi ve yollarda biriken çamurun temizlenmesi için çalışmalarını sürdürüyor. Bazı vatandaşlar yolda biriken su veçamur nedeniyle bahçe duvarlarına tutunarak yürüdü. Çanakkale Boğazı'nda da poyraz fırtınası nedeniyle Gökçeada ve Bozcaada'ya deniz ulaşımı durdu.
ANTALYA VE MUĞLA İÇİN UYARI 
Meteoroloji Genel Müdürlüğü'nden yapılan yazılı açıklamada, Antalya ve batı ilçeleri Kemer, Kumluca, Kaş, Finike ile Muğla'nın kıyılarında sağanak ve gök gürültülü sağanak beklendiği bildirildi. 
Açıklamada, kuvvetli yağış nedeniyle oluşabilecek ani sel, su baskını, yıldırım ve ulaşımda aksama gibi olumsuzluklara karşı dikkatli ve tedbirli olunması istendi. 
İŞTE 5 GÜNLÜK HAVA DURUMU 
BODRUM'U SANKİ TSUNAMİ VURDU / WEB TV 
BODRUM'DA EVLERİ VE İŞYERLERİNİ SU BASTI 
Muğlanın Bodrum İlçesinde sabah saatlerinde etkili olan sağanak yağış; Turgutreis, Bitez ve Yalı beldeleri ile bazı köylerde ev ve işyerlerinde su baskınlarına neden oldu. 
Bodrumda saat 02.30da aniden bastıran ve yaklaşık yarım saat süren sağanak yağış Turgutreis, Bitez ve Yalı beldeleri ile İslamhaneleri ve Kızılağaç köylerinde etkili oldu. Sağanak yağış nedeniyle ev ve işyerlerini su bastı. Yağış, cadde ve sokakları göle çevirdi. Belediyelerin itfaiye ve zabıta ekipleri, kapanan rögar kapaklarını açmak için çalıştı. Bölgede kısa süreli elektrik kesintileri meydana geldi. Belediye ekipleri ve jandarma, aralıklarla devam eden sağanak yağışlarla ilgili vatandaşları uyardı. 
BODRUM'DA FELAKETİN BOYUTU GÜN AĞARINCA ORTAYA ÇIKTI / Foto Galeri 
Alt yapının yetersiz olması nedeniyle hemen her yıl birkaç kez evini su bastığını belirten evli ve iki çocuk annesi Hatice Güleryüz, "Yetersiz altyapının cezasını biz çekiyoruz, yağış olduğu geceler gözümüze uyku girmiyor, yağış çok aniden geldi kısa sürede evin içi su doldu, temizlemeye çalışıyoruz" dedi. 
BODRUM'U ŞİDDETLİ YAĞIŞ VURDU / WEB TV 
GÜN AĞARINCA BİLANÇO ORTAYA ÇIKTI 
Muğlanın Bodrum İlçesinde gece yarısı başlayan ve yaklaşık bir saat süren sağanak yağış, birçok ev ve işyerini sular altında bırakırken günün ağarması ile felaketin boyutları ortaya çıktı. 
Sağanak yağışta elektrik direkleri devrildi, bahçe ve istinat duvarları çöktü. Villa sahipleri, sabah manzarayı görünce şoke oldu. Turgutreiste 14 ev ve işyerinin alt katlarını su bastı, onlarca ev ve sitenin bahçe duvarları kullanılamaz hale geldi. Üç otomobilin camları parçalandı. Devrilen elektrik direkleri villaların bahçesine girdi, bazı yolların tamamen kapanmasına neden oldu. Yalı Mahallesinde müstakil villada oturan TRTden emekli ses sanatçısı 61 yaşındaki Özlem Başkaya, "Gece aniden bastıran sağanak ne duvar bıraktı ne çatı. Sabah evlerin bütün alt katları su ile doluydu, sanki tsunami geçti" dedi. 
BÜYÜK ŞOK YAŞADI 
Bodrumda bir saatte 76 metreküp yağışın düştüğü Turgutreis Beldesinde itfaiye, zabıta ve temizlik işçileri ile sabah saatlerinde incelemelerde bulunan Belediye Başkanı CHPli Mehmet Dinçberk, büyük şok yaşadığını belirtti. Dinçberk, "61 yaşındayım bugüne kadar böyle sağanak görmedim. Felaketin boyutu büyük olmasa da yıkılan elektrik direkleri ve duvarlar, hasar gören ve kullanılamayacak hale gelen yollar var. Can kaybı ve yaralanan olmaması büyük şans. Belediye ekiplerimizle çevre belediyelerden yardım isteyerek hasar gören yolların ve duvarların tamiri ile evleri basan suları tahleyi etmek için yaklaşık 100 kişilik ekibi seferber ettik, çalışmaları sürdürüyoruz" dedi. 
Turgutreis- Akyarlar köyünü birbirine bağlayan Mustafa Kemal Bulvarı ile Turgut Özal Caddesinde de yer yer çökmeler meydana geldi, karayolu kullanılamaz hale geldi. İlçe merkezindeki iş makinaları traktör ve belediye ekipleri Turgutreise sevk edildi. 
POYRAZ ÇANAKKALE'DE DENİZ ULAŞIMINI DURDURDU  


 