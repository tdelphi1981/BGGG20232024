Iraktaki saldırıda Türkmen lider yaralandı
Irakın Tuz Hurmatu kentinde dün bir cenazeyi hedef alan intihar saldırısında Irak Türkmen Cephesi (İTC) Başkan Yardımcısı Ali Haşim Muhtaroğlu yaralandı.
Saldırıda en az 42 kişi ölürken, aralarında aşiret liderlerinin de olduğu 75 kişinin yaralandığı bildirildi. Tansiyonun yüksek olduğu kentte, Muhtaroğlunun önceki gün suikasta kurban giden kayınbiraderi için düzenlenen cenazeyi hedef alan saldırgan, taziye çadırına girerek üzerindeki bombaları patlattı. Türkmen milletvekili Fevzi Ekrem, Muhtaroğlunun yanı sıra İTC eski başkanı Sadettin Ergeç ve Kerkük İl Meclisi üyesi Munir Kafilinin de yaralandığını söyledi. Selahaddin vilayetine bağlı Tuz Hurmatuda son dönemde Türkmenlere yönelik saldırılar artıyor.