Arkadaşının evini soyduğunu öğrenince pişman oldu
ADANAda, hırsızlık yapmak için girdiği evin sahibinin, çocukluk ve cezaevi arkadaşlarının annesine ait olduğunu öğrenen Feridun K., "Hırsızlık yaptığım için ilk kez pişmanım. Allah beni kahretsin" dedi.Olay, merkez Seyhan İlçesi Dağlıoğlu Mahallesi'nde meydana geldi. Hırsızlık yaptığı gerekçesiyle yattığı cezaevinden 3 gün önce tahliye olan 23 yaşındaki Feridun K., devriye gezen polis ekiplerini görünce kaçmak için ara sokaklara girdi. Polis, kısa bir kovalamacanın ardından Feridun K.yı yakaladı. Üzerinden çalıntı olduğu belirlenen 2 cep telefonu ve bir dizüstü bilgisayar çıkan Feridun K., gözaltına alındı. 

Feridun K., , bilgisayar ve telefonları Hürriyet Mahallesindeki bir evden çaldığını söyledi. Feridun K.nın tarif ettiği eve giden polis, bilgisayar ve telefonların sahibi Nermin C.ye Emniyet Müdürlüğüne davet etti. Nermin C., çalınan mallarını almak için Hırsızlık Bürosuna geldiğinde, şüpheli Feridun K., ile karşılaştı. Feridun K., soyduğu evin Nermin C.ye ait olduğunu öğrenince şaşkınlığını gizleyemedi. 

"BİLSEYDİM GİRMEZDİM"

Soyduğu evin çocukluk ve cezaevi arkadaşı Ramazan ve Fatih C.nin annesine ait olduğunu öğrenen Feridun K., "Orası benim hem çocukluk, hem de cezaevi arkadaşım olan Ramazan ile Fatihin annesinin eviymiş. Bilseydim hiç girmezdim. Hırsızlık yaptığım için ilk kez pişman oldum. Allah beni kahretsin" diye ifade verdi. 

Suçüstü savcılığındaki sorgusunun ardından nöbetçi mahkemeye çıkartılan Feridun K., tutuklandı.