AB'deki önyargıları sivil toplum kıracak
AB Bakanı ve Başmüzakereci Egemen Bağış, üyelik sürecinde Türkiye aleyhindeki tek engelin önyargılar olduğunu söyledi. Onun da sivil toplum örgütlerinin Avrupa ile kuracağı diyalogla kırılacağına işaret etti.
 İSTANBUL'da düzenlenen 'AB Fonları ve İstanbul için Fırsatlar' konulu toplantıda konuşan Bağış, Türkiye'nin üyelik sürecinde sivil toplum kuruluşlarının önemine değindi. Cumhuriyet'in ilanından sonraki en önemli proje olarak nitelediği AB projesi için daha önce sivil toplum kuruluşlarının bir araya getirilmesinde biraz tedirgin olduklarını belirten Bağış, ancak herkesin sürece katkıda bulunduğunu gördüklerini aktardı. 
 BİZDE AYRIMCILIK YOK 
 PROJENİN başarılı olacağına yönelik inancının tam olduğunu ifade eden Bağış, 'Farklı kimliklerle hepimiz bu gemideyiz. İstanbul bu birlikteliği havralarıyla, kiliseleriyle ve camileriyle asırlardır yaşatıyor. Bizde ayrımcılık olmaz' dedi.
 TÜRKİYE'nin aleyhindeki tek engelin önyargılar olduğuna işaret eden Bağış, bunun, STK'ların Avrupa'daki sivil toplum örgütleriyle yapacağı sıkı diyalog sayesinde ortadan kalkacağını söyledi.