İşte Çamlıca Camii
Başbakan Recep Tayyip Erdoğanın Çamlıcaya yapılmasını istediği caminin projesi ortaya çıktı. Çamlıca Camiinin yapımı için açılan ancak birincilik ödülüne layık bulunamayan 62 eser arasından, Bahar Mızrak ve Hayriye Gül Totunun çizdiği SAS33 rumuzlu projenin Çamlıcaya uygulanmasına karar verildi.İstanbul Cami ve Eğitim - Kültür Hizmet Birimleri Yaptırma ve Yaşatma Derneği, Çamlıca Tepesine yapılacak projeyi açıkladı. Bahar Mızrak ve Hayriye Gül Totunun çizdiği cami, ibadet mekanlarının yanında sosyal, kültürel ve eğitim mekanlarını da içine alan bir kompleks olarak tasarlanmış.
 300 BİN TL ÖDÜL ALAMAYACAK  Çamlıca Camii için düzenlenen 300 bin TLlik yarışmada birincilik ödülü çıkmadı. Bu nedenle yapılması kararlaştırılan caminin mimarları, sadece proje için para alacak. 
 ATAŞEHİRDEKİ MİMAR SİNAN CAMİİNİN 3 KATI 

Hayırsever işadamlarının bağışlarıyla yapılacak caminin 80 milyon liraya mal olacağı tahmin ediliyor. Açılışını Başbakan Recep Tayyip Erdoğanın yaptığı Ataşehirdeki Mimar Sinan Camisi 40 milyon liraya mal olmuştu. 

İstanbulun Boğazdan ve Karadenizden silüetini değiştirecek olan 30 bin kişilik Çamlıca Camii, TRT kulelerinin bulunduğu 57 bin 511 metrekare alan üzerinde yapılacak. Taban alanı 15 bin metrekare olarak belirlenen camide eğitim amaçlı derslikler, konferans salonu, toplantı salonu gibi sosyal donatılar da bulunacak. Gasilhane ve yemekhane ile birlikte diğer teknik alanlar da oluşturulacak. İnşaat alanının yüzde 60ı TRTye, diğer hisseler ise Ata Mermerci, Nihal Karaveli ve Akfil Holdinge ait.