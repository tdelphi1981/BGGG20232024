Arjantin adalarını geri istiyor
Arjantin cumhurbaşkanı Cristina Fernandez de Kirchner, İngiltere'nin 180 yıl önce ele geçirdiği Falkland adalarının ülkesine iade edilmesini istedi.
  Kirchner İngiliz Başbakan David Cameron'a yazdığı açık mektupta, Atlantik denizindeki savaşın üstünden 30 yıl geçtikten sonra İngiliz sömürgeciliğinin sona erdirilmesi gerektiğini söyledi. Arjantin cumhurbaşkanı, adaların ülkesinden zorla çalındığını iddia ederek Buenos Aires ve Londra arasında artan çekişmeye yenisini eklemiş oldu.