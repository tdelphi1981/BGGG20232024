İsviçre ordusu 'euro krizi' alarmında
Avrupa'daki krizin ülkesine mülteci akını başlatacağını düşünen İsviçre ordusu tatbikat yaptı
 İSVİÇRE ordusu, Avrupa'daki mali krizin komşu ülkelerde büyük sosyal çatışmalara yol açması ve çok sayıda mültecinin sınırlarına hücum etmesi olasılığına karşı hazırlık yapıyor. Russia Today'e göre, İsviçre ordusu komşu ülkelerden gelebilecek büyük bir mülteci dalgasına karşı tatbikat yapıyor. Dünyanın en zengin ülkelerinden olan İsviçre'nin daha önce de euro krizinin olası sosyal etkileri konusunda endişelerini dile getirdiği belirtildi. Avrupa Birliği çapında olası çatışmalar ve şiddete karşı ordunun geçen ay 'Stabilo Due' adlı bir tatbikat gerçekleştirdiği, en büyük endişenin de sosyal çalkantıların ve bütçe kesintilerinin komşu ülkelerdeki orduların dağılmasına neden olması olduğu bildirildi.