Sivas'ta eşi görülmemiş vahşet
Sivas'ta, boş arazide toprağa gömülü halde, öldürüldükten sonra parçalara ayrılıp yakıldığı tespit edilen bir erkek cesedi bulundu.
 Alınan bilgiye göre, kayıp olan bir kişinin öldürüldüğü yönünde bilgiye ulaşan polis ekipleri, olayla ilgili biri kadın iki kişiyi gözaltına aldı.
 Bu kişilerin ifadeleri doğrultusunda, Karşıyaka Mahallesi'ndeki yüksek bir tepede bulunan boş arazide, Asayiş Şube Müdürlüğü Cinayet Büro Amirliği ile jandarma ekiplerince, kazı çalışması yapıldı.
 Cumhuriyet Savcısı nezaretinde, dört ayrı noktada yapılan kazıda, bir erkeğe ait ceset parçaları bulundu. Maktulün, öldürüldükten sonra parçalara ayrılıp yakıldığının tespit edildiği bildirildi.
 Ceset parçaları, otopsi yapılmak üzere Cumhuriyet Üniversitesi Araştırma ve Uygulama Hastanesi morguna kaldırıldı.
 Olayla ilgili soruşturma sürdürülüyor.
 AA