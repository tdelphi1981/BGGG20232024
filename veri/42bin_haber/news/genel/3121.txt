Çin, altı teknoloji şirketine LCD'de 'fiyat cezası' verdi
ABD ve Avrupa'dan sonra Çin de altı teknoloji şirketine 'aralarında anlaşıp LCD ekran fiyatlarını sabitledikleri' gerekçesiyle cezayı kesti
 ÇİN, Asyalı elektronik üreticilerine ceza yağdırdı. Güney Koreli Samsung ve LG ile, Tayvanlı Chimei Innolux, AU Optronics, Chunghwa Picture Tubes ve HannStar Display şirketleri, aralarında anlaşarak LCD ekranların piyasa fiyatlarını sabitledikleri gerekçesiyle Çin hükümetinden ceza aldı. Çin tarafından cezaya çarptırılan altı şirket, ABD piyasasına sundukları ekranlar için de aynı suçu işledikleri gerekçesiyle 2011 yılında 535 milyon dolar cezaya çarptırıldı. ABD Adalet Bakanlığı'nın cezayla sonuçlanan soruşturması ise ilk olarak Avrupa’da patlak veren soruşturmanın ardından geldi.
  