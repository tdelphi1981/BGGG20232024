İbo kapıyı vurup çıktı
'İmparator'un evliliği çatırdıyor. İbrahim Tatlıses hamile olan eşi Ayşegül Yıldız'a kızıp evi terk etti. Tatlıses, iki haftadır işyerinin en üst katında yaşıyor
 Erçin DAĞ EYSEN
 İbrahim Tatlıses ile 5 aylık hamile olan Ayşegül Yıldız'ın arasına kara kedi girdi. 14 Mart 2011'de silahlı saldırıya uğrayıp sol tarafı felç olan Tatlıses, hastanede evlendiği Yıldız'a kızıp evi terk etti. Geçen ay yardımcısı Emre Ergen'in düğününe katılan ünlü türkücü, 'Masaya ben geldim, ben! Bana bakacaksın Ayşegül Hanım' diyerek, sebebi bilinmeyen nedenden dolayı eşine çıkışmıştı. 
 15 gün önce evi terk edip, Seyrantepe'deki işyerinin en üst katına taşınan İbrahim Tatlıses'in, neye sinirlendiği bilinmiyor. 5 aylık hamile olan Ayşe Yıldız, İmparator'un 6'ncı çocuğunu dünyaya getirmeye hazırlanıyor.  Adalet Tatlı'dan 1 oğlu 2 kızı, Perihan Savaş'tan 1 kızı, Derya Tuna'dan 1 oğlu olan İbrahim Tatlıses 3 de torun sahibi.