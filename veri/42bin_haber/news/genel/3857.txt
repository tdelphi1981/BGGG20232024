Bulgaristan'da Türk lidere suikast girişimi
Bulgaristan'da, üyelerinin çoğunluğunu Türklerin oluşturduğu Hak ve Özgürlükler Hareketi'nin (HÖH) lideri Ahmet Doğan'a karşı silahlı saldırı girişiminde bulunuldu. Kürsüde konuşma yaptığı sırada Doğan'a silah doğrultan saldırganın tabancası tutukluk yaptı. Türk olduğu ortaya çıkan Oktay Hasanov Yenimehmedov isimli saldırgan, yakalandıktan sonra "Bırakın beni" diye bağırdı.
Bulgaristan'ın başkenti Sofya'da, HÖH'ün sekizinci olağan kurultayında parti lideri Ahmet Doğan'a karşı silahlı bir kişi saldırıya teşebbüs etti. 
Doğan'ın, kongrede konuşmasını yaptığı esnada saldırgan, elindeki tabanca ile hızla kürsüye doğru koşarak, ateş etmeye çalıştı. İŞTE O İNANILMAZ ANLAR 

 
Yaklaşık 3 bin kişinin bulunduğu salonda, kürsünün yanında bulunan HÖH milletvekilleri Ahmet Doğan'ı yere yatırırken, saldırganı ateş etmeden etkisiz hale getirdiler. 
SABIKALI ÇIKTI
Yaklaşık beş dakika süren olay sırasında saldırgan, salonda bulunan HÖH milletvekilleri ve delegeler tarafından etkisiz hale getirildi ve güvenliği sağlayan Milli Güvenlik Servisi yetkililerine teslim edildi. 
Anadolu Ajansı'nın haberine göre, saldırganın, Burgaz doğumlu Oktay Hasanov Yenimehmedov olduğu açıklandı. DHA, Sofya dördüncü bölge karakoluna götürülen 25 yaşındaki Yenimehmedov'un uyuşturucu ve hırsızlık suçlarından sabıkasının bulunduğunu bildirdi. 
SALDIRGAN KÜRSÜYE BÖYLE GELDİ / FOTO GALERİ 
CHP'Lİ VEKİL: İNANILMAZ BİR SAHNEYDİ
Kurultayı takip eden Cumhuriyet Halk Partisi (CHP) heyetinden Tekirdağ Milletvekili Emre Köprülü, suikast anını hurriyet.com.tr'ye anlattı. 
Köprülü, "Saldırgan koşarak geldi. Kürsüye geldiği anda silahını çekti. Genel Başkan Doğan'ın şakağına dayadı. İnanılmaz bir sahneydi. Salondaki herkes şoka girdi. Bizler de şoka girdik" dedi. 
Köprülü, salondaki güvenlik zafiyetine de dikkat çekti. CHP'li vekil, "Bir güvenlik zafiyeti olduğu ortada. Salona girişte herhangi bir arama yapıldığına şahit olmadım" diye konuştu. 
Olay sırasında salonda bulunan CHP Genel Başkan Yardımcısı ve Tekirdağ Milletvekili Faik Öztrak ise, "Tetiğin düştüğünü duydum ama silah ateş almadı" dedi. 
KILIÇDAROĞLU'NDAN KINAMA 
DURUMU İYİ
Anadolu Ajansı'nın haberine göre, kongre salonunda yaşanan paniğin ardından verilen arada konuşan HÖH Genel Başkan Yardımcısı Lütfi Mestan, Doğan'ın sağlık kontrolünden geçirildiğini ve sağlık durumunun iyi olduğunu söyledi.  
 Saldırgan suikast girişiminin ardından çevredekiler tarafından feci şekilde dövüldü. 
Mestan, bu tatsız olayın ardından Doğan'ın kendini iyi hissettiğini ancak bu ortamda konuşmasını sürdürmesinin mümkün olmayacağını bildirdi. Bulgarca, İngilizce ve Türkçe olarak hazırlanan konuşma metninin tüm delegelere dağıtılacağı belirtildi. 
HÖH Milletvekili Remzi Osman ise AA muhabirine yaptığı açıklamada, saldırıyı sert bir dille kınayarak, saldırganın tanıdık biri olmadığını söyledi. 
BAŞKANLIĞI BIRAKACAKTI
Hak ve Özgürlükler Hareketi (HÖH) partisinin 23 yıllık lideri Doğan'ın, kongrede yapacağı konuşmada, görevden çekilerek, HÖH genel başkanlığı için Genel Başkan Yardımcısı Lütfi Mestan'ın adaylığına destek verilmesi çağrısında bulunması bekleniyordu. 
Saldırı yüzünden ara verilen kongre salonunda arama yapılırken, toplantının, gerekli güvenlik önlemleri alındığında devam edeceği bildirildi. Salon girişine silah tarayıcı cihazlar yerleştirildi. 
Bulgaristan'ın en etkili siyasi figürlerinden biri olarak gösterilen Doğan'ın liderliğindeki HÖH, bir önceki koalisyon hükümetinin küçük ortaklarındandı. 
DIŞİŞLERİ KINADI 
Dışişleri Bakanlığı, Bulgaristanda Hak ve Özgürlükler Hareketi (HÖH) Partisinin Sofyada düzenlenen kurultayında parti lideri Ahmet Doğana karşı düzenlenen silahlı saldırı girişimi ile ilgili yazılı açıklama yaptı. Açıklamada,  "Bulgaristanda üyelerinin çoğunluğunu Türklerin oluşturduğu Hak ve Özgürlükler Hareketi (HÖH) partisinin bugün Sofyada düzenlenen Sekizinci Olağan Kurultayında parti lideri Sayın Ahmet Doğana karşı düzenlenen silahlı saldırı girişimini şiddetle kınıyoruz. Saldırı girişiminin akim kalmış olması, saldırganın yakalanması ve Sayın Ahmet Doğanın sağlık durumunun iyi olması teselli veren gelişmelerdir. Türkiye, komşu, dost ve müttefik Bulgaristanla ilişkilerine büyük önem atfetmekte ve bu ilişkileri iki ülke halklarının refah ve esenliğine katkıda bulunacak şekilde somut işbirliği projeleriyle desteklemeyi arzu etmektedir" denildi. 

  
  
  
  
  
  
 