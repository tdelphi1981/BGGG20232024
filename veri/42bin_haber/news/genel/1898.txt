Sakıp Sabancı Sanat Ödülleri verildi
Heykel bölümünden Eda Güngör ödülünü İstanbul Valisi Hüseyin Avni Mutlu ve Türkan Sabancının elinden aldı.
SABANCI Vakfı tarafından bu yıl 19uncusu gerçekleştirilen Sakıp Sabancı Sanat Ödülleri, düzenlenen törenle verildi. Sakıp Sabancı Müzesi The Seed Etkinlik Merkezinde gerçekleştirilen törende, Mimar Sinan Güzel Sanatlar Üniversitesinden Heykel, Resim ve Geleneksel Türk Sanatları bölümlerinden ilk üç dereceyle mezun olan 9 öğrenci, ödüllendirildi. Resim bölümünden Ece Gözen Ünal, Pınar Subaşı, Canberk Özcan, Heykel bölümünden, Eda Güngör, Melike Akyıldız, Çiğdem Yıldırım, Geleneksel Türk Sanatları bölümünden Dilek Karayel, Yeşim Okutan ve Gülsüm Köseoğlu ödül aldı. Törende, birincilere 40, ikincilere 25, üçüncülere de 15 cumhuriyet altını verildi.