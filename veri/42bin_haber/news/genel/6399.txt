Modada liderlik Krallıktan geçer
Birleşik Krallık Başkonsolosu Leigh Turner, 77 milyar dolar büyüklükteki İngiliz lüks giyim pazarına Türk markaları davet ederek, Dünya sahnesine çıkmak için merkez olarak bizi seçip modada liderlik yapabilirsiniz dedi.
BİRLEŞİK Krallık Başkonsolosu ve Ticaret & Yatırım Ajansı Güney Kafkasya ve Orta Asya Genel Direktörü Leigh Turner, Türk markaları 77 milyar dolar büyüklükteki İngiliz giyim, ayakkabı ve lüks pazarına oyuncu olmaya davet etti. Sadece giyim pazarının 54.4 milyar dolar büyüklükte olduğunu hatırlatan Turner, Bütün Birleşik Krallıkta sektör büyümesinin 2016ya kadar yüzde 3.2 olmasını öngörüyoruz. İngiltere büyük bir iş demektir dedi. 
KAPI AÇIK GELİN 
İngiltere Yatarım ve Ticaret Ajansının (UKTI) Türkiye Giyim Sanayicileri Derneği (TGSD) ile birlikte düzenlediği Türkiye-İngiltere Hazır Giyim Köprüsü konferansında konuşan Turner, Türk markalara Avrupa merkezlerini İngiltereye taşımalarını ve İngilterenin tasarım ve iş ağı gücünden faydalanmalarını önerdi. Moda alanında kapılarının Türk markalarına sonuna kadar açık olduğunu vurgulayan Turner şöyle konuştu: Türk markalar, dünya sahnesine çıkmak istiyorsa merkez olarak bizi seçebilir, bizdeki hazır iş ağını kullanarak daha çabuk globalleşebilirler.  
TÜRK MARKALAR DÖNEMİ 
Britanya Türkiye Ticaret Odası Başkan Yardımcısı Chris Gaunt ise Türkiye üretimde çoktan bir referans. Modada liderlik yapabilecek fırsata sahip. Dünyada Türk markaları dönemi mümkün. Bunu birlikte yapabiliriz dedi. DEMSA Yönetim Kurulu Başkan Yardımcısı Demet Sabancı Çetindoğan, İngilterede de Türk tasarımcılara ilginin arttığını söyledi. Çetindoğan, Türk tasarımcılara ilgi artmakla kalmıyor taklit edilen tasarımcılarımız oluyor dedi. 
Kaşmir ana vatana döndü 
SILK & Cashmere markasını iç Moğolistandaki keçilerin tüyünden ürettiklerini hatırlatan Ayşen Zamanpur, Shenyangda de Fiba Holdingin Turk Mall ile açtığı Star Mallda yer alarak Çin pazarına girdiklerini söyledi. Fibo Holdingin sahibi Hüsnü Özyeğin, uğurlu gelmesi için yeni açılan mağazadan ilk alışverişi kendisi için yaptırmış.  
Londrada yüzde 20 İngiliz sattı 
LONDRAda Portobelloda mağaza açtıklarını hatırlatan Silk & Cashmerein CEOsu Ayşen Zamanpur, Burada 55 farklı milletten insana satış yapmışız. İngilizlere yapılan satış toplamın yüzde 20si ancak. Ayrıca şirketin Avrupa merkezini Londraya taşıma kararı aldık dedi. St. Christophers Placeta bir mağazayla görüştüklerini belirten Zamanpur, Londrada yer baktıklarını söyledi.  
İngiltereye 2.2 milyar Euro giyim ihracatı 
TGSD Başkanı Cem Negrin İngiltereye Türkiyenin hazır giyim ihracatının 2.2 milyar euroya çıktığını belirterek şöyle konuştu: 2008den bu yana ihracatımız yıllık yüzde 8.5 büyüyor. Diğer Avrupa ülkelerinde ya sabit ya gerileme var. İngiltereden hazır giyim ithalatımız ise 25 milyon dolardan 20 milyon dolara geriledi. İngiliz markaları Türkiyede büyümüyor.