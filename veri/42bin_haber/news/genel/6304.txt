Türkiyede işsizlik yüzde 9.2ye indi
Aralık ayında işsizlik oranının yüzde 9.8 olarak açıklanmasıyla, Türkiyenin işsizlik oranı 2012 yılında bir önceki yıla göre 0.6 puan gerileyerek yüzde 9.2 oldu.
Türkiye İstatistik Kurumunun (TÜİK) Hanehalkı İşgücü İstatistikleri 2012 verilerine göre, Türkiye genelinde işsiz sayısı 97 bin kişi azalarak 2 milyon 518 bin kişi olarak belirlendi. İstihdam edilenlerin sayısı geçen yıl, bir önceki yıla göre 711 bin kişi artarak 24 milyon 821 bin kişiye yükseldi. Bu yıl, tarım sektöründe çalışan sayısı 46 bin kişi azalırken, tarım dışı sektörlerde çalışan sayısı 757 bin kişi arttı. İstihdam edilenlerin yüzde 24.6sı tarım, yüzde 19.1i sanayi, yüzde 6.9u inşaat, yüzde 49.4ü ise hizmetler sektöründe yer aldı. Kentsel yerlerde işsizlik 0.8 puanlık azalışla yüzde 11.1, kırsal yerlerde ise 0.3 puanlık azalışla yüzde 5.5 oldu. Tarım dışı işsizlik bir önceki yıla göre 0.9 puanlık azalışla yüzde 11.5, 15-24 yaş grubundaki genç nüfusta işsizlik oranı ise 0.9 puanlık azalışla yüzde 17.5 olarak gerçekleşti. İstihdam edilenlerin oranı ise 2012 yılında, bir önceki yıla göre 0.4 puanlık artış göstererek yüzde 45ten yüzde 45.4e yükseldi.