Erdoğanın sözleri İsrail'i çıldırttı
İsrail Başbakanı Binyamin Netanyahu, Başbakan Erdoğanın Medeniyetler İttifakı forumunda yaptığı konuşmada kullandığı Tıpkı siyonizm gibi, tıpkı antisemitizm gibi, tıpkı faşizm gibi, İslamofobinin de bir insanlık suçu olarak görülmesi kaçınılmaz hal almıştır sözlerine sert tepki gösterdi.
Netanyahu, Erdoğanın sözlerini, Benzerlerinin dünyadan silindiğini düşündüğümüz karanlık ve hakaretamiz bir ifade olarak nitelendirdi.
İsrail Başbakanı, Türkiye Başbakanı'nın Siyonizm'le Nazizm arasında yaptığı kıyaslamayı kınıyorum dedi. 
İsrail Dışişleri Bakanlığından da bir açıklama yapılarak Erdoğanın boş sözlerinin cahillikten kaynaklandığı belirtildi.

  ERDOĞAN'DAN İMRALI AÇIKLAMASI  
Yahudi örgütleri ADL ve Bnai Brith International ile İsrail kamuoyunda genel olarak İsrail karşıtı olmakla eleştirilen Birleşmiş Milletlerdeki İsrail karşıtı uygulamaları ve insan hakları ihlallerini gözetmek amacıyla kurulan UN Watch örgütü de Erdoğan'ı eleştirdi. 
Erdoğanın sözleri İsrail basınında da geniş yer buldu. Birçok gazete Başbakanın ifadelerini haberleştirirken, Haaretz gazetesinin haberinde, Birleşmiş Milletler Genel Kurulunun Kasım 1975te aldığı Siyonizmin bir tür ırkçılık ve ırk ayrımcılığı olduğu yönündeki karar hatırlatıldı.