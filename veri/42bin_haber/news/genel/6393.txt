Kuzey Kore barışı iptal etti
Kuzey Kore, BM Güvenlik Konseyinde önceki gün yeni yaptırım kararı alınmasından sonra hem ihtilaflı olduğu komşusu Güney Kore ile arasındaki barış anlaşmalarını sona erdirdi, hem de tehditlerini artırdı.BM Güvenlik Konseyi, oybirliğiye aldığı 2094 nolu kararla, geçen ay nükleer deneme yapan Kuzey Koreye dört yeni yaptırım kararı aldı. Yeni yaptırımlar, Kuzey Korenin, nükleer ve füze programları için gerekli materyali ele geçirmesini zorlaştırmayı, yasa dışı diplomatik faaliyetin izinin sürülmesini, ülkeye giren ve ülkeden çıkan kargolara yönelik incelemelerin artırılmasını amaçlıyor. Kararın ardından Kuzey Kore, Güney Kore ile arasındaki kırmızı hattı ve sınır noktasını kapatacağını açıkladı. Hat gerginlik durumunda doğrudan iletişim kurulmasını sağlamak için 1971de kurulmuştu. Kuzey Kore, BM kararından önce ABD nükleer bir savaş çıkarmak istiyorsa, güçlerimiz önleyici nükleer saldırı yapma hakkını kullanacaktır diye tehditte bulunmuştu. Pyongyangın açıklaması ve tehditleri ABDyi fazla etkilemedi. Beyaz Saray Sözcüsü Josh Earnest, Kuzey Korenin tehditlerinin durumu iyileştirmeye yardım etmediğini söylemekle yetindi.