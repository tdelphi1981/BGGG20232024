Kayıt dışı yüzde 37'e düştü
Sosyal Güvenlik Kurumu (SGK) Başkanı Fatih Acar, yapılan çalışmalar ve sıkı denetimlerle kayıt dışı istihdamın yüzde 45,6'dan, yüzde 37'lere kadar düştüğünü söyledi.
 Acar, "Bu sevindirici bir olaydır. Yaptığımız çalışmalar çerçevesinde bu 3-3,5 yıllık süre içinde 1 milyon 250 bin civarında kişiyi kayıt altına almış olduk. 80 bin civarında tescilsiz işyerini de tescil ettirmiş olduk." dedi.
 SGK'nın Yönetim Kurulu toplantısı SGK Bursa İl Müdürlüğü binasında yapıldı. Rehberlik ve Teftiş Başkanlığının bünyesinde görev yapan yaklaşık 700 müfettişin üç gündür Bursa'da bir seminerde bulunduğunu vurgulayan SGK Başkanı Fatih Acar, Bursa'da da incelemelerde bulunacaklarını dile getirdi. Sadece Bursa değil, Türkiye'nin her tarafına gittiklerini anlatan acar şöyle devam etti: "14 büyük ilimizde zaten Sosyal Güvenlik Reformu ile ilgili 2008 yılından bugüne geldiğimiz noktada reformun yansımalarını anlatıyoruz. Reform son derece önemli. Türkiye merkezi yönetim bütçesinin yüzde 44'ünü temsil eden bir kurumdaki alınan kararlar, Türkiye açısından gerekli. Dolayısıyla 14 büyük ilimizde sanayici ve iş adamlarımızı bu konuda bilgilendiriyoruz."
 2013 yılındaki denetim stratejisi konusunda bir karar vereceklerini vurgulayan SGK Başkanı Fatih Acar, önümüzdeki yılın kurum açısından önemli olduğuna dikkat çekti. Kayıt dışı istihdamla mücadeleye aralıksız devam edeceklerini belirten Acar, Sosyal Güvenlik Reformu'nun çıktığı 2008 yılından bu güne kayıt dışı konusunda ciddi mesafeler aldıklarını kaydetti. Kayıt dışı istihdam oranlarının her geçen yıl daha da düştüğüne işaret eden Acar şunları söyledi: "Kayıt dışı istihdam yüzde 45,6'dan, yüzde 37'lere kadar düştü. Bu sevindirici bir olaydır. Diğer taraftan yaptığımız çalışmalar çerçevesinde bu 3-3,5 yıllık süre içinde 1 milyon 250 bin civarında kişiyi kayıt altına almış olduk. 80 bin civarında tescilsiz işyerini de tescil ettirmiş olduk. Bu çalışmaların paralerinde SGK'nın en önemli gelir kalemleri arasında da prim gelirleri bulunuyor. Prim gelirlerimizi bir şekilde artırmamız gerekiyor. Bu anlamda bir asgari ücretten beyan edilen, gerçekte asgari ücretin çok üzerinde olan ücretleri gerçek duruma getirmemiz gerekiyor. Diğer taraftan tamamen kayıt dışı olan kesimleri kesinlikle kayıt altına almamız gerekiyor. Bu konuyla ilgili yarın çok önemli toplantı yapacağız. Türkiye'nin önemli bir sanayi kenti. Burada ne oluyor, ne bitiyor, nasıl çalışmalar yapıyoruz."
 SGK'NIN YENİ STRATEJİSİ BELİRLENİYOR
 Öte yandan SGK Başkanı ve Yönetim Kurulu Başkanı Fatih Acar başkanlığındaki SGK Yönetim Kurulu toplantısına, Yadigar Gökalp, Sinan Özkan, Ahmet Murat Balanlı, Mehmet Açıkel, Dr. Tandoğan Tokgöz, Salih Kılıç, Yusuf Yazgan, Şemsi Bayraktar, Kazım Ergün katıldı.
 CİHAN
  