Vali dediğini yaptı
AMASYA Valiliği 29 Ekim resepsiyonunu eleştirilere rağmen kentteki Mado Pastanesi'nde düzenledi.
 Gürkan ATA
 Pastane, resepsiyon için kırmızı-beyaz balonlarla süslendi. Camlar, kafenin içi Türk bayrakları ve Atatürk fotoğraflarıyla donatıldı. Vali Abdil Celil Öz ve eşi Rukiye Öz davetlileri girişte karşıladı. Vali Öz, 'Cumhuriyetimizi son derece modern ve özenerek hazırlanmış bir salonda kutluyoruz. Biz Cumhuriyetimizi çok seviyoruz. Ben Anadolu'nun ücra bir kasabasından çıkıp Amasya'ya Vali olduysam, bunu Cumhuriyetin bizlere kazandırdığı imkanlarla başardım' dedi. Öz daha sonra pasta kesip gazilere ikram etti.
  