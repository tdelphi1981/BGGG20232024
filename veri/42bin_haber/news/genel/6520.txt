Bilişim suçlarına karşı uzman yetiştirilecek
Gazi Üniversitesi Bilişim Enstitüsü tarafından bilişim suçlarına yönelik uzman yetiştirmek amacıyla Adli Bilişim Ana Bilim Dalı kurulacağı bildirildi. Üniversite senatosu ve YÖK'ün onayına sunulacak yeni bilim dalının, ilk öğrencilerinin 2013-2014 güz döneminde ders başı yapması planlanıyor.Gazi Üniversitesi Bilişim Enstitü Müdürü Yrd. Doç. Dr. Nurettin Topaloğlu,yaptığı açıklamada, internet yayınları yoluyla işlenen suçlarda eksiklik olduğunu belirterek, bu yayınların düzenlenmesi gerektiğini söyledi.

Türkiye'de banka ve kart işlemlerinde yapılan yolsuzluk, müstehcenlik, kişisel verilerinin çalınması, değiştirilmesi ve yok edilmesi, telif hakları, çocuk istismarının bilgi ve iletişim alanı kapsamında suç sayıldığına dikkati çeken Topaloğlu, Bu suç unsurlarını ortadan kaldırmak için kanun ve yasalarda düzenleme yapılmaya başlandı. Hakim ve savcılar, bilişim suçunun nasıl oluştuğunu bilemiyor. Bu yüzden de mahkemelerin bilirkişiye ihtiyaçları doğuyor diye konuştu.
Bilirkişi uzmanlarının bilgi ve iletişim araç gereçlerinden anlayan kişiler olması gerektiğine işaret eden Topaloğlu, bu yüzden Adli Bilişim Ana Bilim Dalı açtıklarını söyledi.

Adli bilişim dalının hukuk, emniyet ve bilgi iletişim teknoloji unsurunun olduğunu ifade eden Topaloğlu, Hukukçular ve emniyetçiler, bilgi iletişim teknoloji tarafını tam bilemedikleri için bilgisayardaki suçun nasıl oluştuğunu, nasıl saklandığını bilmiyorlar. İşte burada bilgisayar teknolojisine hakim, bilgisayarı aktif kullanan ve bunu meslek edinmiş kişiler aranıyor. İşte biz burada devreye girerek hukuk ve emniyete yardımcı olacak ve destek sağlayacak bilirkişileri yetiştireceğiz. Hedefimiz bu diye konuştu.

Uzaktan doktora eğitimi

Topaloğlu, Gazi Üniversitesi Bilişim Enstitü tarafından açılacak Adli Bilişim Ana Bilim Dalı programının master ve doktora şeklinde yapılacağını kaydederek, Türkiye'de bu alanda uzaktan ve örgün olarak doktora programının ilk kez yapılacağını söyledi.

Öğrencilerin mezun olmasıyla bilişim suçlarındaki başta bilir kişi olmak üzere önemli bir eksikliğin giderileceğini dile getiren Topaloğlu, şöyle devam etti: Master eğitimi 2, doktora eğitimi de 4 yıl olacak. Biz bu programı uzaktan ve örgün eğitim olarak vereceğiz. Hocalar gelip, bilgisayar başından canlı olarak master ve doktora derslerini anlatacak. Yurt dışı ve içindeki öğrenciler de bilgisayara girip, oturduğu yerden master ve doktora eğitimini alabilecek. Programa kayıt yapacak öğrencilerin hukuk fakültesi, polis akademisi, bilgisayar, elektrik ve elektronik mühendisliği mezunu teknik alt yapıdan geldikleri için şartsız başlayacaklar. Ama diğer bölümlerden gelenler için bölüm başkanı şartı olacak ve bu alanda uzmanlaştığını bize sertifikalarla, aldığı eğitimlerle ispatlayanları alacağız. Programdan mezun olacak öğrenciler de adli bilişim uzmanı olarak Türkiye'nin ilk mezunları olacak. Mezun olduktan sonra, büyük ihtimalle Adalet Bakanlığı, Emniyet Genel Müdürlüğü ve adliyelerde çalışacak. Ayrıca adli bilişim uzmanı olarak da serbest şekilde çağrılabilecekler.