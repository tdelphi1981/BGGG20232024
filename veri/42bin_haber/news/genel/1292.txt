Nükhet'in gençlik sırrı: Tıraş köpüğü
Türk Pop Müziği'nin dev isimlerinden Nükhet Duru güzellik sırlarından bahsetti. Duru yaptığı açıklamada cildinin güzelliğini erkek tıraş köpüğüne borçlu olduğunu ifade etti
 Uzun yıllar sonra yeniden albüm çalışması için hazırlıklara başlayan Türk Pop Müziği'nin dev ismi Nükhet Duru, güzellik sırlarını açıkladı. Pürüzsüz bir cilde sahip olan ve adeta genç kızlara taş çıkaran Duru; cildi için erkek tıraş köpüğü kullandığını itiraf etti. 'Aslında yaşlanabilmek de bir konfor. Yaşlanamadığım için çok insan bana gıcık oluyor' diyen sanatçı sözlerine şöyle devam etti; ' Erkek tıraş köpüğüyle yıkar, fırçalarım yüzümü. 70'li yıllarda gazinoda çalışıyorum uvertürüm. Ünlü bir sinema sanatçımızdan öğrendim bunu. Bakıyorum hep pırıl pırıl duruyor ve mis gibi kokuyor. Bir gün 'Ne kokuyorsun sen?' dedim, 'Omo' dedi. Su ile Omo'yu köpürtüyormuş meğer. 'Hem çok ucuz oluyor, hem çok temiz oluyor' dedi. Hayat boyu sigara içmedim. İçkiye uzağım.'
  