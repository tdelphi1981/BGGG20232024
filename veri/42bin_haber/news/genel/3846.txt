Müzik dünyasının yeni fidanı
İrem Candar Erik Ağacı adlı albümüyle müzik piyasasına merhaba diyor.
 Küçük yaşlarda başladığı müzik hayatında adını Türk Rock Müziği'nin kilometre taşlarından Teoman ile yaptığı 'Duş' ve 'Bana Öyle Bakma' düetleri ile duyuran ve müzikseverlerden tam not alan İrem Candar'ın albümü 16 Ocak'ta Sony Music etiketiyle müzik marketlerde yerini alacak. Candar, albüm çıkışının hemen öncesinde de Gülşen Aybaba yönetmenliğinde çekilen, genç sanatçının kendini, aşkını ve çocukluğunu arayan bir kadını canlandırdığı albümün ikinci video klibi 'Rüya'yı müzikseverlerin beğenisine sundu.
  