PKK, Kürt'ün cahilini sever
AK Parti Genel Başkan Yardımcısı Hüseyin Çelik, Bahçeşehir Üniversitesi Hükümet Liderlik Okulu tarafından düzenlenen panelde konuştu: Dağlarda terörist oldukça terörle ve teröristle mücadele devam edecektir.
 Kürt vatandaşlarımızın meşru, mantıklı taleplerine hep olumlu cevap verdik. Kürt vatandaşlarımızın gündemiyle terör örgütünün gündemi aynı şey değil. Terörle mücadele sonuna kadar devam edecektir. Terörün çok namert ve kalleş bir tarafı var. Nereden çıkacağını kestiremiyorsunuz. Nizami bir ordu, hukuk içerisinde kalan güvenlik gücü  teröristlerle mücadele ediyor. Kolay olmadığını hepimiz biliyoruz. Daha önce söylemiştim, PKK Kürt'ün ırkçı olanını sever. İlave etmek istiyorum, PKK, Kürt'ün cahil olanını sever. Okullara saldırıyorlar. İşsiz, tahsilsiz, çaresiz kalmış bir Kürt delikanlısının kendilerine daha rahat katılacağını düşünüyorlar. AA
  