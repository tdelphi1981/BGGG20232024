Çadır kurup horon teptik
Dünyanın en büyük gayrimenkul fuarı Mipimde onur ülkesi olan Türkiye, horonlu açılışıyla fuara damgasını vurdu. İlk kez kurulan Türkiye Çadırında 28 firma ve 500ün üzerinde katılımcı yer alıyor.
FRANSAnın Cannes şehrinde düzenlenen dünyanın en büyük gayrimenkul fuarı Mipim, dün kapılarını açtı. Bu yıl Türkiyenin onur ülkesi olarak yer aldığı fuarda, tarihinde ilk kez Türkiye için ayrı bir çadır kuruldu. Yaklaşık bin metrekare büyüklüğündeki  Türkiye Çadırının açılışını da İstanbul Büyükşehir Belediye Başkanı Kadir Topbaş yaptı. 28 firma ve 500ün üzerinde katılımcı ile fuarda yer alan Türkiye, bir yandan gayrimenkul potansiyelini tanıtırken, bir yandan da Türkiyeye özgü şovlar yapıyor. Türkiye Çadırında horonlu-kemençeli açılış yapılırken, çadırı ziyaret eden yabancı yatırımcılara da Türk kahvesi ve Türk lokumu ikram ediliyor.  
KIRMIZI-BEYAZ TANITIM 
Alkaş Fuarcılıkın Türkiye temsilciliğini yaptığı Mipim Fuarında bu yıl 80den fazla ülkeden 20 bin ziyaretçi, bin 850 şirket, 4 bin 300 yatırımcının katılımı bekleniyor. Türkiye ise Çevre ve Şehircilik Bakanlığının da desteğiyle güçlü bir katılım performansı sergiliyor. Türk firmalarının hem çadır hem de fuar alanında temsil ettiği Türkiyeyi firmalar kırmızı-beyaz tasarımlarıyla tanıtıyor. Fuar alanında Türkiyenin onur ülkesi olmasına vurgu yapılırken, Türk standları yabancı yatırıcımların da ilgisini görüyor.  
İŞTE AÇILIŞ KONUŞMASINDAN KARELER 
İSTANBUL DOĞRU ADRES 
Türkiye Çadırının açılışını yapan İBB Başkanı Kadir Topbaş, fuarda Türkiyenin Onur Ülkesi olması dolayısıyla gurur duyduğunu belirterek, Türkiye, 10 yılda çok değişti. İstanbul bunda önemli bir paya sahip. İstanbul Büyükşehir Belediyesi, 8 yılda 34 milyar dolarlık yatırım yaptı. Bu yıl ki bütçesi 4.5 milyar dolar dedi. Dünyadaki ekonomik krizden çıkışta inşaat sektörünün rolünün büyük olduğuna dikkati çeken Kadir Topbaş, İstanbul, gayrimenkul sektöründeki rolünü devam ettirmeli. İstanbul, hem yerli hem de yabancı yatırımcılara açık bir şehir ve dünyada en doğru yatırım adresi olarak gösteriliyor. Kanal İstanbul, iki yeni şehir, finans merkezi gibi projeler sektörde canlılık yaratacak. Kentsel dönüşüm adı altında başlattığığımız çalışmalar da inşaat sektörünün kentte aktifleşmesini sağlayacak. Deprem riskini İstanbulun yenilenmesi için kullanmak istiyoruz diye konuştu.  
Nidakulenin ön lansmanı gerçekleşti 
MIPIM Fuarının sponsorları arasında yer alan Tahincioğlu, hem ana fuar alanında hem de Türkiye Çadırında yabancı yatırımcılarla bir araya geliyor. Tahincioğlu, fuarda Nidakule Leventin ön lansmanını da yaptı. Tahincioğlu Gayrimenkul Yönetim Kurulu Başkanı Özcan Tahincioğlu, Türkiyeye yatırımların her geçen yıl daha da artması ve değerlenmesi bizi çok sevindiriyor. Yatırımları bu kadar değerli olan bir ülkede, yabancı yatırımcılarıyla sürekli buluşan Tahincioğlu Gayrimenkul olarak MIPIM 2013 Fuarında Türkiyeyi temsil etmekten dolayı gururluyuz dedi. Fuarda Nidakule Levent projesini bazı detayları kesinleşmemesine rağmen yabancı yatırımcılarla paylaştıklarını ifade eden Tahincioğlu, şunları söyledi: Nidakule markasının 3. temsilcisi iş dünyasının merkezi olan Leventte yükseliyor. Tabanlıoğlu mimarlık tarafından tasarlanan ve inşaasına 2013 yılında başlanacak olan Nidakule Leventin 2015 yılında tamamlanması bekleniyor. Nidakule Leventin toplamda yaklaşık 56 bin metrekare inşaat alanına ve 25 bin metrekare kiralanabilir-satılabilir alana sahip olması öngörülüyor. 
Catwalk için dünya markaları sırada 
VARYAP-GAP ortaklığında inşa edilen Metropol İstanbul da fuarda yerini aldı. Metropol İstanbul, Türk Kahvesi Kültürü ve Araştırmaları Derneği işbirliğinde yabancı konuklarına Türk kahvesi ikramı yaparak hem projenin hem de Türkiyenin tanıtımını yapıyor. İstanbul Finans Merkezi sınırları içinde inşa edilen Metropol İstanbul, Paristen mimarları çekti. Paristen Cannese gelen bir mimar, projeyi çok merak ettiği için özellikle geldiğini de Metropol yetkililerine iletti. 
250 METRELİK KULE  
Mipimdeki Metropol İstanbulda en çok dikkat çeken ise Metropol Kule oldu. 250 metre uzunluğundaki Metropol Kulede asansörler hızla İstanbulun zirvesine ulaşacak. Bugüne kadar Jennifer Lopez dahil birçok yabancı Metropol Kuleye yakın ilgi gösterdi ve projeden yer sahibi oldu. Metropol Kuleyi görmek için Parisli bir mimar da özellikle fuar alanına geldi. 
3 BİN TALEP 
Projenin çok beğeni topladığını söyleyen Gap İnşaat Direktörü Ayberk Yalın, Projemizde yer alan ticari üniteler de oldukça ilgi görüyor. Proje içerisindeki Catwalk adı verilen alana dünya markalarını getirmek için çaba sarfediyoruz. Yaklaşık 470 ticari ünitenin bulunacağı alışveriş merkezi için yerli ve yabancı firmalardan 3 bin civarında talep aldık diye konuştu.  
Finans merkeziyle hedef ilk 10
 
AĞAOĞLU Şirketler Grubu Başkanı Ali Ağaoğlu, Mipim Fuarında başta Maslak 1453 olmak üzere İstanbul Finans Merkezi projesini de tanıtıyor. Türkiye Çadırı içerisinde yer alan yaklaşık 500 metrekarelik alanında hem Türkiyeyi hem de projelerini tanıttığını söyleyen Ali Ağaoğlu, İstanbulun bir finans merkezi olması için her şeyin hazır olduğunu belirterek, Türkiye, dünyanın 10. büyük ekonomisi olmaya hazırlanıyor. Bu hedefte İstanbul çok önemli bir role sahip ve yükleniciliğini bizim yaptığımız İstanbul Uluslararası Finans Merkezi Projesi de bu hedefi gerçekleştirmede çok önemli bir yere sahip. Bu hedefe paralel olarak İstanbul kısa vadede bölgesel, orta vadede uluslararası finans merkezi olma yönünde hızla ilerliyor diye konuştu.  Biz hazırız ve tüm yatırımcıları dünyanın yeni merkezi İstanbula davet ediyoruz diyen Ağaoğlu, şunları söyledi: İstanbul, Avrupanın büyük metropolleri ile kıyaslandığında gayrimenkul piyasası çok ciddi yatırım potansiyeli taşıyor. Öte yandan İstanbulun dünyanın yeni finans merkezlerinden birisi olmasına yönelik atılan adımların neticesinde İstanbula yatırım yapanın kazanacağı yeni bir döneme giriyoruz. 
Fuara kimler katıldı 
MIPIM Fuarında Türkiye yoğun katılımıyla dikkat çekti. Fuar alanında Akdağ Turizm ve İnşaat, Eroğlu İnşaat, IMS Proje Yönetim, İnrema Uluslararası Gayrimenkul Yönetimi, Öncüoğlu Mimarlık+ACP Mimarlık, Tahincioğlu Gayrimenkul, Varyap-Gap İnşaat Ortak Girişimi, Viatrans-Meydanbey Ortak Girişimi, Yorum İnşaat, Zorlu Center İstanbul yer alırken Türkiye Çadırında ise Ağaoğlu, Globe International Gayrimenkul Yatırımları, İş GYO, KONUTDER, Nef, Nurol GYO, Proje Yönetim A.Ş., Proplan Proje Yönetimi ve Danışmanlık, Saf GYO, TSKB Gayrimenkul Değerleme, Vadistanbul, Vicem Bodrum Villaları, ZKLD Aydınlatma Tasarım yer aldı.