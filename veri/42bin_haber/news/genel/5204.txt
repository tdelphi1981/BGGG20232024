Umuda yolculukta son durak Bodrum
MUĞLA'nIn Bodrum İlçesi'nde yasadışı yollardan yurtdışına çıkmaya çalışan 15 kaçak, yakalandı.
 Turgutreis Limanı'nda konuşlu 11 nolu Sahil Güvenlik Botu rutin seyrini yaparken, Kargı adası açıklarında sürat teknesi gördü. Sahil Güvenlik ekiplerinin dur ihtarı yaptığı 8 metrelik sürat teknesi durmadı. 200 beygir motoru bulunan 'Fantasy 1' isimli tekne, 40- 50 mil hız yaparak kaçmaya çalıştı. 15 dakika süren kovalamacanın ardından sürat teknesi içindeki 1 organizatör ve farklı ülkelerden 15 kaçak gece saat 01.00 sıralarında yakalandı. Gözaltına alınan kaçakların 3'ünün Suriyeli, 5'inin Burmalı, 2'sinin Afganistanlı ve 5'inin de Filistinli olduğu tespit edildi. Kişi başı 2 bin 500 euro ödeyen kaçakların Bodrum'dan İstanköy'e, oradan da Almanya, İtalya gibi Avrupa ülkelerine kaçmayı planladıkları öğrenildi. DHA   