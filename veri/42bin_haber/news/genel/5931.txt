Los Angeles Times'tan Kuzey Kore'ye ziyaret iddiası
ABDnin önde gelen gazetelerinden Los Angeles Times, bazı üst düzey ABDli yetkililerin geçtiğimiz yıl iki kez Kuzey Koreye gizli ziyaretler düzenlediğini öne sürdü. Gazeteye göre ziyaretlerin amacı Kim Jong Unun iktidara gelişinin ardından iki ülke arasındaki ilişkileri iyileştirmek.
Los Angeles Timesa konuşan adı açıklanmayan kaynaklar, Nisan ve Ağustos aylarında gerçekleştirilen ziyaretlerle Pyongyangı daha ılımlı bir dış politika izlemeye ikna etmenin hedeflendiğini belirtti. 
Nisan ayında yapılan ziyarette heyet liderliğini o sırada Ulusal İstihbarat Direktörlüğü Dairesi Ulusal Nükleer Silahların Yayılmasını Önleme Merkezi Başkanı Joseph DeTrani olduğu belirtilirken Ağustostaki heyetin liderinin kim olduğu açıklanmadı. 
Akıcı bir biçimde Korece konuşabilen ve Ulusal Güvenlik Konseyinde Kore politikalarından sorumlu olan deneyimli CIA analisti Sydney Seilerın da her iki heyette yer aldığı ifade edildi. 
ABD hükümetindeki görevinden ayrılıp İstihbarat ve Ulusal Güvenlik İttifakı isimli bir kuruluşun başına geçen DeTrani, Los Angeles Timesa yaptığı açıklamada, Hakkında konuşmayacağım bazı şeyler var. Bu da üzerine yorum yapmamın doğru olmadığına inandığım bir konu diye konuştu. 
Kendisinin ve diğer ABDli uzmanların başlangıçta Kim Jong Unun babasından daha esnek davranabileceği yönünde bazı işaretler gördüğünü de belirten DeTrani, 2012de bazı seyahatler yapıldığını doğrulamadı ancak ABDnin Kuzey Koreli yetkililerle görüşmeler yapmasının çok mantıklı olduğunu söyledi. 
ABDnin Kuzey Koreye yaptığı son resmi seyahat 2009 yılında yapılmıştı. Stephen Bosworthun yaptığı ziyaretin amacı altılı nükleer görüşmelerin yeniden başlatılmasıydı.