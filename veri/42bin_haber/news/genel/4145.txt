Okyanus aşan velayet davası
Ankaralı öğretim üyesi İ.Ö.Y., çocuklarını Yunan adaları üzerinden ABDye kaçıran eski karısı L.M.yi mahkeme kararlarına uymadığı gerekçesiyle dava etti. ABDde görülen davada Amerikalı anne, eşinin çocuklara cinsel tacizde bulunduğunu öne sürdü.
TÜRKİYEde 2006 yılında Ankaralı akademisyen İ.Ö.Y. lehine sonuçlanan bir velayet davası uluslararası boyut kazandı. Amerikalı anne L.M.nin Ağustos 2007de K.Y. ve E.Y. isimli çocuklarını insan tacirleri aracılığıyla 70 bin dolar karşılığında Yunan adaları üzerinden ülkesine kaçırmasıyla ilgili dava, ABDnin New Hampshire eyaletinin Concord kentinde görülüyor. Türk mahkemesinin kararına uymayan eski eşinin 1980 Uluslararası Çocuk Kaçırmanın Hukuki Yönlerine Dair Lahey Sözleşmesini ihlal ettiğini iddia eden baba Prof. İ.Ö.Y., çocuklarının izini ancak Aralık 2011de bulabildi. Halen Ankarada öğretim üyeliği yapan Prof. İ.Ö.Y., şu an 9 ve 10 yaşlarında olan iki kızıyla New Hampshireda yaşayan eski karısının, çocuklarını iade etmesini istiyor. Eski kocasının çocuklarını taciz ettiği için ABDye kaçtığını söyleyen L.M., İlk kez 2004te şüphelendim. Annem, eski eşimin, kızımın altını değiştirirken taciz ettiğini görmüş. Ben de birçok sefer iki yaşındaki kızımızı kucağına aldığında, cinsel anlamda uyarıldığına şahit oldum dedi. Türkiyedeki mahkeme 2006da İ.Ö.Y.nin açtığı boşanma davasında, bu iddiaları temelsiz bulmuş ve çocukların velayetini babaya vermişti.  
ABDli anneye pranga  
ABDdeki davaya bakan yargıç, çocuklarını yeniden kaçırmaması için anneye elektronik pranga takılmasına hükmetti, pasaportlara el koydu. Dava sonuçlanana kadar babaya çocuklarını telefonla arama izni verdi.  
Anneye çıkış yasağı  
PROF. İ.Ö.Y., ABD hükümetinin ülkeye girişte tek kullanımlık pasaport verdiği eski eşi ve kızlarının, New Hampshire mahkemesinden çıkarttığı kararla eyalet dışına çıkışını yasaklattı. Baba İ.Ö.Y., çocuklarını bulmak için Interpol ve ABD Dışişleri Bakanlığına da başvurduğunu ancak sonuç alamadığını belirtti.