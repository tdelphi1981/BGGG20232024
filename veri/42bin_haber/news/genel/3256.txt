Akit Gazetesi matbaasına ses bombası
Bağcılar'da bulunan Akit gazetesinin matbaasına kimliği belirsiz kişi ya da kişilerce ses bombası atıldı. Patlama sonrası matbaada ufak çapta maddi hasar meydana geldi.
Göztepe Mahallesi Orhangazi Caddesi'nde bulunan Akit gazetesinin matbaa tesislerine saat 22.00'da kimliği belirsiz kişi ya da kişilerce ses bombası atıldı. Bahçeye düşen bomba büyük bir gürültüyle patladı. Patlama sonrası matbaada ufak çapta maddi hasar meydana geldi. Bunun üzerine maatbaa çalışanları durumu polise bildirdi. Olay yerine çok sayıda polis ekibi sevk edildi. Matbaada inceleme yapan Terörle Mücadele Şube Müdürlüğü'ne bağlı ekipler gazete matbaasına Bomba İmha Ekibi istedi. Matbaa tesislerine gelen Bomba Uzmanı Polis, özel kıyafetini giyerek bahçeyi kontrol etti. Yapılan araştırmalar sonrasında bomba parçaları ve deliller alınarak incelenmek üzere Terörle Mücadele Şube Müdürlüğü'ne götürüldü. Öte yandan Akit Gazetesi İcra Kurulu Başkanı Mustafa Karahasanoğlu ve gazete yetkilileri de olay yerine gelerek olayla ilgili bilgi aldı. Polis bombayı matbaaya atarak kaçan kimliği belirsiz kişi ya da kişileri tespit etmek için geniş çaplı araştırma başlattı.