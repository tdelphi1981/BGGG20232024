İkinci el satışları da uçtu
Türkiye 2012 yılı otomobil ve hafif ticari araç toplam pazarı 830 binler seviyesine ulaşırken, 2. el otomobil pazarında satışlar 2 milyon adedi buldu.
  İkinci el otomobil pazarında geçtiğimiz yıl ile  benzer bir satış grafiği yakalandığını söyleyen DOD Genel Müdürü İlhami Eksin, bu yıl ilk defa model yılı ile takvim yılı eşitlendiğini belirterek; 'Bu durumun yaratacağı sonuçları göreceğiz, muhtemelen yaz ayları model beklentisi olmadığı için biraz daha hareketli geçecek' dedi. DOD'un 2012 yılında 17 binlik adet satış hedefine ulaştığını da sözlerine ekleyen Eksin, 2013 yılı hedeflerini de 25 bin olarak açıkladı.
  