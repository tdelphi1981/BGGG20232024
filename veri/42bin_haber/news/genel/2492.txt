Erdoğan'dan önemli mesajlar
Başbakan Recep Tayyip Erdoğan, Sincan 1. OSB'de, ASO 49. Yıl Başarı Ödülleri törenine katıldı.
Burada yaptığı konuşmada gündeme dair açıklamalarda bulunan Erdoğan şu mesajları verdi: 
Geçtiğimiz hafta Salı günü Ankarada TÜBİTAKın ODTÜ içindeki Uzay Bilim Merkezinde bir törene katıldım. Göktürk-2 adını verdiğimiz yüzde 80in üzerinde yerli imalatı olan uydusunu izledik. İlk sinyaller alındı, ilk görüntüyü dün itibariyle almaya başladık. Yani KKTCdeki Beşparmak Dağlarıdaki KKTC Bayrağını, ülkemizle ilgili de görüntüler gelmeye başlıyor. 
UYDULAR TÜRKİYE'DEN FIRLATILACAK 
Şimdi bu uyduların ülkemizden de fırlatılması için çalışma başlattık. Akdeniz, Ege veya karadeniz kıyılarında yapacağımız fırlatma istasyonuyla Çin'e gerek kalmadan kendi uydularımızı kendimiz fırlatacağız. 
Tabi o gün TÜBİTAKın merkezinde tarihi bir olay gerçekleşirken ne yazık ki 10 gündür Türkiyede başka bir konu konuşuluyor. Fırlatma töreninin yapıldığı ODTÜde gerçekleşen şiddete dayalı protesto eylemi ülkemizin gündemini işgal ediyor. 
Göktürk-2 sadece canlı yayında verildiği kadar verildi, ertesi gün kenardan köşeden es geçildi o kadar. Bu ülke için bir ilk. Bilimse bilim, teknolojiyse ileri teknoloji. Sen bununla övünmeyeceksin de neyle övüneceksin? 
"POLİS NE YAPACAKTI" 
Medyaya sesleniyorum. Siz bu ülkenin sevincini paylaşmak için ne zaman adımları atacaksınız? Ben iki fotoğraf üzerinde dikkatle düşünmenizi tavsiye ediyorum. Bir tarafta uzaya gönderilen bir uydu var. Diğer fotoğrafta ise en ilkel saldırı aracı olan ilk çağların hatta tarih öncesinin silahı olarak kabul edilen sapan var. Ama sapanla ne atılıyor? Demir leblebi atılıyor. Kime atılıyor polise atılıyor. Polis sonra düşman oluyor. Ertesi gün yazarlar utanmadan sıkılmadan polisler gaz sıktı yazıyor. Polis biber gazı sıkmış, ee ne yapacaktı. Çantaların içinde kilit taşları, Molotoflar. Onu da geç kampüsün içinde otomobil lastikleri yakılıyor.  
Şimdi ben merak ediyorum. Bu okulun yönetimi akademisyenleri bu öğrencilere o işleri mi öğrettiler? Araba lastikleri nasıl yakılır, molotof nasıl yapılır? Bunları öğrettiler bunlara. 
Ben gençlik kollarında başkanlık yaparak geldim. Ama kendi yönetimimde olan hiçbir arkadaşımın burnunu kanatmaya müsaade etmedim. 
Siz elinde döner bıçağı olan gençlik olmayacaksınız. Siz molotof atan gençlik olmayacaksınız. Siz bilgisayarla dolaşan gençlik olacaksınız. Siz düşüncenizle fikrinizle mücadele verin. Ve maalesef sadece o okulun öğrencileri değil, farklı öğrenciler gelmek suretiyle böyle bir adım atılıyor. 
Biz uydumuzun fırlatışını izlerken, dışarıda birileri sapanlarla taşlarla polisimize saldırıyor. Bu eyleme karışan sözde öğrenciler konusunda, onların sırtını sıvazlayanlar konusunda söyleyeceklerimi söyledim. 
10 gündür işte o medya kuruluşları bu göstericilerin sırtını sıvazlıyorlar. Bunların avukatlığı yapılıyor. Bu gösteri kutsanıyor. Bütün bunlar yetmezmiş gibi ana muhalefetin genel başkanı çıkıyor bu şiddeti övüyor, onları teşvik ediyor. 
Bakın işte bizim milletçe bu tavrın üzerinde dikkatle durmamız gerekiyor. Türkiyedeki üniversite olaylarının maalesef kötü bir geçmişi var. Bizde ilk üniversite olayları 1876 tarihide çıktı. Sonra öğrenciler maalesef bir malzeme olarak kullanıldı. Ölmeye ve öldürülmeye sevk edildi. 1950ye kadar, Adnan Menderes hükümetine kadar öğrenciler hep nümayişe sevk edildiler.  
1970lerde bizzat benim neslimden birçok arkadaşım da kandırılan o zavallı öğrencileri gördük. O çatışmaları bizzat yaşadım. Anadoludan köyünden gelmiş hiç büyükşehir görmemiş aynı kültürden gelen iki öğrenci. Biri sağcıların, biri solcuların eline düşüyor. Ellerine silah veriliyor ve birbirlerini öldürülüyor.  
CHPNİN TAVRI SORUMSUZLUK 
Türkiyede bu kadar ağır kayıplar verilirken, CHPnin tarihte yaptığı gibi şiddeti teşvik etmesi sorumsuzluktur. Değiştik diyorlar, bana tarihi bırak bugüne bak diyorlar, iyi de o zaman bu yaptığınız ne? Siz bu şiddet olaylarını nasıl onaylayabilirsiniz?  
CHP son birkaç yıldır, her fırsatta sokak sokak direniş çağrısı yapıyor. Buna karşılık bulamayan CHP adeta öğrenciler üzerinden gerçekleştirmeye çalışıyor. BDP nasıl masum çocuklara taş verip onların arkasına saklanıyorsa bugün de CHP gençlerin eline taş molotof verip arkalarına saklanıyor. 
Bu yol çıkmaz sokaktır. Bu ülkede her şey sandıkta olacak. Alabiliyorsan neticeyi sandıkta al. O neticeye eyvallah deriz. Hükümetle hesabı olan varsa bunun hesabı sokakta değil sandıkta görsün.  
Bir yıllık bütçenin müzakeresini yapıyoruz. Bütçenin oylamasında 321 kabul, 136 hayır çıkıyor. Yahu muhalefetin toplam sayısı 250ye yakın. Nerede bu muhalefet? Ortada yok. En ciddi meselede ortada yoksunuz, neredesiniz?  
YENİ BURS-KREDİ RAKAMLARI 
2002 yılında bir öğrenci burs yada kredi 45 lira alıyordu. 2012 yılında bu rakam yaklaşık 5 kat artarak 260 liraya yükselmişti. Şimdi 1 Ocak 2013 tarihinden itibaren geçerli olmak üzere yüzde 8 artış yaparak 280 lira ödeme yapıyoruz. Bitmedi, aylık beslenme yardımını da 200 liraya çıkarıyoruz. Böylece öğrencilerimizin eline aylık 480 lira geçmesini sağlıyoruz.  
Yüksek lisans öğrencisi master yapıyor. 2002de 90 liracık alıyor. Onların aylık burs ve kredisini de 560 liraya yükseltiyoruz. Doktora öğrencisi bugün 780 lira alıyor. 135ten 780e. bunu da önümüzdeki haftadan itibaren 840 lira ödemeye başlıyoruz.

   ODTÜLÜ EYLEMCİLERE EŞEKLİ PROTESTO