Bahçeli'den Başbakan'a çağrı
TBMM Başkanı Cemil Çiçek, MHP Genel Başkanı Devlet Bahçeli ile bir araya geldi. Anayasa Uzlaşma Komisyonu'nun çalışmaları ve yeni anayasa sürecinde gelinen noktanın ele alındığı görüşme sonrası Bahçeli, Anayasa Komisyonu'nun başarısız olması durumunda AK Parti'nin kendi anayasa teklifini Meclis'e sunacağını söyleyen Başbakan'a bir çağrı yaptı, ''süreç tıkanır'' uyarısında bulundu.
Bahçeli'nin Meclis'teki makamında gerçekleşen görüşme saat 12.00'de başladı ve yaklaşık 40 dakika sürdü. 
Görüşmede Anayasa Uzlaşma Komisyonu'nun çalışmaları ve yeni anayasa sürecinde gelinen nokta ele alındı. 
GÖRÜŞMEDEN FOTOĞRAFLAR 
Görüşmeye, MHP'nin Anayasa uzlaşma Komisyonu üyeleri Faruk Bal ve Oktay Öztürk ile Grup Başkanvekili Oktay Vural da katıldı. 
Görüşmenin ardından Bahçeli ile Çiçek makam odasından birlikte çıktı. Bahçeli, tokalaşarak Meclis Başkanı Çiçek'i uğurladı. 
TBMM Başkanı Çiçek, dün akşam ilk olarak Başbakan Erdoğan ile biraraya gelmişti. 
BAHÇELİ: ÇALIŞMALARA SONUNA KADAR KATKI SAĞLAMAK İSTİYORUZ 
Görüşmeden sonra gazetecilerin sorularını yanıtlayan MHP Genel Başkanı Devlet Bahçeli, şunları söyledi: 
TBMM Başkanı, parti yönetimine bilgi vermek üzere görüşme talebinde bulundu. Kendisinden ayrıntılı bilgi aldım. Bu nedenle kendisine teşekkür ederim. Kendisi çalışmaların geleceğine ilişkin düşüncelerini kamuoyu ile paylaşacaktır
MHP olarak 7 aydır sürdürülen çalışmaların başarılı olduğunu vurguladık
MHP olarak sonuna kadar bu çalışmalara katkı sağlamayı sürdürmeyi düşündüğümüzü ifade ettik.
Bugüne kadar komisyon oluşurken, Komisyonun çalışma esaslarına bağlı kalmak şartıyla fikirlerimizde sadık olduğumuzu söyledik 
Ak Parti'NİN BAŞKANLIK SİSTEMİ ÖNERİSİ 
Başkanlık tartışması bizim konumuz değil. O komisyonda tartışılır 
'SÜREÇ TIKANIR' 
Başbakan Erdoğan, Anayasa Komisyonu'nun başarısız olması durumunda AK Parti'nin kendi anayasa teklifini Meclis'e sunacağını söylemişti. Bahçeli, gazetecilerin Erdoğan'ın bu açıklamasını sorması üzerine şu cevabı verdi: 
''Türkiye 19 Ekim 2012den itibaren uzlaşma komisyonu ile yeni bir anayasa amacıyla faaliyetine başlamıştır. Görüşmeleri yarıda bırakmak, sivil anayasanın Mecliste hazırlanmasını başka bir amaç için tıkamanın doğru olmayacağını düşünüyoruz.''
 
 

 