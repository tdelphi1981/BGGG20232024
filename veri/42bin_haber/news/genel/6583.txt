Maraşa karşılık 2 AB başlığı
Kıbrıs Rum yönetimi, Türkiyenin AB müzakere sürecinde bloke ettiği Temel Haklar ve Adalet müzakere başlıklarını, kapalı Maraş kenti karşılığında açmayı teklif etti.
Rumların yeni Dışişleri Bakanı Yannis Kasulidis, 15 numaralı Enerji başlığını ise, Türkiyenin Doğu Akdenizin tek yanlı parsellenerek doğalgaz çıkartılmasına itiraz ettiği sürece açılmayacağını söyledi. Strasbourgda Avrupa Parlamentosu temasları sırasında açıklamalarda bulunan Rum Bakan, Avrupa Komisyonunun bu 3 başlığı açmak istediğini belirterek, KKTCdeki kapalı Maraş kentinin Rumlara iade edilmesi halinde BM Güvenlik Konseyinin Maraşla ilgili 550 sayılı kararının da yerine getirilmiş olacağını ifade etti.  
TEKLİF APYE SUNULDU 
Kasulidis, vetolarını kaldırmak için Maraş kentinin iadesini şart koştukları tekliflerini Temel Haklar ve Adalet başlıklarının açılmasını isteyen Avrupa Parlamentosundaki Türkiye raportörü Ria Oomen Ruijtene ulaştırdı. Kıbrıslı Rumlar 23 ve 24 numaralı bu iki başlığı 2009da tek yanlı olarak bloke etmişti. 
Türkiyenin 2005te başlayan AB müzakere sürecinde 35 başlıktan 33ünün tarama süreci tamamlandı. Bu 33 başlıktan birinin müzakereleri tamamlanabildi. Geriye kalan 32 müzakere başlığının 17si, Fransa, Almanya ve Kıbrıs Rum yönetiminin vetoları nedeniyle donduruldu. 13 başlığın müzakereleri ise halen devam ediyor.