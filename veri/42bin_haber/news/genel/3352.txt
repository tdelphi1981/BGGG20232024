Kasiyerlik yapan Refiye, sağlığına kavuşmak istiyor
TEKİRDAĞda bir markette çalışan 23 yaşındaki Refiye Yılmaz, hastalığı nedeniyle sıkıntılı günler geçiriyor. Refiye Yılmaz, "İnce bağırsağımda tümör tespit edildi. Şu anda 22 santimlik bir metal pipetle yaşıyorum. Acilen ince bağırsak nakli olmam gerekiyor. Bu gerçekleşirse sağlığıma kavuşacağım" dedi.
Emekli Mustafa ve ev kadını Esma Yılmaz çiftinin iki kızından biri olan Refiye Yılmaz, 7 yıl önce başlayan ağrıları nedeniyle gittiği hastanede Gardner Sendromu hastası olduğu belirlendi. Babası da bu hastalığın pasif taşıyıcı olan Refiye Yılmazın 2008 yılında bağırsağı alındı. 6 ay öncede ince bağırsağında da tümör olduğu belirlenen Yılmazın tedavisi Türkiyede yapılamayınca, ailenin yaptığı araştırmalarda hastalığın tedavisinin Amerikanın Miami kentinde gerçekleşebileceğini öğrendi. Ancak emekli baba, 1 milyon liraya mal olan tedavi parasını bulamadı.

MARKETTE KASİYER

Ailesine maddi destek sağlamak için bir markette çalışan Refiye Yılmaz, "Daha ömrümün baharındayım. Ölmek istemiyorum, yaşamak istiyorum. Lütfen bana yardım eden birileri olsun. İnce bağırsağımda tümör tespit edildiğinden beri beslenemiyorum. Tedavi olmazsam 6 aylık ömrünün kaldığını öğrendik. Hastalığımı öğrendikten çok kısa süre sonra geçirdiğim ameliyatla kalın bağırsağım tamamen alındı. Şu anda 22 santimlik bir metal pipetle yaşıyorum. Acilen ince bağırsak nakli olmam gerekiyor. Bu gerçekleşirse inşallah sağlığıma kavuşacağım" dedi.

KULLANDIĞIM BİR KUTU İLAÇ 3 BİN LİRA

Ağrıları başladığında dayanılmaz acılar çetiğini belirten Yılmaz, "Fenalaştığımda bana Tekirdağdaki hastanelerde müdahale yapılamıyor, acil olarak Çapa Tıp Fakültesindeki doktoruma götürülmem gerekiyor. Çapa Tıp Fakültesi Hastanesinde kontrolüm devam ediyor. Kullandığım bir kutu ilacın fiyatı 3 bin lira. İlaç Türkiyede olmadığı için yurt dışından getirtiyoruz. Babam ilaçları alabilmek için bankadan kredi çekti. Şimdi de bir şirkette gece bekçiliği yapıyor. Ameliyat olmazsam yaşamıma devam edemeyeceğim" dedi.

Kızının hayatta kalması için çok az vaktinin kaldığnı belirten baba Mustafa Yılmaz, "Biricik kızım, gözümün önünde eriyor. Ben ise çaresizim. Ne olur birileri sesimizi duysun, bize yardım etsin" dedi.

Gardner Sendromu

Mezenterik desmoid tümörler, kalın bağırsakta çok sayıda poliplerle seyreden familyal adenomatozis polipozis (FAP) hastalığının hayatı tehdit eden komplikasyonlarından birisidir. Bu duruma Gardner sendromu adı da verilir ve bu durumda APC geninde mutasyon görülür. Bu tümörler çok saldırgan olup, mezenter damarlarını sarar ve hızla büyür. Patolojik sınıflamalara göre iyi huylu tümör olarak kabul edilmelerine karşın, çok hızla büyümeleri nedeniyle, kısa sürede yaşamı tehdit eder hale gelebilirler. 
  
 