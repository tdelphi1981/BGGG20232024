Demirtaş'tan sert açıklamalar
BDP Genel Başkanı Selahattin Demirtaş partisinin grup toplantısında konuştu. İşte Demirtaşın açıklamalarından satır başları:
BASIN ÖZGÜRLÜĞÜ 
Sayın Başbakan ısrarla daha yargılaması bile başlamamış gazetecileri suçlu olarak göstermeye çalışmaktadır. Bir ülkede basın özgürce, istediklerini yazamıyorsa o toplumun gerçeğe ulaşması mümkün değildir. Toplum gerçek bilgiye ulaşamıyorsa, o toplumda demokrasinin gelişmesi imkansızdır. 
Sayın Başbakan eğer özgürlüklerden söz ediyorsa ilk el atması gereken nokta basın özgürlüğüdür. Artık, gazeteciler terörist faaliyette bulundukları için içerideler sözünü bir kenara bırakmalıdır. Şiddete bulaştığı için hiçbir gazeteci içeride değildir. Sayın başbakan medyadan bu süreçle ilgili destek isterken medyayı nasıl bir cenderede tuttuğunu da unutmamalıdır. 
ALEVİ SORUNLARI 
Geçen yıl Mersinde yaptığımız Alevi sorunlarıyla ilgili toplantılarımıza bu yıl da devam ediyoruz. Bu toplantılarda siz ne diyorsanız noktasına virgülüne kadar onları savunmak bizim görevimizdir dedik. Bir inanç grubu nereye ibadethane demek istiyorsa orası onların ibadethanesidir. Nokta 
BU ALLAHIN DEĞİL DEVLETİN DİNİDİR 
Ankarada bir hutbe yazılıyor Türkiyenin her camisinde bu hutbe okunuyor. Camide ne konuşulacağına devlet karar veriliyor. Bu Allahın dini değil, bu devletin dinidir. Bu devletin dayattığı dindir. 
Her inanç grubu devletten eşit desteği görmüyorsa orada kültürel soykırım vardır. Yüzyıllardır Alevilerin uğradığı budur. Biz siyasetçi olarak bu durumdan utanırken yöneticiler çıkmış Alevi yurttaşlarımızın gözünün içine baka baka Hayır siz orada değil burada ibadet edebilirsiniz diyorlar. 
Alevi toplumunun da kendi içinde birliği beraberliğini sağlaması gerekir. Yavuzdan bu yana Alevi toplumunun başına ne geldiyse birlik beraberliğini sağlayamadığı için gelmiştir. Bu birlik, Türkiye demokrasisi açısından büyük güç olacaktır. Kendine Alevi demekten ürken bir siyasi kimliğin Alevi yurttaşlarımıza vereceği bir şey yoktur. Sünni vatandaşlarımızda, çok görünür olmasa da, Alevinin evinde yemek yenmez anlayışı, Alevilerde ise Bizi yine katledebilirler korkusu vardır. Bütün bunları aşmamız lazım. Cemevlerini savunmak Sunni yurttaşlara, başörtüsü özgürlüğünü savunmak da Alevilere düşmektedir. Her birimiz ötekinin hakkına hukukuna saygı göstermeliyiz. 
İMRALI SÜRECİ 
Neredeyse iki aydır Türkiyede birinci gündem İmralı süreci olarak ifade ettiğimiz Öcalanla hükümet arasındaki görüşmelerdir. Biz de bu sürece katkı sunuyoruz. Hepimiz bu sürecin müzakereye dönüşmesi müzakerelerin de kalıcı bir barışa dönüşmesi için çalışmalarımız sürdürüyoruz. 
Kamuoyunun bu kadar ilgi göstermesi barışa olan özlemdir. Herkes artık barış gelsin diyor. Bu müzakerelerin barışı getireceğine de herkes inanıyor. Şimdi Ak Parti hükümeti kendini merkez koyarak ülkeye barışı tek başına getiremeyeceğini biliyor. Ama bunu kendi partisinin oylarına tahvil etmenin telaşını yaşıyor. Biz ise oylarımıza bakmayalım diyoruz. Biz oya bakarsak ilk tökezlemede barıştan vazgeçmemiz gerekir. 
BU BİZDE KAYGI UYANDIRIYOR 
Bütün katkı sunan kesimleri yok saymak işin siyasi rantını hesap etmektir. Bu hesapçılık bizde bir kaygı uyandırıyor. İkinci kaygı noktamız ise, hükümetin yol haritası henüz netleşmiş değildir.  Barış barış demekle de barışın gelmeyeceğini biliyoruz. İmralıya giden siyasi heyetlerimiz bu anlayışa katkı sağlamak için gitmişlerdir. Süreç kritik aşamalarda sağlam iplerle bağlanmak isteniyorsa hükümetin söylemi üslubu belirleyici olacaktır. 
ÖCALANIN MEKTUBU PARTİMİZE ULAŞTI 
İmralıdan Öcalanın yazdığı mektuplar partimize ulaştı. Süreci en hızlı şekilde gerçekleştirmek için üzerimize düşen görevi yapacağız. Hazırlıklarımızı belki üçüncü bir heyetle İmralıya iletilmek üzere yapacağız.

AK PARTİYİ DEĞİL SÜRECİ DESTEKLİYORUZ 
Biz bu süreci barış girişimlerini, destekliyoruz. AK Partiyi desteklemiyoruz. Biz mevcut yetki Ak Partide olduğu için bu partiyle birlikte sorunu nasıl çözüme kavuşturacağımıza ilişkin görüşmelerimiz yaparız. Ak Parti ile barışa ilişkin beraber çalışmak önümüzdeki seçimde Ak Partiyi sandığa gömmemek için bir gerekçe değildir. Biz kendi politikalarımıza güveniyoruz. 11 yıllık iktidarın ne yaptıklarını biliyoruz. Şimdi AK Parti iktidarı stratejik bir zihniyet değişikliğine gidecek mi gitmeyecek mi onu göreceğiz. 
Köklü bir zihniyet değişikliği olmadan bu sorunu çözerim anlayışı dayatılırsa bizim kaygımız odur ki buradan demokrasi ve özgürlük çıkmayacaktır. Kürt sorununu yaratan zihniyet bugün bize demokrasi dersi veremez. Bu süreç, elit sınıfların hegemonyasına karşı yapıyoruz. Bu ülke kimsenin tapulu malı değildir. 
ET VE TIRNAK DEĞİLİZ 
Çanakkalede beraber savaştık deniyor. Şimdi orada yatan bir Muşluya sorsak sen neden burada savaşıp öldün diye. Bütün ülke Türk olsun diye mi savaştın biz tarihi uyduruk inkılap tarihi kitaplarından öğrenmedik. Çizgi film kahramanları gibi bunlar . çizgi film kahramanları bile bundan daha ciddi. Yıl 2013 Hakkaride, Batmanda yaşananlardan haberi olmayanlar ha bire biz kardeşiz sizinle deyip kendini yaşatmaya çalışıyor. 
Biz et ve tırnak değiliz. Biz iki ayrı eşit onurlu millet olduğumuzu savunuyoruz. Tarih kitaplarına Türkler orta asyadan Anadoluya gelmiştir diye yazıyor. Benim çocuğum o tarih kitabını okurken kendi tarihini görüyor mu? Bir Kürt, Arap, Ermeni Türk vatandaşı tarih kitabını okuduğunda kendi görüyor mu. Kitaplar da iki yerde Kürt sözcüğü geçiyor o da zararlı cemiyetlerde. Üç partinin buluştuğu nokta Türk etnik milliyetçiliğidir. Öyle ayak altına aldıkları filan da yok. ayrı partiler kurmuşlar ama zaman ve para israfı. Tek parti altına birleşin Recep Tayyip Erdoğan Genel başkan, Kılıçdaroğlu ve Bahçeli de yardımcıları olsun öyle devam edin 
TÜRK ETNİK KİMLİĞİNİ SAVUNMAK DA BİZE DÜŞTÜ 
Artık Türk tanımını etnik bir tabir olmadığını savunuyorlar. Şimdi nereye geldiler biliyor musunuz Türkleri inkar etme noktasına geldiler. Türk etnik kimliğini savunmak da bize düştü. Türk etnik kimliği vardır. Sırf Kürtler etnik kimliğini savunmasın diye Türk etnik kimliğini inkar etme noktasına geldiler. 
Hangi davadan yargılanıyor olursa olsun sağlık sorunu geçiren tutuklu ve hükümlülerin tedavi göre hakları vardır. 
Gülsüm Koç adlı üniversite sınavına hazırlanan 19 yaşındaki kızımıza iki sayfalık iddianameyle 76 yıl hapis cezası verildi. Delil ne biliyor musunuz gizli tanığın olay yerinden geçtikten sonra fotoğraftan gördüğü Gülsüm Koçu teşhis etmesi. Elinde silah da görmemiş. Ben geçmeden önce Gülsüm Koç oradaydı diyor. 
İnanamazsınız ama böyle. Gizli tanığın kim olduğu da belli değil. 
Gizli tanık yasasının derhal kaldırılması gerekir. Bu utanç vesikasıdır. Bu komployu yapanlar bu utanç vesikasına baktıklarında utanıyorlar mı. Yargıtay şimdi bunu onaylarsa Silah yok tanık yok gören yok. gizli tanığın kendisi dahi görmemiş buna dayanarak mahkeme karar vermiş