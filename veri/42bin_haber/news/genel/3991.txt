5 bin ton altın yastık altında
TÜRKİYE'DE yaklaşık 3 bin ile 5 bin ton altın olduğunun tahmin edildiğini belirten Garanti Bankası Genel Müdür Yardımcısı Onur Genç, bu rakamın neredeyse sektördeki tasarruf mevduat rakamlarıyla eşdeğer olduğunu söyledi.
 Şu anda birçok bankanın bu altınları finansal sisteme katmak için yoğun iletişim çalışmaları yürüttüğünü kaydeden Onur Genç, Garanti Bankası olarak 2013 yılında daha fazla miktarda altını, yastık altından çıkararak ekonomiye kazandırmayı hedeflediklerini aktardı. Genç, 'Hedef daha geniş kitlelere ulaşmak' dedi.