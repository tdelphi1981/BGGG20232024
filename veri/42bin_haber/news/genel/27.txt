Deprem konutları havadan görüntülendi
Van'daki afet konutlarının son hali, AA ekibince havadan görüntülendi.
 Van'da geçen yıl meydana gelen depremlerden kısa süre sonra yapımına başlanan ve 23 Ekim tarihinde hak sahiplerine teslim edilecek olan afet konutlarının son hali, AA ekibi tarafından havadan görüntülendi.
 DEPREM KONUTLARI HAVADAN GÖRÜNTÜLENDİ / FOTO GALERİ
 Kentte 23 Ekim ve 9 Kasım 2011 tarihlerinde yaşanan depremlerden sonra Başbakanlık Toplu Konut İdaresi (TOKİ) Başkanlığı'nca Van merkez ile Edremit ve Erciş ilçelerinde inşa edilen 17 bin 471 konutun yapımı, büyük oranda tamamlandı.
 Eylül ayında başlayan ve 6 Ekim'de son bulan kura çekimi ile hak sahipleri belirlenen konutlar, depremin yıl dönümü olan 23 Ekim tarihinde Başbakan Recep Tayyip Erdoğan'ın katılımıyla düzenlenecek tören ile depremzedelere teslim edilecek.
 
 AA