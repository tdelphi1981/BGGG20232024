Cimbom'a sürpriz
Galatasaray devre arası kampında bulunduğu Antalya'daki ikinci hazırlık maçında, Almanya 2. Lig takımlarından Vfr Aalen'e 1 - 0 mağlup oldu.
Mardan Stadı'nda oynanan karşılaşma sağanak yağmur nedeniyle yaklaşık 15 dakika geç başladı. Saha zemini ise sağanak yağış nedeniyle oldukça ağırdı. 
Galatasaray karşılaşmanın ilk yarısında ideal 11'ine yakın bir kadroyla sahada yer alırken, ikinci yarıda sahadaki oyuncuların neredeyse hepsi değişti. Karşılaşmada sadece Sabri ve Gökhan Zan 90 dakika görev aldı. 
Galatasaray: Muslera (Eray Dk.45), Sabri, Gökhan Zan, Dany (Hakan Balta Dk.45), Riera (Çağlar Dk.71), Hamit (Engin Dk.45), Melo (Yekta Dk.45), Selçuk (Aydın Dk.45), Emre (Furkan Dk.71), Burak (Sercan Dk.45), Elmander (Umut Dk.45) 
Karşılaşmadan önemli dakikalar; 
-Karşılaşma Vfr Aalen takımının 1-0'lik üstünlüğü ile sona erdi.
-Kaleci Eray bir kez daha mutlak golü önledi. (Dk.88)
-Aalen ceza sahası dışından bulduğu güzel golle 1-0 öne geçti. (Dk.85)
-Aalen atağında kaleci Eray mutlak golü önledi. (Dk.70)
-Maçta ilginç bir olay yaşandı. Sahaya iki adet sevimli köpek girdiği için karşılaşmaya kısa süre ara verildi. Futbolcuların yardımıyla güvenlik görevlileri bu iki sevimli köpeği dışarı çıkardı.
-Karşılaşmada ilk yarı golsüz sona erdi.
-Kaleciyi de çalımlayan Burak dar açıdan topu ağlara gönderemedi. (Dk.28)
-Selçuk'un ara pasında Burak kaleciyle karşı karşıya kaldı ancak golü bulamadı. (Dk.10) 
 