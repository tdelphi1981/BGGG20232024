Batuhan yere çakıldı
2012-2013 sezonunda Eskişehirspor ve Beşiktaş formalarını giydiği için Deportivo La Corunaya gidemeyen Batuhan Karadeniz, kariyerinde oldukça zor bir döneme girdi.
BEŞİKTAŞta İkinci Batuhan Karadeniz devri de kapandı... Altyapısından yetiştiği siyah beyazlı kulüpten bonservisiyle Eskişehirspora giden, sezon başında yeniden Kartala kiralanan Batuhan, açıkta kaldı.  
Yaşadığı problemler sonrası sözleşmesi karşılıklı olarak feshedilen 21 yaşındaki golcü, İspanya Liginin yolunu tuttu. 
Deportivo La Coruna ile anlaştı ve La Ligada top koşturacak denilirken Batuhan, İspanya uçağından inince büyük şok yaşadı. 2012-13 sezonunda Eskişehir ve Beşiktaş formaları giydiği için Deportivoya transferi gerçekleşemeyecekti. 
ESKİŞEHİRSPORDA TEK MAÇTA OYNADI 
İŞTE tam da bu noktada, akıllara iki soru birden geldi; 
1- Batuhanın menajeri, futbolcusunun 19 Temmuz 2012de Eskişehirspor formasıyla, St. Johnstone maçına çıktığını bilmiyor muydu? Futbolcusunun aynı sezonda iki kulüpte oynadığını ve üçüncü takıma gidemeyeceğinden haberi yok muydu? 
2- Yaşanan bu sıkıntılı süreç nasıl atlatılacaktı? Bundan sonra neler yaşanacaktı? Ve Batuhan, 2012-2013 sezonunun ikinci yarısında, ortada mı kalacaktı? 
PEKİ ŞİMDİ NELER YAŞANACAK? 
BU sezon iki takımda birden oynayan Batuhan Karadeniz, kurallar gereği üçüncü takıma gidemeyeceği için Deportivo La Corunaya gidemedi. Bu durum akıllara, Batuhan şimdi ne yapacak sorusunu getirdi. İşte 21 yaşındaki golcünün birini değerlendirmek zorunda olduğu iki ihtimal... 
1- Batuhan, Eskişehirspora geri dönebilir.
2- Es Es haricinde sadece PTT Birinci Ligdeki takımların birinde forma giyebilir. 
3 Kasım 2007 
Kral yapmam, kral olurum 
2007-08 sezonundaki F.Bahçe-Beşiktaş maçında Batuhan, skor 2-1 Beşiktaş aleyhine iken 83. dakikada oyuna girdi. Bomboş durumda Higuaine pas atmayıp, şut çekti. Maçtan sonra, Ben kral yapmam, kral olurum diye konuştu. 
6 Aralık 2008 
Tesislerde sigara içti 
TESİSLERDE Beşiktaş PAF takımı bir maç oynarken, maçı takip etmeye gelenlerden biri de Batuhandı. Ancak genç oyuncu, mücadeleyi izlemiyor, tesislerde forma ve imza dağıtıyordu. Bunun üzerine bir de sigara yakmıştı. 
13 yaşında Kartal oldu 
BATUHAN, 13 yaşındayken psikolojik tedavi gördü ve kendisine yaşam koçu tutulması istendi. O dönem, İdealtepespordan Beşiktaş altyapısına gelmişti. 
Man.Cityden teklif aldı 
İNGİLİZ devi Manchester City, küçük yaşta Batuhana talip olmuş, ancak Beşiktaş transferine izin vermemişti. 
5 Nisan 2009 
Kamptan kaçtı 
ŞÜKRÜ Sara-coğlundaki F.Bahçe-Eskişehirspor maçı öncesi kamptan kaçtığı ortaya çıktı. (O maçta Poljakın ortaladığı top dizine çarparak gol oldu) Süresiz kadro dışı bırakıldı. 1 ay kadro dışı kaldı. 
1 Ağustos 2007 
16sında ilk resmi maç 
Beşiktaş-Sheriff Tiraspol maçında ilk kez Beşiktaş A Takımı formasını giydi. O mücadelede henüz 16 yaşındaydı. 
25 Ağustos 2007 
En genç gol atan futbolcu 
G.ANTEP maçında oyuna sonradan girip uzatmalarda 1-0lık galibiyeti getiren golü atarken, Süper Ligin en genç gol atan futbolcusu oldu. 
11 Ekim 2008 
Milli Takıma yükseliş 
BATUHAN, 11 Ekim 2008deki Bosna-Hersek maçında ilk 11de sahaya çıktı ve A Milli oldu. 
Eskişehire geçiş dönemi 
BEŞİKTAŞta dönemin teknik direktörü Ertuğrul Sağlamın gidişi ve yerine Mustafa Denizlinin gelişiyle genç golcü Batuhan Karadeniz forma şansı bulamadı. PAF takıma gönderildi. Eskişehirspor devreye girdi ve devre arasında Batuhanı kadrosuna kattı. 
Gaziantepte 2 saat 
2009-2010 sezonunun başında Gaziantepspora kiralanmak istendi, ancak Batuhan Gaziantepte sadece 2 saat kaldı ve Beşiktaşa döndü. Mustafa Denizli ile arası bozuk olduğundan sürekli PAF takımda kaldı. 2009-2010 sezonunda sadece Manchester United ile deplasmanda oynanan maçın son 10 dakikasında forma giydi. 
Bonservisi ile gitti 
2010-2011 sezonu başında 2.1 milyon Euro karşılığında Eskişehirspora bonservisiyle birlikte transfer oldu. 
14 Ağustos 2012 
Yuvaya geri dönüş 
FORVET ihtiyacı sonrası Batuhan Karadeniz, Eskişehirspordan 1 yıllığına Beşiktaşa kiralandı. 
30 Ocak 2013 
Ve yollar yine ayrıldı 
SİYAH beyazlılarda kiralık olan Batuhanın sözleşmesi feshedildi. Deportivoya giden Batuhan Karadeniz, aynı sezonda 3 kulüpte oynayamayacağı için bu transfer gerçekleşmedi. 
15 Ağustos 2012 
Beni o paralar çıldırttı 
BATUHAN, Hürriyete verdiği röportajda, Yabancılara ülkemizde gösterilen ilgi ve verilen paralar beni çıldırtıyor. Beni strese sokuyor. Bizim neyimiz eksik dedi.