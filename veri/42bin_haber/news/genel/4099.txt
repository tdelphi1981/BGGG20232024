Fazla mesai faturası Ürdüne kaçırttı
BUGÜN 43üncü yıllık zirvesi için dünyanın önde gelen siyasi ve ekonomik liderlerine Davostaki genel merkez kapılarını açan Dünya Ekonomik Forumundan (WEF) ekim 2013te bölgesel zirveye evsahipliği yapmaya hazırlanan Türkiyeye kötü haber geldi.
Geçen yıl 4-6 Haziranda Türkiyede Ortadoğu, Kuzey Afrika, Asya ve Avrupa Bölgesel Davos zirvesini gerçekleştiren WEFin, bu yıl yeniden planladığı bölgesel zirveyi Türkiye yerine Ürdünde yapmayı tercih ettiği öğrenildi. WEFin bu kararında, gittikleri her ülkede yerel otoritelerin finans ve organizasyon desteğini alan WEFin bu kararında, geçen yılki zirve sonrasında Türkiyeden kendilerine gönderilen masraf faturalarının etkili olduğu kaydedildi.  
ÜRDÜNE YÖNELDİ 
WEFin Türkiyedeki organizasyonuna yakın kaynaklardan edinilen bilgiye göre Türkiye tarafı geçen yılki zirve sonrasında WEF yönetimine zirve boyunca kamunun verdiği hizmetlere ilişkin bir fatura gönderdi. Hatta Türkiye tarafı WEF yetkililerinden zirveye gelen liderlere tahsis edilen özel koruma polislerinin fazla mesailerini bile ödemeleri talabinde bulunduğu öne sürüldü. Giden faturanın ve Türk tarafının yeni bir zirve için de beklentileri karşılayacak ölçüde finansal destek sağlamak konusunda çekinceli duruşu karşısında WEF de, Türkiyeye yönelik planlarını bir yıl daha erteledi. WEF, şimdilik İstanbulda ekim 2013 yerine mayıs 2014te bir zirve yapmayı planlıyor.   
WEF yetkilerinin ertelemeye gerekçe olarak ise, 2013 ekim ayında yapılması planlanan yerel seçimlerin Türkiyenin gündemini meşgul etmesini ortaya koydukları kaydedildi. Başbakan Recep Tayyip Erdoğanın 2009daki one minute çıkışıyla Türkiye ile arasında soğur rüzgarların estiği WEFin Başkanı Klaus Schwab, İstanbuldaki zirveye gösterilen yoğun ilgiden çok etkilendiğini belirtmişti. Schwab, geçen yıl İstanbulda bir araya geldiği Başbakan Erdoğana, Türkiyeye gösterilen ilgiden çok etkilendim, bunu her yıl tekrarlamak isteriz demişti. Erdoğan da Davosla buzları erittiği yorumlarına neden olan bu sıcak teklife olumlu bakabileceklerini aktarmıştı.  
Yerel otoritelerin desteğine önem veriyor  
YILI ocak ayında DAVOStaki zirveyle açan WEF, siyaset, ekonomi ve kültür-sanat dünyasından bir araya getirdiği önemli isimlerle bütün yılın gündemine yön veriyor, dünyanın önde gelen ekonomik-siyasi sorunlarına çözüm arıyor. Ancaık WEF 1970ten bu yana düzenli olarak gerçekleşen yıllık zirve dünya çapında bir ün kazanırken, yıllar içinde farklı ülkelerde düzenlediği bölgesel zirveleriyle de ses getirmeye başladı. WEFin yeni zirve için ülke seçiminde, o ülkenin dünya siyaseti ve ekonomisi içindeki ağırlığının artışının yanında,  yerel otoritelerin desteğinin de etkili olduğu belirtiliyor. 
  

 