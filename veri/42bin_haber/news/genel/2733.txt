Babasını kaybeden Hande Yener'e tepki
İzmir’de, geçen Pazar günü babasını kaybeden Hande Yener, yılbaşında çıkacağını belirttiği gece kulübünde açıklama yapmadan sahneye çıkmayınca tepki gördü.
 Hande Yener, geçen pazar günü babası Erol Özyener’i kaybetti.
 Marmaris’te öğleden sonra babasının cenazesine katılan Yener, gece yılbaşı programı kapsamında Sinan Akçıl ile birlikte bilet alanları mağdur etmemek amacıyla sahneye çıkacağını belirtti. Ancak, Hande Yener, yorgun ve bitkin olduğu için İzmir’in gözde eğlence mekanı ’Sahne 35’te sahneye çıkmadı. 1.5 saat boyunca şarkılarını söyleşen Sinan Akçıl, tepkiler üzerine yerini DJ’e bıraktı. DJ şarkılarını mikserden çalarken, eğlence yerine gelenler burayı terketmeye başladı. Daha sonra yapılan anons ile Hande Yener’in sahneye çıkmayacağı belirtildi.
 Bunu duyan Hande Yener hayranları, gece kulübünün yetkilileri ile tartıştı. Günler öncesi satılan ve biletleri tükenen Hande Yener’in Sinan Akçıl konserinin son gününde "Her ne olursa olsun konseri vereceğim" sözlerinin arkasından açıklama yapmadan sahneye neden çıkmadığı merak konusu oldu.