Başbakan Erdoğan'dan Ergin Saygun açıklaması
Başbakan Erdoğan, Ak Parti MKYK toplantısı öncesi basın mensuplarının sorularını cevaplandırdı.
 Başbakan Erdoğan, "Grup toplantımızda engelli kardeşlerimizle ilgili yeni bir düzenlemeyi duyurduk. Ağırlıklı olarak engelli kardeşlerimizin tüm kamu kurumundaki görev almalarından tutunuz özellikle kamu kurumlarından Milli Eğitim'de atılacak yeni adımları açıkladım ve bu yeni adımlarla dünyada bir ilki gerçekleştirmenin memnuniyeti içerisindeyiz. Bunun yanında kamu kurumlarında yüzde üçlük bir hedef belirlemiştik bunun adımlarını süretle gerçekleştireceğiz" dedi.
 SAYGUN ESKİ MESAİ ARKADAŞIM
 Tutuklu ve hükümlü olanlarla ilgili olarak onlar bu ülkede mevcut yasaların gereğidir.
 Yasal düzenlemenin neticesi olarak bir ertelemeyle tahliye edilmiş olan Sayın Saygun benim beraber vazife yaptığım bir arkadaşım. Yaşça benden büyük.
 Amerika ziyaretimiz olmuştur birlikte. Bush’u ziyaretimde beraberdik Oval Ofis’te.
 Bu insani bir görevdi. Bu insani görevi yerine getirdim.
 Orada herhangi bir beklentim söz konusu değil.
 Saygun Paşa gittiğim zaman değil daha önce de birkaç ay önce de sıkıntılıydı. Ben o süreci de yakından takip ettim.
 Bilgi alışverişinde bulundum kızıyla, doktoruyla.
 Şu anda da insani bir görevi yapmanın mutluluğu içindeyim. Allah şifa versin.
 Astsubay olur, subay olur aynı şeyi bir başkası içinde yapabilirim.
 Yasal durum başka, bu insani durum başka.
 BAHÇELİ’NİN DÜNYASI İLE BİZİM DÜNYAMIZ FARKLI
 
 Önce Bahçeli’nin samimiyet dilini öğrenmesi lazım. O dili öğrenmediği için milletimizin verdiği ders ortada. 
 Ben onların dili ile konuşmayacağım. Benim aldığım ahlak dersi farklı.
 Acaba millet Ak Parti’ye neden yüzde 50 oy veriyor da bunlara yüzde 12-13 oy veriyor.
 Millet akılsız oldu, bunlar yüzde 12-13 ile akıllı oldu. Böyle bir şey olabilir mi?
 Biz ahlak ve edep kuralları içinde görevimizi yapmaya devam edeceğiz.
  