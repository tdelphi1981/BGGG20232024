Öcalanın yaklaşımında pozitif fark var
Adalet Bakanı Sadullah Ergin, Danıştayın avukatlara verdiği duruşmaya türbanlı girme hakkı ve bunun üzerine İstanbulda Kadıköy Adliyesindeki duruşmasına türbanıyla katılan Avukat Şule Dağlı Gökkılıç için, Türkiyenin normalleşme adımlarına bir örnektir. Türkiye bu zamana kadar suyu yukarıya akıtmaya uğraştı. Eşyanın tabiatına aykırıdır dedi.
CNN Türkte Taha Akyolun sunduğu Eğrisi Doğrusu programında soruları yanıtlayan Ergin şunları söyledi: Türkiye şimdi modern dünyanın açtığı sorunları aşıyor. Türkiye yasaklarla anılan bir ülke olamamalı. Bu uygulama ile avukatlar kendisi gibi davranacak. Hürriyeti de manşetinden dolayı tebrik ediyorum. Bunu iyi tanımlamışlar. Savunma önemli bir ayak.  
4. YARGI PAKETİ 
Avrupa İnsan Hakları Mahkemesinde o tarih itibariyle 2 bin 404 ihlal cezası almıştık. Bu paketle ihlalin nedenlerini ve sonuçlarını kaldırdık. Mesela silahların eşitliği ilkesi, savcıyla avukatların arasında farklılıklar var. Tutuklamaya itiraz ediyorsunuz. Hakim gönderiyor savcıya. Savcı itiraza karşı birşey yazıyor ama avukat bunu görmüyor. Savcıdan görüş alıyorsan karşı görüşü de al öyle karar ver diyor. Muğlak ifadeler belirginleşecek. Terörde propaganda suçunun ne anlama geldiğinin belirlenmesi ve unsurları nelerdir. Burada AİHMin kriterini koyarsak ihlalleri de önleyeceğiz. İçinde şiddet yoksa değerlendirme diyor. Yeterli soruşturma yapmadan kovuşturmaya yer olmadığına karar vermek... Bu da değişecek.  
POZİTİF FARK VAR 
Bakan Sadullah Ergin, İmralı süreciyle ilgili soruları yanıtlarken Öcalandaki değişimi şöyle ifade etti: Cumhuriyetten beri 16 ayrı rapor tanzim edilmiş. 2-3 tanesini bir kenara koyarsanız tamamı aynı tedbirleri ön görmüş. Terör sorunu, asayiş sorunu... 1925ten bu yana güvenlikçi politikalar uygulanmış ama geldiğimiz nokta ortada. Bir devlet düşünün ki 80 yıldır sorun tanımlıyor ve reçeteler işe yaramıyor. Netice almamış yöntemi devlet tekrar eder mi? Öcalan bölgenin ve Türkiyeanin reel politiğini daha sağlıklı değerlendiriyor. Geçmişteki yaklaşımıyla şimdiki arasında pozitif fark var. O yüzden tekrar bu süreç başladı.