Papa seçimine Juventus ayarı
Görevi bırakan 16. Benedikte vekalet eden Kardinal Bertone, sıkı taraftarı olduğu Juventusun maçlarını kaçırmamak için yeni Papanın bir an önce seçilmesini istiyor.
PAPA seçimi 11 Martta başlayacak. Dünyanın dört bir yanından gelen kardinaller, Vatikanda Conclaveye kapanıp yeni Papa belirlenene kadar dış dünyayla tüm ilişkilerini kesecekler. 16ncı Benediktin 598 yıldır bir ilk olan istifasının ardından onun görev ve sorumluluklarını Camerlengo unvanıyla devralan ve seçim sürecini yöneten eski başbakan Kardinal Tarcisio Bertonenin ise bir derdi daha var. Koyu bir Juventus taraftarı olan Bertone, bu takımın şampiyonlar ligindeki maçlarını hiç kaçırmadığını söylemişti. Cenova Başpiskoposu iken kentin iki takımı Sampdoria ve Genoanın maçlarında yorumculuk da yapan Bertone, sporun dinler arası diyalogda büyük rol oynadığına inanıyor ve bir Vatikan Futbol Milli Takımı kurulup uluslararası turnuvalarda yer almasını hayal ediyor.  
KENDİSİ DE ADAY 
İtalyan medyasına yansıyan haberlere göre Bertone, Şampiyonlar Liginde son 16 takım arasında yoluna devam eden Juventusun maçlarını kaçırmamak için Conclavenin fazla uzamadan Papayı seçmesini istiyor. Kendi ismi de Papa adayları arasında geçen Bertone, artık Emerit (emekli) Papa diye anılan 16. Benediktin aksine Türkiyenin AB üyeliğini baştan beri destekliyor.  
Nisana kalmasın diye 
Eski Fenerbahçeli Nicolas Anelkanın da top koşturduğu Juventus çarşamba tur atlarsa, 2-3 Nisandaki Şampiyonlar Ligi  Çeyrek Finaline kalacak. 16 Martta da ligde Bologna maçı var. Papalık kunduracısı Adriano Stefanelli, Bertone için de özel bir krampon yapmıştı.