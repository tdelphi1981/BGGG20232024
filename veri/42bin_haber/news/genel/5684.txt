Bankalarda kâr patlaması
BANKALAR hem 2012nin son çeyreğinde, hem de yılın genelinde adeta kâr patlaması yaşadı. İş Bankası, 3.2 milyar lira ile rekor kâr elde ederken, Vakıfbank, 1.5 milyar lira karla tarihinin en iyi bilançosunu açıkladı. Ziraat Bankası, 2.6 milyar, Yapı Kredi 2.1 milyar lira kâra ulaştı.
İş Bankasının dördüncü çeyrek solo net kârı yüzde 11.7 artışla 965 milyon lira ile beklentilerin üzerinde gerçekleşti.İş Bankasının KAPa bildirdiği konsolide olmayan finansal tablolara göre, 2012 tamamındaki net kârı ise yaklaşık yüzde 24 artışla 3.31 milyar lira olarak gerçekleşti. Bankanın 2012 yılında net faiz gelirleri yüzde 30 artışla 5.93 milyar lira olurken; 2012 sonunda kredi ve alacakları yüzde 17 artışla 107.14 milyar lira olarak gerçekleşti. Piyasa beklentisi bankanın 2012 son çeyrekte 871.8 milyon lira net kâr elde etmesi bekleniyordu. 
TARİHİ BİLANÇOYU YAKALADI 
Vakıfbank, Genel Müdürü Süleyman Kalkan, dün gerçekleştirdiği yıllık değerlendirme toplantısında, 2012 yılı kârımız yüzde 19 artışla 1 milyar 460 milyon lira olarak gerçekleşti. 2012 bilançosu bugüne kadar banka tarihinde açıkladığımız en iyi bilanço dedi. Son yıllarda bankanın verimliliğini artırmak amacıyla atılan adımları olumlu sonuçlarını almaya başladıklarını söyleyen kalkan, 2012nin son çeyreğinde, hem de yılın genelinde rekor düzeyde net kâr rakamlarına ulaştık. Son çeyrekte 451 milyon lira ile bir önceki çeyreğe göre yüzde 47.7 oranında artış sağladık diye konuştu. 
SÜRDÜRÜLEBİLİR KÂRLILIK  
Ziraat Bankası, 4. çeyrekte 764 milyon lira, 2012 toplamında 2.65 milyar lira kâr etti. Bankanın aktif toplamı ise 162.8 milyar lira oldu. Ziraat Bankası Genel Müdürü Hüseyin Aydın, öncekilerle menşei ve diğer özellikleri itibariyle farklılıklar gösteren küresel krizde, güçlü özkaynak başta olmak üzere sürdürebilir kârlılık ve verimlilik rasyolarına sahip olmanın öneminin bir kez daha görüldüğünü ifade ederek, Ziraat Bankasının faaliyetlerini, özkaynaklarla uyumlu bilanço yapısı içinde sürdürülebilir kârlılık ve verimlilik stratejisi çerçevesinde geliştirmekte olduğunu kaydetti. 
KRİZE RAĞMEN BÜYÜDÜ  
Yapı Kredi Bankası, 31 Aralık 2012 tarihli konsolide finansal tablolarına göre 2 milyar 98 milyon TL net kâr açıkladı. Bankanın aktif büyüklüğü yüzde 12 artışla 131.5 milyar TLye ulaşırken, Basel II kriterlerine göre banka bazında Sermaye Yeterlilik Rasyosu da yüzde 16.3e yükseldi. Banka 2012 yılında kredi büyüklüğünde ise 77.8 milyar TLye ulaştı. Yapı Kredi CEOsu Faik Açıkalın, 2012de iç talepte görülen daralmaya rağmen güçlü, sürdürülebilir bir büyümeye imza attıklarını söyledi.  
KOBİLERİN PAYI ARTTI 
TEBin 29.7 milyar TLye ulaşan toplam kredileri içinde ekonominin lokomotifi olan KOBİlerin payı yüzde 46ya ulaşırken, 2012 yılı net kârı ise önceki yıla göre yüzde 135 artarak 486 milyon TL oldu. 31 Aralık 2012 tarihi itibarıyla TEBin aktif toplamı bir önceki yıla göre yüzde 14 artarak 43.5 milyar TLye ulaştı. TEBin kredileri de yıllık bazda yüzde 16 artarak 29.7 milyar TLye, toplam mevduatı da yüzde 26 artarak 28.7 milyar TLye yükseldi.