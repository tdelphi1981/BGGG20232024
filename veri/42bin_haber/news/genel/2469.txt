BBP Genel Başkanı kazada yaralandı
KURUCU Genel Başkanı Muhsin Yazıcıoğlu'nu bir helikopter kazasında kaybeden Büyük Birlik Partisi (BBP) camiası dün yine kaza korkusu yaşadı.
 BBP Genel Başkanı Mustafa Destici, Gülhane Askeri Tıp Akademisi (GATA) kavşağında geçirdiği kazada yaralandı. Destici kendi kullandığı 06 ALP 05 plakalı araçla GATA Kavşağı'nda kazaya karıştı. Kontrolden çıkan Destici'nin otomobili, kaldırıma çıktı. Başından hafif yaralanan Destici, GATA Acil Servis'e kaldırıldı. Buradaki ilk müdahalenin ardından Yıldırım Beyazıt Üniversitesi Atatürk Eğitim ve Araştırma Hastanesi'ne sevk edilen BBP Genel Başkanı'nın durumunun iyi olduğu açıklandı. Destici'nin kaldırıma çıkarak hasar gören aracı, çekici yardımıyla kaza yerinden kaldırıldı.  ANKARA