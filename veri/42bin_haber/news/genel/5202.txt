Akdağ için helallik anketi
Sağlıkta dönüşümün mimarı olarak bilinen ve bir süre önce görevini Mehmet Müezzinoğlu'na devreden eski Sağlık Bakanı Recep Akdağ'ın ardından ilginç anket.  Akdağ'ın veda ederken sağlık çalışanlarından helallik istemesi üzerine harekete geçen İzmir Tabip Odası, internet üzerinden düzenlediği ankette sağlıkçılara "Eski Sağlık Bakanı Recep Akdağ'a Hakkınızı Helal Ediyor Musunuz?" sorusunu yöneltti. 'Evet' ve 'Hayır' yanıtlarından oluşan ankete, ocak ayından bu yana 4 bine yakın sağlık çalışanı katıldı. 'Hayır' diyenlere gerekçeleri de soruldu. Bazı yorumlar şöyle: n Doktorluk gibi yüce ve onurlu mesleğimizi memurluk, esnaflık statüsüne getirdi 
 - Çalışma koşullarını kötüleştirdi 
 - Mesleğimizi itibarsızlaştırdı 
 - Sağlık sistemininde onarılması zor bozulmaya neden oldu. 
 İKİ TARAFLI MESAJ 
 İZMİR Tabip Odası Üyesi Op. Dr. Ceyhun Balcı, sonuçları hem eski bakan Akdağ'a hem de yeni bakan Mehmet Müezzinoğlu'na ileteceklerini belirterek, ekledi: Amacımız iki taraflı mesaj oluşturmak. Akdağ'a bakanlık dönemindeki hataları göstermek, Müezzinoğlu'na da pusula olması için bilgiler vermek.                          EYLÜL AKDENİZ