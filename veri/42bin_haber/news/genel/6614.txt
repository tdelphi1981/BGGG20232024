Haciz gazinin ayağına kadar geldi
Konya'da vatani görevini yerine getirirken sağ bacağını kaybedip, gazi olan 41 yaşındaki Hasan Atadan, takılan elektronik protez bacağın 2 bin 141 lirayı aşan miktarlarını, terör gazisi olmadığı gerekçesiyle geri ödemesini isteyen Sosyal Güvenlik Kurumu (SGK), ödeme yapılmayınca bu kez icra takibi başlattı.İcra işlemine itiraz edecek olan Ata, haklı bulunmadığı takdirde faiziyle birlikte 74 bin lirayı ödemek zorunda kalacağını belirtti. Aynı durumda olan 47 yaşındaki Mustafa Azgın da, ödenmesi istenen faiziyle birlikte 94 bin lira için iş mahkemesine açtığı yürütmeyi durdurma davasını kaybederse kendisi içinde icra işlemlerinin başlatılacağını belirtti. 

Konyada oturan Hasan Ata, 1993 yılında Gaziantepde vatani görevini yaparken cinnet geçiren asker arkadaşının tüfeğiyle ateş açması sonucu sağ bacağını, Mustafa Azgın da, 1987 yılında İstanbulda askerliğini yaparken düzenlenen NATO tatbikatı sarasında mayının patlaması sonucu sağ kol ve bacağı ile sol gözünü kaybetti. Ata ve Azgına Vazife malulü statüsünde, SGK Genel Müdürlüğü tarafından 2009 yılında yayımlanan genelge doğrultusunda rahat ve seri bir şekilde kullanabilecekleri elektronik protez kol ve bacak takılarak ödemesi yapıldı.

"YANLIŞ ÖDEDİK GERİ ÖDEYİN"

Çalışma ve Sosyal Güvenlik Bakanlığı müfettişleri, 2011 yılında protez kol ve bacak ödemeleriyle ilgili yaptığı incelemelerinde, Hasan Ata ve Mustafa Azgından malul oldukları olayların 3713 Sayılı Terörle Mücadele Kanunu dışında kaldığını ve terör gazisi olmadıklarını ve malulen emekli statüsünde bulunduklarını belirledi. Müfettişlerin hazırladığı bu rapor üzerine Hasan Atadan elektronik protez bacak takıldığı için faiziyle birlikte 74 bin lira, elektronik protez kol ve bacak takılan Mustafa Azgından yine faiziyle birlikte 94 bin lira istendi.

HACİZ ŞOKU 

Hasan Ata, SGKnın istediği parayı ödemeyince hakkında icra takibi başlatıldı. Parayı ödeyecek gücü olmadığını ve kurumun yaptığı yanlışlığı düzeltmesini beklerken hakkında icra takibinin başlatıldığını öğrendiğini belirten Ata, "E-devlet sisteminde, SGKnın 15 Şubat tarihi itibariyle ödediği parayı tahsil etmek için Konya 1inci İcra Mahkemesine icra takibi işlemi başlattığını öğrenince şok oldum" dedi.

"SGK KENDİ HATASINI BİZE ÖDETİYOR"

İlk önce ödemeyi kabul eden, daha sonra ödediği protez parasını isteyen SGKnın kendi hatasının faturasını çektiklerini kaydeden Hasan Ata, şöyle konuştu:

"Protezleri aldığımız dönemde eğer bize ödenmeyeceği söylenseydi, bize sunulan imkanlar çerçevesinde protez yaptırırdık. Ama önce ödemesini yapıyor, sonra da parayı tahsil etmeye çalışıyor. Benim bu parayı ödemem mümkün değil. 3 aydan 3 aya aldığımız 4 bin 500 liraya yakın gazi maaşı ile geçiniyoruz. Ne yapacağımızı şaşırdık" diye konuştu.

DEVLET BİZE BU PROTEZİ LAYIK GÖRMEDİ

Hasan Ata, protez paralarının geri ödemesi istendikten sonra SGKya yaptıkları başvuruda, yetkililerin kurumun hatası olduğunu söyleyip düzeltme yapılacağını söylediklerini, düzeltme yapılmasını beklerken haciz şoku yaşadıklarını belirtti.

Hakkındaki İcra takibiyle ilgili tebligatın adresine gelmesini beklediğini ifade eden Ata, tebligat ulaştıktan sonra icra işlemi için itirazda bulunacağını söyledi. 

HUZURUM KALMADI

Evde huzurunun kalmadığın kaydeden Ata, şunları söyledi:

"7 yaşındaki kızım evden çıkarken bana 'Ayağı vermeye mi gidiyorsun?, Protezin parasını ödemeye mi gidiyorsun?' diyor. Eve geç kaldığım zaman da Ne oldu baba ayağını mı geri istediler? gibi sorular sormaya başladı. 18 yaşındaki çocuğum da protezin parasını ödemek için okulu bırakıp çalışmak istediğini söylüyor. Ben bunları gördükçe yıkılıyorum. Ben isterdim ki, devletimiz bize sahip çıksın. Ben bu bacağını asker ocağında kaybettim. Bu tür olaylarla karşılaşınca devletimizin bize değer vermediğini, sınıflandırdığını görüyorum.

"DEVLETİMİZ BU AYIBINI TEMİZLESİN"

Vazife malullerine de değer verilmesini isteyen Ata, Devletimiz bu ayıbını temizlesin. İlk dalga şoku geçen sene yaşadık. Bu ikinci bir şok oldu. Devletimiz sahip çıkmazsa vatandaşlarımızın sahip çıkmasını istiyoruz. Vazife malulü olarak bize de değer verilmesini istiyoruz. İnsanca yaşama seviyesine getirilmesini büyüklerimizden istiyoruz" diye konuştu.

"DAVA SONUCU BEKLİYORUM"

Aynı durumda olan gazi Mustafa Azgın da, askerde yaşadıkları olayın ardından Vazife malulü olarak emekli olduğunu belirtirken, şöyle konuştu:

"Protez kullanmaya başladım. Protezlerim eskidiği için değiştirmek amacıyla SGKya müracaat ettim. Yeni sistem protez alacağımı bildirdim. Bana bu protezin SGK tarafından ödeneceği yazılı olarak bildirildi. Bunun üzerine 2009 yılında protezimi yaptırdım. Kullanmaya başladıktan 2 yıl sonra yanlış ödeme yaptıkları söyleyerek parasını geri istediler. Parayı ödeyemeyeceğimi söyleyerek Konya 1inci İş Mahkemesine dava açtım. Şu anda dava devam ediyor. Bu davayı kaybedersen benden de parayı geri isteyecekler. Yeni ikiz çocuklarım oldu ve zaten zorluklar içerisinde geçiniyorum."

"PROTEZLERİ İADE EDECEĞİZ"

Son aşamada protezleri SGKya iade edeceklerini kaydeden Mustafa Azgın, Protezleri SGK müdürlüğüne teslim edelim. Biz alıştık nasıl olsa. Protezsiz de gezeriz.dedi.

MKY(İA/İD) (FOTOĞRAFLI) 



DHA-Sağlık - Türkiye-Konya - Mehmet Kayhan YILDIZ
2013-03-14 12:05:38