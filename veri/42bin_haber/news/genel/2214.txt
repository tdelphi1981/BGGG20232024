Mevsimin en soğuk gecesi
Doğu Anadolu Bölgesi'nde gece en düşük hava sıcaklığı eksi 24 dereceyle Kars'ta ölçüldü.
  
 Meteoroloji Erzurum Bölge Müdürlüğü'nden alınan bilgiye göre, Orta Akdeniz üzerinden gelen alçak basınç sisteminin etkisi altına giren Doğu Anadolu Bölgesi'nde soğuk hava etkili oluyor.
 Gece en düşük hava sıcaklıkları Kars'ta eksi 24, Erzurum'da eksi 21, Ağrı'da eksi 17, Ardahan'da eksi 12, Erzincan'da eksi 7 ve Iğdır'da 2 derece olarak ölçüldü.
 Günün en yüksek hava sıcaklıklarının da Kars'ta eksi 6, Ardahan'da eksi 5, Erzurum'da eksi 4, Ağrı'da eksi 3, Iğdır'da 1 ve Erzincan'da ise 3 derece olması bekleniyor.
 Soğuk hava nedeniyle çatılarda buz sarkıtları oluştu, bazı ev, iş yeri ve araçların camları buz tuttu. Belediye ekipleri, kent merkezlerindeki kar ve buzla mücadele çalışmasını sürdürüyor.
 Bölgede kar kalınlığı Bayraktepe Kayak Merkezi'nde 65, Sarıkamış ilçesinde 50, Palandöken Kayak Merkezi'nde 40, Ağrı'da 15, Erzurum'da 10, Kars'ta 9 ve Ardahan'da 5 santimetre olarak ölçüldü.
 Bu arada, kar yağışından dolayı Erzurum ve Ağrı'da 15'er olmak üzere toplam 30 köy yolu ulaşıma kapalı bulunuyor. İl Özel İdaresi Sekreterliği'ne bağlı karla mücadele ekipleri, kapalı köy yollarının ulaşıma açılması için çalışmalarını yoğun bir şekilde sürdürüyor.
 Meteoroloji'den buzlanma ve don uyarısı
 Doğu Karadeniz, Doğu Anadolu'nun doğusu ile Marmara ve Ege bölge genelinin aralıklı yağışlı geçeceği tahmin ediliyor.
 Meteoroloji Genel Müdürlüğü’nce yapılan son değerlendirmelere göre, Doğu Karadeniz, Doğu Anadolu'nun doğusu, Tekirdağ ve Erzincan ile akşam ve gece saatlerinde Marmara ve Ege bölge genelinin aralıklı yağışlı geçeceği tahmin ediliyor. Yağışların; Marmara ve Ege ile Doğu Karadeniz Kıyılarında yağmur, Doğu Anadolu'nun doğusu ile Erzincan ve Artvin çevrelerinde kar şeklinde olması bekleniyor. Sabah ve gece saatlerinde Doğu Anadolu'nun kuzeyinde kuvvetli olmak üzere, Trakya ile iç ve doğu bölgelerde buzlanma ve don olayı birlikte yer yer sis bekleniyor. 
 Hava sıcaklığının batı kesimlerde 2 ila 4 derece artacağı, diğer yerlerde önemli bir değişikliğin olmayacağı bekleniyor.
 Rüzgarın doğu bölgelerde kuzey ve kuzeydoğu, iç kesimler ile zamanla batı bölgelerde güney yönlerden hafif ara sıra orta kuvvette esmesi bekleniyor.
  
 -BUZLANMA VE DON OLAYI UYARISI-
 Sabah ve gece saatlerinde Doğu Anadolu'nun kuzeyinde kuvvetli olmak üzere, Trakya ile iç ve doğu bölgelerde buzlanma ve don olayı ile birlikte yer yer sis beklendiğinden başta sürücüler olmak üzere ilgililerin ve vatandaşların dikkatli ve tedbirli olması gerekiyor.
 -BAZI İLLERDE HAVA DURUMU-
  
 Bazı illerde bugün hava durumu ve sıcaklık değerleri şöyle olacak:
 İSTANBUL: Parçalı zamanla çok bulutlu, akşam saatlerinde Avrupa Yakası, gece il geneli aralıklı yağmur ve sağanak yağışlı (9)
 ANKARA: Parçalı ve az bulutlu (6)
 İZMİR: Parçalı zamanla çok bulutlu, gece saatlerinden itibaren aralıklı yağmur ve sağanak yağışlı (13)
 ADANA: Az bulutlu ve açık (15)
 ANTALYA: Az bulutlu ve açık (17)
 SAMSUN: Parçalı zamanla çok bulutlu (10)
 VAN: Çok bulutlu ve aralıklı kar yağışlı (1)
 ERZURUM: Çok bulutlu ve aralıklı kar yağışlı (-4)
 DİYARBAKIR: Parçalı ve az bulutlu (8)
  
 -BÖLGELERDE HAVA DURUMU-
  
 Meteoroloji Genel Müdürlüğü'nün son verilerine göre bölgelerde hava durumu şöyle olacak:
 MARMARA: Parçalı zamanla çok bulutlu, sabah Tekirdağ, akşam saatlerinden itibaren batısı ile gece bölge genelinin aralıklı yağmur ve sağanak yağışlı geçeceği tahmin ediliyor. Sabah saatlerinde Trakya ile bölgenin güneydoğusunda buzlanma ve don olayı ile birlikte yer yer sis bekleniyor.
 EGE: Parçalı zamanla çok bulutlu, gece saatlerinden itibaren Afyonkarahisar dışında bölge genelinin aralıklı yağmur ve sağanak yağışlı geçecek. Sabah saatlerinde bölgenin iç kesimlerinde buzlanma ve don olayı ile birlikte yer yer sis bekleniyor.
 AKDENİZ: Az bulutlu ve açık, gece saatlerinden itibaren Batı Akdeniz'in parçalı bulutlu geçeceği tahmin ediliyor. Sabah ve gece saatlerinde bölgenin iç kesimlerinde buzlanma ve don olayı ile birlikte yer yer sis bekleniyor.
 İÇ ANADOLU: Parçalı ve az bulutlu geçeceği tahmin ediliyor. Sabah ve gece saatlerinde bölge genelinde buzlanma ve don olayı ile birlikte yer yer sis görülecek.
 BATI KARADENİZ: Parçalı ve az bulutlu, gece saatlerinden itibaren bölge genelinin çok bulutlu geçecek. Sabah ve gece saatlerinde bölgenin iç kesimlerinde buzlanma ve don olayı ile birlikte yer yer sis bekleniyor.
 ORTA ve DOĞU KARADENİZ: Parçalı ve çok bulutlu, Doğu Karadeniz'in yağışlı geçeceği tahmin ediliyor. Yağışların; kıyılarda yağmur, iç kesimlerde karla karışık yağmur ve kar şeklinde olması bekleniyor. Sabah ve gece saatlerinde bölgenin iç kesimlerinde buzlanma ve don olayı ile birlikte yer yer sis görülecek.
 DOĞU ANADOLU: Parçalı ve çok bulutlu, bölgenin doğusu ile Erzincan çevrelerinin aralıklı kar yağışlı geçeceği tahmin ediliyor. Bölge genelinde yer yer kuvvetli olmak üzere buzlanma ve don olayı ile birlikte yer yer sis bekleniyor.
 GÜNEYDOĞU ANADOLU: Parçalı ve az bulutlu geçecek. Sabah ve gece saatlerinde bölgenin kuzey ve doğu kesimlerinde buzlanma ve don olayı ile birlikte yer yer sis görülecek.
 ANKA
 
  