Son sözü: 'Başaramadım'
Rektörün sır dolu intiharında çarpıcı detay...
 Bayburt Üniversitesi Rektörü Prof. Dr. Gökhan Budak'ın Erzurum'daki evinde bileklerini keserek, 4'üncü kattan atlamasıyla ilgili soruşturma sürüyor. Olayı araştıran polis, Profesör Budak'ın bilgisayarı ve cep telefonunu mercek altına aldı.
 Öte yandan, iddiaya göre Gökhan Budak, acı duymamak için önceden ilaç alıp saat 10.00 sıralarında bileklerini kesti. Görgü tanıklarının ifadesine göre elinden kanlar akarken lojmanın dördüncü katındaki dairesinin balkonuna çıkan Budak, baş aşağı kendisini boşluğa bıraktı. Tanıkların iddiasına göre atlamadan önce ise 'başaramadım' diye bağırdı.
 Budak'In intiharı çalışma arkadaşlarını da şoke etti. Bayburt Üniversitesi Personel Daire Başkanı Fatih Akbaş 'Büyük şaşkınlık içindeyiz. Böyle bir insan değildi. Ne ailesiyle ne de personeliyle bir problemi yoktu. Kafasında projeleri vardı. Hakkında hiçbir olumsuz bilgi duymadık' dedi.
 LEVENT AKPINAR