Dünyada en rekabetçi şirket olmak istiyoruz
Eylül ayında göreve başlayan Türk Telekom CEOsu Tahsin Yılmaz, Ben Türk Telekomun DNAsını biliyorum. Bu konuda iddialıyım. Yeni dönemde şirketimizi teknolojide Türkiye ve dünyada en rekabetçi konuma getirmek istiyorum dedi. Yılmaz, bir ilke imza atarak European Investment Banktan 70 milyon euroluk Ar-Ge kredisi alacaklarını da açıkladı.
MÜHENDİS olarak 22 yıl önce çalışmaya başladığı 24 bin çalışanlı kurumun direksiyonuna geçen Türk Telekom Genel Müdürü Tahsin Yılmaz, DNAsını bildiği şirketi yeni döneme hazırlamak için yola çıktığını anlattı. Kurumsal müşteri pazarında hedeflerinin mevcudun iki katı olduğunu, Türkiyede kablo giren her evi akıllı eve (smart home) dönüştürmek istediğini belirten Yılmaz, Sadece altyapıda kalan bir şirket olmayacağız. Artık teknolojiyi üstede çıkaracağız dedi.  
DEV GENEL MERKEZ 
Göreve geldikten sonra ilk kez Hürriyetin sorularını yanıtlayan Tahsin Yılmaz, yeni dönem ve hedeflerini açıkladı. Türk Telekom merkez yapısının önümüzdeki dönemde bir Anadolu Yakısında bir kampüste toplanacağını belirten Yılmaz şunları söyledi: Genel Müdürlük ve bölge teşkilatlarımız var. Dağınık bir yapımız söz konusu. Hakkaride de İstanbulda da olmamız gerekiyor. Türk Telekom tüm Türkiyeye yayılmış bir yapıda. Bu bizim alışık olduğumuz bir yapı. Genel Müdürlük için Anadolu yakısında bize ait olan arsaya herkesi toplamak ve büyük kampüs yapmak gibi bir düşüncemiz var. Acıbadem tarafına yakın bir bölgede. Büyük bir proje olacak. Türkiyenin her tarafında olduğumuz gibi yönetim kademelerimiz de farklı binalarda hatta bazıları farklı şehirlerde. Teknoloji çok geliştiği için bu sorun olmuyor aslında. Ancak İstanbulun Anadolu yakasında bir kampüs projemiz var. Tüm yapıyı bir arada toplayacağız.  
TÜRK TELEKOMUN DNASINI BİLİRİM 
Telekomünikasyon sektöründe rekabetin çok çetin yaşandığını vurgulayan Yılmaz, kendisinin göreve gelme sürecine ilişkin şu bilgileri verdi: Grup olarak bizim beş yıllık planlarımız her zaman vardır. Her yıl revize ediliyor. İş planlarımızda bunların içinde. Bizim yapmaya çalıştığımız bu planı gerçekleştirmek. TTNette 4 yılı aşkın bir süre genel müdürlük yaptım. Marka yaratmak kolay değil, ortaya bir marka çıkması çok güzel. Güzel işler yaptığımızı düşünüyorum. Türk Telekom çok başarılı bir grup. Kimsenin kariyer için endişelenmesine gerek yok. Bunun benim için ayrıca bir önemi var. 22 yıl önce mühendis olarak çalıştığım kuruma en üst düzey yönetim olarak gelmek çok güzel bir şey. Tabii ki şirketlerin yönetimine dışarıdan da insan alabilirsiniz. Ama grup içinden biri olarak ve önceden çalışmış biri olarak gelmemin önemli avantajları da var. CEO olduktan sonra ilk söyleşiyi veren Tahsin Yılmaz, Hürriyet Ekonomi Müdürü Sefer Levent ve muhabir Çilem Kayanın sorularını cevapladı. 
70 MİLYONLUK EUROLUK YATIRIM 
Özelleştirildiği yıldan itibaren Türk Telekomun bir transformasyon sürecine girdiğini bu süreçte çok önemli işler yapılmasına rağmen hala yapılması gereken işler olduğunu belirten Yılmaz, Türk Telekomu rekabetçi bir şirket haline getirmek istediğini söyledi. Yılmaz, Türkiyede bir ilke imza attıklarını belirterek, İnovasyona büyük önem veriyoruz. İlk kez bir Ar-Ge kredisi alan kuruluş oluyoruz. European İnvestment Banktan 70 milyon Euroluk Ar-Ge kredisi alacağız. Ar-Ge teknolojimizi geliştirmek istiyoruz dedi. İletişimde dev de olsanız rekabet şartları gözardı etmemeniz gerekiyor diyen Yılmaz şöyle konuştu: 
Hürriyet Dünyasının tanıtımında Vuslat Doğan Sabancının söylediği gibi rakibinizi asla küçük görmeyin. Bu çok doğru. Biz de 24 bin çalışanımıza bunu bir kural olarak hatırlatmak istiyoruz. İstediğimiz kendimizi yenilenmek, güncel tutmak ve çalışmak. Bugünün koşullarında bir fikir yeni bir şirket iki üç yılda çok büyük  mesafaler alabiliyor. Çok köklü şirketler geride kalabiliyor. Bizim sektör çok hızlı değişiyor bunu takip etmemiz lazım. İnovasyona öncelik vererek değişmeye devam edeceğiz. Bunu desteleyecek yönetici yapısı için bizdeki mevcut çalışanımız bu formata girecek ya da dışardan destekleyeceğiz. Ben Türk Telekomda özellikle iki şey istiyorum. Türk Telekom müşterilerinin mutluluğu ve çalışanların mutluluğu. Türk Telekom herkesin çalışmak istediği bir cazibe noktası olsun istiyorum.  Yapacağımız değişiklikler hep bunları destekleyecek şekilde olacak.  
Yeni iddiamız fiber 
GÜNDEN güne düşen sabit konuşma karşısında yeni yöntemler sunduklarını anlatan Türk Telekom Genel Müdürü Tahsin Yılmaz, yeni dönemde en iddialı olacakları alanın fiber altyapı olduğunu kaydetti. Yılmaz, Türkiyede sabit telefon konuşma süreleri düşme eğiliminde. 
Buna karşı mutlaka bir takım tedbirler alıyoruz. Bu Türkiyeye ye özgü bir trend değil. Avrupada da bu böyle. Hatta Türkiyede düşüş hızı oraya oranla daha yavaş. Biz bu düşüş gerçeğinin farkındayız. Bunun için yeni servisler ortaya koyuyoruz.  2002 yılında DSL teknolojisini Türkiyeye getirdik. Şimdi ülkemizin her yerine yayıldı. 7 milyondan fazla abonesi var. 
Şimdi ki iddiamız 
ise fiber altyapıda. Her zaman olduğu gibi hiç bir bölge ya da şehre öncelik vermeden 81 ilde aynı şekilde fiber yatırımlarımızı yapıyoruz. Ses iletişimde gerileme olduğu ve rekabetin son erdiği açık artık data iletişiminde daha büyük bir rekabet var.  
Tweetleri okumadan uyumam  
TWITTERi oldukça sık kullanan CEOlar arasında gösterilen Yılmaz, Twitterı okumadan uyumadığını söyledi. İstanbul trafiği sayesinde Twitterı verimli kullandığını anlatan Yılmaz, Benim bağlantıya konulduğum twittleri kesinlikle okuyorum. İçinde Türk Telekom geçen twittide mutlaka okuyorum. Hatta tüm bunları okumadan uyumuyorum. Twitterda insanların fikirlerini daha rahat şekilde söylediklerini düşünüyorum. Ayrıca orada her şikayette bulunan aboneye kesinlikle geri dönüş yapılıyor dedi. 
Evleri akıllandırmak istiyoruz 
EV telefonun olduğu her evle bağlantıları olduğunu ve buradaki altyapıyı günün teknolojisine uyarlamak istediklerini anlatan Yılmaz, yeni hedefin Smart Homelar (Akıllı evler) olduğunu anlattı. Yılmaz, Beyaz eşyaların çalışmasından, güvenlik kanallarına, ısınma sistemlerine kadar farklı alanlarda teknolojinin yer aldığı bir konsept. Bu konsepti gerçekleştirmek istiyoruz. Bu tabi bir başlangıç olacak. Bunu akıllı şehirler izleyecek. Bu alanda dikey yatırımlarda olacaktır. Tabi tek başımıza bir yere kadar yapabiliriz. Bir araya gelmek önemli bu konularda diye konuştu.  
Artık altyapıdan üste çıkacağız 
TÜRK Telekom kendisini altyapı ile sınırlayacağını anlatan Yılmaz, yeni döneme ilişkin şu hedefleri anlattı: Artık yeni dönemde bizim yapmak istediğimiz bunun üst yapısını da oluşturmak. Biz kendi finansal gücümüzü teknolojik yeteneklerimizi ve bizle iş yapmak isteyen şirketleri de eko sistemde tutarak Türkiyeyi dijital sistemler sunan bir dünyaya taşımak istiyoruz. Bunun liderliğini yapmak istiyoruz. Bir de bölge ve dünyaya açılımda bir aktif olmak istiyoruz. Türk Telekomu sabit ev, iş telefonu ve altyapısıyla sınırlamayacağız. Biz aynı zamanda çok yereliz. Bu yerelliği globalliğe taşımak istiyoruz. Yatırımlar ve inovasyonla bunu yapmak istiyoruz. Grup şirketleriyle sinerjiyle bunu yapacağız. Marka bilinirliği için yapılan pazar anlaşmalarında en üst sırada olduğumuzu görüyoruz. Marka değeri 2 milyar dolar ile lider konumdayız. Bu alanda dört yıldır lideriz. Bundan sonraki dönemde şirketimizi daha da çok sevilen bir marka haline getirmek için çalışacağız. 

CEO olduktan sonra ilk söyleşiyi veren Tahsin Yılmaz, Hürriyet Ekonomi Müdürü Sefer Levent ve muhabir Çilem Kayanın sorularını cevapladı.