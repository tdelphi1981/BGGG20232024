Genç sanatçı prova sırasında alev aldı
ABDnin en büyük opera gruplarından biri olan Lyric Opera of Chicagonun sahnelediği eserlerden birinin kıyafet provası sırasında, bir sanatçının yüzü aniden alev alınca, korku dolu anlar yaşandı.
Lyric Opera of Chicagonun bulunduğu 45 katlı Civic Opera House binasında yapılan prova sırasında, ateş tükürme numarasını deneyen 24 yaşındaki Wesley Danielın yüzündeki maske bir anda tutuştu. 
PROVADAN KARELER / FOTO GALERİ 
Wagnerin Nürnberg'in Usta Şarkıcıları eserinin provasında yaşanan talihsiz olayda, Danielın babası Clifton Truman Daniel da kazaya şahit olanlar arasındaydı ve yaşananları dehşet vericiydi sözleriyle anlattı. 
Yangın söndürücüyle müdahale edildikten sonra hastaneye kaldırılan Wesley Danielın boğazında ve yüzünde ikinci derece yanık olduğu ancak durumunun iyiye gittiği, birkaç gün içinde taburcu edilebileceği belirtildi.  
Roosevelt Üniversitesi Tiyatro ve Sirk Sanatları mezunu gencin, aynı rolü yaparken kaza geçiren bir önceki oyuncunun yerine görev aldığı öğrenildi. 
 