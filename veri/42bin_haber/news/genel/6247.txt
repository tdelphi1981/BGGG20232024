Markalar da babasız kaldı
ARABESK müziğinin efsane ismi, milyonların babası Müslüm Gürses, 4 aydır yoğun bakımda verdiği hayat mücadelesini kaybetti. Kimi zaman şarkılarıyla, kimi zaman sesiyle can verdiği, çoğu zamanda reklam yüzü olduğu markalar da babasız kaldı.
ARABESK müziğin efsane ismi Müslüm Gürsesin hayatını kaybetmesi milyonlarca hayranını üzerken, sesi ve müziğiyle can verdiği markalar da babasız kaldı. Dünya Gazetesinin haberine göre boyadan, bankacılığa, gıdadan otomotive birçok sektörden 20den fazla markanın geçmişinde onun da imzası var. Milyonların gönlüne taht kuran Gürses, otoritelere göre kendisi bir markaydı. Bu yüzden de geniş kitlelere ulaşmak isteyen markalar için hep itici bir güç oldu. Yeniliklerini, atılımlarını bu güçlü ses ile duyurdular. Gün geldi dondurma ile çoçukluğuna döndü, gün geldi Çay ailedir dedi ekranlarda. Bir yudum kola içtikten sonra Bırrr deyişi dillere dolandı. 
İHTİYACIM VAR 
Gürses, sadece markaların yüzü değil aynı zamanda sesi oldu. Top Kekin güvercini onun sesi ile hayat buldu, Onun sesinden Mutlu Akü bir numara sloganı  dillere dolandı. Akbank için İtirazım var şarkısı ihtiyacım vara dönüştü. 
PANDANIN BABASI 
Gürsesin, dondurma üreticisi Pandanın reklamındaki rolü de unutulmayacaklar listesinde. Reklam filminde dondurma yiyerek çocukluğuna dönen Müslüm Babanın, maskot panda gibi r harfini söyleyemediği, pandanın Size baba diyebilir miyim? dediği reklam özellikle çocukların ilgi odağıydı. 
ÇAYKURLA VEDA 
Müslüm Baba ile en çok reklam çalışması yapanlardan biri de  Çaykur. Markanın son yıllarına baktığımızda Gürses rüzgarını hissetmemek mümkün değil.  Bir bardak çay ailedir sloganlı reklamın devamı da geldi. Demliğin altı kaynana üstünü gelin benzetmesi ile çayı anlattı ekranlarda. Gürsesin son vedasını da yine Çaykur ile oldu. 
Aysun Kayacı ile oynadı 
MÜSLÜM Gürsesin gücüne akaryakıt sektörü de kayıtsız kalamadı. Kadoil için manken Aysun Kayacı ile kamera karşısına geçti. Kadoil, o dönem sektöre yeni giren bir oyuncuydu ve kıran kırana bir rekabetin yaşandığı sektörde kendine yer açması gerekiyordu. Marka, Gürsesin oynadığı reklam filmi ile hedefi 12den vurdu. Sadece bir ayda 100 yatırımcı Babanın bayisi olmak istiyoruz diyerek Kadoilin kapısını çaldı. 
Bırr dedi Colayı zıplattı 
COCA-Colanın da bir döneminde onun imzası var. Markanın reklamında, bir yudum koladan sonra Bırrr diye bağırıp, titremesi akıllara kazındı. Yakın çevresinde Gitti bizim karizma diyerek espri yaptığı reklam filminden hiç para almadı. 
 