Katilleri memnun etmeyiz
DEP milletvekili iken dokunulmazlıkları kaldırılınca yurtdışına kaçarak Sürgünde Kürt Parlamentosunu kuranlardan Zübeyir Aydar, Oslo sürecine katılan etkili isimlerden birisi.
Halen KCK Yürütme Kurulu üyesi olan Aydar, barış görüşmelerinde olup bitenleri en yakından izleyen isimlerden. Pariste düzenlenen suikastin, müzakereleri engellememesi için önlemleri alacaklarını belirten Aydar, Hürriyete şunları söyledi: 
Neden Sakine Cansız ve iki kadın hedefti?  
- Sakine Cansız 1978de PKKnın kuruluş kongresinde yer alan 22 kişiden birisidir. Eğer bu komitede olmasaydı hedef seçilmezdi. Hedef Sakine Cansızdı elbette. Bu Sizin kökünüzü kuruturuz mesajıdır. PKK içinde kimse Sakine Cansızı hedef alamaz. Eğer alırsa bilir ki bu onun sonu olur, hayatta kalması mümkün değildir. Cansızın veya benim Almanyada barış görüşmelerine katıldığımız ise doğru değil. 
Tetiği sizce kim çekti?  
- Birinci olasılık barışı yok etmek isteyen devlet içindeki karanlık çevreler bu işi tezgahladı. Zamanlamasıyla, seçilen hedefiyle bunu görüyoruz. İkinci olasılık ise, saldırganların Türkiyeden gelmiş olabileceğine dair bilgilerimiz de var. Geçen yıl Oslo görüşmeleri kesildiğinde Türk timlerinin Avrupaya bize dönük operasyon için geleceği haberini aldık. Belçika polisini uyardık. Sonra süreç yeniden başladı. Hiç talimat gelmeden mi bu gönderilen insanlar süreçten habersiz bu planı uyguladılar. Yoksa talimatla mı uyguladılar bilemiyorum. 
Cinayetler süreci etkiler mi?  
- Sürecin henüz başındayız, kuşkusuz olumsuz etkileyecektir. Sağduyu ile devam edeceğiz. Olayın sürece zarar vermemesi için gerekli adımları atmaya çalışacağız. Bu alçak cinayeti işleyenlerin emellerine kavuşmaması lazım. Biz bu cinayeti işleyenleri memnun etmeyeceğiz. Elbette görüşmeler Öcalan merkezli sürüyor. Kandil zaten bu sürecin içinde. Murat Karayılan açıklamasında süreci desteklediklerini söyledi. Fakat açıklamalar Türk medyasında çarpıtıldı. (Cinayet sonrası Ak Partiden gelen açıklamalar) Biri farklı, öbürü farklı şeyler söylüyor. İnsanın aklına iyi-kötü polisi mi oynuyorlar geliyor.   