Sneijder'in bir rüyası var
2000 yılında kazanılan UEFA ve Süper Kupa resimlerinin önünde poz veren Wesley Sneijder, Burada iki kupa görüyorum. Bu gerçekten çok güzel bir tablo. Bu fotoğraflara yeni başarılar eklemek istiyoruz dedi.
TÜRKİYEde, kulüpler bazında Avrupanın en önemli organizasyonu olan UEFA şampiyonlar liginin yayıncı kuruluşu olan D Smart, Şampiyonlar Ligi kupasını dün Devler Ligi arenasındaki temsilcimiz Galatasaraya götürdü... 
Florya Metin Oktay Tesislerinde sarı kırmızılı futbolcularla röportajlar yapıldı, Şampiyonlar Ligiyle ilgili görüşleri alındı. G.Sarayın yıldız futbolcuları D Smarttan Alp Özgen ve Aykut Aydının sorularını cevaplandırdı. 
Daha önce Inter formasını giyerken Şampiyonlar Liginde şampiyonluk mutluluğu yaşayan ve dev kupayı havaya kaldıran Wesley Sneijder, Florya Metin Oktay Tesislerinde bulunan 2000 yılında kazanılan UEFA ve UEFA Süper Kupasının bulunduğu büyük resmin önünde çarpıcı açıklamalar yaptı. 
SAYGI DUYULACAK BİR TAKIM OLDUK 
HOLLANDALI yıldız, tek eksiğin Şampiyonlar Ligi Kupası olduğunu belirterek, Resime baktığımda iki kupa görüyorum. Bu gerçekten çok güzel bir tablo. Sanırım bu fotoğrafları yeni başarılarla değiştirmenin zamanı geldi. Devler Ligi kupasını da bu resmin içine koyabilmek için çalışıyoruz. Şampiyonlar Ligi bir futbolcu için en üst nokta. Bu kupayı kazanmak inanılmaz. Ama bunu tekrar başarmak mükemmel olur diye konuştu. 
Galatasarayın golcüsü Burak Yılmaz da resmin önünde poz verdi ve kadroya yeni katılan transferlerle birlikte çok saygı duyulacak bir takım olduklarını belirterek Rakibimiz Schalkeye de saygı duyuyoruz. Drogba ve Sneijder ile artık daha da güçlendik. Çeyrek finali hedefliyoruz dedi. 
HAMİT: BU KEZ BİRLİKTE SEVİNECEĞİZ 
ŞAMPİYONLAR Liginin en tecrübeli oyuncularından biri olan Hamit Altıntop, Sneijderli Intere karşı Bayern Münih formasıyla 2010da kaybettiği Şampiyonlar Ligi Kupasını Hollandalı futbolcuyla G.Saray forması altında kaldırmak istediğini söyledi. Hamit Altıntop, Evet, 2010da bu sevinci yaşamak bana nasip olmadı. Bu kez Sneijder ile birlikte umarım bu kupayı kaldırırız diye konuştu. 
Hamit Altıntop, Schalke eşleşmesiyle ilgili de Ben, Schalkede sadece futbol oynamadım. Gelsenkirchen doğumluyum. Hayatımın 13 senesi orada geçti. Ama ben en başta profesyonelim. Benim için karmaşık ve farklı duyguların yaşanacağı bir maç olacak. Terimin son damlasına kadar Galatasaray için mücadele edeceğim dedi. 
Yarın saat 21.00de Smart Sporda 
RÖPORTAJLARIN tamamı yarın saat 21.00de D Smart 77. Kanal Smart Sporda Şampiyonlar Ligi Özel programında yayınlanacak.