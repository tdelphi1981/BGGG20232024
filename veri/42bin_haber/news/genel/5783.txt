Erdoğan'ın Çamlıcası
İstanbulda yapılacak Çamlıca camisi için AK Partinin simge eseri diyen Şehircilik Bakanı Erdoğan Bayraktar, projede pek çok değişiklik yapıldığını söyledi. Dün Hürriyeti ziyaret eden Bakan Bayraktar, projenin, Başbakan Erdoğanın başkanlık ettiği bir heyet tarafından değiştirildiğini açıkladı.
İSTANBULda Çamlıca Tepesine yapılacak olan caminin projesi sil baştan değişiyor. Yeni projenin detaylarını Hürriyete açıklayan Çevre ve Şehircilik Bakanı Erdoğan Bakan Bayraktar, Mimarlarla yaptığımız çalışmada camide sayamayacağım kadar değişiklik oldu. Sivri olan kubbeler daha basık ve oval oldu. Kapılarını genişlettik büyüttük. Revaklar vardı onları kaldırdık dedi.  
  ÇAMLICA CAMİSİ'NE SELÇUKLU RÖTUŞU / Foto galeri  
SİMGE ESER 
Çamlıcadaki caminin oluşturulma gayesi Ak Partinin iktidarı döneminde bir simge eser bırakmaktır açıklamasında bulunan Bayraktar, Orası sadece cami, sadece namaz kılınacak bir yer değil büyük bir kültür kompleksidir dedi. Bayraktar, Hürriyete yaptığı ziyarette Çamlıca Camisi ile ilgili şu açıklamalarda bulundu: 
BAŞBAKAN TARTIŞALIM DEDİ 
Burası eğitim, kültür, turizm ve müze alanı olacak. Yarışmada 82 proje değerlendirildi. Bunların arasında ikincisini uygulamayı uygun gördük. Ama Sayın Başbakan bunun tartışmaya açılmasını istedi. Mimar Sinan Üniversitesinden ve İTÜden bir grup mimarla üç saat çalıştık. Projeyi ciddi anlamda eleştirdiler. Birçok yerini değiştirdik. Burada Mimar Sinanın eserleri, Selçuklu ve Osmanlı döneminin camilerinden ciddi anlamda esinlenme var. Onların silueti olarak devam niteliğinde olmasını arzu ettik. Ama kesinlikle konsept ve yapı aynı değil.  
KUBBELER KAPILAR DEĞİŞTİ 
Binada fabrika gibi üç bodrum var. Bodrumlarında hat sanatları, kültür yerleri, fuar alanları, dershaneler ve seyir terasları olacak. Dünyada beşinci büyüklükte bir cami olacak. Üç gidiş üç geliş yol ve tünel yapacağız. Turizm merkezi, seyir terası ve yeşil alan yapacağız. Caminin dışında bina hemen hemen hiç yok. Kubbeleri, kapıları, değişti. Camide sayamayacağım değişiklik yapıldı. Altı minare var, yedinci minare vardı onu kaldırdık. Mimarlar öyle uygun gördüler. Kubbeler daha basıldı daha oval oldu. Sivriliklerini biraz azalttık. Kapılarını genişlettik, teraslarını değiştirdik.  
BAZI REVAKLARI KALDIRDIK 
Birtakım revaklar vardı onları kaldırdık. Başbakanın başkanlığındaki heyet, alanında uzman mimarlarla toplam üç seans yaptık. Görüşmelerimiz devam edecek. Daha da değişiklikler olabilir. Başbakan, Osmanlı ve Selçuklu kültüründe yetişmiş. Yetiştiği kültürü istiyor. O kültürü seviyor. 
YENİSİ 
Kubbeler tıraşlandı.
Kapılar genişletildi.
Revaklar kaldırıldı. 
Teraslar değiştirildi. 
Şadırvan yeniden dizayn edildi.
Girişler tekrar düzenlendi. 
 