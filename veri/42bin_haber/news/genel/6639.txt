Erdoğan-Ladin fotoları İslam karşıtı örgütün
Başbakan Tayyip Erdoğan afişlerinin Usame bin Ladin, Times Meydanı bombacısı gibi teröristlerle birlikte Chicago toplu taşıma araçlarında kullanılmasına yönelik tepkiler büyüyor.
Afişler nefret mesajı taşıdığı gerekçesiyle Chicago Toplu Taşıma İdaresi tarafından şehirdeki otobüslere yerleştirilmek istenmemişti. Ancak Chicago Toplu Taşıma İdaresi, ilanların sponsorluğunu üstlenen Amerikan Özgürlük Savunma Girişimi (AFDI) tarafından açılan dava sonucu İslam karşıtı ilanları almak zorunda kalmıştı. Karara tepkiler büyürken DEİK/Türk-Amerikan İş Konseyi (TAİK) de ABDde yerleşik Türk-Amerikan Çatı Kuruluşlarının yayımladığı kınama mesajına desteğini açıkladı. Başkan Haluk Dinçer, TAİK olarak; ABDde yerleşik Türk-Amerikan Çatı Kuruluşları olan ATAA, FTAA, TACC  ve TAA tarafından 7 Mart 2013 tarihinde yapılan ortak açıklamaya yürekten katıldığımızı belirtir; yapılan kötü niyetli kampanyaların Türk-Amerikan ekonomik ilişkilerine zarar vereceği endişesiyle bu konuda gerekli tedbirlerin ABD hükümeti tarafından alınması temennimizi mesaja katılarak yineleriz dedi. TAİKin destek verdiği ortak kınama mesajında özetle şunlar vurgulanıyor: Reklamın sponsorluğunu yapan AFDI, İslamı ve ABDnin Türkiye gibi müttefiklerini hor görmesi için Amerikalıları radikalleştirme amacı güden aşırıcı bir örgüttür. Bu örgütün akademik veya politika oluşturma gibi bir geçmişi bulunmayıp Güney Yoksulluk Hukuk Merkezinin (SPLC) Müslüman Karşıtı Nefret Grubu listesinde yer almaktadır. AFDInin hakaret girişimleri; Amerikan halkının inançlarını, etnik kökenlerini veya ulusal kökenlerini çarpıtmak suretiyle fitne yaratmayı amaçlamaktadır. Amerikalı dostlarımıza AFDIyi ve bu grubun nefret mesajlarını reddetmeleri ve Türk Amerikan toplumlarının ve aynı zamanda tüm Amerikalıların onurunu ve güvenliğini korumaları çağrısında bulunuyoruz. Terörizmin anlamını sulandırmaya çalışan AFDIyi ve Amerikan halkının dostu, önemli bir NATO müttefikinin lideri ve Birleşik Devletlerin ortağı olan Türkiye Cumhuriyeti Başbakanını aynı reklam kampanyasına dahil ederek gerçek teröristleri destekleme çabalarını ve nefret dolu söylemlerini şiddetle kınıyoruz.   