Kocaman çok başarılı
Aybaba, derbide üzdüğü meslektaşına övgü dolu sözleri ile destek verdi.F.Bahçedeki rakibi ile ilgili eleştirilere katılmadığını belirten Beşiktaş Teknik Direktörü, Aykut Hoca 3 kulvarda devam ediyor. Bence çok başarılı dedi.
BEŞİKTAŞ derbisinde aldığı 3-2lik yenilgi ile yeniden eleştirilerin hedefi olan Aykut Kocamana destek geldi. Siyah beyazlıların teknik direktörü Samet Aybaba, meslektaşına yöneltilen eleştirilerin haksız olduğunu belirterek, Ben Aykut Hocayı çok başarılı buluyorum. Takımı ile birlikte 3 kulvarda da yoluna devam ediyor diye konuştu. 
Önceki gün Hürriyet Spor Servisine yaptığı ziyarette gündemdeki konuları değerlendiren Aybaba, Fenerbahçeyi övdü.   
F.BAHÇE BENİ TEDİRGİN EDİYORDU 
AYBABA, Maçın ilk yarım saatinde Fenerbahçe tek kale oynadı. Zaten oturmuş kadroları beni tedirgin ediyordu. Derbinin ilk yarısında nefesim kesildi. 40. dakikada Kuytın kendi kalesine attığı gol ile kendime geldim. Fenerbahçenin o dakikadan sonra bocalaması işimize yaradı dedi.  
Beşiktaş Teknik Direktörü, dün basın mensuplarıyla yaptığı sohbette de derbi ve Aykut Kocaman hakkında açıklamalarına devam ederek, Biz de hep 90ıncı dakikalarda kaybettik. O üzüntüyü, acıyı biliyoruz ifadelerini kullandı.  
AYKUT HOCA YİNE DOĞRU YAPMIŞ 
Bununla birlikte Fenerbahçe Teknik Direktörü Aykut Kocamanın maç sonrası hakemlerle ilgili herhangi bir açıklama yapmaması ile ilgili soruyu da yanıtlayan tecrübeli teknik adam, şunları söyledi: 
Aykut Hocayı severim. Doğru açıklama yapmış. Hakemlerle ne işimiz var. Hakem ayrı bir müessese. Doğru da yapacak yanlış da... Biz de yapıyoruz. Herkes hata yapıyor. Biz hep saygılıyız. Aykut Hoca her zaman olduğu gibi doğru yapmış.