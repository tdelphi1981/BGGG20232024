2.5 milyar dolarlık Hindistan darbesi
GEÇTİĞİMİZ yıl iki basamak gerileyerek Hindistanın petrol tedarikçileri arasında dördüncülüğe düşen İran, Hindistanın petrol alımını daha da düşürmesi sonucu 2.5 milyar dolarlık gelir kaybına uğrayabilir.
ABDnin, İrana uyguladığı ambargo, İranı giderek zor durumda bırakacağa benziyor. Uyguladığı ticari yaptırımlarla, İranı nükleer programından caydırmak isteyen ABD, diğer ülkelerin de İranla yaptığı ticareti önemli ölçüde etkiledi. Hindistanın da bu kapsamda İrandan aldığı petrol miktarını düşürerek, İran için 2.5 milyar dolarlık gelir kaybına neden olması öngörülüyor.  
Bloombergde dün yayınlanan habere göre, geçtiğimiz yıl iki basamak birden düşerek, Hindistanın petrol tedarikçileri arasında dördüncü sıraya oturan İran, önümüzdeki dönemde bu ülkeden 2.5 milyar dolarlık darbe yiyebilir. Haberde, Hint rafinerilerinin 1 Nisan'dan başlayarak, İrandan petrol ithalatını yüzde 20 düşürebileceği belirtiliyor. Yüzde 20lik düşüş ise İranın ham petrol satışlarında günlük 60 bin varillik düşüş anlamına geliyor. Bunun mali değeri yıllık 2.5 milyar dolar hesaplanıyor. İrandan Asyaya, ağır ham petrol satış fiyatı, önceki gün varil başına 113 dolar seviyesindeydi. 
BAŞKA SEÇENEK YOK 
Singapur merkezli FACTS Global Energy analistlerinden Praveen Kumar, Bloomberge yaptığı açıklamada Yaptırımlardan muafiyetini korumak istiyorsa, Hindistanın, İrandan ham petrol ihracını azaltmaktan başka seçeneği yok. Petrol için başka opsiyonlara bakmak Hindistanın da çıkarlarıyla örtüşüyor dedi. 
MUAFİYET ŞARTLARI 
Atom silahı geliştirdiği gerekçesiyle, İranın nükleer programını frenlemek isteyen ABD ve AB, bu ülkeye karşı kademe kademe yaptırım devreye alıyor. ABD, İrandan ham petrol alımlarını önemli ölçüde düşürmeye devam ettikleri gerekçesiyle, aralık ayında aralarında Türkiyenin de bulunduğu dokuz ülkeye tanıdığı yaptırım muafiyetini uzattı. Ülkelerin, yaptırımlardan muaf kalabilmesi için İrandan aldıkları petrol miktarını azaltmaları gerekiyor. Muafiyet, 180 günde bir yeniden gözden geçiriliyor.  
Hindistan zorlanıyor 
BLOOM-BERGin haberinde, Hindistanın, yaptırımlar nedeniyle İrandan tanker getirme ve petrol ulaşımını sigortalama konusunda zorlandığı kaydediliyor. Haberde Hindistan, ödeme için bir Türk bankasını, takas ticaretini ve yerel para hesaplarını içeren bir sistem kurmak zorunda kaldı denildi.  

 