Aç Emine Hanım bir şey demez, aç aç
Başbakan Tayyip Erdoğanın eşi Emine Erdoğan, Doğu ve Güneydoğu bölgeleri başta olmak üzere ihtiyaç duyulan okullarda fiziksel koşulların iyileştirilmesi ve gereksinimlerin karşılanması amacıyla düzenlenen Bir Başkadır Benim Memleketim projesini başlattı. Gecede Hülya Avşar sahne aldı. Avşar sahnede giydiği kıyafetiyle ilgili ilginç açıklamalarda bulundu.
Milli Eğitim Bakanlığı ile Türkiye İş Kadınları Derneği (TİKAD) işbirliğinde, Aile ve Sosyal Politikalar Bakanlığının desteğiyle gerçekleştirilen projeyle ilgili konuşan Emine Erdoğan, birilerinin İstanbulun Hakkâriden, Vandan, Muştan, Siirtten uzakta olduğunu düşünüp, oralardaki sorunlara kayıtsız kalabildiğini, ancak bunun, o sorunlardan uzak kalmak anlamına gelmediğini vurguladı. TİKADı projeden dolayı tebrik eden ve başarılar dileyen Emine Erdoğan, TİKADın ihtiyaç içindeki okulları merkezine alan proje geliştirmesini isabetli bulduğunu ifade ederek, ihtiyaç içindeki okulların belirlenmesinin, hayırseverler ve sivil toplum örgütleri tarafından bu okulların desteklenmesinin, Türkiye ve gelecek adına heyecan verici gelişme olduğunu söyledi. Emine Erdoğan, dün akşam Çırağan Sarayında düzenlenen gecedeki konuşmasını şöyle sürdürdü: 
TÜRKİYE İŞ KADINLARI DERNEĞİ GECESİ / FOTO GALERİ

TERÖR 76 MİLYONU ETKİLİYOR

Türkiye, 780 bin kilometrekaresiyle birdir, beraberdir ve kardeştir. Nasıl ki bedenin bir uzvundaki acı tüm bedeni etkisi altına alırsa, Türkiyenin bir köşesindeki acı da hiç kuşkusuz tüm bedende hissedilir. Terör sadece ülkenin belli bölgelerini etkilemiyor, tüm Türkiyeyi, 76 milyonu etkiliyor. Aynı gemi içindeyiz. Hiç kuşkunuz olmasın ki kurtuluşumuz ortak bir mücadeleyle, işbirliğiyle, dayanışmayla, kardeşlikle mümkün olacaktır.
Gecede konuşan Aile ve Sosyal Politikalar Bakanı Fatma Şahin de, uğraştıkları birçok sorunun cehaletten kaynaklandığını, kız ve erkek çocuklarının eğitiminde yüzde 98i yakalayıp eşitliği sağladıklarını belirterek, Şimdi amacımız, muradımız, yüksek öğretimde de bunu yakalamak. 10 yıl önce bu oran yüzde 10du, bugün yüzde 45leri yakaladık. Eğitim, en temel başarmamız gereken bir sorun alanıdır dedi.
Aralarında Erdoğan Demirören ve eşi Tülin Demirören ile Türkan Sabancının da yer aldığı iş ve sanat dünyasının önde gelen isimlerinin katıldığı gecede, Emine Erdoğan hayırseverlere plaketlerini verdikten sonra, Acun Ilıcalının stand-up gösterisi ile Hülya Avşarın konserini izledi. 
FAZLA MI AÇIK 

Gecede sahne alan Hülya Avşarın, konuşmasında kıyafetiyle ilgili sözleri dikkat çekti. Kıyafetiyle ilgili Emine Erdoğana Fazla mı açık diye soran Hülya Avşar Emine Hanım bana bir şey demez dedim. Emine Hanımın geleceğini duyduktan sonra öğleden sonra 500e yakın elbise denedim. En kapalısı buydu bulduğum elbisenin. Kolları vardı, kestim bu hale getirdim. Modacı Melih Yazgana dedim ki Aç Emine Hanım bir şey demez, aç aç dedim. Yağ çekmiş gibi görünmemek için çok kapalı giyinmek istemedim. Alttan aldık üstten girdik bu hale geldi, umarım beğenmişsinizdir, çok açık olmamıştır. THY kıyafeti olmasa da... diye konuştu. 
 