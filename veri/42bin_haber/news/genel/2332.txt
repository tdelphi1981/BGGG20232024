Nurgül’ün tutkulu aşk filmi başladı
Usta yönetmen Osman Sınav, son filmi “Uzun Hikaye”nin sinemalarda gösterimi sürerken senaryosu kendisine ait olan yeni filmi “Aşk Kırmızı”nın çekimlerine Rixos Downtown Antalya’da başladı.
 Aşkın hüzünlü, sarsıcı ve tutku dolu hikâyesini seyirciyle buluşturacak olan “Aşk Kırmızı” oyuncu kadrosuyla da dikkatleri çekiyor. “Aşk Kırmızı”da başrolleri 4 yıl önce beraber Altın Portakal ödülü kazanan Nurgül Yeşilçay ve aynı zamanda Locarno Film Festivali “En İyi Erkek Oyuncu” ödülünün sahibi Tayanç Ayaydın’ın yanı sıra Ezgi Asaroğlu ile yine birçok projede yer alan Teoman Kumbaracıbaşı paylaşıyor.
 Nazlıgül (Nurgül Yeşilçay), Zeynep (Ezgi Asaroğlu) ve Ferhat’ın (Tayanç Ayaydın), iç içe geçen aşk hikâyesini anlatan filmin çekimleri dört hafta sürecek. “Aşk Kırmızı” mart ayında beyazperdede sinemaseverlerle buluşacak. MİLLİYET