Sınıraşan roket duvara saplandı
ŞANLIURFA'nın Ceylanpınar İlçesi'nde bir evin duvarına Suriye'den atıldığı belirtilen roketatar mermisi isabet etti.
 Mehmet Akif Ersoy Mahallesi 177'nci Sokak'ta Ali Gündüz'e ait evin duvarına saplanmasına rağmen şans eseri patlamayan mermi, uzman polisler tarafından etkisiz hale getirildi. Ceylanpınar'ın karşısındaki Rasulayn'da Esad muhalifleriyle PKK'nın bu ülkedeki kolu olan PYD güçleri arasındaki çatışmalar devam ediyor. DHA