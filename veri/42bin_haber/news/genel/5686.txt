Galatasaray'ın büyük çöküşü
Bu yıl büyük umutlarla sil baştan kurulan Galatasaray Erkek Basketbol Takımı için hiçbir şey istediği gibi olmadı Geçtiğimiz sezon play-off serisinde yaşanan hayal kırıklığı sonrasında büyük bir revizyona giden Galatasaray Medical Parkta Eurocuptan elenmenin şoku yaşanıyor
Sezon başında kadrosunu Koç Ergin Ataman, David Hawkins, Henry Domercant, Boniface NDong gibi isimlerle güçlendiren sarı-kırmızılı ekip, Türkiye Kupasını Fenerbahçeye kaptırdı ve en büyük favorilerinden biri olduğu Eurocupa erken veda etti. 

İşte Galatasarayın bu sezon yaşadığı kötü senaryolar

1) EUROLEAGUE ALMADILAR

Geçtiğimiz sezon şampiyon olamadığı için ülkemiz adına THY Euroleaguee katılacak 3. takım olma şansını kaybeden Galatasaray, uzun süre WildCard almayı bekledi ancak Türkiyeden 4 takım katılması imkansızdı.

2) HENRY DOMERCANT SAKATLANDI

Takımın belki de en çok moralini bozan konu büyük umutlarla transfer edilen Henry Domercantın gelir gelmez yaşadığı sakatlık oldu. Büyük zorluklarla ve büyük umutlarla transfer edilen Domercant, transfer edildiği günden bu yana sadece 3 maçta toplam 18 dakika forma giyebildi.

3) İLKAN KARAMANI F.BAHÇEYE KAPTIRDILAR

Galatasaray, genç yıldız  İlkan Karaman ile yaptığı özel sözleşmeyi Federasyona bildirmeyince Fenerbahçe devreye girerek İlkanı kadrosuna kattı. Sarı-kırmızılılar da önemli bir yetenekten maruz kaldı.

4) DAVID HAWKINSTE DOPİNG ÇIKTI

Sezonun büyük hayal kırıklıklarından biri Hawkinsin yaşadığı olay oldu. 31 yaşındaki ABDli basketbolcunun kanında keyif verici ve yasaklı maddeye rastlandı Kısa bir süre içerisinde oyuncunun sözleşmesi feshedilecek. 

5 ) TÜRKİYE KUPASINI FENERBAHÇEYE KAPTIRDILAR

Geçtiğimiz hafta sonu Eskişehirde oynanan Türkiye Kupası finalinde ezeli rakibi Fenerbahçeye mağlup olarak kupayı kaptıran Galatasaray, bir kulvardan daha eli boş dönmüş oldu

6 ) OYUNCULARIN ALACAKLARI ÖDENMEDİ

Son günlerin en çok konuşulan konularından biri; oyuncuların alacaklarının ödenmemesi. İlk olarak kadın takımı oyuncusu Lindsay Whalenin sözleşmesini feshetmesiyle ortaya çıkanların benzeri erkek takımında da yaşanıyor. Yabancı oyunculardan Boniface NDong, Galatasaray ile olan sözleşmesini her an sonlandırabilir. Çünkü oyuncunun alacaklarının yüklü bir kısmı ödenmedi. 

7) SON DARBE DE AVRUPADA

Tüm bunlarla kötü bir sezon yaşayan Galatasaraya, bir darbe de çok büyük umutlar beslenen Eurocuptan geldi. Sarı kırmızılılar, kritik maçı Unics Kazana kaybetmeleri ve ULMnin de Kızılyıldızı yenmesiyle Avrupaya veda etti. 

ARTIK TEK UMUT LİG ŞAMPİYONLUĞU

Türkiye Kupasını kaybeden ve Avrupadan elenen Galatasarayın tek umudu lig şampiyonluğu kaldı. Son lig şampiyonluğunu 1989-1990 yılına yaşayan Galatasaray, 17. Hafta itibariyle 31 puanla 3. Sırada. Sarı-kırmızılılar, Pazar günü Anadolu Efes ile karşılaşacak.