Napoli'ye soğuk duş
UEFA Avrupa Ligi ikinci turu karşılaşmalarının en büyük sürprizlerinden biri İtalya'dan geldi.
Voleybol Kadınlar CEV şampiyonlar ligi 6'lı play-off turu rövanş maçında Vakıfbank, Eczacıbaşı VitrA'yı 3-1 yenerek, Dörtlü Finale yükseldi. İki Türk ekibi arasında yapılan ilk maçı da 3-1 kazanan Vakıfbank, Burhan Felek Voleybol Salonu'nda 9-10 Mart tarihlerinde gerçekleştirilecek Dörtlü Final'de ev sahibi Galatasaray Daikin ile karşılaşacak.
 
İki takımın da karşılıklı sayılar bularak başladığı ilk sette, Eczacıbaşı VitrA, Usic'in smaçlarıyla üstünlüğü ele geçirdi ve birinci teknik molayı 8-5 önde tamamladı. Turuncu-beyazlı takım, ikinci teknik molayı da 16-12 üstün geçerken, Fürst, Melis ve Brakocevic ile oyuna ağırlığını koyan Vakıfbank, 13-3'lük bir seri yakaladı ve seti 25-19 kazanarak 1-0 öne geçti.
 
VAKIFBANK MUTLULUKTAN UÇUYOR 
İkinci sete hızlı başlayan Vakıfbank, karşılık vermekte zorlanan rakibi karşında ilk teknik molayı 8-3 önde bitirdi. Vakıfbank, ikinci teknik molada da kenara 16-13 üstün giderken, Poljak ve Neslihan'ın sayılarıyla toparlanıp çok iyi bir geri dönüş yapan Eczacıbaşı VitrA, ikinci seti 25-22 kazandı ve durumu 1-1'e getirdi.
 
Üçüncü sette oldukça etkili bir mücadele ortaya koyan Vakıfbank, molaları 8-5 ve 16-7 önde bitirdi. Rakibine şans tanımayan Vakıfbank, setten 25-16'lık skorla galip ayrılarak, 2-1 öne geçti.
 
Büyük çekişmeye sahne olan karşılaşmanın dördüncü setinde Eczacıbaşı VitrA, teknik molaları 8-7 ve 16-15 önde tamamladı. Daha sonra iki takım da karşılıklı sayılar bulurken, üstünlüğü ele geçiren Vakıfbank, seti 28-26, mücadeleyi de 3-1 kazanarak Dörtlü Finale yükseldi.
 
Galibiyetten dolayı büyük mutluluk yaşayan Vakıfbanklı oyunculara, taraftarları da sevgi gösterisinde bulundu. Vakıfbanklı oyuncular, mutluluklarını taraftarlarıyla da paylaştı. Bu sezon oynadığı bütün resmi maçlardan galibiyetle ayrılan Vakıfbank, 2010-2011 sezonunda CEV Şampiyonlar Ligi'nde şampiyonluğa ulaşmıştı.

Salon: Burhan Felek
Hakemler: Georgios Karampetsos (Yunanistan), Vladimir Simonovic  (Sırbistan)
Eczacıbaşı VitrA: Shashkova, Büşra Cansu, Neslihan Darnel, Usic, Poljak,  Özge Çemberci (Gülden Kuzubaşıoğlu, Esra Gümüş, Asuman Karakoyun, Gözde Yılmaz,  Buse Kayacan)
Vakıfbank: Bahar Toksoy, Brakocevic, Glinka, Fürst, Naz Aydemir, Gözde  Sonsırma (Gizem Güreşen, Saori, Melis Gürkaynak, Güldeniz Önal)
Setler: 19-25, 25-22, 16-25, 26-28
Süre: 112 dakika (26, 27, 25, 34)
         
        