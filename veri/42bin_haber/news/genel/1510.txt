Duru Tiyatroya sanatçı desteği
Tiyatro sanatçısı Emre Kınay, Kadıköy Anadolu Lisesinin bahçesinde bulunan Duru Tiyatronun kapatılması dolayısıyla dün bir basın toplantısı düzenledi.
Okul yönetiminin sözleşmeyi yenilemeyip kapattığı Duru Tiyatro için hukuki mücadelelerinin sonuna kadar süreceğini söyleyen Kınaya basın toplantısında Ceyda Düvenci, Burcu Kara, Pelin Körmükçü, Üstün Akmen, Can Gürzap, Mehmet Ali Alabora ve Süheyl-Behzat Uygur gibi sanatçı dostları da destek verdi.
   KIZIMIN GELECEĞİNDEN 
İKİ DAİRE ÇALDIM 
Emre Kınay basın toplantısında yaptığı konuşmasında, Okul yönetimince Duru Tiyatro ve bendeniz lekelenmekteyiz. Kendileri ilk başta tiyatroyu açarken onur duyduklarını belirterek halk eğitimden de hocalar geliyor, süper dediler ama maalesef 30 Ekimde sözleşmeyi feshettiler. Sözleşme yenilenmemesiyle ilgili olarak, sigara içilip, müzikli gürültü yapıldığını ileri sürdüler. Okulun yatakhanesiyle aramızda 500 metre mesafe var. Çocukların sağlığına zararlı görülen tiyatro muydu? dedi. 
 
NE DEDİLER 
Ceyda Düvenci: Utanç duyuyorum
Ben Kadıköy Anadolu Lisesi mezunuyum. Okul yönetiminin almış olduğu bu karardan dolayı utanç duyuyorum. Okul müdürünü maarifin müdürü olmak ne demektir hatırlatmaya davet ediyorum. Tiyatronun borcu bile olsa kapanmamalı. 
Can Gürzap: Tiyatro kapatmak dehşet bir şey
Emre dizilerden kazandığı parayı tiyatroya yatırdı. Tiyatrosu olmayan bölgeye tiyatro salonu açtı. Tiyatro kapatmak dehşet bir şey. Bu konu Milli Eğitim ve Kültür Bakanlığınca çözülmeli. 
Mehmet Ali Alalbora: Bundan sonra avukatlar konuşacak 
4 yıl önce açılan tiyatro seyirciyle buluşuyor filizlenip büyüyor, ödüller alıyor, ardından kapatma kararı geliyor. Bundan sonra avukatlar konuşacak.