Galaxy S4'ten ilk kare
Galaxy S4'e ait olduğu iddia edilen bu fotoğraf, cihazın kamerası hakkında önemli bir ipucu verdi.
Samsung'un bir sonraki Android amiral gemisi Galaxy S4'ten sızıntılar gelmeye devam ediyor. Son olarak Galaxy S4 ile çekildiği iddia edilen bir fotoğraf, cebin 10 megapiksellik bir kamera ile sunulabileceğini gösterdi.

Google'ın fotoğraf hizmeti Picasa'ya yüklenen bir görseldeki EXIF verileri, onun "SGH-N045" model numaralı bir cihazla çekildiğini gösteriyor. SGH-N045 model numarasının ise Galaxy S4'e ait olduğunu düşünülüyor. Bir masa ayağının göründüğü fotoğrafın çözünürlüğü, 4128 x 2322. Bu çözünürlük, yaklaşık 9.6MP'e denk geliyor. Dolayısıyla fotoğraf gerçekten de bir Galaxy S4 ile çekilmişse, cihazın kamerasının 10 megapiksel olacağı anlaşılıyor. Samsung'un şu anki Android amiral gemisi Galaxy S3, 8 megapiksellik bir kameraya sahip.

Son dönemde ortaya çıkan 13 megapiksellik Sony Xperia Z, Huawei Ascend D2 ve ZTE Grand S'in ardından Galaxy S4'ün de 10MP'lik bir kameraya sahip olması, hiç de şaşırtıcı olmayacak. Bununla birlikte EXIF verilerinin üzerinde oynama yapılmış olma ihtimali de var.

 İşte çekilen fotoğraf 
 