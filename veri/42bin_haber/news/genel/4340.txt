'Kanlı eylem olabilir'
Kemal Burkay'dan önemli uyarı... Medya yöneticileriyle bir araya gelen Hak ve Özgürlükler Partisi (Hak Par) Genel Başkanı Kemal Burkay, Kürt sorununda gelinen süreci değerlendirdi.
 'BAĞIMSIZ Kürdistan' söylemini bırakan PKK'nın savaşmasına anlam veremediğini söyleyen Burkay, şöyle devam etti: 'Demokratik özerklik' kelimesini siyasi literatüre PKK ve BDP soktu. Buna rağmen Türk aydınları, dostlarımız 'PKK ülkeyi bölmek istiyor' diyorlar. 'Demokratik özerklik' ülkeyi bölmek anlamına gelmez. Kanımca geçmişe oranla daha iyi bir durumdayız. Bugünkü hükümet silahların susması için çabalıyor. Hem aydınlar, hem de kamuoyu şiddetle çözüm alınamayacağını anladı ama statükonun devam etmesini isteyenler var. Süreç sancılı olacak. Büyük ihtimalle yeni kanlı eylemler yaşanabilir. Bu başlı başına önemli bir sorun. Sorunu PKK'dan ibaret görmek yanlış olur.
  