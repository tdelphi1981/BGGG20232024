10 büyük alamet olmadan kopmaz

MAYA takvimine göre kıyametin 21 Aralıkta kopacağı öne sürülürken, Diyanet İşleri Başkanlığı Din İşleri Yüksek Kurulu, Kıyametin ne zaman kopacağı tamamen Allahın bilgisi dahilindedir. 10 büyük alamet gerçekleşmeden kıyamet kopmaz açıklamasını yaptı. 
Güneşin batıdan doğması...
İnternette yayınlanan fetvada, kıyamet işaretleri şöyle açıklandı:
 Küçük alametler: Din ve inanç hakkında bilgisizliğin yaygınlaşması, içkinin çokça içilmesi, fitne, öldürme ve kargaşanın çoğalması, maddî refahla birlikte kanaatsizlik ve nankörlüğün artması, Allah rızası yerine çıkarların ön plana çıkması gibi olayları saymak mümkündür. 
 Büyük alametler: Şu hadiste bildirilmiştir: On alamet meydana gelmedikçe kıyamet kopmaz. Deccalın çıkışı, Hz. İsanın yeryüzüne inmesi, Yecuc ve Mecucun çıkışı, Dabbetül Arzın çıkışı, güneşin batıdan doğması, doğuda, batıda ve Arap yarımadasında meydana gelmek üzere yerin batışı, duman ve insanları mahşer yerine sürecek olan ve Aden çukurundan çıkan bir ateşin zuhuru. Bu hadiste geçen alametlerin bir kısmı aynı zamanda Kuranda da muhtelif ayetlerde yer almaktadır. 
Kıyamet gününe komando takviyesi
MAYA Takvimine dayanan kıyamet inanışının yarattığı ilgiyle 21 Aralıkta çok büyük bir kitleyi ağırlaması beklenen Şirincede güvenlik tedbirleri gözden geçirildi. Normal dönemde 10 kişilik jandarma timinin görev yaptığı Şirinceye 21 Aralıkta komando ve istihbarat birimlerinde görev yapan personelle birlikte çok sayıda takviye kuvvet görevlendirilecek.  

 