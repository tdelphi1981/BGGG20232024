ABD, MHP dosyası için ek bilgi istedi
İnternette yayınlanan ve MHP'li 10 yöneticinin istifasına neden olan kasetlerle ilgili gelişme var... Soruşturma dosyasına ABD'den 9 ay sonra yanıt geldi...
 SORUŞTURMA ilk olarak özel yetkili savcılık tarafından Mayıs 2011'de başlatılmıştı. Görüntülerin yayınlandığı siteler incelendi. www. farklıulkuculuk.com'un ABD üzerinden yayın yaptığı tespit edildi. Savcılık, ABD'li makamlara sorular gönderdi. Yazıda 'Site yayınlarını ABD'den mi yapıyor?', 'IP adresi ABD'nin hangi bölgesinden geliyor?', 'Sitenin alan ismi hangi tarihte alındı?', 'Site hangi şahıs ya da kurum adına satın alındı?', 'İbrahim Faruk Bayındır isimli şahıs tarafından sitenin alan adına herhangi bir para ödendi mi?' soruları yöneltildi. 
 YAKLAŞIK 9 ay sonra cevap geldi. Özel yetkili savcılık yerine kurulan terörle mücadele savcılığına gönderilen yazıda sorulara yanıt yok. Amerika'daki adli makamlar Türkiye'ye, 'gönderilen yazıdaki bilgilerin yeterli olmadığını, eksik bilgilerin bulunduğunu' belirterek, soruşturma dosyasına ilişkin detaylı bilgi istedi. SEDA KILIÇ