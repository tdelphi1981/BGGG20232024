CHP'nin uçağı son anda rota değiştirdi
CHP Lideri Kemal Kılıçdaroğlu ve CHP heyetini taşıyan yolcu uçağı, kafa rüzgarının azalması ile Çin'in Urumçi kentinden Ankara Esenboğa Havalimanı'na direkt uçtu. Trabzona yapılacak yakıt ikmal amaçlı teknik inişten son anda vazgeçen pilotlar uçağın Ankara Esenboğa Havalimanı'na çevirdi. Uçuş rotasındaki son dakika değişikliği bir hostesin yaptığı anonsla duyruldu. CHP heyeti 100 bavulla Çin'e giderken 170 bavulla geri döndü.
CHP heyetini taşıyan Free Bird Havayolları yetkilileri, TC-FBO tescilli Airbus A320 tipi uçağın pilotları ile temas kurarak aldıkları bilgiye göre rüzgarın beklenenden daha az esmesi üzerine Trabzona planladıkları teknik inişi iptal etti. Uçağın rotası Ankara çevrildi ve Airbus A320,  Ankara Esenboğa Havalimanına tekerlek koydu.

3 BİN 600 KİLOGRAM KARGO

Aralarında Kılıçdaroğlunun da bulunduğu 107 yolcu taşıyan uçakta yolcular dahil toplam taşınan yük 12 bin 818 kilogram. Bu yükün 3 bin 600 kilogramını yolcuların bavullarının da aralarında olduğu kargo oluşturuyor. Free Bird Havayollarının envanterine geçen yıl 24 Nisanda katılan uçağın toplam yolcu kapasitesi ise 180.

KARŞI RÜZGAR ETKİLİYOR

Normalde bu tür tek koridorlu uçaklar havayollarının tarifeli uçuşlarında en fazla 4-4,5 saatlik uçuşlarda kullanılıyor. Çine gidişte arka rüzgarla daha hızlı uçan A320, dönüş yolculuğunda artan bagaj ve kafa rüzgarı için planlanandan daha fazla yakıt almıştı. Kalkış öncesindeki verilere göre uçağın artan ağırlıkla birlikte menzili Ankaraya tutmayınca Trabzona teknik iniş yapılacak yakıt ikmali gerçekleştirilmesi planlandı. Ancak havayolu yetkilileri rüzgarın beklenenden daha az olması üzerine Trabzon'a inişui iptal ettirerek uçağı Ankara Esenboğa Havalimanı'na çevirdi.

Free Birdün uçağı Esenboğa Havalimanına indiğinde depolarında toplam 2,8 ton yakıt kalması bekleniyor. A320 içine minimum yakıt limiti ise 2,2 ton. Kalan yakıt, planlanan noktaya inişin yapılamaması, yedek meydana gidiş ve pas geçişi içeriyor.

ALIŞVERİŞ YÜKÜ AĞIR GELDİ 
CHPnin Çin gezisi dönüşünde ilk gelen haberlere göre uçağın Trabzon'da ikmal yapacağı bilgisi gelmişti. Kemal Kılıçdaroğlu başkanlığındaki heyeti taşıyan uçak, yolcuların yaptığı alışveriş sonrası aşırı yük nedeniyle alması gereken yakıtı alamadı. Uçak bu nedenle Trabzon'da yakıt ikmali yapması kararlaştırılmıştı. CHP heyetini Çin'e 100 bavulla giderken 170 bavulla geri döndü.  
Normalde Sincandan Ankaraya mola vermeden gelebilecek özel uçak heyetteki siyasetçi, işadamı ve gazetecilerin de bulunduğu 100'den fazla kişilik heyetin Pekin, Şangay ve Urumçide yaptığı rekor alışverişten dolayı ağırlık limitlerini aştı ve alması gereken yakıtı alamamıştı. 
KILIÇDAROĞLU'NUN ÇİN GEZİSİ / FOTO GALERİ 
EN ÇOK NELER ALDILAR 
İpek yorgan, çakma saat, bijuteri, telefon ve çeşitli elektronik eşyalar. 
1995'TE DE BENZERİ YAŞANMIŞTI 
Süleyman Demirel'in Cumhurbaşkanlığı döneminde gerçekleştirdiği 10 günlük uzakdoğu gezisinde de benzer bir durum yaşanmıştı. 1995 mayısında Demirel ve beraberindeki heyeti taşıyan uçak aşırı yük nedeniyle havalanamama tehlikesiyle karşı karşıya kalmıştı. Hürriyet'ten Faruk Bildirici konuyla ilgili şu notları okuyucuya aktarmıştı: OKUMAK İÇİN TIKLAYIN 
 
 