Zıpkın dedi mermi çıktı
Muğla Bodrum'da şüpheli olay...
 Tekne kaptanı Muammer K. (36) önceki gece eşi Arzu T.K.'yı kanlar içinde hastaneye getirdi. Zıpkınla yaralandığı ileri sürülen kadın ameliyata alındı. Tabancayla vurulduğu belirlendi, başındaki mermi çıkarıldı. Muammer K., ilk ifadesinde, 'Olay gecesi küçük bir tartışmamız olmuştu. Ben diğer odadayken  çığlığını duydum. Salona gittiğimde kanlar içindeydi. Yanlışlıkla, başından zıpkınla vurulmuştu' dedi. Polis, Muammer K.'yı çelişkili ifadeleri üzerine gözaltına aldı. Evde ona ruhsatsız bir de silah bulundu. Soruşturma sürüyor. DHA
  