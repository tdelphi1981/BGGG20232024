Rum bakan içindeyken makam aracı haczedildi
Kıbrıs Rum yönetiminde Ticaret Sanayi ve Turizm Bakanı Neoklis Silikiotisin makam otomobili istimlak bedellerini ödemediği gerekçesiyle, bakan içindeyken haczedildi.
Bakanlık binası önünde icra memurlarıyla kavga eden Rum Bakan, korumaların da müdahalesiyle otomobilini kurtardı ancak BMW marka lüks makam aracının kayıt üzerinden haczedilmesine engel olamadı. İcra skandalı önceki gün Lefkoşa Rum kesiminde Ticaret Bakanlığı önünde yaşandı. 
Bakanlık ile ödenmeyen istimlak bedeli nedeniyle mahkemelik olan bir Rum, medya ve icra memurlarıyla bakanlık önünde pusu kurdu. Bakan Silikiotis otomobiliyle binaya girerken yolu çekici ile kesen icra memurları, makam aracının şoförü indirerek lüks otomobili içinde bakan olduğu halde el koymak istedi. Olaya sinirlenen ve icra memurlarına saldıran Bakan Silikiotis, korumalarının yardımıyla otomobilini vermedi. Ancak icra memurları, kayıt üzerinden otomobili haczetti. 
Maliye hacizden kaçtı 
Aynı saatlerde benzer şekilde Maliye Bakanı Vasos Şarlisin de makam aracı haczedilmek istendi. İcra memurları, Maliye Bakanının otomobilinie ulaşamadı.
Rum hükümet sözcüsü Stefanos Stefanu, geçen hafta sonu yapılan ilk tur seçimlerde yüzde 45 oy alan DİSİ lideri Nikos Anastasiadisi suçlayarak, Bu rezil olay Anastasiadis ve çevresinin işi dedi.