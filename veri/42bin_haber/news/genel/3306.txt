Kocaman kenetlenme
F.Bahçenin Antalya kampı şanssız başlasa da, beklenenden çok daha iyi bitti.
Sarı lacivertli kafile, Yasemin Merçilin babasının vefatı ve Deniz Aytörenin ayağının kırılmasıyla startı verdi. Ancak sonrasında teknik direktör Aykut Kocaman ile futbolcular kamptan tam verim aldı. 
DEVRE  arasına lider G.Sarayın 6 puan gerisinde giren Fenerbahçe, Antalya kampına şanssız başladı. Sarı lacivertliler kampın ilk günlerine, önce Yasemin Merçilin babasının vefatıyla, ardından da yönetici Tolga Deniz Aytörenin ayağının kırılmasıyla şanssız girdi. Milos Krasiçin yaşadığı adale sakatlığıyla şanssızlık sürdü. Ancak ilerleyen günlerde kaptanların devreye girip, arkadaşlarını bir araya getirmesi, takımın kenetlenmesi, sorunları tek tek çözüme ulaştırdı.
Volkan, Kuyt, Meireles, Gökhan, Selçuk, Semih gibi takımın önde gelen futbolcuları toplantılar yaparak temel sorunları masaya yatırdı. Aykut Kocamanın yükünü hafifletmek için oyuncularla tek tek görüşülmesi kararı alındı. Takım olma bilincinin gelişmesi sağlandı. 
Sonuç olarak, gerekli görüşme ve çalışmalar yapıldıktan sonra büyük kenetlenme ile başarılı bir devre arası kampı geride kaldı. 
Aykut Hocanın güveni tekrar yerine geldi 
 F.BAHÇE Teknik Direktörü Aykut Kocaman, kampın başından itibaren yüksek bir özgüvene sahipti. Yönetim ona gerekli güveni yeniden vermiş. Kampın en çok yükseleniydi. İkinci devre sadece futbolu düşünecek. Artık takımına daha hakim... Futbol dışı konulara girmeyecek. Takımı ağır çalışmayla kampa başlattı. Ardından tempoyu yavaş yavaş azalttı. Aziz Yıldırım ile iyi ilişkisi transferlerde de paniğe girmemesine neden oldu. 
Volkan Demirel
Gerçek bir kaptandı. Takım arkadaşlarını sürekli olarak bir araya getirdi. Tam anlamıyla liderliği aldı. 
Gökhan Gönül
Kampın liderlerindendi. Sadece idmanlarda değil, idman dışında da görevleri vardı. Bunları çok iyi başardı. 
Krasiç
Devre arası kampı onun için gerçekten çok önemliydi. Ama adalesindeki sertleşme yüzünden hep düz koşu yaptı. 
Kuyt
Profesyonelliğini bir kez daha kanıtladı. Herkesten çok çalıştı. Antrenmanlarda arkadaşlarına neşe saçtı. 
Sow
Sezon başındaki sessiz Sowun yerini bambaşka bir Sow almış. Fenerbahçe taraftarı ile diyaloğu muhteşemdi. 
Hasan Ali
Sessiz sedasız, profesyonelce işini yaptı. İkinci devrede yeri garanti olan isimlerden bir tanesi de o... 
Serdar Kesimal
Patlama yapmak istiyor ama şans bulamadığını düşünüyor. İkinci devre forma giyemezse takımdan ayrılabilir. 
Mehmet Topuz
O da antrenmanlarda çok parlamasa da istekli olduğunu gösterdi. Forma almak için kendini göstermesi gerek. 
Mehmet Topal
Genk maçındaki şanssızlık sonrası takım onun değerini daha iyi anladı. Şu anda Fenerbahçenin değişmezi... 
Cristian
Türkçe derslerini bile utangaçlığı sebebiyle arkadaşlarından ayrı sürdürdü. Huyu bu kampta da değişmedi. 
Meireles
Gerçek bir lider... Takımın saha içi ve saha dışında en önemli ismi durumunda. İdmanlarda uyumu mükemmel. 
Salih
Kampın en değerli genç futbolcusuydu. Genk maçında rakip takım yöneticilerine dahi parmak ısırtmayı başardı. 
Recep Niyaz
Fenerbahçenin Akıllı bıdığı idmanlarda gol makinası gibiydi. Gol atmak onun için kolay. Ve çok seviliyor. 
Caner
En iyi çalışanlardan biriydi. Profesyonelliği ile Kocamanın da taktirini kazanıyor. Sorunsuz bir futbolcu.  
Semih
İki yıldır ortada olmayan Semih bu kampta her açıdan ortaya çıktı. İdmanlarda ve saha dışında sorumluluk aldı.  
Bekir
Kendini geliştirmek için mücadele ediyor. İkinci devre Egemen ile büyük bir forma savaşına gireceği kesin... 
Egemen
Yedek kalsa da bunu hiç sorun etmiyor ve çalışmalarını sürdürüyor. Takımın önemli bir parçası olmuş durumda. 
Selçuk Şahin
Neşe kaynağı. Golf Tuncelilerin ata sporu ve Stochun golünü idmanda atıyorum sözleri kampa damga vurdu. 
Stoch
Düşük bir enerjiyle başladığı kampı aldığı ödülle birlikte yüksek enerji ile kapattı. Kamp en çok ona yaradı.