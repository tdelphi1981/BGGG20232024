'Bahtsız bedevi sensin kutup ayılarına da dikkat et'
CHP Lideri Kemal Kılıçdaroğlu, Başbakan Erdoğan'ın 'bahtsız bedevi' sözlerine sert yanıt verdi. Kılıçdaroğlu, "Dön aynaya bak bahtsız bedeviyi göreceksin. O çöllerde gezerken kutup ayılarına dikkat et" diye konuştu.
 CHP Lideri Kemal Kılıçdaroğlu, Başbakan Erdoğan'ın 'bahtsız bedevi' sözlerine sert yanıt verdi. Kılıçdaroğlu, "Dön aynaya bak bahtsız bedeviyi göreceksin. O çöllerde gezerken kutup ayılarına dikkat et" diye konuştu.
 CHP Genel Başkanı Kemal Kılıçdaroğlu, partisinin TBMM grup toplantısında gündemdeki konulara ilişkin değerlendirmelerde bulundu.
 Kılıçdaroğlu'nun konuşmasından satır başları şöyle:
 "Başbakan neyin karşılığında Türkiye'nin notunun yükseltildiğini bilmiyor. Suriye'ye girme notunu düşürürüm diyorlar. Neden Başbakan 2 haftadır Suriye'den bahsetmiyor. Eğer Suriye ile çatışmaya girersen sıcak para girmez diyorlar.
 Benim açıklamalarıma karşılık bugün terbiyesiz bir açıklama yaptı. 'Bahtsız bedevi' diyor. Libya çöllerinde gezen benim, Suudi çöllerinde gezen benim, Suriye çöllerinde gezen benim. Bahtsız bedevi benim. Suriye çöllerinde gezen sen değil misin? Libya çöllerinde gezen sen değil misin? Arabistan çöllerinde gezen sen değil misin? Dön aynaya bak bahtsız bedeviyi göreceksin. O çöllerde gezerken kutup ayılarına dikkat et.
 Her 100 vatandaştan 63'ü 2 günde bir et yiyemiyor. 37'si ısınma ihtiyacını karşılıyamıyor. Ekonomiyi başkaları yönetiyor. Şaşkın bir hükümet var. Yarattıkları tablonun farkında değiller. Saman ithal eder hale geldik. Kalkmış ekonomi çok parlak diyorlar.
 Yeni bir ekonomi, para, maliye politikasına ihtiyacımız var.
 Türkiye, enerjide dışa bağımlıdır. Rusya vanaları kapatsın 73 milyon donar. Türkiye, 2023'te ilk 10'a girecekse enerji sorununu çözmeli.
 Birinci anahtar Türkiye, yeniden üreten bir ülke olmalıdır. İkinci anahtar da demokrasi ve örgütlü toplumdur.
 İşçi, işveren hakkını arayacak. Eğer bir başbakan tenis seyircisini, futbol seyircisini, Cumhuriyet Bayramı'na katılanları terörist ilan ederse işte o Başbakan'a bahtsız bedevi denir.
 Üçüncü anahtarımız da ülke çıkarlarına odaklanmış dış politika. Bayan Clinton, "Siz de iş yok. Katar'da toplayacağım" dedi. Parmakla çağrılan bir dışişleri bakanı vardı. Sesi çıkıyor mu? Bir de kitap yazmış. Şüphelerim var o kitabı, o mu yazmış diye.
 Dördüncü anahtar kamu yönetiminde saydamlıktır.
 Başbakan elinde iple geziyor. Dün idam cezası kalksın diyordu."