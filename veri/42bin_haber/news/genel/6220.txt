Google'dan Miriam Makeba doodle'ı
Google'ın anasayfasına girenler Miriam Makeba doodle'ıyla karşılaşıyor.Google'ın anasayfasına girenler yeni bir doodle çalışmasıyla karşılaştı. Sabah saatlerinde yayınlanan doodle'da Güney Afrikalı sanatçı Miriam Makeba resmediliyor. Google'ın Miriam Makeba'yı bugün anasayfasına çıkarmasının sebebi ise Miriam Makeba'nın 81. doğum yıldönümü olmasınden ileri geliyor.

4 Mart 1932 yılında Johannesburg şehrinde dünyaya gelen Miriam Makeba, sanatçı kimliğinin ötesinde sivil haklar eylemcisi olarak da bilinen bir isim. "Afrika'nın sesi" olarak da anılan Miriam Makeba, 1956 yılında ilk şarkısını yazdı ve Apartheid yönetimine muhalif bir belgesel filmde oynayarak Mandela'ya destek verdi. 

1960 yılında ülkesinde tehlikeli ilan edilmesiyle vatandaşlığına son verilen Miriam Makeba, Güney Afrika'ya 30 yıl sonra geri dönebildi.

Grammy ödüllü ilk siyahi Afrikalı sanatçı olma özelliğini taşıyan Miriam Makeba, kalp krizi sonucu İtalya'da 10 Kasım 2008'de yaşama veda etti.