BDP'nin mazereti açlık grevleri oldu
Açlık grevleri nedeniyle bir süredir Anayasa Uzlaşma Komisyonu çalışmalarına katılmayan BDP, Meclis Başkanı Cemil Çiçek'in 'mazeret bildirin' uyarısı üzerine dün dilekçesini sundu.
  Dilekçede, açlık grevleriyle ilgili süreç anımsatılarak, komisyon üyesi Sırrı Süreyya Önder'in açlık grevinde olduğu, Ayla Akat Ata'nın da süren açlık grevleri nedeniyle Ankara dışında bulunduğu belirtilerek, 19 Kasım'a kadar toplantıya katılamayacağı belirtildi. Grevlerin sona ermemesi durumunda 19 Kasım'da durum değerlendirmesi yapacak. Komisyona mazeret bildiren BDP, anadilde savunma için ise komisyonda olacak. 
 YELDA GÖKDAĞ