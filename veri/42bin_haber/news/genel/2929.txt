'Talabani öldü' iddiası
Le Figaro'nun iddiasına göre Irak Cumhurbaşkanı 'klinik olarak' öldü
 Geçen ay kalp krizi geçiren ve tedavisi Almanya'da süren Irak Cumhurbaşkanı Celal Talabani'nin öldüğü iddia edildi.
 Fransa'nın önde gelen gazetelerinden Le Figaro'nun internet sitesinden verilen haberde, 79 yaşındaki Kürt politikacının 'klinik olarak' öldüğü ileri sürüldü. Haberde, Talabani'nin tedavisinin sürdüğü Berlin’deki Charite Hastanesi doktorlarının Irak Cumhurbaşkanı için "bize geldiğinde iyileşemeyecek kadar hastaydı" dedikleri de belirtildi.
  
 Le Figaro'nun bu iddiası resmi kaynaklarca henüz doğrulanmadı.
 Celal Talabani, 3 hafta önce kalp krizi geçirmiş, Irak'ta yoğun bakıma alındıktan sonra tedavi için Almanya'ya götürülmüştü. Cumhurbaşkanının felç geçirdiği de iddia edilmişti.