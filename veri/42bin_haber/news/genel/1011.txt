Geçmiş olsun G.Saray
F.Bahçe, G.Saray'ın milli basketbolcusu için mesaj yayımladı
 F.Bahçe'den G.Saray'a 'geçmiş olsun' mesajı... Sarı-Lacivertliler, sezon öncesi İlkan Karaman'ın F.Bahçe Ülker'e transfer olması yüzünden gerilen ilişkileri normale döndürmek için bir adım attı. İşte o mesaj: 'Basketbol Takımımız ile ezeli rakibimiz ve ebedi dostumuz G.Saray Medical Park Basketbol Takımı'nın oyuncularından Göksenin Köksal'ın, ön çapraz bağlarında yaralanma tespit edildiğini öğrendik. Göksenin'e geçmiş olsun dileklerimizi iletiyor; bir an evvel sağlığına kavuşmasını temenni ediyoruz.' Bazı G.Saraylılar ise bu mesajı samimi bulmadı.
 G.Saraylılar, sezon öncesi 'F.Bahçe, Furkan ve Göksenin'i ayartıyor' diyerek ezeli rakiplerini suçlamışlardı.