'Premier' şok!
Futbolun beşiği tecavüz skandalıyla sallandı. İngiltere Premier Lig ekibi Newcastle'ın yıldızı Nile Ranger, otel odasında bir kadına tecavüz ettiği gerekçesiyle tutuklandı. Milli forvetin, kodese girmesi şok etkisi yarattı
 İngiltere'de spor dünyası çalkalanıyor. Premier Lig ekiplerinden Newcastle'da top koşturan Nile Ranger, tecavüz zanlısı olarak tutuklandı. Independent gazetesi'nde yer alan habere göre, Northumbria polis sözcüsü, bir kadının çarşamba gecesi Jesmond'daki bir otelde tecavüze uğradığı iddiasıyla şikayette bulunduğunu belirtti. 
 TARAFTAR ŞAŞKIN
 Sözcü, verilen adrese giden ekiplerin 21 yaşındaki bir kişiyi gözaltına aldığını ve zanlının tutuklandığını dile getirdi.
 Gazetenİn haberinde, tutuklanan şahsın Newcastle'ın İngiltere U19 Milli Takımı'nda da forma giyen ünlü yıldızı Nile Ranger olduğu belirtildi. 
 GENÇ futbolcunun demir parmaklıklar ardına girmesi hem yönetimde hem taraftarlarda büyük şaşkınlık yarattı. Skandal, sosyal medyada da uzun süre en çok konuşulan konular arasındaydı.