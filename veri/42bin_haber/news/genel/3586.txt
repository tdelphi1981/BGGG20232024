Rüşvet iddialarına 'e-kanıt'
Turkcell'in sorunlu ortaklarından TeliaSonera'ya bir kötü haber daha... Şirketin Özbekistan'da 320 milyon dolar rüşvet verdiği iddia edilirken, e-postalardaki belgeler, TeliaSonera yöneticilerinin Özbekistan Devlet Başkanı İslam Kerimov'un kızı Gülnara Kerimova'yla doğrudan iletişimde bulunduğunu ortaya koyuyor. Taraflar her zaman olduğu gibi sessizliğini koruyor...
 Telisonera'nın başı büyük belada. Turkcell'in sorunlu ortağı İskandinav şirketin, Özbekistan'da 320 milyon dolarlık rüşvet iddiasından yırtması artık çok zor. Son çıkan belgeler, Özbek yetkililer ve TeliaSonera yetkilileri arasında doğrudan iletişime geçildiğini bile doğruluyor. Radio Free Europe'un haberinde şu ifadeler kullanılıyor: İskandinav telekom devi TeliaSonera, Gülnara Karimova'ya cep telefonu pazarına girmesi için 300 milyon dolar'dan fazla rüşvet verdi mi? İsveç, Finlandiya ve Norveç devletlerinin ortak olduğu şirket, 'hayır' demeye devam ediyor. Fakat yeni belgeler, çok ilginç kanıtlar ortaya koyuyor. 
 DOĞRUDAN İLETİŞİM
 BELGELERDE Özbek Cumhurbaşkanı İslam Kerimov'un kızı, Gulnara Kerimova'nın, şirketin yöneticileriyle doğrudan iletişimde olduğunu ortaya koyuyor. İsveçli savcılarca teslim edilen dökümanlarda TeliaSonera'nın 2007 yazışmaları da yer alıyor. Yazışmalarda yöneticiler, yönetici elitlerle 'çeşitli kanallar' oluşturmaktan da bahsediyor. Bu kanallar içinde Kerimov'ın 1 numaralı kızı Gulnara Kerimova ve onun telekom çalışanlarıyla ile toplantı yapmak da bulunuyor.
 AHMEDOV  'DELİLİK' YAPMIŞ
 ÖZBEK iş ilişkilerinin ensest doğasının göstergesi olarak, Kerimova'nın görünürdeki rakip TeliaSonera'yla görüşmelerine arabuluculuk eden Uzdunorbita'nın Genel Müdürü Behzod Ahmedov'du. Geçen ay yayınlanan İsveç televizyon belgeseli TeliaSonera'ya atıfta bulunarak Ahmedov'un görüşmelerdeki rolünü 'tamamen delilik' olarak tarifledi. MTS skandalı payladığında Özbekistan'dan kaçan Ahmedov, yolsuzluk suçlamalarıyla yüzleşmek için Taşkent'e döndü. Kaderi ise şimdilik bilinmiyor. Ahmedov İsveçli ve İsviçreli  kara para aklama soruşturmasındaki dört şüpheliden biri. İsviçreli savcılar  Ahmedov'un Cenevre'deki 600 milyon dolardan fazla olan banka hesaplarını dondurdu.
 KERİMOVA KONUŞMUYOR
 KAZAKİSTAN'da agresif şekilde cep telefonu pazarına giren TeliaSonera bir bakanın, soruşturma tamamlanana kadar Özbek anlaşmasına karışmış üst düzey yöneticilerinin görevlerini dondurma önerisini de reddetti. Son zamanlarda aleyhinde çıkan haberleri Twitter hesabından püskürten Kerimova, TeliaSonera olayı ya da Elder'in Harvard Üniversitesi mezunu olduğunu yalanlayan kaynaklara da gönderme yapan e-postası konusunda yorum yapmadı.
 ABD kayıtları 'Soyguncu Baron' diyor
 ABD diplomatik telegraflarında 'soyguncu baron' olarak anılan Cumhurbaşkanının kızının yerel ya da yabancı şirketleri haraca bağlayarak uzun zamandır ailenin para makinası gibi davrandığı sanılıyor. Kerimov'un gizli servetinin trilyonlarla ölçüldüğü söyleniyor. Elder'in mektubu Kerimova'nın o zamanlar sahip ya da ortak olduğuna inanılan 13 şirketlik listeye kadar gidiyor. Bu şirketler içinde daha sonra Rus telekominikasyon devi MTS'ye satılan Uzdunorbita'nın da olduğu birkaç telekom şirketi yer alıyor Taşkent'in şirketi agresif biçimde alacaklılarından sıyırma çabası geçen yaz manşetlere taşınmıştı.
 'Bekçilik' yapıyor
 TELIASONERA iştiraki Fintur'un Genel Müdürü Serkan Elder tarafından yazılan e-posta, 'Kerimova'nın takımıyla kimin yerel ortak olacağı ve bu operatörü nasıl yöneteceğimiz konusunda anlaşmaya varmadan' Özbek Telekom Bakanı Akhmadully Aripov'la görüşülmemesi konusunda da uyarıyor. Kerimova, Özbekistan Dışişleri Bakanlığı danışmanı ama bu yatırım görüşmelerinde bekçi olmayı gerektiren bir makam değil.
 Tüm belgeler mahkemeye sunuldu
 İSVEÇLİ savcılar bu hafta Cebelitarık merkezli Takilant şirketine ödenen 1.5 milyar İsveç kronuna (230 milyon dolar) el konulması için temyiz mahkemesine belgelerin son partilerinin gönderildiği davayı takip etti. Kerimova'nın ortaklarından biri olan ve Takilant'ın Genel Müdürü olarak görev yapan 20'li yaşlarındaki Gayane Avakyan, soruşturmada ismi geçen dört kişiden biri. TeliaSonera ortada yanlış bir şey olduğunu reddediyor. Bu hafta mahkemeye belgelerin sunulmasından sonra yapılan açıklamada, devam eden soruşturmanın şirketin hiçbir rüşvet ya da kara para aklama olayına karışmadığını ispat edeceğinden emin olunduğu bildirildi.
 2007'de ne oldu?
 İDDİALARIN temelinde TeliaSonera'nın 2007'de Özbek pazarına girişi yatıyor. İddialara göre şirket, pazara girebilmek için Kerimova'ya 320 milyon dolar tutarında rüşvet verdi. Bunun üzerine İsveç'te konuyla ilgili soruşturma başlatıldı.