Doğuş bir şirket daha alıyor
Geçtiğimiz yıl IMG Doğuş ismiyle ortaklık yapan Doğuş Grubu ve IMG Worldwide'ın Türkiye'nin en büyük festival ve konser organizasyon şirketi PozitifLive'a talip olduğu öğrenildi. Satışla ilgili bilgiler Pozitif çalışanları ile paylaşılırken, şirketin ortaklarından Cem Yegül, "Evet şu anda bir görüşmemiz var ama yaptığımız gizlilik anlaşması gerekçesiyle bu şirketin kim olduğunu açıklayamayız" dedi. Doğuş Grubu yetkilileri ise konu ile ilgili açıklama yapmaktan kaçındı.
Doğuş Grubu dört koldan yeni satın alma hamlelerine devam ediyor. Grubun yeme-içme faaliyetleri alanında kurduğu D.ream arka arkaya restoran zincirleri alırken, D-Marin Marinalar Grubu da Hırvatistan ve Yunanistan'ya yaptığı marina yatırımları ile dikkat çekiyor. 
 
Grupla ilgili bir satın alma haberi de bu kez Mayıs ayında ortaklıklarını açıklayan Doğuş ve IMG Worldwide'dan geldi. IMG Doğuş, Türkiye'nin en büyük festival ve konser organizasyon şirketlerinden olan ve aynı zamanda Babylon zincirinin de sahibi Pozitif'e talip oldu. Edinilen bilgiye göre, şirketin yüzde 80 hissesinin IMG Doğuş'a satışı yönünde görüşmelerin sonuna gelindi. Şirket yönetimi çalışanları ile bu bilgiyi paylaşırken, istihdam konusundaki inisiyatifin yine kendilerinde olacağı bilgisini verdi. Toplantıda bu ortaklıkla Pozitif'in daha da 
büyüyeceği vurgulandı. 
 
"EVET GÖRÜŞÜYORUZ AMA KİMLİĞİNİ AÇIKLAYAMAM"
 
Konu ile ilgili görüşlerine başvurduğumuz Pozitif'in ortaklarından Cem Yegül, hisse satışı konusunda bir grupla görüştüklerini doğruladı, ancak bu grubun kimliğini yapılan gizlilik sözleşmesi gereği açıklayamayacaklarını belirtti. Görüşmelerin birkaç aydır devam ettiği bilgisini veren Yegül, "çoğunluk hissesinin satışı yönünde görüşme yapıyoruz" ifadesini kullandı.  
   
Şirketi satıp çıkmak gibi bir niyetlerinin asla olmadığını belirten Yegül,"Biz yönetmeye devam deceğiz. Bu ortaklık bizi sektörde çok farklı noktalara taşıyacak. Eğlence sektörünün ruhunu değiştirmek istiyoruz" dedi. 
 
Seyrantepe'de geçtiğimiz yıl başladıkları 7 bin kişilik konser ve festival alanı inşaatlarının devam ettiğini ve önümüzdeki sene ilk çeyrekte hizmete açmayı planladıklarını söyleyen Yegül, şunları anlattı:
 
"Pozitif festivaller ve konserler düzenleyen bir şirket. Rock'n Coke, Efes Pilsen Blues, One Love, Akbank Caz gibi festivalleri biz yapıyoruz. Bunun yanında U2, Red Hot Chilly Paper's, Bob Dylan gibi grupları Türkiye'ye getirdik. 29 Mayıs'ta da 'İstanbul Calling' kapsamında Ryhanna'yı getireceğiz."
 
DOĞUŞ KİMLERİ ALDI
 
Doğuş Grubu'nun yeme-içme sektöründeki markası D.ream nisan ayından itibaren arka arkaya sektörün gözde markalarını bünyesine katmaya başladı. Armani Ristorante ile başlayan D.ream, hemen arkasından Nusr-Et Steakhouse ve Kivanın yüzde 51le çoğunluk hissesini aldı.  
Ekim ayı içerisinde Moğol Barbeküsü konseptini Türkiyeye getiren Go Mongonun yüzde 60ını almak için anlaşma imzaladı. Ardından  20 marka ile 3.5 milyon kişiye hizmet veren yeme-içme sektörünün lider firması Istanbul Doors Grupun yüzde 74 hissesini satın aldı. D.ream son olarak da  lüks Japon mutfağı zinciri Zuma ile Roka restaurantlarını bünyesinde barındıran Azumi Grup'a ortak oldu.
 
MARİNALARI DA ALIYOR
 
Doğuş Grubuna bağlı D-Marin Marinalar Grubu, son yaptığı satın almalarla Doğu Akdeniz Çanağı ve Adriyatik Denizinin en büyük marina zincirine sahip oldu. Grubun yat bağlama kapasitesi 8 bin 500'e ulaştı. 
 
D-Marin, geçtiğimiz günlerde Kiriacoulis Grubuna bağlı, Yunanistanın en büyük marina zinciri MedMarinasın yüzde 51ini aldı. Daha önce de Akdenizin en büyük marina zinciri olan, 21 adet marinaya sahip Hırvat Adriatic Croatia International (ACI) Grubunun yüzde 6.92sini satın almıştı. Grubun Yunanistan'da yaptığı diğer bir alım ise Atina Borsasına kote olan Lamda Geliştirmeye ait Flisvos Marinaya yüzde 50 ortak olmasıydı.  
eguler@hurriyet.com.tr 
 