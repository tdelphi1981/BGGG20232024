İhracat frene bastı!
Türkiye İhracatçılar Meclisi'nin (TİM) verilerine göre, eylül ayında ihracat geçen yılın aynı ayına göre, yüzde 0,21 düşüşle 11 milyar 784 milyon dolar oldu.
 TİM Başkanı Mehmet Büyükekşi, ekim ayı ihracat rakamlarını Bursa'nın Orhangazi ilçesindeki Orhangazi Ticaret ve Sanayi Odası'nda düzenlediği toplantıda açıkladı.
          
 Buna göre, ekim ayında ihracat geçen yılın aynı ayına göre, yüzde 0,21 düşüşle 11 milyar 784 milyon dolar oldu. Yılın 10 ayındaki ihracat da yüzde 12,09 artışla 124 milyar 807 milyon dolara ulaştı. Son 12 aylık dönemdeki ihracat ise yüzde 11,93 artışla 148 milyar 363 milyon doları buldu.
 Türkiye İhracatçılar Meclisi (TİM) verilerine göre, bu yıl ekim ayında en fazla ihracatı, 1 milyar 655 milyon dolar ile kimyevi maddeler ve mamulleri sektörü gerçekleştirdi.
          
 TİM verilerine göre, ekim ayında ihracatta ilk üç sırayı geçen ay olduğu gibi Almanya, Irak ve İngiltere aldı. İhracat Almanya'ya 1 milyar 74 milyon dolar, Irak'a 925 milyon 134 bin dolar, İngiltere'ye ise 705 milyon 314 bin dolar seviyesinde gerçekleşti.
          
 Geçen ay en fazla ihracatı 1 milyar 665 milyon dolar ile kimyevi maddeler ve mamulleri sektörü gerçekleştirdi. Türkiye ihracatından yüzde 14,05 pay alan kimyevi maddeler sektörünün geçen aydaki ihracatı 2011 yılının aynı ayına göre yüzde 23,31 oranında arttı.
          
 Bu sektörü 1 milyar 635 milyon dolar ile otomotiv sektörü izlerken, sektörün ihracatı geçen yılın aynı dönemine göre yüzde 7,33 azaldı.
          
 Geçen ay çelik sektörü 1 milyar 355 milyon dolarlık, hazır giyim ve  konfeksiyon sektörü 1 milyar 289 milyon dolarlık, elektrik elektronik ve makine bilişim sektörü 989 milyon dolarlık ihracat gerçekleştirdi.
          
 Ekim ayında tarım sektörünün ihracatı 2011 yılının aynı ayına göre yüzde 3,43 azalarak 1 milyar 704 milyon dolara geriledi. Madencilik sektörünün ihracatı ise yüzde 1,76 artarak 339,9 milyon dolara düşerken, sanayi sektörünün ihracatı ise yüzde 0,31 artarak 9 milyar 740,6 milyon dolara çıktı.
          
 Geçen ay ihracatta sanayinin payı yüzde 82,65, tarımın payı yüzde 14,46, madenciliğin payı ise yüzde 2,88 oldu.
          
 -En yüksek artış kimyevi maddelerde...-
          
 Geçen ay ihracatını en fazla artıran sektör kimyevi maddeler ve mamulleri sektörü oldu. Kimyevi maddeler ve mamulleri sektörü ihracatı ekim ayında geçen yılın aynı ayına göre yüzde 23,31 artarak 1 milyar 655 milyon 452 bin dolara çıktı.
          
 Ekim ayında zeytin ve zeytinyağı ürünleri ihracatı yüzde 29,74 artarak 15 milyon 835 bin dolara, kimyevi maddeler ve mamulleri ihracatı yüzde 23,31 artarak 
 1 milyar 655 milyon 452 bin dolara, halı ihracatı yüzde 11,30 artarak 188 milyon 929 bin olarak yükseldi.
          
 Ekim ayında gemi ve yat ihracatı yüzde 58,60, fındık ve mamulleri ihracatı yüzde 22,78, meyve ve sebze mamulleri ihracatı yüzde 14,02 geriledi.
          
 Geçen ay ihracatçı birlikleri genel sekterlikleri bazında en fazla ihracatı 3 milyar 407 milyon 57 bin dolarla İstanbul Maden ve Metal İhracatçı Birlikleri (İMMİB) gerçekleştirirken, İMMİB'i, 1 milyar 735 milyon 332 bin dolarla Uludağ İhracatçı Birlikleri (UİB), 1 milyar 505 milyon 575 bin dolarla İstanbul Tekstil ve Konfeksiyon İhracatçı Birlikleri (İTKİB) ve 1 milyar 274 milyon 739 bin dolarla Akdeniz İhracatçı Birlikler (AKİB) izledi.
  