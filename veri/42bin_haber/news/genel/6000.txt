'Büyük birader Ortadoğuya döndü'
Ürdün Başbakanı Abdullah Ensour, Türkiyenin bir Büyük birader (Big brother) olarak etkileyici bir şekilde ait olduğu Ortadoğuya dönmesinden çok memnun olduklarını söyledi. Ensour, Türkiyenin laik ve demokratik yapısıyla İslam dünyası için önemli bir model oluşturduğunu belirtti.
BÜYÜK BİRADER 
Türkiyenin Avrupa Birliği ile olan ilişkileri Ortadoğu ile ilgilenmesinin önünde bir engel değil. Türk dış politikası anlamlı strateji bakışla bölge politikalarını geliştirdi. Diğer Arap ülkelerinden farklı olarak Ürdün, Türkiye ile her zaman sıcak dostluk içerisinde oldu. Küçük bir ülke olarak, Türkiyenin bu bölgede varlığına herkesten daha çok bizim ihtiyacımız var. 
Türkiyedeki değişimi yakından gözlüyoruz. Etkileyici olduğunu görüyoruz. Büyük Birader olarak etkileyici bir şekilde ait olduğu Ortadoğuya yeniden dönmesinden çok memnunuz. Bunu stratejik buluyoruz. Türkiyenin bu rolünü Ürdün olarak memnuniyetle karşılıyoruz. Türkiyeyi bölgede yer edinmeye çalışan yabancı bir güç olarak görmüyoruz.  
MODEL ÜLKESİNİZ 
Türkiye model bir ülke oluyor. Laik, modern, demokratik ve güçlü ekonomisi ile İslam için önemli bir örnek. Yerel olan gücünü uluslararası niteliğe kavuşturuyor. Türkiye, İslam açısından da iyi bir örnek. Bunda Cumhurbaşkanı Abdullah Gül ile Başbakan Erdoğanın payı var. Kendi ülkelerinde yaptıkları ile diğer İslam ülkelerine örnek oluyorlar. Hepimizin İslam adına güze örneklere ihtiyacımız var. İslam nedir konusunda bize örnek gösterir. İslam nedir sorusuna da karşılık verilir. İşte örnek ve çalışırsak olur. Şeffaflıkla oluyor ve Türkiye bu anlamda da rol model oluyor. Türkiyeyi örnek gösterebiliriz. 
İMRALI ÖNEMLİ  
Türkiyede üç Kürt milletvekili İmralıya gitti. Bunlar çok önemli örnekler, olaylar. Türkiye liderlerinin açık politikasının örneği. Yani İmralı ile başlayan bu süreç dahi bir örnek. Kürtçe yayın yapan TRT Şeş kanalı ile açıklık örneği. Gül ve Erdoğan ne kadar açık olduklarını ortaya koydular. Türkiyenin ABye üyeliğinden de memnuniyet duyarız. Bu Türkiyenin gücünü etkileyeceği için biz de destekliyoruz. Türkiye, ABye girerse bu Ortadoğuda da destek olur. Bunun için Türkiye ile işbirliği yapmak istiyoruz. 
900 BİN MÜLTECİ 
Suriyedeki sivil savaş ticaretimizi etkiledi. Üç ülke olarak etkili ticaret yapıyorduk. Ancak şimdi Türkiyeden ulaşım engellendi. Türk şirketleri 
hem Ürdüne hem de Ürdün üzerinden Körfez ülkelerine mal taşıyordu. Şimdi bu trafik yok. Bu Ürdün ekonomisini çok etkiliyor. Gıda ürünlerinin çoğu Türkiyeden geliyordu, şimdi yok. Çocuklarımız Türkiyede okuyordu, bu ulaşım kesilince onların büyük bölümü de döndü. Suriyeden 402 bin mülteci geldi. Gayrı resmi bu rakamın 900 binlere kadar tırmandığını düşünüyoruz. Suriye krizi Ürdün ekonomisine büyük darbe vuruyor.