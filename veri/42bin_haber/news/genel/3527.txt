Yabancıya mülk satışında ilk: Ermeni ve Kuzey Koreli Türkiye'den ev aldı
Mütekabiliyet Yasası'nın ardından 140 bin yabancı Türkiye'den ev aldı. Parasını Türkiye'ye yatıranlar arasında Ermenistan, K. Kore, Norfolk Adaları ve Dominik'ten de birer kişi var
 Çevre ve Şehircilik Bakanı Erdoğan Bayraktar, yaklaşık 140 bin yabancının Türkiye'den mülk satın aldığını açıkladı. 18 Mayıs'taki yasal düzenleme ile kaldırılan karşılıklılık ilkesinin ardından Türkiye ile siyasi ilişkileri bulunmayan Ermenistan ve Kuzey Kore'den birer vatandaş ilk kez Türkiye'den taşınmaz satın almış oldu. Bakan Bayraktar, MHP Kütahya Milletvekili Alim Işık'ın soru önergesine yanıt verirken, Türkiye'de yabancıların mülk edinebildiğini ancak tüzel kişilere satış yapılmadığını kaydetti. Yüzde 10 sınırına ulaşan hiçbir ilçenin bulunmadığını bildiren Bayraktar, verdiği bilgilere göre yabancıya mülk satışında son durum şöyle: Türkiye'den mülk edinmede ilk üç sırada Almanlar, Avusturyalılar ve Ruslar geliyor. Ermenistan, Nijerya, Estonya, İzlanda, Dominik, Kuzey Kore, Lüksemburg, Norfolk Adaları, Singapur, Slovakya, Sudan, Tunus, Yemen'den de birer kişi Türkiye'den taşınmaz satın aldı.
 Volkan YANARDAĞ