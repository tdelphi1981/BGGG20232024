Gaziantep nefes aldı
Spor Toto Süper Lig'de 21. haftanın kapanış maçında Gaziantepspor, konuk ettiği Kasımpaşayı 2-1 mağlup etti.
MAÇIN CANLI ANLATIMI
 
Gaziantepspor: 2 - 1 Kasımpaşa

 Stat: Kamil Ocak
Hakemler: Halis Özkahya, Ekrem Kan, Nihat Mızrak
Gaziantepspor: Karcemarskas, Medunjanin, Turgut (Dk. 65 Dorge), Bekir, Sernas, Kemal, Serdar (Dk. 87 Taşkın), Cenk (Dk. 78 Oktay), Binya, Ekrem, Kesojevic
Kasımpaşa: Isaksson, Yalçın, Sancak, Sarmov, Uche, Özer (Dk. 46 İbrahim), Vıudez (Dk. 76 Campos), Ernst, İbricic (Dk. 61 Adem), Elyasa, Abdurrahman
Goller: Dk. 73 Cenk, Dk. 81 Sernas (Gaziantepspor), Dk. 79 Uche (penaltıdan) (Kasımpaşa)
Sarı kartlar: Dk. 90 2 Bekir (Gaziantepspor), Dk. 45 Özer, Dk. 90 2 Elyasa (Kasımpaşa)

Spor Toto Süper Lig'de ateş hattında olan Gaziantepspor, evinde ağırladığı Kasımpaşa'yı Cenk Tosun, ve Sernas'ın golleriyle 2-1 mağlup ederek rahat bir nefes aldı. Hafta içi yeni hocasına kavuşan kırmızı-siyahlı ekip 90 dakika hakimiyeti elden bırakmayarak, sahadan 3 puanla ayrılmayı bildi.  
Kasımpaşanın tek golünü 80. dakikada Kalu Uche penaltıdan kaydetti. 
Bu skorun ardından Bülent Uygunlu Gaziantepspor 24 puana yükselirken, Kasımpaşa 30 puanda kaldı. 
KARŞILAŞMADAN DAKİKALAR (İLK YARI)

5. dakikada Binya, Kasımpaşa ceza sahası içine kadar getirdiği topu Bekir'e aktardı. Bekir'in topun gelişine attığı şutta meşin yuvarlak kalenin üstünden auta çıktı.
35. dakikada Gaziantepspor ceza sahası önünde topla buluşan Uche, topa kötü vurunca meşin yuvarlak yandan auta gitti.
37. dakikada Ernst'in ceza sahası önünde ayağından sektirdiği topu önünde bulan Medunjanin sert vuruşunda, kaleci Isaksson topu yumruklarıyla kornere çeldi.
40. dakikada Turgut'un sağ çaprazdan gönderdiği topa Serdar sert vurdu, ancak meşin yuvarlak üstten auta çıktı.

İKİNCİ YARI

64. dakikada Uche'nin Gaziantepspor ceza sahasına ortaladığı top Kemal'e çarparak, kaleye doğru giderken, kaleci Karcemarskas meşin yuvarlağı son anda yumruklarıyla kornere çeldi.
66. dakikada Serdar'ın ara pasında topla buluşan Medunjanin kaleci Isaksson ile karşı karşıya kaldı. Medunjanin vuruşunda kaleci son anda ayaklarıyla topu kurtarmayı başardı.
71. dakikada Ernst sağ çaprazdan çok sert vurdu, kaleci Karcemarskas'tan seken topu Binya çizgiden çıkardı.
73. dakikada Medujanin ortaladığı topu iyi takip eden Cenk, meşin yuvarlağı ağlarla buluşturdu: 1-0
79. dakikada ceza alanı içinde topla buluşan Kasımpaşalı İbrahim düşürülünce, maçın hakemi Halis Özkahya penaltı noktasını gösterdi. Topun başına geçen Uche, meşin yuvarlağı filelerle buluşturdu: 1-1
81. dakikada Medunjanin'in pasıyla topla buluşan Sernas, rakibini geçerek meşin yuvarlağı ağlarla buluşturdu: 2-1
84. dakikada İbrahim'in köşe gönderinden ortaladığı topa ceza alanı içinde Uche iyi yükseldi, ancak kafa vurduğu top üstten auta çıktı.      
 
 