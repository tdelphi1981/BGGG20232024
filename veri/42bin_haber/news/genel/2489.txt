Çok gol atarız çok da yeriz
Yeni yıl tatiline çıkmadan önce sorularımızı yanıtlayan Beşiktaşın iki yıldızı Fernandes ile Almeida, futbol oynamaya çalışan bir takım oldukları için maçlarının gollü geçeceğini anlattı.
Beşİktaş, ilk yarıda mutlu ettiği taraftarlarının önüne daha büyük hedefler koymaya hazırlanıyor. Takımın Portekizli iki yıldızı, bu konuda son derece umutlu ve iddialı. Fernandes ve Almeida ile geride kalan ilk yarıyı, gelecek olan ikinci yarıyı konuştuk. 
Tatile çıkmadan önce, yolculuk telaşı sırasında konuştuğumuz iki futbolcuya, kısa sorular sorduk, kısa yanıtlar vermelerini istedik. Bizi kırmadılar ve ortaya şu diyalog çıktı: 
Sırrımız, takım içindeki arkadaşlık ve dayanışma 
Beşiktaşın gençleştirilmiş kadrosunun ligin ilk yarısını zirvede bitirmesi sürpriz mi?
Almedia: Futbolda sürpriz olmaz. 
Fernandes: Futbolun gerçeği skorlar ve zirvedir. Gerçekler tabelada yazar. Biz de yazdırdık
Bu sezon takımın yapısı ve sizin görev alanlarınız değişti mi?
Almeida: Türkiye Süper Liginin en çok koşan takımıyız. Geçen yıl nokta forvet oynuyordum şimdi kanatlardan defansa kadar görev alanım var.
Fernandes: Herkes her işi yapıyor. Bu yüzden takım sahaya çıktığında kaybetme korkusu yok. 
Yeni sisteminizi nasıl yorumlarsınız?
Almeida: Sistem önemli ama bütün takım arkadaşlarım iki kişilik oynuyor. Bu daha önemli.
Fernandes: Samet Aybabanın hep hücumu düşünen sisteminin başarıda önemli rolü var.
Değişik faktörleri söylüyorsunuz ama başarıda en büyük payı neye veririrsiniz? 
Almeida: Bence bütün futbolcuların kenetlenmesi en önemli faktör.
Fernandes: Herkes birbirini destekledi, yükü ortaklaşa çektik.
2013 yılı nasıl olacak?
Fernandes: Yeni yılda daha fazla gol atacağız. Yiyeceğiz de. Çünkü biz futbol oynamaya çalışan biz takımız.
Almeida: Beşiktaşa 2013 uğurlu gelecek. Tek hedefe kitlendik o da şampiyonluk. Taraftarlarımızdan bize güvenip inanmalarını bekliyoruz. 
F.Bahçe maçını unutmadık 
ALMEİDA ve Fernandes ile konuşurken, üzerlerinde en fazla durdukları maçın, ilk yarıda 3-0 kaybettikleri Fenerbahçe karşılaşması olduğunu gördük. İki Portekizli de, o maçın hakkının farklı yenilgi olmadığını özellikle belirttiler.
Aklınızı hala kurcalayan maç var mı?
Fernandes: Maç ayrımı yapmayı hiç düşünmedik ama Fenerbahçe maçını da unutmadık.
Almeida: Bence ikinci yarıda erken finali Fenerbahçe ile oynayacağız.
 Sonuçta ipi kim göğüsler?
Fernandes: İyi bir hava yakaladık. Şampiyonluğu kaçırmaya hiç niyetimiz yok.
 Almeida: Tüm taraftarımız mutlu bir 2013 görecek diyebilirim. Bunun için üzerimize düşen ne var ise yapacağız.