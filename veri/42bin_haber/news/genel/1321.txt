İşte o mektup
TBMM Darbe ve Muhtıraları Araştırma Komisyonunun, eski Vali ve Emniyet Genel Müdürü Refet Küçüktiryakiyi dinlemesi sırasında komisyon başkanı Nimet Baş'ın okuduğu mektup ortaya çıktı. Küçüktiryaki imzalı mektupta "Ben Bulgaristan üzerinden gelen Komünist silahlarla Alevi kasaplığını yürütmüş adamım" ifadeleri dikkat çekmişti.
CHP Malatya Milletvekili Veli Ağbaba, geçtiğimiz günlerde  Darbeleri Araştırma Komisyonu'na ifade veren eski Vali ve Emniyet Genel Müdürü Refet Küçüktiryaki'nin Kenan Evren'in arşivinden çıkan mektubuna ilişkin bugün TBMM'de bir basın açıklaması yaptı.  
"En büyük Alevi kasabı benim" dediği iddia edilen Küçüktiryaki'nin Kenan Evren arşivinden çıkan mektubu ve Malatya Valiliği yaptığı 1974 yılından 1980 darbesine kadarki dönemde Malatya'da işlenen faili meçhul cinayetlerin listesini de açıklayan Ağbaba, "Devletin resmi arşivlerinde yer alan, Meclis Darbeleri Araştırma Komisyonu Başkanı tarafından okunan bu resmi belge hakkında Cumhuriyet Savcılarını göreve davet ediyorum. Bir grup CHPli Milletvekili olarak birlikte suç duyurusunda bulunacağımızı da bilmenizi istiyorum" dedi. 
Ağbaba'nın açıkladığı ve Küçüktiryaki imzalı mektupta şu ifadeler yer alıyor: Mektubu büyütmek için tıklayın  
12.02.1980
Beni Emniyet Genel Müdürü yapan Başbakan Süleyman Demirel değildir. Ben, beni keşfeden Amerikan Hükümetinin Ankara temsilcilerince tavsiye üzerine bu göreve atandım. Türkiyede ilk defa resmi olarak Alevi-Kızılbaş Soykırımını başlatan (Devlet adına) benim. 1976 yılının ocak ayında, Malatya Beylerderesi Olayından sonra, Malatya İl Merkezindeki 40.000 Alevi-Kızılbaşa kan kusturdum. Yavuz Sultan Selimden sonra, en büyük Alevi-Kızılbaş düşmanı benim. Bunu ispat ettim ve ispat etmekte de devam edeceğim. Ben Beylerderesi olayları sırasında yanımda Malatya İl Jandarma Komutanı Albay olduğu halde Malatyadaki tüm Alevi-Kızılbaş köylerini ortadan kaldırmalı dedim. Benim bu sözlerimi Mayıs 1976 tarihli Halkın Kurtuluşu adlı dergi apaçık yazdı. Şu anda Emniyet Genel Müdürüyüm. 1976 yılında ben Malatyada Vali iken, Malatya Emniyet Müdürü olan (ki en az o da benim kadar Alevi-Kızılbaş kasabıdır) Abdülkadir AKSUyu benim yardımcım yaptım. Ankarada Alevi-Kızılbaşların oturduğu Kurtarılmış Bölge adlı semtlere kan kusturan Reşat Akkayayı Ankara Emniyet Müdürü yapan benim. Sıkıyönetim Komutanının emriyle görevinden alındı. Zannedilmesin ki pasifize oldu. Bölgede kalarak gerçek Ankara Emniyet Müdürü yine o olacaktır. Beni hiçbir kuvvet yerimden söküp atamaz. Ne Başbakan ne de Cumhurbaşkanı ne de bir başkası. 1981 yılı seçimlerinde APden Malatya Milletvekili adayıyım. Beni silah kaçakçılığı ile suçlayanlara şunu söylemek isterim ki: Ben Bulgaristan üzerinden gelen Komünist silahlarla Alevi kasaplığını yürütmüş adamım.                   
Mektupta adı geçen Ak Parti Milletvekili Abdulkadir Aksu, iddiaları deli saçması olarak nitelendirmişti. 
  AKSU: DELİ SAÇMASI  
  İŞKENCEYİ HİÇ DUYMAMIŞ