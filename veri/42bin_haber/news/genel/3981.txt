Altın Çek 2013 yılına damgasını vuracak
Anadolubank Genel Müdür Yardımcısı Recep Atakan, banka olarak öncelikli hedeflerinin altına yatırım yapan, yatırımlarını yastık altı olarak değerlendiren müşterilere ulaşmak olduğunu açıkladı.
 Anadolubank Genel Müdür Yardımcısı Atakan, 'Bankamızda fiziki alım-satım ve teslim yapılmasına gerek olmadan kaydi olarak uygulanabilen, vadeli-vadesiz ve yarının altın hesabı olarak 3 çeşit altın hesabı bulunuyor. Anadolubank'ın yeni ürünü, 1 gramdan 20 grama kadar kupürleri olan Altın Çek 2013'e damgasını vuracak. Çok amaçlı hediye edilebilen, çalınma riskine karşı isme yazılı olduğu için sorun teşkil etmeyen ve fiziki saklama gerektirmeden bankada açılan bir hesabın hediye edilmesini simgeleyen Altın Çek'imiz tüm şubelerimizde satılıyor' dedi.