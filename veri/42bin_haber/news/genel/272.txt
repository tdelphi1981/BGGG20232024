Gökten bir 'melek' indi
Bir parti için İstanbul'a gelen Victoria's Secret modeli Doutzen Kroes, helikopterle gezdi. Hollandalı melek, Boğaz'a hayran kaldığını söyledi
 Samet ADAY \ MAGAZİN SERVİSİ
 Cumartesi günü İstanbul'u sallayan 'Sensation White' partisine katılan dünyaca ünlü topmodel Doutzen Kroes, İstanbul'u havadan gördü. DJ eşi Sunnery James ve partinin organizatörü One Colony'nin kurucu ortağı Ekim Alptekin'le helikoptere binen Kroes, çektiği fotoğrafları sosyal medyada paylaştı. twitter'da 300 bin takipçisi olan Hollandalı topmodel, 'İstanbul her açıdan güzel' mesajını attı. Galata Kulesi ve Kız Kulesi'ni görünce çok heyecanlandığını belirten Doutzen Kroes, Boğaz'a hayran kaldığını söyledi.