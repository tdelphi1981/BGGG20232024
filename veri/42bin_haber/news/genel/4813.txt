Esad neden İsraile çakıl taşı bile atmıyor
İsrailin Suriyeye düzenlediği hava saldırısının ardından Dışişleri Bakanı Davutoğlu, Şam rejimini eleştirdi: Niye İsrail uçakları Esadın sarayının üzerinden uçup ülkesinin onuruyla oynarken bir çakıl taşı bile atmıyor? Suriye, saldırıya uğrayan ülke ne tepki verirse, o tepkiyi vermeli, onu yapmalı.
İSRAİL savaş uçaklarının geçen çarşamba sabaha karşı Suriye Devlet Başkanı Beşar Esadın sarayına 6.5 km mesafedeki Cemrayada bulunan Bilimsel Araştırma Merkezi yakınlarında sürpriz bir saldırı düzenlediği bildirilmişti. Lübnandaki Hizbullaha gelişmiş silahlar taşıyan bir konvoyun vurulduğu yönünde iddialar uluslararası medyada yer almıştı. Dışişleri Bakanı Ahmet Davutoğlu, Sırbistanın başkenti Belgrada giderken uçakta gazetecilerin sorularını yanıtladı ve şunları söyledi:  
TEPKİSİZ KALMAYIZ 
Mahiyeti henüz bilmiyoruz. Ama biz İsrailin hiçbir Müslüman ülkeye yaptığı operasyona kayıtsız ve tepkisiz kalmayız. Kendi masum sivil halkına karşı 22 aydır havadan uçaklarla, karadan tankla ve topla saldıran Suriye ordusu, niye İsrailin bu operasyonuna karşılık vermedi? Niye İsrail uçakları, Esadın sarayının üzerinden uçup ülkesinin onuruyla oynarken bir çakıl taşı bile atmıyor? Halepe SCUD (füzesi) atma emrini veren Esad, İsraile neden birşey yapmıyor?  
GİZLİ ANLAŞMA MI VAR 
İsrail ile Esad arasında bir gizli anlaşma mı var? Suriye ordusu niçin kuruldu? Ülkesini, halkını bu tür ve benzeri saldırılara karşı korumak, Suriye toprağını, hava sahasını korumak için mi, yoksa tankıyla, topuyla, uçağıyla kendi halkını yok etmek için mi var? Esad yönetimi sadece istismar ediyor. Savunmasız kadınlara çocuklara karşı kullandığın gücü, şimdi kurulduğu günden beri düşman gördüğün İsraile karşı neden kullanmıyorsun? 
Türkiye iddiası 
İSRAİL hükümeti eski güvenlik danışmanı Moşe Maoz, ABDnin Los Angeles Times gazetesine verdiği demeçte, İsrailin Suriye saldırısının ABD ve Türkiye ile koordine edilmiş olabileceğini söyledi. Hebrew (İbrani) Üniversitesinde görev yapan Suriye uzmanı Maoz, Esad rejiminin misillemeden bulunamayacağını da savundu. İsrail istihbaratına yakın DebkaFile sitesi saldırının ardından Türkiyedeki Patriot bataryalarının ve bölgedeki ABD üslerinin alarma geçtiğini iddia etti. ABDnin Washington Post gazetesi ise Suriye saldırısının İsrailin İrana olası saldırısının provası olabileceğini yazdı. Gazete, İsrailin olası tepkileri görmek için bu saldırıyı düzenlediğini öne sürdü. Irak gazetesi El Zamana göre vurulan Suriye askeri tesisinde ölenler İranlı. 
Dörtlü  görüşme olmayacak 
RUSYA Dışişleri Bakanı Sergey Lavrovun, Suriye Muhalif ve Devrimci Güçler Ulusal Koalisyonu (SMDK) Başkanı Muaz el Hatible bugün Münihte görüşeceği iddiası yalanlandı. Hatibin, 49. Münih Güvenlik Konferansı kapsamında Lavrov ile değil, ABD Başkan Yardımcısı Joe Biden ile görüşeceği bildirildi. Böylece ABD, Suriyeli muhaliflerle bugüne kadarki en üst düzey teması gerçekleştirecek, ama dörtlü görüşme olmayacak. 
DİYALOG İPTAL  
70 ülkenin dışişleri ve savunma bakanlarının katılacağı konferansa giden Hatibin, Esad rejiminin temsilcileriyle görüşmeye hazır olduğu açıklaması da tartışılıyor. BM Genel Sekreteri Ban Ki-moon diyalog çağrısını memnuniyetle karşıladığını açıkladı ama Suriye Ulusal Konseyinin tepkisi üzerine Hatib geri adım attı, Kişisel görüşüm dedi.