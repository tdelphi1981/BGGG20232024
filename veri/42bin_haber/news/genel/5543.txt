AK Parti-BDP memura türbanda uzlaştı
AK Parti, anlaşmazlık noktalarının giderek arttığı Anayasa Uzlaşma Komisyonunda, kamu personeline türban serbestliği getireceği savunulan önerisine dönüş yaptı.AK Partinin formülü, BDPnin desteğiyle metne girdi. Anayasa Yazım Komisyonu, MHP Konya Milletvekili Faruk Bal başkanlığındaki toplantıda Memurlar ve Diğer Kamu Görevlileri maddesini görüştü. Tüm partiler; kamu personelinin nitelikleri, meslekte yükselmeleri, görev ve yetkileri, hakları, yükümlülükleri ve özlük haklarının kanunla düzenlenmesi konusunda uzlaştı. Ak Parti ve BDP, bu kanun hazırlanırken sadece liyakat ilkesinin esas alınması konusunda anlaştı. CHP ve MHP ise liyakatin yanı sıra mevcut Anayasada olduğu gibi hizmetin gerekleri şartının da yazılmasını istedi. Bazı Anayasa hukukçuları liyakat ilkesinin kamu personelinin türbanla çalışmasına olanak sağlayacağını belirtiyor. Başbakan Erdoğan da bir açıklamasında kamuda başörtüsünün değil liyakatin esas olması gerektiğini söylemişti. AK Parti din ve vicdan hürriyetiyle ilgili maddede de Hiç kimse inancının gereklerini yerine getirmekten ya da getirmemekten dolayı farklı bir muameleye tabi tutulamaz hükmünü öneriyor. BDP, AK Partinin bu önerisine de sıcak bakıyor. Bu iki formülün, eğitimde ve kamuda türbana serbestlik sağlayabileceği tartışılıyor. 