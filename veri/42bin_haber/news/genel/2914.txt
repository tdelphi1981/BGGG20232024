Chavez ağırlaştı Venezuela karıştı
Venezuela Devlet Başkanı Hugo Chavez, 11 Aralıkta geçirdiği kanser ameliyatının ardından oluşan akciğer enfeksiyonuna bağlı komplikasyonlar nedeniyle tedavi altına alındı.
Enformasyon Bakanı Ernesto Villegas, 58 yaşındaki devlet başkanının solunum cihazına bağlanıp bağlanmadığı konusunda bilgi vermese de, Chavezde solunum yetmezliği baş gösterdiğini söyledi. İlk kez Haziran 2011de leğen kemiğinde kanser tespit edilen Chavez üç kez ameliyat olmuş, kanserin tekrarlaması üzerine geçen ay dördüncü kez ameliyat masasına yatmıştı. 
PSİKOLOJİK SAVAŞ 
Ekim ayındaki seçimde üçüncü kez devlet başkanı seçilen Chavezin 10 Ocakta yapılacak yemin törenine katılması beklenmiyor. 11 Aralıktan beri medyada fotoğrafı dahi yayınlanmayan Chavezin müttefikleri ise muhalefetin tedavi sürecini psikolojik savaş için kullandığını savundu. Chavez, son ameliyattan önce yetkilerini yardımcısı Nicolas Maduroya devretmişti. Maduro, Bu manipülasyonların ABDden yönetildiğini biliyoruz. 2000 yıl da geçse bu muhalefetle uzlaşmayız dedi.