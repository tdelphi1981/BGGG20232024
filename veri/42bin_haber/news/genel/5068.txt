Moskova'nın karIn ağrısı!
Çetin kışlara alışık olan Rusya'da bu yıl işin rengi farklı.
   Kasım ayından bu yana durmak bilmeyen kar yağışının etkisinde kalan başkent Moskova'da rekor kırıldı. Kentte kar kalınlığının 216 santime ulaştığını açıklayan Belediye Başkan Yardımcısı Pyotr Biryukov, "Bu, yüzyılın en karlı kışı" dedi. Rekor kıran soğuklar nedeniyle özellikle orta ve kuzey kesimlerde donarak ölenlerin sayısı 215'e ulaştı. Ulaşımı aksatan yağış ve soğuklar, grip salgınını da tetikledi. Salgının devlete faturasının ise 1 milyar Ş'ı aştığı belirtildi. CİHAN  
  