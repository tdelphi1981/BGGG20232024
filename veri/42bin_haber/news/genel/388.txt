'Behzat Ç.'ye iki yeni oyuncu daha
Star TV'nin her hafta sosyal medyada büyük ses getiren fenomen dizisi "Behzat Ç."nin ekibine iki yeni oyuncu katılıyor.
 Bu sezon cuma geceleri 23.00'te seyirciyle buluşan dizinin yeni bölümlerinde ekibe Serdar Orçin ile Gökhan Yıkılkan da katılacak. 2013 haziranına kadar devam etmesi planlanan polisiye dizide, Serdar Orçin Barbaros isimli Adli Tıp uzmanını, Gökhan Yıkılkan da onun çalışanı Muzaffer karakterine hayat verecek. Erdal Beşikçioğlu'nun başrolünü oynadığı dizinin sezon başında kadrosuna Canan Ergüder'in ayrılmasının ardından Sezin Akbaşoğulları ile Engin Öztürk de katılmıştı. (Milliyet)