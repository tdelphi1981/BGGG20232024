Can simidi Burak
Önce Dany'nin kendi kalesine attığı golle Cluj öne geçti. Ardından Aguirregaray'ın atılmasıyla Rumenler 10 kişi kaldı. Melo penaltı kaçırdı. Burak Yılmaz, kafa golüyle beraberliği getirip grup ikinciliği kapısını açtı
 G.Saray kan-ter içinde savaştı
 Cim Bom rövanşı mutlaka kazanmalı
 Cluj deplasmanı 2. sırayı getirebilir
 Sakatlıklar Terim'in elini-kolunu bağladı
 MAÇIN GOLLERİ:
 DANY (KK)
 19 SOLDAN yapılan ortada altı pastaki Kapetanos topa dokundu. Dany'ye çarpan top filelerle buluştu.
 B.YILMAZ
 77 NORDİN Amrabat, sondan yaptığı ortada altı pasta kaf vuruşu yapan Burak Yılmaz topu ağlara gönderdi.
 Elmander sedyelik
 G.SARAY, Cluj  maçında iki sakat verdi. Zemine takılıp düşen Hamit sakatlanmasına rağmen 39. dakikaya kadar oynamaya devam etti. Fatih Terim, oyuna devam edemeyen gurbekçi futbolcunun yerine Burak'ı aldı. Ama bir dakika sonra Elmander sakatlandı. İsveçli golcü önce alnı yarıldığı için yüzü kanlar içinde kaldı. Oynamaya devam etti ancak bu kez de baldından sorun yaşadı. Elmander bir süre yerde yattıktan sonra oyuna devam edemedi sedyeyle oyundan çıktı. Yerine Emre Çolak girdi.
 Arena'da MELOdram
 Transfer döneminde G.Saray'ın teklifini kabul edip kampa katılmak yerine son güne kadar pazarlık yapan Melo, sezon başı hazırlık kampına katılamadı. Bugüne kadar da bir türlü form tutmadı. Cluj maçı yazın yatan Pitbull için Melodram'a dönüştü.
 ÖNCE 31. dakikada Godemeche'ye müdahalesi sonrası itirazdan sarı kart gördü. Böylece G.Saray'ın Romanya'da oynayacağı Cluj maçında cezalı duruma düştü. Ardından 35. dakikada penaltı kaçırdı. Melo'nun topun başına geçtiği ana kadar bu sezon kaleye bir tane bile isabetli şutu yoktu.
 MELO kaçırdığı bu penaltı ile G.Saray'ın bu sezon Şampiyonlar Ligi'nde ilk golünü bulmasına da set çekti. Teknik Direktör Fatih Terim sakatlıklar yüzünden iki oyuncu değişikliği hakkını kullandığı için Melo'ya tahammül etmek zorunda kaldı. Brezilyalı futbolcu, normalde topa yerden vuracaktı. Ancak zemin topun gitmesine izin vermediği için havadan vurdu. Yine de kaleciyi mağlup edemedi. Şanssızdı.
 G.SARAY'IN Manchester ile Old Trafford'da oynadığı maçta da kaleci Fernando Muslera, Nani'nin penaltısını kurtarmıştı.
 Şeytan aldı götürdü
 G.SARAY'ın grubundaki diğer karşılaşmada Manchester United, 2-0 yenik duruma düştüğü karşılaşmada Braga'yı 3-2 mağlup etti. Portekiz ekibi Alan'ın 2 ve 20'de attığı gollerle 2-0 öne geçti. Hernandez, 25'te farkı bire indirdi. 62'de oluşan karambolde Evans skoru eşitledi: 2-2. Braga kalesini ablukaya alan Kırmızı Şeytanlar, 75'te Hernandez ile 3-2 öne geçti. Bu galibiyetle üçte üç yapan United, gruptaki liderliğini sürdürdü.