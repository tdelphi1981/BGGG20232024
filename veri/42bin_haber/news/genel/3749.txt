Avrupa yasağı yüze inen tokat gibiydi
Beşiktaşın sağ beki Roberto Hilbert, Alman basınına önemli açıklamalarda bulundu.
Kartalın tecrübeli yıldızı, Geçen sezon ligi dördüncü tamamlayıp Avrupaya gitme hakkı kazandık. Ancak yasağa takıldık ve sanki yüzümüze tokat yedik dedi. 
BEŞİKTAŞın panzeri Roberto Hilbert, gündemi Alman medyasına değerlendirdi. Tecrübeli futbolcu, bu yıl Avrupadan men edilmelerini, Geçen sene şike nedeniyle sezona geç başladık. Zor ve yorucuydu. Yaşadıklarımıza rağmen ligi dördüncü tamamladık. Avrupa Kupası hakkını elde ettik. Ardından gelen ceza ile 1 sezon Avrupa Kupalarından men edildik. Bu yüzümüze vurulan bir tokat gibiydi. Bütün çabamız, emeğimiz gitti diye yorumladı. 
SEZON SONU SEVEREK BEŞİKTAŞTA KALIRIM 
ALMAN futbolcu, İki sene önce şike skandalıyla yaşadıklarımızı kimsenin yaşamasını istemem. Ama ne kadar kulağa kötü gelse de kazançlı çıktım bile diyebilirim. Büyük ve çok önemli bir tecrübeydi dedi. Geleceğiyle ilgili soruyu ise, Sezon sonunda anlaşmam bitiyor. Daha kulüple görüşmedik. Burada çok mutluyum. Sportif olarak çok güzel gidiyor. Ailem de burada çok mutlu. Severek Beşiktaşta kalırım şeklinde yanıtladı.  
Schalke için zor maç 
HILBERT, Galatasaray Fatih Terim geldiğinden beri çok düzenli ve disiplinli bir takım oldu. Buna karşılık Schalkede önemli problemler mevcut. Onlar için çok zor bir maç olacak. İyi hazırlanmaları gerek yorumunu yaptı. 
Çocuklarım iyi Türkçe biliyor 
TECRÜBELİ sağ bek,Türkçe kısa sohbetler yapabiliyorum. Ama o kadar. Çocuklarım daha iyi konuşuyorlar dedi.