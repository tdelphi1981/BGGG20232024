Ankara'da metrekare fiyatı 1.5 katına çıkar
Ankara'daki ilk projesi İncek Life'ın yüzde 60'ını ön talepte satan Sinpaş GYO, iki yeni projeye daha hazırlanıyor
 Sinpaş Grubu, Sinpaş Yapı'nın 2 ay önce satışa sunduğu Altınoran Projesi'nin ardından 3 yeni proje ile Ankara'daki yatırımlarını sürdürüyor. Ankara'da hayata geçireceği ilk proje olacak İncek Life'ı 260 bin TL'den başlayan fiyatlarla satışa sunan Sipaş GYO, kısa süre içinde, Çankaya'da inşasına başlayacağı The First Residence projesinin ve Gaziosmanpaşa'da bir projenin daha lansmanını yapacak. Sinpaş GYO İcra Kurulu Başkanı Ömer Faruk Çelik, gayrimenkulde ibrenin Ankara'ya kaymaya başladığını belirterek, Sinpaş GYO'nun Ankara'ya birkaç yıl içinde 400 ila 500 milyon TL yatırım yapmış olacağını açıkladı.
 YÜZDE 60'I SATILDI
 TOPLANTIDA konuşan Ömer Faruk Çelik, 'İncek'te fiyatalrı yüzde 20-30 artırdık. Bugün Ankara'da 3 bin TL olan metrekare fiyatları ise önümüzdeki 2 yıl içinde 4 bin- 4 bin 500 TL seviyesine yükselir' ifadelerini kullandı.
 Erol Evgin proje çizecek
 İncek Life, projenin reklam yüzü olan sanatçı Erol Evgin'in de katıldığı bir toplantıyla tanıtıldı. Aynı zamanda mimar olan sanatçı, kendisine yönetilen, 'Sinpaş için bir konut çizmek ister misiniz' sorusuna, 'Çok isterim' yanıtını verince Çelik, 'O halde bundan sonraki ilk projemiz için teklifimizi şimdiden sunuyoruz' dedi.
 Önemli olan güven
 SURİYE ile yaşanan gerilime ilişkin de Çelik, 'İnsanlar böyle durumlarda güvendilkleri şirketleri tercih ediyor. Mesela bizim 2008 yılında satışlarımız arttı' diye konuştu.
 Gölette yüzdürecek
 Yüzde 70'i yeşil alan olan proje içinde insanların içinde yüzebileceği biyolojik gölet yaptıklarını dile getiren Çelik, 'Ankaralıları gölette yüzdürerek, yürüyüş yollarında yürüterek ve pilates yaptırarak zayıflatacağız' dedi.