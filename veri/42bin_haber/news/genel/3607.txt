Enerji Bakanından buzdolabı uyarısı
Enerji ve Tabii Kaynaklar Bakanı Taner Yıldız, elektrik dağıtım şirketinden kaynaklanan sorun nedeniyle buzdolabı zarar gören vatandaşlara, Buzdolabının bedelini o şirket tazmin etmek durumundadır. Ya da buzdolabını tekrar çalışır hale getirmeli. Vatandaşlarımız müracaatını yapsın, dağıtım şirketi bunun bedelini ödemek durumunda çağrısında bulundu.
TBMM Genel Kurulunda, Elektrik Piyasası Kanunu ile Özel Tüketim Vergisi Kanununda değişiklik yapılmasına ilişkin kanun teklifinin görüşmeleri sırasında konuşan Bakan Yıldız şunları kaydetti: 
HER BİRİMİZİN HAKKI VAR 
Dicle ve Van bölgesindeki kayıp kaçak oranlarının hariç tutulması halinde, Türkiyenin kayıp kaçak elektrik oranı, AB üyesi ülkelerden daha düşük olacaktır. Demek ki doğru hedefte ilerliyoruz. Ama bu iki bölgedeki illerimizle ilgili çözümü mutlaka bulmalıyız. Vatandaşlarımıza tekrar seslenmek isterim; arkadaşlar devlet hakkı var, kul hakkı var. Elektrik faturasını ödeyen vatandaşlara haksızlık yapılmaması için bizim 3 yıl içinde önemli yol haritamız var. Özelleşen şirketler, bu konuda ellerini değil kollarını taşın altına koyuyorlar. Kayıp kaçağı nasıl diğer bölgelerde azalttıysak, 3 yıl içinde, bu bölgelerde de mutlaka azaltacağız. Bize, Elektriğim kesildi diye ihbar geliyor. Arıza ekipleri gidiyor, oranın zaten elektriği kaçak kullandığını tespit ediyor. Nasıl olur da bir adam elektriği kaçak kullandığı halde arıza ekibi talep eder. Hiçbir neden o kaçak kullanımı makul hale getirmez. Bu nedenle kaçak kullandığı elektrik 6 gündür kesikse, 106 gün de geçse biz onun elektriğini vermeyeceğiz. 
AL YA DA ÖDE TALEBİ KALMADI 
Neden almadığımız gazın parasını, avans niteliğinde de olsa ödüyoruz? yönünde şikayetler var. Avans niteliğinde de olsa bunu ödememek için gerekli planları yaptık. Rusyanın, aldığımız doğalgazda, 31 Aralık 2012 tarihi itibarıyla al ya da öde ile ilgili hiçbir talebi kalmamıştır. Biz bunu sonlandırdık. Al ya da öde, İran, Azerbaycan, Rusya gibi ülkelerde, bizim avans niteliğinde verdiğimiz paraların şu anda tahsil edilmesiyle alakalı bir işlemdir. Bizim hiçbir ülkede almadığımız bir metreküp doğalgaz kalmayacaktır. Rusyada kalmadığı gibi. 2014 yılının sonuna kadar Azerbaycan ve İran ile alakalı al ya da öde miktarı da sıfırlanmış olacaktır.