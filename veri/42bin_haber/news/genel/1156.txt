Yunan girişimci heyeti İzmir Ticaret Borsası'nı ziyaret etti
Selanik Girişimciler Odası yönetimi, işbirliği imkanları oluşturmak amacıyla İzmir Ticaret Borsası'nı ziyaret etti. İzmir Ticaret Borsası Yönetim Kurulu Üyesi İlhan Zincircioğlu, kurumun yapısı ve yapılan işlemler hakkında heyete bilgi verdi.
 Zincircioğlu, yaptığı açıklamada, "Bir komşuyu ağırlamanın memnuniyetini yaşıyoruz. Aynı denizi paylaşan iki ulus olmak, farklı bir iklim yaratmaktadır. Bu olguya bağlı olarak ürün yapıları, coğrafi ve iklimsel koşullar, tarım ve ticaret metotları dikkate değer benzerlikler gösterdiğinden her iki ülkenin ilgili kurumları arasındaki işbirliğinin verimli sonuçlara neden olacağına inanıyoruz." dedi. Zincircioğlu, borsa işlem hacmindeki gelişmeleri açıklarken tarım piyasalarının sağlıklı ve etkin işlemesi ve piyasa derinliğinin sağlanması yönünde önemli çabaları olduğunu aktardı.
 Ziyarette Yunan heyeti başkanı Zorpidis Michahl'e, Yönetim Kurulu üyeleri Zincircioğlu ve Hakan Cay tarafından plaket verildi. Selanik heyeti, korbey ve üzüm salonunu da gezerek, ürün alım satımı ve salon faaliyetleri konusunda İlhan Zircircioğlu'ndan bilgi aldı.
 CİHAN