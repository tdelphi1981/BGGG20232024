Justin Biber'a fazla mesai davası
ABD'nin en sevilen genç yıldızı Justin Bieber'ın eski koruması, kendisine şiddet uygulandığı ve mesai ücretini vermediği gerekçesiyle dava açtı.
 Son zamanlarda Selena Gomez ile yılan hikayesine dönen ilişkisi ve arkadaş seçimleri yüzünden magazin basınında adını sıkça söz ettirmeyi başaran Justin Bieber'a şimdi de korumasından bir darbe geldi. İngiliz basınından The Daily Mail sitesinde yer alan habere göre; kendinden yaşça büyük meslektaşlarına rağmen genç yaşta şöhrete kavuşan Justin Bieber'ın Mart 2011 ve Ekim 2012 arasında korumalığını yapan Moshe Benabou, şarkıcının yaklaşık 420 bin doları bulan fazla mesai ücretlerini ödemediğini ve kendisine saldırdığını ileri sürdü. İddiaya göre; her gün 14-18 saat aralıksız çalıştığını belirten Benabou, genç şarkıcının ekim ayında kendisine hakaret edip fiziksel saldırıda bulunduktan sonra haksız bir biçimde işten çıkardığını söyledi. Benabou'nun avukatı Ilan Heimanson ise iki yıl boyunca kendisini Bieber'in kişisel güvenliğini sağlamaya adayan müvekkilinin her çalışan gibi saygı görmeyi hak ettiğini vurguladı.
 
  