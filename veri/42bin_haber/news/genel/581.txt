'İşim oyunculuk' demişti!
Rol aldığı dizide seslendiği şarkıyla büyük beğeni kazanan oyuncu, Tarkan ve Sezen Aksu'dan parça alacak.
 Lale Devri dizisinde Yeşim karakterini canlandıran Serenay Sarıkaya, rolü icabı Yalnızlığım şarkısını söyleyince bütün dikkatleri çekmiş ve albüm teklifleri almıştı. “Ben oyuncuyum, şarkıcı değil” diyen Sarkıya geçtiğimiz günlerde fikrini değiştirdi, albüm için kolları sıvadı
 SESİYLE HERKESİ ŞAŞIRTMIŞTI
 Lale Devri dizisinin Yeşim’i Serenay Sarıkaya, rol icabı şarkı söyleyince sesinin güzelliği olduğu ortaya çıkmış ve hemen albüm teklifleri almaya başlamıştı.
 Sarıkaya, dizide Sezen Aksu’nun zor parçalarından biri olan Yalnızlığım’ı başarıyla icra etmiş ve dizideki karakteri intihar etmeden önce uçurumun kenarında söylediği şarkıyla herkesi şaşırtarak müzik camiasının da dikkatini çekmişti.
 MİNİK SERÇE’YE VE MEGASTAR’A GİDECEK
 Gelen albüm tekliflerini, “Şarkı söylemeyi düşünmüyorum. Benim işim oyunculuk” diyerek reddeden Sarıkaya’nın bu kararlı hali uzun sürmedi. Geçen hafta çevresi tarafından ikna edildikten sonra, Sezen Aksu ve Tarkan’dan birer parça alarak single yapmayı planlayan Sarıkaya, çalışmalara başladı. Arkadaş ortamında sık sık şarkı söyleyen ve videoları internette dolaşan Sarıkaya, artık “şarkıcı” olarak da anılacak… HT Magazin/ İzzet Çapa