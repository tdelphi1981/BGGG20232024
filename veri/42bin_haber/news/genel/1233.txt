CHP'den TRT sansürü iddiası
CHP, Siirt’te askeri helikopterin düşmesi sonucu şehit olan 17 asker için düzenlenen cenaze törenine katılan Genel Başkan Kemal Kılıçdaroğlu’nun TRT tarafından sansürlendiğini iddia etti.
 CHP Basın Birimi’nden yapılan açıklamada, “TRT, Diyarbakır’dan canlı yayınladığı şehitlerimizle ilgili cenaze törenine katılan Anamuhalefet Lideri Kemal Kılıçdaroğlu’nun adını sansürledi” denildi.
 TRT muhabirinin canlı yayındaki 4 kez tekrarladığı anonsunda törene katılan bakanlarla Valinin adını tek tek saymasına karşın, CHP Genel Başkanı Kemal Kılıçdaroğlu’nun adını anmadığı belirtilen açıklamada, “Canlı yayın devam ederken TRT’ye yapılan uyarıya rağmen TRT’nin Kılıçdaroğlu sansürü devam etti. Canlı yayında Genel Başkan Kılıçdaroğlu’nu TRT ekranında görenler, adının anons edilmemesi üzerine CHP Genel Merkezi’ni de telefon ve e-mail dahil olmak üzere, her tür iletişim kanalını kullanarak aradılar, tepkilerini dile getirdiler, TRT’nin sansürcü, ambargocu, karartmacı yayıncılığını protesto ettiler” denildi.
 Açıklamada, CHP yöneticilerinin konuyu TBMM, RTÜK ve yargı dahil olmak üzere her
 platformda gündeme getirecekleri kaydedilerek, geçmişte Türkiye Radyo Televizyon Kurumu olan devlet kurtuluşu TRT’nin bugünkü adının ne olduğunun “hesabının sorulacağı” belirtildi.
 ANKA
  