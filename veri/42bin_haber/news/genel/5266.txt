Ne olur buz getirin
Go-kart trajedisinde şoka giren gencin, nişanlısının kafasını alıp etraftakilerden buz istediği ortaya çıktı. Acılı baba ise kızının ölümünde ihmal olduğunu söyledi
 Murat KOÇER - Mete YILMAZ
 Türkiye ve dünya gündemine oturan go-kart trajediSİ gözler önüne serildi... Pistte kaşkolu aracın aksına dolandığı için kafası kopan Tuğba Erdoğan'ın (24) nişanlısının dehşet anlara tanık olduğu ortaya çıktı. 
 FACİA go-kart pistine gelen Erdoğan, Muhammet Enes Ö, Ahmet Ö. ve Saba H. isimli 4 arkadaş 7 dakikası 10 TL'den araç kiralamasıyla başladı.
 İDDİAYA göre kaza anında Erdoğan'ın başı kopunca, nişanlısı Muhammet aracını durdurup kafanın peşinden koştu. Muhammet daha sonra başı kucağına alarak  'Buz getirin. Ne olur buz getirin. Yardım edin' diye feryat etti.
 PİSTİN sorumlusu Ömer Malkoç gözaltına alındı. İfadesi alınan Malkoç, olayın kaşkoldan kaynaklandığını belirtti. Malkoç daha sonra serbest bırakıldı. Genç kızın, kask takmadığı iddia edildi.  İkinci defa evlat acısı yaşayan baba Süleyman Erdoğan, 'Bu işin peşini bırakmayacağım' dedi. 
 İHMAL VAR
 ERDOĞAN'IN hayatını kaybetmesi gözleri go-karta çevirdi. Uzmanlara göre kazada ihmal var. Audrom Motor Sporları Merkezi'nin kurucusu Ethem Genim Erdoğan'ın boynunun kopmasına neden olan şeyin atkısı olabileceğini savundu. Genim, 'Rahatsızlıkları olanlar, saçlarını toplamayanlar ve lastiğe dolanabilecek aksesuarları çıkarmayanlar piste çıkamaz' dedi.