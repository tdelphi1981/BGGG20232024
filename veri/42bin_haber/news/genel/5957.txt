Dijital çağda Hürriyeti Kafka ile dizayn ettik
Yayın hayatına 6 sayfalık bir gazete olarak başlayan Hürriyet, 65inci yılında, internet siteleri, tablet uygulamaları ve gazetesiyle 6.5 milyon kişiye ulaşan bir dev oluşum haline geldi. Hürriyet Dünyası Koordinatörleri Alldesign etkinliğinde yeni medya düzeninde dönüm noktasının Kafka olduğunu anlattı.
HİLTON İstanbul Convention&Exhibition Centerda düzenlenen ve dünya çapında isimlerin konuşmacı olarak katıldığı Alldesign 2013 etkinliğinin ana konuklarından biri de Hürriyet Dünyası oldu. Dünyada değişik sektörlerde fark yaratan tasarımların bizzat yaratıcıları tarafından anlatıldığı ve bu yıl ikincisi düzenlenen etkinlikte, Hürriyetin yeni medya düzenine yaptığı yolculuk Gazete Koordinatörü Emre Oral, Web Koordinatörü Bülent Mumay ve Tablet-Mobil Koordinatörü Emre İskeçeli tarafından izleyicilerle paylaşıldı.  
6.5 MİLYON KİŞİYE ULAŞIM 
Hürriyet Etkinlik Organizasyon Koordinatörü Evrim Sümerin moderatörlüğünde gerçekleşen Dijital Çağda Gazetecilik başlıklı sohbetin başlama vuruşu, Hürriyet gazetesinin ilk sayısının basıldığı tarih olan 1948le yapıldı. Yayın hayatına 6 sayfalık bir gazete olarak başlayan Hürriyetin 65inci yılında, internet siteleri, tablet uygulamaları ve gazetesiyle 6.5 milyon kişiye ulaşan bir dev oluşunun öyküsünde en yeni ve en önemli dönüm noktasının, yeni medya tasarımına geçiş projesi Kafka olduğu vurgulandı. 
1997 yılında ilk internet sitesini açan, 2011de ilk tablet uygulaması başlatan Hürriyet, yeni medya tasarımını geçen yıl start verdiği Kafka projesiyle gerçekleştirdi. Adını, Dönüşüm adlı romanın yazarı Franz Kafkadan alan projenin ilk aşamasında, dijital çağda yeni yapılanmasını başarıyla gerçekleştiren medya devlerinin üslerine ziyaretler gerçekleştirildi. Almanyada Die Welt ve Bild, İsviçrede Blick gazetesinin de içinde bulunduğu Ringier Group, İngilterede ise Financial Times, The Times, The Telegraph Media Groupla görüşldü. Convergence (Yakınsama) sürecindeki deneyimleri, yeni çalışma prensipleri, bugün olsa neleri değiştirmek isteyecekleri not edildi ve Hürriyetin yeni medya yapılanmasının haritası çıkarıldı. 
FİKİR FABRİKASI 
Daha sonra personel eğitimleri düzenlendi ve bu yeni düzen anlatıldı. Hürriyetin değişik birimlerinde çalışan kişilerden oluşan küçük gruplar bir hafta sonu otele kapandı ve Fikir Fabrikası adlı proje kapsamında beyin fırtınası yaptı. Hürriyeti yeni dijital çağa nasıl taşırız sorusuna yanıt arayan grupların fikirleri değerlendirildi, başarılı bulunanlar ödüllendirildi. Hürriyetin eski dikine binasından, yatay yeni binasına taşınmasıyla hızlanan süreçte gazete, web, mobil-tablet birimleri son şeklini aldı. Alldesigndaki sunumun sonunda da, farklılık yaratan haber izleme süreçlerinden örnekler verildi. 
Yeni Hürriyet Tablet   
ALLDESINGda Hürriyetin yeni tablet uygulaması Hürriyet Tablet de tanıtıldı. Tabletteki Hürriyet değil, tablete özel Hürriyet sloganıyla yayına başlayan uygulamada görsellik ön plana çıkıyor.  Özel hazırlanan içerik ile benzeri olmayan bir deneyim sunan uygulamayı Apple Store ve Google Playden indirilebilirsiniz. Hürriyet Tablete ilk 1  ay ulaşmak ise ücretsiz. 