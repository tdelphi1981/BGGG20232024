Şerefsiz baba' lafına 3 yıl istendi
Deniz Akkaya'nın başı dertte... Eski sevgilisi işadamı Efe Önbilgin'e 'Kokainman, şerefsiz baba' diyen ünlü manken hakkında 3 yıla kadar hapis istemiyle dava açıldı
  
 Hilal YILDIRIM/ İSTANBUL
 Deniz Akkaya ile eski sevgilisi Efe Önbilgin restleşmesinde son perde:
 - İŞADAMI Efe Önbilgin'den olan kızı Ayşe'nin velayeti 2011 yılında Deniz Akkaya'ya verilmişti. Önbilgin ise Akkaya'nın kızı Ayşe'yi göstermek istemediğini belirterek, icra mahkemesine başvurmuştu.
 - MAHKEMENİN kararlaştırdığı günlerde kızı Ayşe ile görüşmeyi talep eden Önbilgin, icra memurları eşliğinde kızını görmek için Akkaya'nın Emirgan'daki evine gitti. Ancak Akkaya, kızını babasına vermek istemedi. Bunun üzerine ikili tartışmaya başladı. 
 - TARTIŞMA esnasında Akkaya, eski sevgilisine 'Kokainman, alkolik, şerefsiz, o.. çocuğu' şeklinde küfürler etti. 
 - OLAYDAN sonra sosyal paylaşım sitesi Twitter'dan da paylaşımlarda bulunan Akkaya, Önbilgin'i kastederek 'Baba müsvettesi... vakitte o ruhun gibi kızmın ruhunuda aklına ve hafızasınada zarar veriyorsun. Utanmaz arlanmaz, ar damarı çatlamış insan insan müsvettesi. Düşüp kalktığın kadınları evde tutuyor. Şerefsiz, haysiyetsiz baba' dedi. 
 - EFE Önbilgin, Akkaya'nın kendisi hakkında söylediği bu sözlerden sonra soluğu savcılıkta aldı. 
 SUÇUNU KABUL ETTİ
 - SAVCILIĞIN başlattığı soruşturma kapsamında ifadesi alınan Akkaya, hakkındaki suçlamaları kabul etti. Kasıtlı veya zarar vermek amacıyla hakaret etmediğini belirten Akkaya, Önbilgin'in kendisini tahrik ettiğini söyledi.
 - SORUŞTURMAYI tamamlayan savcılık Deniz Akkaya'nın 'hakaret' suçundan 4 aydan 3 yıla kadar hapis cezası istemiyle dava açtı. Akkaya önümüzdeki günlerde hakim karşısına çıkacak.