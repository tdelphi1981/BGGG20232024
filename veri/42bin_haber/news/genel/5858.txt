Genelkurmay başkanı bakana bağlı olacak
ANAYASA Uzlaşma Komisyonundaki dört parti, genelkurmay başkanının başbakan yerine savunma bakanına bağlanmasında anlaştı.
Ak Parti Genel Başkan Yardımcısı Mustafa Şentop başkanlığında çalışan Yazım Komisyonu, Başkomutanlık ve Milli Savunma maddesinin büyük bölümünü anlaşmayla yazdı. Dört partinin uzlaşmasıyla Silahlı Kuvvetlerin görevi Milli güvenliğin sağlanması yerine Milli savunma olarak yazıldı. TBMMnin başkomutanlık yetkisini cumhurbaşkanının temsil etmesi korunurken, anayasadaki Genelkurmay başkanı savaşta başkomutanlık görevlerini cumhurbaşkanlığı namına yerine getirir ifadesi çıkarıldı. AK Parti, cumhurbaşkanı yerine başkan önerisini de parantezle not ettirdi.