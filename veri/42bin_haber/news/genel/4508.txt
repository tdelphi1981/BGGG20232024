Melo'yu otobüse alacak mısın!
F.Bahçe Meireles hakkındaki demecinin ardından Adnan Öztürke böyle seslendi.
ÖZTÜRKE: İlgili oyuncuyu takım otobüsüne bindirip, kulübün tesislerine sokmaya devam edecek misiniz? 
DÜRÜST ve ARKANA: 2. Başkan ve Başkan Yardımcısı olarak, teyit edilmemiş görüntüleri tvnizde yayınlayacak mısınız? 
ZEKERİYA ALPE: Hemen ilk fırsatta, ilgili hakem ve oyuncuyla ilgili açıklama ya da röportaj yapacak mısınız? 
FENERBAHÇE, Galatasaraylı Melonun Beşiktaş derbisinde Oğuzhana tükürdüğü gerekçesiyle kırmızı kart görmesinin ardından dün çarpıcı bir açıklama yayımladı. Meirelesin aynı gerekçe ile gördüğü kırmızı karttan sonra Ben olsam böyle futbolcuyu takım otobüsüne bile almam diyen G.Saray 2. Başkanı Adnan Öztürke göndermede bulunulan açıklamada, diğer sarı kırmızılı yöneticiler Ali Dürüst, Refik Arkan ve MHK Başkanı Zekeriya Alp de hedef alındı.    
Sarı lacivertlilerin, resmi sitesinden paylaştığı  açıklama özetle şöyle: 
MELOYA UÇAK BİLETİ ALDI MI?  
-DOĞRUDAN tarafı olmadığımız hiçbir konuya müdahil olmama konusundaki kararlılığımız aynen sürmektedir. Masumiyet karinesinin bir gereği olarak suçluluğu kanıtlanana dek kim olursa olsun bizim için suçsuzdur.
- Bununla birlikte; Sayın Adnan Öztürkün önceki açıklamalarından yola çıkarak ilgili oyuncunun takım otobüsüne binip binmeyeceğini, benzer şekilde süreç boyunca ilgili kulübün tesislerine girip giremeyeceğini...
- Ben başkan olsam, benim oyuncum bunu yapsa o akşam kendini uçakta bulur diyen Sayın Öztürkün, rakip takım oyuncusuna tüküren Brezilyalı oyuncu için uçak bileti alıp almadığını... 
ÖZTÜRKÜN HASSASİYETİ SÜRÜYOR MU? 
-BREZİLYALI oyuncunun tükürüğünün tescillenmesi durumunda, ahlaksızlığın ve terbiyesizliğin matematiğinin nasıl hesaplanacağını...
- Masumiyeti Tahkim Kurulu tarafından onanan oyuncumuz Raul Meireles ile ilgili malum dönemde taraf olmamalarına karşın, yoğun hassasiyetle, çocukların bundan sonra nasıl maç izleyeceğini düşünen Sayın Adnan Öztürkün şu an da aynı hassasiyette olup olmadığını ilgi ve merakla bekliyor olacağız. 
Öztürk Meireles için ne demişti? 
KULÜBÜMDE Meirelesin yaptığına benzer hareket yapan bir futbolcu olsa, otobüse bile binemez. Kulübün semtinden geçemez. Evine taksiyle gider. Ben başkan olsam, benim oyuncum bunu yapsa, o akşam kendini uçakta bulur!  
Özel program yapacak mısınız?  
F.Bahçenin zehir zemberek açıklamasından hem G.Saraylı yöneticiler hem de MHK Başkanı payını aldı. 
MEIRELES konusunda kendi televizyon kanallarında teyit edilmemiş görüntüler üzerinden özel program yapan Sayın Ali Dürüst ve Sayın Refik Arkanın İkinci Başkan/Başkan Yardımcısı sıfatlarıyla, tüküren oyuncuları hakkında özel program yapıp yapmayacağını merakla bekliyoruz. 
Şimdi de konuşacak mı? 
MHK Başkanı Sayın Zekeriya Alpin ilk fırsatta, ilgili hakem ve oyuncuyla ilgili açıklama/röportaj yapıp yapmayacağını ilgi ve merakla bekliyor olacağız. 
 