8 maçtır kaybetmiyorlar
Spor Toto Süper Lig'in 18'inci haftasında Kayserispor'u 2-1 mağlup eden Bursaspor, yenilmeme serisini 8 maça çıkardı. Ligde oynadığı son 8 maçta 3 galibiyet, 5 beraberlik alan yeşil beyazlı ekip son mağlubiyetini, ligin 10'uncu haftasında Kasımpaşa karşısında almıştı.Bursaspor bu sezon, teknik direktör Ertuğrul Sağlam'ın ceza alması nedeniyle ikinci kez yardımcı antrenör Mutlu Topçu yönetiminde sahaya çıktı. Ligin 9'uncu haftasında deplasmanda oynanan Trabzonspor maçında tarihi galibiyeti Topçu yönetiminde alan yeşil beyazlı ekip, dün oynanan Kayserispor maçında da galip gelmesini bildi. 
PINTO 9 GOLE ULAŞTI 
Bursaspor'un Şilili gol makinesi Sebastian Pinto gollerini sürdürüyor. Ziraat Türkiye Kupası'nda Fenerbahçe, Süper Lig'de de Kayserispor ağlarını havalandıran Pinto, bu sezon çıktığı resmi müsabakalarda 9 gole ulaştı. Yeşil beyazlı ekibin yetenekli orta saha oyuncusu ise Kayserispor maçında kaydettiği golle, bu sezon resmi müsabakalardaki gol sayısını 5'e çıkardı.