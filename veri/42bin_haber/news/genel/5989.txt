Avcılar'da inanılmaz kaza
BÜYÜKÇEKMECEde bir aracı sollayan ve direksiyon hakimiyetini kaybeden sürücü, aracıyla yaya üst geçidinin 14üncü basamağına kadar tırmandıktan sonra kafa aşağı çakıldı. Kazada araç içinde bulunanlardan 1 kişi hayatını kaybetti, 3 kişi de yaralandı. Kaza sonrası hastaneye kaldırılan sürücü, hastaneden kaçarak kayıplara karıştı.
Kaza Büyükçekmece D-100 Karayolu Mimaroba Mevkiinde saat 21.00 sıralarında meydana geldi. İddialara göre aşırı hızla ilerleyen 34 ZJ 1823 plakalı otomobilin sürücüsü Şeref Taş, yanındaki arkadaşları Cihat Karabağ (20), Erdem Can Saykolu(20) ve Tarık Çifçi(23) ile Silivriden Avcılar istikametine gidiyordu. Taş, bir aracı solladıktan sonra direksiyon hakimiyetini kaybetti. Yaya üst geçidine çarpan araç, üst geçidin 14üncü basamağına kadar çıktı. 
İNANILMAZ KAZADAN FOTOĞRAFLAR

ARAÇ KAFA AŞŞAĞI ASILI KALDI  

Bu sırada emniyet kemeri takmadığı öne sürülen, Cihat Karabağ ve Tarık Çifçi, yaya üst geçidinin merdivenlerine savrulurken, araç kafa aşağıya çakıldılarak asılı kaldı. Araç içinde kalan Şeref Taş ve Erdem Can Saykolu ise kendi imkanlarıyla araçtan çıkmayı başardı. Kazayı gören vatandaşlar durumu hemen sağlık, itfaiye ve polise bildirdi. Olay yerine gelen sağlık ekipleri yaptıkları incelemede Cihat Karabağın olay yerinde hayatını kaybettiğini belirledi. Şeref Taş, Erdem Can Saykolu ve Tarık Çifçi ambulanslarla Büyükçekmece Kolon Hastanesine kaldırıldı.

SÜRÜCÜ KAÇTI

Hastanede tuvalete gitmek için izin isteyen sürücü Şeref Taşın hastaneden çıkarak, kayıplara karıştığı öğrenildi. Polis hastanedeki güvenlik kamera kayıtlarını inceleyerek kazadan sonra kaçan Şeref Taşın yakalanması için çalışma başlattı. Erdem Can Saykolu ve Tarık Çifçi aynı hastanede tedavi altına alındı. Yaralıların hayati tehlikeyi atlattığı öğrenilirken, hayatını kaybeden Karabağın cesedi ise olay yerine çağrılan cenaze aracıyla İstanbul Adli Tıp Kurumu morguna kaldırıldı. Polisin kaza hakkındaki soruşturması devam ediyor.

KAZAYI SEYREDERKEN KAZA YAPTILAR

Kazayı görüp duran karşı şeritte ki araçlar yüzünden de 4 araçlık zincirleme kaza meydana geldi. Kaza da yaralanan olmazken maddi hasar meydana geldi