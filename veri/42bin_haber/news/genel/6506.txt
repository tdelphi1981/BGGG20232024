Cenazede buluştular
Eski Kayseri Belediye Başkanı Bahçecioğlunun vefatını öğrenen CHP Lideri Kılıçdaroğlu, Baykalı aradı ve Cenaze törenine birlikte gidelim dedi.
Ardından da 06 CHP 01 plakalı makam otosuyla Baykalı evinden aldı. 2 saat süren yolculuk sırasında başta İmralı süreci olmak üzere çeşitli konular ele alındı.   
CHP Genel Başkanı Kemal Kılıçdaroğlu ve eski Genel Başkan Deniz Baykalın Kayseri Büyükşehir Belediyesi eski Başkanı Niyazi Bahçecioğlunun Kayserideki cenaze törenine birlikte katılımları 06 CHP 01 zirvesine sahne oldu. Önceki akşam Bahçecioğlunun vefatını öğrenir öğrenmez Baykalı arayan Kılıçdaroğlu, Başkanımızın cenaze törenine birlikte gidelim, Sayın Genel Başkan önerisinde bulundu. Baykal da Kılıçdaroğlunun teklifini kabul edince dün CHP siyasi tarihinin son yıllardaki en ilginç yolculuklarından biri yapıldı. Kılıçdaroğlu ve Baykalın yolculuğu dün sabah saat 08.45 sularında Baykalın Angora Evleri Sitesindeki evinin önünden başladı. Kılıçdaroğlu ve Baykalın yaklaşık 2 saat süren Kayseri yolculuklarının ana gündem maddelerini, İmralı süreci, yeni anayasa tartışmaları ve Kılıçdaroğlunun geçen haftaki Köşk ziyareti oluşturdu. Kılıçdaroğlu ve Baykal sürece yönelik olarak CHPnin alması gereken pozisyon hakkında görüş alışverişinde bulundular, dönüş yolunda da gündeme ilişkin değerlendirmelerini sürdürdüler.

BİRLİKTE OMUZLADILAR

Kılıçdaroğlu ve Baykal, Kayseride ilk olarak Cumhuriyet Meydanı Hunat Külliyesinin yanında Gençlik ve kadın kollarının birlikte açtığı kermese katıldı. Burada, gençlerin, Siyasi çalışma yapabilmek için ekonomik açıdan güçlü olmamız gerekli. Ne yazık ki gereken maddi desteği bulamıyoruz yakınmaları üzerine Kılıçdaroğlu, Siz bu bilinçle çalışın, bir araya gelin. Biz sonuna kadar yanınızdayız dedi. CHPli kadınlar, Kılıçdaroğlu ve Baykal ile fotoğraf çektirmek için büyük çaba harcadı. Kılıçdaroğlu ve Baykal daha sonra Kayseride 3 dönem belediye ve Kayserispor Kulübü başkanlığı yapan, çeşitli dönemlerde milletvekili adayı olan 80 yaşındaki Niyazi Bahçecioğlunun Camikebirdeki cenaze törenine katıldı. Baykal ile saf tutan Kılıçdaroğlu, Bahçecioğlunun oğlu İbrahim ve yakınlarına başsağlığı diledi. Meclis Başkan Vekili ve Ak Parti Kayseri Milletvekili Sadık Yakutun da katıldığı cenaze töreninde CHPli gençler, merhum belediye başkanı için, Uluçınar seni unutmayacağız yazılı pankart açtı.  Kılıçdaroğlu ve Baykal, tabuta birlikte omuz verdi, ardından da ailenin evine taziye ziyaretine gitti.  

PALTOLU CENAZE 
CENAZE töreni sırasında Bahçecioğlunun tabutunun üzerine paltosu serildi. Kayseri ve çevresinde cenaze cami avlusuna getirilip musalla taşına konulduğunda ölenin cinsiyeti belli olsun diye, erkek ise tabutun üzerine paltosu, ceketi veya montu; ölen kadın ise başörtüsü veya başka bir eşyası konuyor. Cenaze araca konurken veya toprağa verilirken, tabutun üzerindeki bu eşyalar ihtiyacı olan kişilerce alınıyor.