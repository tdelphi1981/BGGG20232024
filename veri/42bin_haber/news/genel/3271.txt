Mesut Barzani'den geçmiş olsun ziyareti
KUZEY Irak'taki bölgesel Kürt yönetimi başkanı Mesut Barzani, Almanya'da tedavisi süren Irak Devlet Başkanı Celal Talabani'nin eşi Hero Talabani'yi ziyaret ederek, geçmiş olsun dileğinde bulundu.
 KALEDİZE kasabasında gerçekleşen görüşmede Barzani, Talabani'nin sağlık durumuyla ilgili eşi Hero Talabani'den bilgi aldı. Barzani, bir an önce iyileşerek Irak'a dönmesini umut ettiği Talabani'nin Irak ve Kürtler için büyük önemi bulunduğunu söyledi. Hero Talabani ise eşinin sağlık durumunda önemli ilerlemeler kaydedildiğini belirterek, Barzani'ye ziyareti nedeniyle teşekkür etti. DHA