Şahin'den ilginç transfer yorumu
Yeni transferler konusunda endişelerim var. Geçmişte çok önemli başarılar yakalamış olabilirler ancak bu aldıkları parayı hak etmediklerini düşünüyorum. Bizimkilerden farkları yok
 BU PARALARI HAK ETMiYORLAR
 AK Parti Genel Başkan Yardımcısı Mehmet Ali Şahin Drogba ve Sneijder transferlerini değerlendirdi. Bir dönem Spor Bakanlığı ve TBMM Başkanlığı'da yapan Şahin, sıkı bir G.Saray taraftarı olarak biliniyor. İşte M.Ali Şahin'in iki yeni transfer için değerlendirmesi:
 'SNEİJDER ve Drogba'nın ne yapıp ne yapamayacağı konusunda endişelerim var. Yabancıların astronomik rakamlarla transfer edilmelerini, bazen endişe ile takip ediyorum. Bunlar Avrupa'da, Şampiyonlar Ligi'nde başarılar yakalamış takımlarda oynamışlar, belirli yaşa gelmişler, sonra Çin'e gitmişler. Herhalde büyük paralar verdikleri için. Geçmişte önemli başarılar yakalamış olabilirler, ancak futbol hayatlarının sonuna gelmiş bu futbolcuların büyük rakamlar vererek takımlarımıza aldığımızda geçmişte çok örnekleri görülmüştür, bu aldıkları paraları hak etmediklerini düşünüyorum.
 NE FARKI VAR
 BU futbolcular nasıl bir performans sergiler bilemiyorum. Sneijder'i iki maçta seyrettik, bizim oyuncularımızdan farklı ortaya ne koydu. Ben yabancı oyuncuların Türkiye'de top koşturuyor olmasının, Milli Takımın performansını olumsuz etkilediğini düşünüyorum. 
 BİZİM milli takımda görev vereceğimiz futbolcularımızın tecrübe kazanmasına, kendilerini geliştirmesine engel olduğunu düşünüyorum. Avrupa'da top oynayan futbolcularımızı getiriyoruz. Onlar da sakatlanmamak için milli formanın ellerinden geldiğince hakkını vermeye çalışıyorlar ama yeteneklerinin çok altında futbol sergiliyorlar.'
 Mecburen Keller
 G.Saray'ın Şampiyonlar Ligi'nde son 16'daki rakibi Schalke 04'te sular durulmuyor. Üst üste alınan kötü sonuçlarla birlikte önceki gün B.Münih karşısında Allianz Arena'da tutunamayan ve sahadan 4-0 yenik ayrılan Alman ekibinde Teknik Direktör Jens Keller'in sezon sonuna kadar takımın başında kalacağı açıklandı.
 SCHALKE Sportif Direktörü Horst Heldt, Sky'a yaptığı açıklamada, 'Daha önce söylediğimiz gibi Keller sezon sonuna kadar görevde kalacak. Şu an için bir karar almayacağız' dedi.
 BEKLENEN OLMADI
 20 Şubat'ta TT Arena'da G.Saray'la son derece kritik bir sınava çıkacak Alman Schalke 04'te sakatların artışı, alınan sonuçlar ve takımın temposundaki aşağı iniş ile devam eden kriz sebebiyle Keller'in görevden alınması ve G.Saray maçı öncesi taze bir kan takviye edilmesi bekleniyordu.