Beyler link var mı?
Daha önce Beşiktaş formasıyla tam 5 Fenerbahçe derbisine çıkan ve 3 kez ağları sarsan Nartallo, İnönüdeki derbiyi Arjantinden izleyebilmek için Facebooktan link istedi.
Osvaldo Nartallonun bu topraklarda çok önemli bir yeri vardır. Dağınık uzun saçları, kaçırdığı goller, verdiği unutulmaz Kartal pozu bunları sağlayan etmenlerden biri olsa da, en önemlisi Türkiyeye ve Beşiktaşa gelen ilk Arjantinli futbolcudur. 
Geldiğinde adını okumak meseledir. Nartaryo diyen de olmuştur, Nartanlo diye çağıran da. Topu sürmekte zorluk çeker, hatta uzun ve dağınık saçları yüzünden golleri kaçırdığı iddia edilir, ancak muhteşem vuruşların adamıdır. Jenerik gollerin sebebi, enteresan rövaşataların karakteridir. Siyah-beyazlı formayla oynadığı 20 maçta 10 kez rakip ağları sarsmış, Beşiktaş taraftarının gönlünde taht kurmuştur. Gordon Milnenin yıllarca kuramadığı Türkçe cümleleri 3-5 ayda kuruyor olması belki bu aşkı alevlendiren etmenlerden biridir. Milne gider, Daum gelir ve Alman teknik adam Nartalloyu Petrol Ofisine satar. Bu olayın üstünden tam 19 sene geçer...   
19 YIL SONRA NARTALLODAN YAKARIŞ 
Nartallonun Beşiktaştan ayrıldığı tarihten sonra sonra teknoloji gelişti, insanların alışkanlıkları değişti. Sosyal medya hayatlara dahil oldu. Arjantinli oyuncu da Facebook hesabı açtı ve Türkiye ile bağını bu kanal aracılığıyla sürdürmeye başladı. İnönüde oynanan Beşiktaş-Fenerbahçe maçı sırasında da öyle bir durum güncellemesi yaptı ki, Türkiyede geçirdiği iki senede en az bizler kadar bu ülkenin insanı olduğunu kanıtladı. İletide aynen şunlar yazıyordu: YENİ LİNK LAZIM ! Eski Beşiktaşlı Nartallonun Facebooktaki Türk arkadaşları hemen derde derman oldu. Legal olmasa da eski dosta Beşiktaş-Fenerbahçe maçının görüntülerinin olduğu bağlantılar gönderildi, yöntemler anlatıldı. Osvaldo Nartallo da kendisine yardım edenlere Türkçe teşekkür etti ve maçı izleyebildi.Aradan geçen onca seneye rağmen Türkçesi hayli iyi olan emekli forvet belki de yanlış pasaportu taşıyordur, kim bilir? 
SAMET AYBABA: BİZ YÜREĞİMİZLE OYNUYORUZ

KOCAMAN: HAKEM BASKI ALTINDA KALDI

OLCAY: BU KEZ SON SANİYEDE SEVİNDİK

SOW: SON DERECE ÜZGÜNÜZ

 
  FENERBAHÇE'YE SON SANİYE DARBESİ; 3-2 
 
  DERBİ SONRASI 'KOCAMAN' İSYAN 
 
  ZENGİN AİLE ÇOCUKLARINA BÖYLE DERS VERİLİR 

  RIDVAN DİLMEN'İN BU SÖZLERİ ÇOK KONUŞULUR 

  EMRE VE KOCAMAN'DAN ŞOKE EDEN TEPKİ