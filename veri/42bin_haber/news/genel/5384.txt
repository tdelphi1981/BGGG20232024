Gümrükçülerin tarife isyanı
İhracat-ithalat işlemlerine aracılık yapan gümrük müşavirleri aldıkları ücretlerini düşüklüğünden şikâyetçi.
Asgari Ücret Tarifesi ile iş yapmanın giderek zorlaştığına işaret eden gümrük müşavirleri, çok sayıda küçük firmanın kapanabileceğini ileri sürüyor. İstanbuldaki gümrük müşavirlik firmaları geçtiğimiz yıl 170 milyar dolarlık dış ticarete aracılık yaptı.  
Müşavirlik firmalarının esas aldığı ücret tarifesi, Gümrük Müsteşarlığının onayından geçerek uygulanıyor. Müsteşarlığa listeler, dernekler aracılığı ile sunuluyor ve tarifeler belli düşüşler yapılarak Gümrük Müsteşarlığının onayını alıyor. 
SIKINTI İKİ YILDAN BU YANA 
29 yıldan bu yana Gümrük Müşavirliği yaptığını anlatan Koçak Gümrük Müşavirliği sahibi İsmail Coşkun Üzülmez, belirlenen ücret tarifesi ile zarar ettiklerini öne sürdü. Özellikle küçük firmaların bu tarifeler ile ayakta kalamayacağını savunan Üzülmez şunları kaydetti: Son iki yıldan bu yana ciddi sıkıntılar yaşıyoruz. Sıkıntının kaynağı 2010dan bu yana uygulanan Gümrük Müşavirliği Asgari Ücret Tarife Uygulaması.  İthalat işlemlerinde müşteriden talep edebildiğimiz rakam 199 TL. Bu rakam değişmiyor. Müşteri ister 5 milyon liralık, ister 50 milyon liralık mal ithal etsin. Bizim alacağımız ücret 199 TL. İhracatta ise taban ücret 2 bin 650 TL. Yani müşteri 100 milyon liralık da ihracat yapsa bizim alacağımız ücret belli: 2 bin 650. 2010dan önce bu rakam 5 bin TL seviyesini buluyordu. 
KÜÇÜK FİRMALAR KAPANIR 
Firma olarak her ay 20-25 bin TL zarar ettiklerini söyleyen Üzülmez Bu rakamlarla iş yapmak mümkün değil. Benim iki bürom var toplam 8 çalışanımız var. Her ay 20-25 bin lira zarar ediyorum. Banka kredileri ile ayakta kalmaya çalışıyorum. Banka kredileri ile de nereye kadar gidebiliriz. Bu fiyatlarla küçük firmaların ayakta kalması çok zor Böyle giderse çok sayıda küçük firma kapanır. Biz de en fazla 1-2 yıl ayakta kalabiliriz. Yılda 500-1000 arası beyanname hazırlayan firmaların ayakta kalması imkânsız. Düşünün bir ithalat işlemi için aldığımız para 199 lira. İstanbul gibi bir yerde bir evrak için kimi zaman 2 gün uğraşmak gerekir. Bu durumda yol parası masrafını bile çıkarmak çok zor şeklinde konuştu.  
MÜSTEŞARLIK KESİNTİ YAPIYOR 
On-Kar Gümrük Müşavirliği ortaklarından, aynı zamanda İstanbul Ticaret Odası Meclis Üyesi Bülent Onaran, Gümrük Müşavirliği Dernekleri tarafından belirlenen Asgari Ücret Tarifesinin Gümrük Müsteşarlığının onayına sunulduğunu, ancak, sunulan ücret tekliflerinin düşürülerek onayladığını söyledi. 
Müsteşarlığa sunulan fiyat listesinde derneklerin farklı fiyat tekliflerinde bulunabildiklerini aktaran Onaran şu bilgileri paylaştı: İGMD hariç diğer derneklerin 28 Aralık 2012de üyelerine yaptıkları duyuruda kara yolu ile ihracat için 140 lira belirlendi.  İGMD ise üyelerine 100 TLlik duyuruda bulundu. İGMD 8 Ocak günü, Gümrük ve Ticaret Bakanı Hayati Yazıcıya 93,5 TLlik fiyat sundu.  8 gün sonra açıklanan genelgede fiyat 92 TL olarak belirlendi. 
20 MİLYONLUK GEMİYE BİN 500 TLLİK ÜCRET 
Adının yazılmasını istemeyen bir firma yetkilisi ise belirlenen tarifeler ile faaliyet yürütmelerinin güçleştiğini kaydetti. 20 milyon dolarlık gemi ihraç ediyoruz aldığımız ücret bin 500-2 bin TL diyen yetkili şunları kaydetti: Belirlenen tarifeler çok düşük. 80-90 liraya ihracat beyannamesi hazırlıyoruz. Bu rakamın yüzde 20si zaten vergiye gidiyor. Geride çalışanın masrafı, aracın masrafı, personel maaşı Geride bir şey kalmıyor. Para kazandığımız yok. Başa baş konumdayız. Yanımızda 10 kişi çalışıyor. 20 yılı aşkın bir süreden beri bu işi yapıyorum. Kapatıp gitsek başka yapabileceğim iş de yok. Gidebildiği yere kadar götüreceğim. Gümrük ve Ticaret Bakanlığının tarifeleri belirlemesi doğru bir uygulama. Ancak tarife çok düşük bu noktada bir düzenlemeye ihtiyaç var. Düşünün 20 milyon dolarlık bir geminin ihracı işleminde aldığımız para bin 500-2 bin lira. Bu rakamın yüzde 20si vergiye gidiyor zaten.  
 