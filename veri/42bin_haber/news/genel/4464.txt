Kral tahtını korudu
Sırp raket, sezonun ilk Grand Slaminde Murrayyi 6-7, 7-6, 6-2 ve 6-2lik setler sonunda devirerek üst üste üçüncü kez Melbournede gülen isim oldu.
AVUSTRALYA Açıkın açık döneminde üst üste 3 kez şampiyon olan Novak Djokovic, 3 saat 40 dakika süren 4 setlik mücadelede, geçen sezon Amerika Açıkta mağlup olduğu andy murrayyi adeta ezdi geçti! İki tenisçinin de temkinli başladığı mücadelenin ilk setini, hiç servis kıramayan Andy Murray, tie-break sonunda 7-6 kazandı.  
DJOKOVİC SERVİSİ KIRINCA... 
İKİNCİ sette de moral kazanan Andy Murray, Novak Djokovic karşısında daha etkili olan taraftı. Oyun yine tie-breaki işaret etti. Ancak Sırp raket, 7-3lük tie-break sonucunda eşitliği sağladı ve mental olarak da güçlendi. Üçüncü setin sekizinci oyununda dünya 1 numarası, Murraynin servisini kırdı ve ibreyi kendi lehine çevirdi.  
MELBOURNEÜN EFENDİSİ ARTIK O 
SON sette yani, Murray bir servis kırsa da, Djokovic kontrolü eline tamamen geçirmeyi başardı ve Britanyalı rakibini üzerek durumu 3-1e getirdi. Karşılaşma sonunda da Melbourneün kralı benim dedi. Böylece Djokovic Açık dönemde Avustralya Açıkı üst üste üç kez kazanan ilk raket olmayı başardı. Böylece iki haftalık epik bir mücadeleye sahne olan Avustralya Açık, dünya 1 numarasının zaferiyle sona erdi. 
Gelenek bozulmadı 
Bu final 1 ve 3 numaralı seribaşılar arasında oynanan 14. Grand Slam finali oldu. Daha önceki 13 finalde 1 numaralı seribaşının 11-2 üstünlüğü bulunuyordu. Bu sonuçla birlikte gelenek bozulmamış olurken, Murray mucizeyi gerçekleştiremedi. 
Çiftlerde zafer Bryan kardeşlerin 
Avustralya Açık çift erkekler finalinde Bob ve Mike Bryan kardeşler, Robin Haase ve Igor Sijsling ikilisini 6-3 ve 6-4lük setlerle 2-0 mağlup ederek Melbournedeki altıncı şampiyonluklarına ulaştı. 34 yaşındaki ikiz kardeşler aynı zamanda kariyerlerinin 84. turnuva zaferini elde etti. 
Murrayyi ayakkabısı yaktı 
NOVAK Djokovic karşısında oldukça iyi başlayan ve iyi bir ritm yakalayan Murray, ayakkabısından sorun yaşadı. Ayakkabısını değiştiren ve Murray, bu andan sonra eskisi gibi olamadı.  
Servis atarken seyircilerin ıslıkladığı ve aleyhine tezahürat ettiği tenisçi, karşılaşmanın hakemi John Bloma durumu açıkladı. Karşılaşmadan sonra açıklamalar yapan Britanyalı, Adaleniz çekiyormuş gibi değildi. Ben yakındıkça seyirciler beni eleştirdi ama koşunca canım çok yanıyordu dedi. 
Tarihte 3. kez kazandı 
Djokovic, 1968den bu yana dört kez Avustralya Açıkta gülen üçüncü tenisçi oldu. Bunu daha önce Agassi ve Federer başarmıştı. 
Yüzdesi artıyor 
Sırp raket bu zaferle 10. Grand Slam finalinde 6. kez kazanmış oldu.