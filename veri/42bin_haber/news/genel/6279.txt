15 ayda 28 gazete aldı
Warren Buffett yatırım-cılarına yazdığı mektupta, Gazeteler insanların her zaman isteyeceği bir ürün olmaya devam edecek. Borsa ve ulusal spor haberleri belki ertesi gün gazetede çıkana kadar eskiyecek. Ancak insanlar hâlâ yerel haberleri merak ediyor dedi.
YATIRIM gurusu lakaplı Warren Buffett, 2012 yılında yaptığı gazete yatırımlarını ayrı bir yere koyduğunu söyledi. Buffett, şirketi Birkshire Hathawayin 2012de gerçekleştirdiği satın almalara ilişkin yatırımcılarına gönderdiği değerlendirme mektubunda, son 15 ayda tam 28 günlük gazete satın aldığını kaydetti. 344 milyon dolar değerinde gazete aldığı için kendisine yapılan eleştirilere Buffett, İş arkadaşım Charlie Munger ve ben gazeteleri seviyoruz. Eğer fiyatları makulse, ederinin altında olsa bile alırız diyerek cevap verdi. Buffett, özellikle yerelleşen gazetelerin önümüzdeki dönemde gelirlerini artıracağına inandığını söyledi.  
HABER HER ZAMAN İSTENECEK 
Warren Buffett mektubunda gazetelerin, kitlelere kapsamlı ve güvenilir bilgi sağladığına inandığını belirterek şunları söyledi: Daha önce yazdığım mektuplarda da gazete endüstrisinin reklam gelirlerinin ve kârlılığının ciddi oranda düştüğünü söylemiştim. Ancak bu kötü gidişata rağmen gazeteler insanların her zaman isteyeceği bir ürün olmaya devam edecek. Haber, insanların farkında olmadan bilmek istediği bir şey. İnsanlar habere ve bilgiye ne olursa olsun ulaşmak istiyor. Ancak burada asıl önemli nokta, bu haberlerin insanların nasıl daha kolay, güvenilir, rekabetçi ve ucuz olarak ulaştırıldığı. Bunları sağladığınız noktada kâr elde etmek mümkün. 
Gazetelerin, internet ayağının olmasının uzun bir süre ayakta kalmalarına yardımcı olabileceğini ancak, haber içeriğinin kısaltılması ya da haber sıklığının azaltılmasıyla başarının yakalanamayacağını savunan Buffett, Aksine, açık ve detaylı habercilik, detay sever okuyucuyu hala ilgilendiriyor. Endüstri kötüye gitse de haberin hala değeri var. Özellikle yerelleşen gazeteler önümüzdeki dönemde daha fazla kazanacak. Borsa ve ulusal spor haberleri belki ertesi gün gazetede çıkana kadar eskiyecek. Ancak insanlar hâlâ yerel haberleri merak ediyor. Bölgedeki cemaat ya da kitle, bulundukları pazarla ilgili olarak özel bilgiye ihtiyaç duyuyor diye konuştu.  
Herkes haber okumak için para verir 
DEĞERLİ bir ürünün, yanlış iş stratejisinden bile kendisini koruyabileceğini belirterek, gazetelerin gelir modelinin değişmesi gerektiğini söyleyen Warren Buffett, şu değerlendirmeyi yaptı: The Wall Street Journal ve The New York Timesın uyguladığı ödeme sistemlerinin, küçük yerel gazetelerce uygulandığında, insanların buradaki haberleri okumak için para vereceğine inanıyorum. Arkansas Democrat-Gazette, yerel gazeteler için en önemli örnek olduğu gibi, ABD genelinde hiç bir büyük gazetenin ödeme konusunda yakalayamadığı başarıya ulaşmış durumda. En iyi sistem oturduğunda, herkes bizi örnek alacak. 
Daha çok gazete satın alabilirim  
WARREN Buffett, gazetelerin internetle ciddi bir rekabet içinde olmasına rağmen gazete almayı sürdürebileceğini söyledi. Buffett, geçen yıl memleketinin gazetesi Omaha World-Heraldı neden satın aldığının sorulması üzerine yaptığı açıklamada yerel haberler için gazetelerin ana kaynak olmayı sürdürdüğünü, kârlar eskisi kadar iyi olmasa da gazete işinden kazançlı çıkacaklarını belirtmişti. Washington Postta hissedar olan Buffett, Buffalo News gazetesinin de sahibi. 
Safari kıyafeti giydik, filleri arıyoruz 
BUFFET, ABDli CEOlar, kendi ülklerine yatırım yapmaktan kaçarken, biz geçtiğimiz yıl yaptığımız 9.8 milyar dolarlık yatırımın yüzde 88ini ABD içerisinde gerçekleştirdik. Bu da 2011 yılındaki yatırımımıza göre yüzde 19luk bir artışa işaret ediyor. ABDnin geleceği 1776 yılından bu yana görmediği şekilde belirsiz. CEOların durumunu anlıyorum. Ama ABDde yatırım yapılacak çok fazla iş var dedi. Buffet ayrıca, Charlie ile safari kıyafetlerimizi giydik ve filleri aramaya devam ediyoruz diyerek büyük yatırım ve satın almalara imza atacağının sinyalini verdi. 82 yaşına gelmesi nedeniyle emekli olması beklenen Buffet, bu  yönde bir sinyal vermedi.