Mersin İY 1 - 1 Kasımpaşa
Mersin İY kendisi için hayati önemdeki karşılaşmada Kasımpaşa ile 1-1 berabere kaldı.
Puan tablosunun son sırasında bulunan evsahibi ekip bir maçta daha 3 puana ulaşamazken, Avrupa kupalarına gitmek için mücadele eden Kasımpaşa da istediğini alamadı. 
Misafir takım ilk yarının 28. dakikasında golcü oyuncusu Kalu Uche ile öne geçerken, Mersin İY'nin beraberlik golünü 75. dakikada penaltıdan Nobre kaydetti. İstanbul temsilcisinin defans oyuncusu El Yasa, Kuddusi Müftüoğlu'nun penaltıyı gösterdiği pozisyonda kırmızı kartla oyun dışı kaldı. 
Bu sonuçla Mersin İY puan tablosunun son sırasından kendini kurtaramazken puanını 21 yaptı. Kasımpaşa ise averajla 4. sıraya yükselirken puanını da yükseltti.

KARŞILAŞMANIN CANLI ANLATIMI

STAT: Tevfik Sırrı Gür 
HAKEMLER: Kuddisi Müftioğlu, Gökhan Memişoğlu, Muharrem Yılmaz  
MERSİN İDMANYURDU: Bicik - Serkan, Boum, Stepanov, Mıtrovıc, Ben Yahia (Dk.60.Nduka), Ozan İpek, Burhan (Dk.68 Eren), Lawal, Mehmet Yıldız (Dk.60 Hakan Bayraktar), Nobre 
KASIMPAŞA: Isaksson - Abdurrahman, Elyasa, Yalçın, Sancak, Ernst (Dk.71 Matias) Kerem, Adem, Viudez (Dk.76 Barış), Ibrıcıc (Dk.90+4 Sarmov), Uche 
SARI KARTLAR: Dk.32 Serkan Dk.34.Lawal, Dk.71 Ozan, Dk.76 Adem, Dk.80 Boum (Mersin İdmanyurdu), Dk.76 Adem (Kasımpaşa) 
KIRMIZI KART: Dk.74 Elyasa (Kasımpaşa) 
GOLLER: Dk.28 Uche (Kasımpaşa) Dk.74 (penaltı) Nobre (Mersin İdmanyurdu)  
Karşılaşmanın önemli dakikaları; 
3'üncü dakika sağdan gelişen Mersin İdmanyurdu atağında Burhan'ın ceza alanına yaptığı ortasıyla buluşan Ozan İpek, bekletmeden vurdu top yandan az farkla auta çıktı. 
14'üncü dakikada sağdan Viudez'in ceza alanına yaptığı ortasıyla arka direkte buluşan Adem'in kafa vuruşunu kaleci Bicik kontrol etti. 
19'uncu dakikada yaşanan arıza nedeniyle ışıkların yarısının sönmesi üzerine maça 7 dakika ara verildi. 
28'inci dakikada konuk ekibin soldan gelişen ani atağında Adem'in ceza alanına yaptığı ortasında Boum ıskalayınca, top arka direkte pozisyonu takip eden Uche'nin önüne düştü. Uche'nin sert şutu ağlara gitti: 0-1 
31'inci dakikada ceza alanı içinde Mehmet Yıldız'ın pasıyla buluşan Nobre'nin sert şutu kaleci Isaksson'da kaldı. 
38'inci dakikada Mersin'in tüm hatlarıyla rakip alanda olduğu bir anda ani gelişen kontra atakta topla buluşan Uche'yi, kalesinden zamanında çıkan Bıcık ayak koyarak mutlak bir golü önledi. 
53'üncü dakikada sağdan Lawal'ın ceza alanına attığı topla buluşan Burhan'ın kafa vuruşu kaleci Isaksson'da kaldı. 
54'üncü dakikada Uche'nin ceza yayı üzerinden sert şutunu kaleci Bıcık son anda kornere çelerek mutlak bir golü önledi. 
68'nci dakikada rakibi ile girdiği ikili mücadelede sakatlanan Burhan sahayı sedye ile terk etti. 
74'üncü dakikada gelişen Mersin İdmanyurdu atağında ceza alanı içinde Nobre, Elyasa tarafından düşürüldü. Hakem penaltı noktasını gösterirken, Elyasa kırmızı kartla oyun dışında kaldı. Atışı kullanan Nobre sert bir vuruşla fileleri havalandırdı: 1-1 
85'inci dakikada Stepanov'un sağdan ceza alanına ortasında defansın arasından iyi yükselen Nobre'in sert kafa şutu yandan az farkla auta çıktı.