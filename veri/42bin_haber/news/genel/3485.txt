Bahçeli'den önemli açıklamalar
MHP Genel Başkanı Devlet Bahçeli, partisinin grup toplantısında açıklamalarda bulunuyor.
İşte Bahçelinin konuşmasından satırbaşları: 
Bütün olumsuz gelişmelere karşı MHP kadrolarının her zeminde göstereceği direnç geleceğin şekillenmesinde etkili olacaktır. Zalimlerin, zorbaların insan kılığında dolaşan yobazların, hainlerin planları, inatları varsa hakkın dönülmez yolu, milletin bükülmez kolu vardır. AKPnin ve yanında hizalanmışların yapacakları varsa, Türkiyenin de yapacakları vardır ve yakındır. AKP ile geçen her gün boşa kürek çekmek anlamına gelmektedir. Başarısızlığın ilanıdır. Siyaset bezirgancılığı AKPde karşılık bulmuştur.

"TARİHİN TERS DÖNME ZAMANI GELMİŞTİR"
 
Ya bağ edebiyatı, müzakere acizliği söz sahibi olmaya devam edecektir. Ya da MHP Türkiyeyi kurtaracaktır. Ya yurdum diyeceğiz ya yutulacağız. Ya kardeşlik diyeceğiz ya da kalleşliğe göz yumacağız. Türkiye dar bir alana sıkışmıştır. Milli bedenimiz köşeye sıkışmıştır. Buradan kurtuluş AKP ile mümkün değildir. Tarihin ters dönme zamanı gelmiştir. Hainler bozguna uğrayacaktır. Kimse erken galibiyet turları atmamalıdır. MHP alayını karşılamak, hepsinin hakkından gelmek için her zamankinden daha azimlidir. 
SİLİVRİ ZİYARETİ 
Partimizle birlikte Silivriye giderek 26. Genelkurmay Başkanımız Sayın Başbuğ ile görüştük Ardından Alan ile görüştük, hasret giderdik. Yersiz ve vicdansız uygulamalara rağmen kendilerini umutlu, güçlü görmekten çok mutlu oldum. Ziyaretim açıklandığından beri çok farklı görüşler peş peşe gelmiş, aşina olunan ezberler tekrarlanmıştır. 
Sayın Başbuğ terör suçlamasıyla hapsedilmiştir. TSKnın en üst makamında yer almış biri böyle bir iftiraya maruz kalmıştır. Türk ordusunun içerisinde diğer meslek grupları gibi suçlar işlenmiş de olabilmektedir. Ama TSKnın içinden teröristler, vatan haini çıkmayacaktır. Terörist arayanlar İmralıya bakmalı, Barzaninin suratına bakmalıdır. Silivri şüphesiz İmralının eşiti, türevi değildir. 

 