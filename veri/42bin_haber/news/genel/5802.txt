Merkezden temkinli faiz kararı
Merkez Bankası, faiz koridorunun alt ve üst bandını 25 baz puan indirirken, TL ve yabancı para zorunlu karşılıklarda kısa vadelerde artış yaptı.
Dünkü Merkez Bankası Para Politikası Kurulu toplantısında, faiz koridorunun alt bandı (gecelik borçlanma faiz oranı) yüzde 4.75ten yüzde 4.50ye; üst bandı (gecelik borç verme faiz oranı) ise, yüzde 8.75ten yüzde 8.50ye indirildi. Finansal istikrara ilişkin riskleri dengelemek amacıyla bir yandan faiz oranlarının düşük tutulmasının diğer yandan makro ihtiyati tedbirlere devam edilmesinin yerinde olacağını vurgulayan Merkez Bankası, bu doğrultuda dünkü toplantıda politika faizini de yüzde 5.50de sabit tuttu.  
KARŞILIKLARDA SINIRLI ARTIŞ 
Kurul, TL zorunlu karşılık oranlarını 1 yıla kadar olan vadelerde 25 baz puan, yabancı para zorunlu karşılık oranlarını ise, bazı vadelerde 50 baz puan artırdı. Merkezin faizdeki indirimi sınırlı tutarak, zorunluk karşılıkları artırması kredi büyümesini kontrol altına almaya yönelik bir adım olarak değerlendirildi. Piyasadan yaklaşık 320 milyon TL, 430 milyon dolar döviz ve 200 milyon dolar değerinde altın çekilecek Yabancı para zorunlu karşılık oran artışıyla ise, piyasadan yaklaşık 940 milyon dolar likidite çekileceği ve halihazırda yüzde 11.1 olan yabancı para efektif zorunlu karşılık oranının yüzde 11.5 seviyesinde gerçekleşeceği kaydedildi.