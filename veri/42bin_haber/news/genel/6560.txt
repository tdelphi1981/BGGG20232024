Almanya'daki dehşet evine bir tek o girdi
Almanyada 8 Türk'ün yanarak yaşamını yitirdiği eve Başbakan Yardımcısı Bekir Bozdağ savcılığın özel izniyle girdi. Bekir Bozdağ ile birlikte Almanya'ya giden Orman ve Su İşleri Bakanı Prof. Dr. Veysel Eroğlu ise eve giremedi.
Başbakan Yardımcısı Bekir Bozdağ, Almanya'nın Stutgart kentinde 8 Türk'ün yanarak öldüğü eve girdi. Savcılığın özel izniyle eve giren Bekir Bozdağ'ın yanında sadece savcı vardı. Bozdağ ile birlikte Almanya'ya giden Orman ve Su İşleri Bakanı Prof. Dr. Veysel Eroğlu ise eve giremedi.  
EVİN İÇİ İLK KEZ GÖRÜNTÜLENDİ / FOTO GALERİ 
YAN YANA TOPRAĞA VERİLECEK 
ALMANYAnın Stuttgart kentinde çıkan yangında yaşamını yitiren Nazlı Özcan Soykan (40) ve 7 çocuğunun cenazeleri, Türkiye'ye geldi. Yangında yaşamını yitiren çocuklardan 5'inin Türkiye'ye daha önce hiç gelmediği öğrenildi. Sekiz kişi yarın Afyonkarahisarda toprağa verilecek. 
ALMANYA'DA ÖLEN 8 TÜRK'ÜN CESEDİ İSTANBUL'DA / FOTO GALERİ 
Stuttgart yakınlarındaki Backnangda önceki gün çıkan yangında yaşamını yitiren Nazlı Özcan Soykan ile birlikte ilk eşinden çocuğu Hatice Oruç (17), ikinci eşinden Yılmaz Soykan (14), Abdülkadir Soykan (8), İzzet Soykan (7), Yasin Soykan (6), Ahmet Soykan (3) ile 6 aylık Murat Soykanın cenazeleri, özel bir uçakla Atatürk Havalimanı'na getirildi. Uçağı Başbakan Yardımcısı Bekir Bozdağ, Orman ve Su İşleri Bakanı Veysel Eroğlu, İstanbul Valisi Hüseyin Avni Mutlu,İstanbul Emniyet Müdürü Hüseyin Çapkın,THY genel müdürü Temel Kotil'in de aralarında bulunduğu çok sayıda yetkili karşıladı. Cenazeler uçaktan alınarak İstanbul Büyükşehir Belediyesi'ne bağlı cenaze nakil aracına konuldu. 

 CENAZELER İSTANBUL'DA 
YAN YANA TOPRAĞA VERİLECEKLER 
Cenazeler yarın özel bir uçakla Kütahya'ya götürülecek. Saat 10.00da Kütahyada Zafer Havalimanına inecek uçaktan alınacak cenazeler, ardından Afyonkarahisarda İmaret Camiine getirilecek. Burada öğle vakti kılınacak namazın ardından Nazlı Özcan Soykan ve 7 çocuğu, yan yana Merkez Kocatepe Asri Mezarlığında toprağa verilecek. Tören için hazırlıkların yapıldığı Afyonkarahisarda, Nazlı Özcan Soykan ve çocuklarının defnedileceği mezarlar da hazırlandı.

ALMANYA'DA SEKİZ TÜRK YANGIN KURBANI 
 