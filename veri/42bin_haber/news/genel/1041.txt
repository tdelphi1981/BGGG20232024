Çin'den Eko-Şehir
ÇİN'DE 17 milyon insanın yaşadığı Chengdu'nun dışına yapılması planlanan yeni eko-şehir 80 bin kişiye ev sahipliği yapacak.
 'Arabasız şehir' adı verilen projede, hiçbir motorlu araca gerek kalmayacak. Her türlü ulaşım imkanı elektrik enerjisiyle çalışan toplu taşıma araçlarıyla sağlanacak. Bütün evlerin iki dakika yürüme mesafesinde kesinlikle bir park olacak. Şehrin çevresinde bir Eko-Park yapılacak. Atık su ve çöplerden elektrik sağlanıp, bu elektrik şehrin enerji ihtiyacını karşılayacak. Projeyle enerji ihtiyacı yüzde 48, su ihtiyacı ise  yüzde 58 oranında azalacak.