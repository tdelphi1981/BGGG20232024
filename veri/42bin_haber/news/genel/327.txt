180 bin liralık nişan alışverişi!
Arda Turan ile Sinem Kobal, Kurban Bayramı’ndan sonra nişanlanıyor! Kobal geçen hafta müstakbel kayınvalidesi Yüksel Hanım’la birlikte nişan alışverişine çıktı.
 Güzel oyuncu, Arda’nın dayısının Çapa’daki kuyumcusundan 180 bin liralık mücevher aldı... Arda Turan ile Sinem Kobal, Kurban Bayramı’ndan sonra nişanlanıyor! Kobal geçen hafta müstakbel kayınvalidesi Yüksel Hanım’la birlikte nişan alışverişine çıktı. Güzel oyuncu, Arda’nın dayısının Çapa’daki kuyumcusundan 180 bin liralık mücevher aldı.
 NİŞAN HAZIRLIKLARI TAM GAZ SÜRÜYOR
 Arda Turan ile Sinem Kobal’ın 3 yıllık aşkı evlilik yolunda son düzlüğe girdi! İkili, Kurban Bayramı sonrasında aile arasında yüzük takıp nişanlanmaya hazırlanıyor. Arda, hem formasını giydiği İspanyol Atletico Madrid’in hem de Milli Takım’ ın maçları nedeniyle yoğun günler geçirirken, nişan hazırlıklarıyla Kobal bizzat ilgileniyor. Güzel oyuncu bir süre önce İstinye Park’ ta birlikte görüntülendiği müstakbel kayınvalidesi Yüksel Hanım’ la geçen hafta da nişan alışverişine çıktı.
 70 BİN LİRALIK BİR GERDANLIK SATIN ALDI
 Sinem Kobal ile Yüksel Turan, Çapa ’da Arda Turan’ ın dayısının kuyumcusuna gitti. Kobal burada aralarında nişan yüzüğünün de bulunduğu toplam 180 bin liralık mücevher satın aldı. Güzel oyuncunun aldığı mücevherler arasında özellikle nişan töreninde takacağı 70 bin lira değerindeki muhteşem gerdanlığın göz kamaştırdığı iddia edildi. Bu arada bir süre önce aralarının bozuk olduğu iddia edilen müstakbel gelinle kaynananın arasından su sızmadığı öğrenildi. HABERTÜRK