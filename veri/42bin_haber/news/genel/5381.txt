Tek gecelik seks amatör bir çarpışmadır sadece
Fotoğrafçı Mehmet Turgutla neden bir ilişki röportajı mı? Çünkü kızlar ona bayılıyor, çünkü kulüplerde rock star muamelesi görüyor, çünkü flörtözün Allahı!
Nedir bu ondan ona koşturma hali? Biz kirlendik ve tükendi mi dünya? 
- Evet tükettiğimize katılıyorum ama bence bunun suçlusu erkekler değil, kadınlar. Ben lisedeyken bir kızdan hoşlandığım zaman elini tutmak için üç ay geçmesi gerekirdi. Her şey tersine döndü.  
Bir kadını kolay elde ediyor olmak erkeklerin aşka inancını mı bitirdi yani? 
- Evet, ben mesela gece çıktığım zaman beş kadın rekabete giriyor, kolumdan yakamdan çekiştirenler oluyor, bazıları agresif davranıyor.   
Ama sen de sütten çıkmış ak kaşık değilsin. Flörtözlüğün dillere destan...
- E tabii ama ben mümkünse istediğim kadınla flört edeyim. Hepimizin hormonları var ama keşke zarafetimizi kaybetmesek. Kadınlar tuhaf. Taciz gündüz de Facebook, Twitter ve Instagramdan devam ediyor. Instagramda bazen kendi fotoğraflarımı paylaşıyorum da
Bazen mi! 
- Yani günde birkaç defa... Yazılan yorumları okumalısın!
Sen de az değilsin ama... Hangi açıdan nasıl sırıtırsan seksi duracağını bilip, o tip fotoğraflarını koyarak kışkırtıyorsun kadınları 
- Eğleniyorum. Terry Richardson, New Yorkta eğleniyor Mehmet Turgut da İstanbulda; ne var bunda? 
Gelelim seks konusuna O gecelerde güneş nasıl doğuyor? 
- Anthony Hopkinsin bir lafı var: Sabah uyandığımda ya kendime ya da yanımdakine bir taksi çağırırım. Ben gecelerin ve o sabahların dramatik tarafını da seviyorum. Ama şunu da biliyorum ki insanlar bir gecede birbirlerinin vücudunu tanıyamazlar. Tek gecelik seks amatör bir çarpışmadır sadece. İhtiyaç molası... 