İzmirde Hürriyet günü
Hürriyet Dünyası, medyadaki yeni kuralları, gelişme ve değişim sürecini İzmir iş dünyasıyla paylaştı.
HÜRRİYET Kırmızı Kent Ödülleri kapsamında Hürriyet Dünyasının, İzmir iş dünyasıyla bir araya geldiği toplantıda, medyadaki yeni kurallar gündeme geldi. Swissotel Büyük Efeste gerçekleştirilen, Ege Sanayicileri ve İşadamları Derneğinin (ESİAD) ev sahipliği yaptığı, Oyunun Yeni Kurallarını Okumak isimli toplantıya, Büyükşehir Belediye Başkanı Aziz Kocaoğlu, Ak Parti Milletvekili İlknur Denizli, Seferihisar Belediye Başkanı Tunç Soyerin yanı sıra iş dünyasının önde gelen temsilcileri katıldı. 
HER KAPI SOSYAL MEDYAYA 
Açılış konuşmasını yapan ESİAD Yönetim Kurulu Başkanı Bülent Akgerman, medya dünyasında hızlı bir gelişme ve değişim yaşandığını dile getirdi. Akgerman, Eskiden sadece gazete ve dergiler hakim iken, basılı medyanın işi rekabet nedeniyle giderek zorlaşıyor. Işıklı radyolar, kısıtlı süreli yayın yapan tek kanallı renksiz televizyon, ardından renkli televizyon, hızla artan ve çeşitlenen kanal sayısı, kablo TV derken internet altyapısının gelişmesi ve internet tabanlı medya çeşitlenmesiyle bugün medya dünyası müthiş bir dönüşümün içinde bulunuyor. Bu süreçte her kapının sosyal medyaya çıktığını da görüyoruz dedi. 
Medya kuruluşları için kendini yenilemek ve değişime ayak uydurmak gereğinin her zamankinden daha önemli hale geldiğini dile getiren Bülent Akgerman, Hürriyetin de bu süreçte tereddütsüz adımlarla medya dünyasının nabzını en iyi tutanlar arasında olduğunu görmekten mutluluk duyduklarını kaydetti. Yeni düzende yasakçılık, düşünce kontrolü ya da sansür uygulamanın olanaksızlığı ve anlamsızlığının ortada olduğunu vurgulayan Akgerman, şöyle devam etti: Yeni medya platformlarının yardımıyla ortaya saçılan görüşler herkesin hoşuna gitmek zorunda değil. Alışmadığımız, çoğumuza ters gelen aykırı düşüncelerin sosyal medya yoluyla daha çok yaygınlaşabileceği bir dönem bizi bekliyor. 
Kağıt gibi dijital dönemi  
Berberoğlu, kağıdın geleneğinin devam edeceğini belirterek, Dijital devrimle geleneksel gazetecilik dediğimiz bu. Dijitalleşme ayrı bir konu. Orası bizim mücavir alanımız. Oradaki angajman ve içerik farklı. Siz haberlerinizi bize ileteceksiniz. Biz uygun mecralarla size ulaştıracağız. Webe, tablete, mobile ya da akıllı telefona girecek. Ben ise haber üretmeye devam edeceğim. Olur da bu süreçte kağıt baskısını da durduracak en son kurum yine Hürriyet olacaktır. 
Bir yıl önce düğmeye basıldı 
HÜRRİYET Gazetesi Genel Yayın Yönetmeni Enis Berberoğlu,  Hürriyet Dünyası oluşumu hakkında iş dünyasına bilgi vererek şunları söyledi: Eskiden işin teknolojisinde tek taraflı bir trafik vardı. Şimdi dijitalle birlikte trafik iki yönlü hal aldı. Kağıtta toplam gelirimiz, satış ve reklamdan ibaret. Şu anda ileride gazetelerin satışını artacağını düşünen yoktur. Gazete fiyatlarını artıracak bir kurumun olacağını da düşüneniz yoktur. Toplam gelirlerimiz 10 yılda herhangi bir zaman diliminde azalacak. Giderlerimiz mutlaka artacak. Gelir gider farkımız yüzde 20 civarında. Günün sonunda sadece gazetecilik yapsam 10 yılda gelir dengem nefes alamaz olacak. Biz de bir yıl önce bir sürecin düğmesine bastık. TARAFSIZ BÖLGE İZMİR'DE BÖYLE YAYIN YAPTI  
Aranan model İzmirdir 
HÜRRİYET Gazetesi köşe yazarı Ertuğrul Özkök, İzmirin, Türkiyenin aradığı birlikte yaşama modeli olduğunu söyledi. Ege Genç İşadamları Derneğinin (EGİAD) ev sahipliğinde düzenlenen Arta Kalan Zamanda sohbet toplantısına katılan Özkök, Hürriyet Gazetesi Genel Yayın Yönetmenliğini bıraktıktan sonra hayatında, yaşam felsefesinde meydana gelen değişiklikleri anlattı. Özkök, Türkiyenin içinde bulunduğu durumu ve önümüzdeki dönemde yapılması gerekenleri paylaştı. İzmirin kendisini marka yaparak Türkiyedeki diğer illerin başaramadığı bir şeyi başardığını ifade eden Özkök, İzmir bu ülkenin tarihinde ilk defa moderniteyi ve hayat tarzını temsil eden kent oldu ama bu markanın içini doldurmak lazım. En özgür, en az bağnaz kent olması gerekir. Yaratıcı teknolojileri buraya çekmesi gerekiyor diye düşünüyorum. Yıllardır kaçınıldı ama yükselişe geçecek diye düşünüyorum. Bu olağanüstü markayı büyütmek lazım. Urla şarapçıları Urlayı marka yaptı. Ama bu şarapların da içini doldurmak lazım dedi.
Türkiyenin aradığı beraber yaşama modelinin İzmir olduğunu belirten Özkök,  Mersine giden Kürt Kürt kalıyor da İzmire gelen Kürt İzmirli oluyor. Asıl çözüm paketinin açılacağı yer İzmirdirdedi. 
Kırmızı Kentin İzmir etabı tamam  
TÜRKİYEnin iç turizm hareketliliğine katkı sağlamayı ve basın reklamlarında yaratıcılığı ön plana çıkarmayı amaçlayan Kırmızı Kent Reklam Yarışmasının İzmir etabı tamamlandı. Birincilik ödülünü Hüseyin Ekinciler (Reklam Merkezi, İzmir), ikincilik ödülünü Ayçin Turan (Fikir Fikir Adworks, İzmir) ve üçüncülük ödülünü Kerem Kaşıgür (Reta, Ankara) kazandı. 
5 ŞEHİR SIRADA 
Bu yıl yarışmanın İzmir etabına 32 çalışma başvururken, kazananlar, Hürriyetin dün İzmirde düzenlediği, İzmirden Türkiye Ekonomisine Bakış başlıklı toplantıyla ödüllerine kavuştu. Kırmızı Ödülleri ve TÜRSAB iş birliğinde, MNG Kargo sponsorluğunda hayata geçen Kırmızı Kent, ülke genelinde tüm reklam ajanslarının ve reklamcıların katılımına açık. Bu yıl altı şehir için gerçekleştirilen ve reklamcıların özel ilan hazırlayarak katıldıkları yarışma, İzmirin ardından Antalya, Bursa, Gaziantep, Kayseri ve Trabzon için yapılacak.  
YARATCILIĞI DESTEKLİYOR 
Kırmızı Kent, reklamcıların yaratıcılıklarını diledikleri gibi konuşturabilecekleri bir fırsat. Yaratıcılık yarışmalarının çoğu önceden hazırlanmış ve yayınlanmış reklamlar arasında düzenlenirken Kırmızı Kentin en büyük farkı, henüz yayınlanmamış ve bir yaratıcılık yarışmasına katılacağı bilinerek sıfırdan tasarlanan reklamlar arasında olması. Bu ön koşul, reklamı hazırlayacak yaratıcının elini güçlendiriyor. 
Jüride kimler var 
REKLAMCILARDAN ve TÜRSAB temsilcilerinden oluşan 15 kişilik jüri, 11 Martta yarışmaya katılan işleri teker teker değerlendirerek ilk üçü seçti. Kırmızı Kent Reklam Yarışması 2013ün jürisinde şu isimler yer alıyor: Bahadır Songül (Brand The Bliss), Burak Tonbul (TÜRSAB), Çetin Gürcün (TÜRSAB), Duygu Yegül (UltraRPM), Ender Emiroğlu (Serbest reklamcı), Erdal Güngör (Movida Plus MAP), Ferit Yantur (Medina Turgul DDB), Günnür Özalp (TÜRSAB), İlker Barouh (İlancılık Reklam Ajansı), İris Çıngı (Hürriyet), Önder Bayraktar (Grey İstanbul), Sedat Dündar (Concept), Sinan Haliç (TÜRSAB), Şölen Yücel (Yorum Publicis), Kemal Hayıt (BİG / Birleşik İletişim Grubu). Jürinin moderatörlüğünü ise oy hakkı bulunmayan Kırmızı Ödülelri Koordinatörü Gürül Öğüt yaptı.