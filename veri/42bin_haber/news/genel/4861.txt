Zirveye çıkışın öyküsünü anlattılar
Ekonomist dergisinin her yıl gerçekleştirdiği Yılın İş İnsanları anketinde, Doğuş Grubu Yönetim Kurulu Başkanı Ferit Şahenk, Yılın İş İnsanı seçildi.
Ekonomistin 3 bin iş insanına gönderdiği ankete katılan 754 kişi, Merkez Bankası Başkanı Erdem Başçıyı Yılın Bürokratı, THY Genel Müdürü Temel Kotili, Yılın Profesyoneli, Türk Sanayicileri ve İşadamları Derneği eski Başkanı Ümit Boyneri Yılın Sivil Toplum Önderi, Trendyolun kurucusu Demet Mutluyu Yılın Kadın Girişimcisi ve Simit Sarayının kurucusu Abdullah Kavukçuyu da Yılın Erkek Girişimcisi seçti.  
3ÜNCÜ KEZ SEÇİLDİ 
Daha önce 2004 ve 2010 yıllarında da Yılın İş İnsanı seçilen Ferit Şahenki üçüncü kez zirveye taşıyan etkenlerin başında 2012 yılında turizmden hizmet sektörüne kadar birçok farklı alanda gerçekleştirdiği çok sayıda satın alma işlemi geliyor. 2013 yılında da satın alma rüzgarını devam ettirmesi beklenen Şahenki zirveye taşıyan satın almalar özetle şöyle; 2012 yılına Nusr-Et Steakhouse, Lacivert ve Kivanın yüzde 51 çoğunluk hisselerini alarak başlayan Şahenk, kısa bir süre sonra da Uzakdoğu mutfağının son yıllarda yıldızı parlayan restoranlarından Go Mongoyu satın aldığını açıkladı.  
YURTDIŞI SATIN ALMALAR  
Daha sonra Doors Grubunun yüzde 74.2sini yeni kurduğu D-dream bünyesine kattı. Anjelique, Da Mario, Kitchenette, Gina, Mama ve Cadoro dahil olmak üzere onlarca markayı bünyesinde bulunduran Doors Grubu, uluslararası üne sahip Roka ve Zumanın İngiliz restoran işletmecisi Azuminin yüzde 50 hissesinin alınması izledi. Derken sıra marina satın almalarına gelmişti. Türkiye ve Hırvatistandan sonra Yunanistanda da marina işletmeciliğine başladı. Şahenk yılın son aylarına doğru İtalyanın Capri Adasında bulunan Capri Palaceın da çoğunluk hissesini aldı.  
Babamdan aldığım değer  
Yılın İş İnsanı Ferit Şahenk: En büyük rehberim rahmetli babam Ayhan Beydir. Babamdan aldığım değerle birlikte başarının kodlarından biri bana göre, genç arkadaşların önünü açmak, onları cesaretlendirerek, teşvik ederek daha fazla inisiyatif almalarını sağlamak. Bir iş fikrinin ne derece iyi olduğu onun vaat ettiği katma değer ile ilgilidir. 
Yüzde 15in üstüne müdahale  
Yılın Bürokratı Merkez Bankası Başkanı Erdem Başçı: Kısa vadeli sermaye akımlarında çok ciddi hızlanma var. Böyle dönemlerde mümkün olduğu kadar kısa vadeli faiz farklarını düşük tutuyoruz. Kredi büyümesinin yüzde 15in üzerine çıkması halinde müdahale ederiz. Kredilerle ilgili aşırı artış konusunda makro ihtiyati alanda sıkılaştırıcı tedbirler alarak ekonomiyi dengeli sürdürmeyi hedefliyoruz.  
Sıkılmış yumruklar toplumu geriyor 
Yılın Sivil Toplum Önderi Ümit Boyner: Sıkılmış yumruklarla, seni çürüteceğim anlayışı ve diyalogsuzluk toplumu çok geriyor. Dolayısıyla biz TÜSİAD olarak Türkiyedeki bu gerginliği kendi içimize yansıtmamayı çok önemsedik. TÜSİADda yaptığım başkanlık süreciyle ilgili en ufak bir pişmanlığım olmadı. Hepsi yaşanıyor ve geçiyor.  
Hz Ömerin yönetim taktiği 
Yılın Profesyoneli Temel Kotil: Tüm çalışanlar ortak hareket ediyoruz, katılımcı bir yönetim anlayışımız var. Hızlı ve dünya genelinde büyüdüğümüz için içimizde yönetici düzeyinde çok genç  var. En çok üzerinde durduğumuş şey, şeffaf yönetim, yetki paylaşımı ve gençlere güven. Çalışan arkadaşlara Hz. Ömerin yönetim anlayışı taktiğini veriyorum. Özetle; adalet, nezaket, cesaret, şeffaflık, dürüstlük ve doğruluk. 
Simidi dünyaya açacağız 
Yılın Erkek Girişimcisi Abdullah Kavukçu: Hedefimiz dünya markası olmak. Bütün iş arkadaşlarımız da bu hedefin farkında ve Simit Sarayını sahiplenmiş durumda. Çünkü simit, 7den 70e Türkiyenin bir markası ve bütün takım arkadaşlarımız da bu bilinçle hareket ediyor.