İnşaat sektörü büyüdü
Türk inşaat sektörü bu yılın ilk yarısında geçen yılın aynı dönemine göre yüzde 1,5 büyüdü.
 Türkiye Müteahhitler Birliği'nin ''Büyük Durgunluktan Büyük Belirsizliğe Dünya - Türkiye - İnşaat Sektörü'' başlıklı sektör analiz raporuna göre, 2012'nin ikinci çeyreğinde inşaat sektöründe yüzde 0,4 oranında büyüme kaydedilirken, sektörün ilk 6 aylık dönemdeki büyümesi yıllık bazda yüzde 1,5 oldu.
 Rapora göre, ekonomideki yavaşlama, hem kamu hem de özel sektör yatırımlarındaki gerileme ile yakından ilişkili olan bu tablo sektörün ekonomideki gelişmelere erken tepki veren yapısal özelliği nedeniyle sürpriz olmadı.
  