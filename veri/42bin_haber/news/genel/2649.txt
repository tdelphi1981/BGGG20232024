Zor yürürken bile Range Rover pazarlığı yaptı
BORUSAN Otomotiv CEOsu Eşref Biryıldız, 88 yaşında hayatını kaybeden Borusan Holdingin kurucusu ve Onursal Başkanı Asım Kocabıyıkla ilgili son dönemde yaşadığı iki önemli hatırayı Hürriyetle paylaştı. Eşref Biryıldız, Kocabıyıkla ilgili anılarını şöyle anlattı:
Bu yıl 11 Ocakta Asım bey Borusan Otomotivin merkezi olan Avcılara gelmişti. Çok sıkışık bir gündü. Yetişmesi gereken işler ve sorununu halletmem için beni bekleyen bir müşterimiz vardı. Borusan Otomotiv İcra Kurulu olarak yanına çıktık. Benden bitmiş olan 2011 yılını 10 dakikada, 2012 yılı beklentimizi 5 dakikada, yatırımlarımızı da yine 5 dakikada anlatmamı istedi. Önce her şey çok iyi sonuçlandığı için motor gibi bir hızla ve yüksek sesle zamana da tam riayet ederek 2011 sonuçlarını ve ardından diğerlerini anlattım. Takım arkadaşlarımın yüzünde bile takdir sezdim bu kadar hızlı, temiz ve net anlattığım için. 
 
Bu memlekete borcum var 
ÇİKOLATA İLE GÖNLÜNÜ ALDIM 
Ardından Asım bey konuşmaya başladı. Ancak birden sustu ve bana, o konuşurken tam üç kez saatime baktığımı söyledi ve Toplantı bitti dedi. Aklımda aşağıda bekleyen sorunlu konu vardı ve yakalanmıştım. Aynı akşam bir kutu çikolata ile Yeşilköydeki evlerine gidip gönlünü aldım. Dört yıl önce işe ilk başladığımda benim Darüşşafakalı olduğumu öğrendiğinden beri eski bir İstanbul Erkek Liseli olarak bana şefkat duyduğunu düşünüyordum. Çabuk affetmesi biraz da o yüzdendi.  
ZOR YÜRÜYORKEN BİLE RANGE ROVER İÇİN PAZARLIK YAPTI 
Çok şey öğrenebileceğimiz büyüklerimizden hep yetiştirilecek işler ve koşuşturma yüzünden yeterince yararlanmıyoruz bence. Ve sonra çok geç oluyor. Yine de son dönemde arayıp sormakta ve ziyarette kusur etmemiş olmaktan dolayı huzurluyuz. Bir de Kasım başında, zorlukla yürüyebilmesine rağmen Autoshowa gelmiş, Yeni Range Roverda oturup kaça olur diye pazarlık etmişti bizlerle.  Girişimciliği ve eğitime verdiği önem ile destek, hepimize örnek olmalı.