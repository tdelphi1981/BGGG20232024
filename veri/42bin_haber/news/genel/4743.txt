Barış Manço ölümünün 14. yılında anıldı
Ünlü sanatçı Barış Manço, ölümünün 14uncu yılında müzeye çevrilen evinde anıldı. Mançonun yeğeni Ressam-Heykeltıraş Emel Vardarın yaptığı Barış Manço büstünün açılışını Kadıköy Belediye Başkanı Selami Öztürk yaptı.
Barış Mançonun Kadıköy Modadaki müzeye çevrilen evinde yapılan ölümünün 14uncu yılı anma programına eşi Hale Manço Ahıskalı, çocukları Doğukan ve Batıkan Manço ile çok sayıda davetli katıldı. Kurtulan Ekspres üyeleri, Manço ile yaşadıklarını anlatıp şarkılarını söyledi.  
SEVENLERİ BARIŞ MANÇO'YU EVİNDEYDİ / FOTO GALERİ  
Kadıköy Belediyesi Çocuk Sanat Merkezi öğrencileri de 14 yıl sonra Mançonun piyanosu eşliğinde şarkılar seslendirdi. Barış Manço müzesinde Ressam-Heykeltıraş Emel Vardarın yaptığı Barış Mançonun büstünün açılışını Kadıköy Belediye Başkanı Selami Öztürk yaptı. Barış Mançonun eşi Hale Ahıskalı açılışı yapılan büstünün önünde, "Kendi kendimize bu seneyi Barış Manço senesi ilan ettik. Değişik projeler geliştirdik. 70 yaşında 70 proje planlıyoruz. Barış 50 yaşında bastığında doğum gününü kimsesiz çocuklar ve Bosnadan gelen savaş yorgunu çocuklarla kutladık. O dönemde çok ses getirdi. 70inci yaş gününü 7 ülkede 77 savaş yorgunu çocuklarla kutlama projemiz var. Arkamızda inanılmaz bir sevgi seli var" dedi.  
Doğukan Manço babasnın şarkılarını davetlilere DJlik yaparak dinletti.  
ANTALYA'DA ŞARKILARLA ANILDI / FOTO GALERİ