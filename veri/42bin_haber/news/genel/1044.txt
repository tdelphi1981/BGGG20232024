Akbank, 'En iyi Uluslararası 10 şirket' arasında
Akbank dünyanın en iyi ürün, hizmet ve iletişim projelerinin belirlendiği 10. Stevie Awards ödüllerinde 3 altın, 1 gümüş ve 6 bronz ödül kazanarak 'En İyi Uluslararası 10 Şirket' arasında yer aldı.
 Akbank'ın, yaratıcı ve yenilikçi projelerle bankacılık sektörünün her alanında rekabetin daha da artmasına katkı sağladığını vurgulayan Akbank Kurumsal İletişim Bölüm Başkanı Murat Göllü, 'Yenilikçi uygulamalarımızın ve yaratıcı iletişim projelerimizin başarılarının seçkin uluslararası ödül platformlarında onurlandırıldığını görmek bize gurur veriyor' dedi.