Oto World Asya'nın temelleri atıldı
Has Şirketler Grubu ve Evra Group imzasıyla hayata geçirilen Oto World Asya'nın temelleri Bilim, Sanayi ve Teknoloji Bakan Nihat Ergün, AK Parti Genel Başkan Yardımcısı Numan Kurtulmuş, Pendik Belediye Başkanı Kenan Şahin ve projenin reklam yüzü Ahmet Özhan'ın katılımıyla düzenlenen törende atıldı.
 Bakan Nihat Ergün, Oto World Asya projesini 'Otomobil Dünyası' olarak nitelendirerek, otomobil alışveriş merkezlerinin sektöre katkı sağlayacağına dikkat çekti. Ergün, projede bulunan sosyal yaşam alanları sayesinde otomobil alıcılarının alışveriş merkezine ailece gelip tüm günlerini keyifli bir şekilde geçirebileceğini belirtti.