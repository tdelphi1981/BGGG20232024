Topbaş'tan 100 bin Esenyurt mağduruna 'çözüm' müjdesi
Esenyurt'ta aldıkları evlerin imar sorunu olması nedeniyle mağdur olan 100 bin kişiye müjdeyi İBB Başkanı Kadir Topbaş verdi. Topbaş, "Komisyon da belediye de bu sorunu çözmek için seferber oldu. Halkı mağdur etmeden bir çözüm bulmaya çalışıyoruz" dedi
   ERCAN ÖZTÜRK / İSTANBUL  
 Esenyurt'taki imar sorunları nedeniyle mağdur olan binlerce vatandaş haklarını aramak için dernek kuruyor. İki ay önce örgütlenerek dernek kuran Fi Yapı mağdurlarının ardından Ukra City mağdurları da dernekleşti. İnternette örgütlenen Ukra City mağdurları, kuruluş dilekçelerini cuma günü İstanbul Valiliği'ne teslim etti. Dernek Esenyurt'ta ofis de kiraladı. Üç gün içinde 80 kişi derneğe üye oldu. Katıldığı bir etkinlikte konuşan İstanbul Büyükşehir Belediye Başkanı Kadir Topbaş, Esenyurt'taki imar sorununun şubat ayındaki meclis oturumunda çözüleceğinin müjdesini verdi.   
 TOPBAŞ,"Şu an komisyon da belediye de bu sorunu çözmek için seferber olmuş. Vatandaşı mağdur etmeden bir çözüm bulmaya çalışıyoruz" ifadelerini kullandı. CHP Genel Başkan Yardımcısı Umut Oran da Esenyurt'taki imar sorunuyla ilgili 5 maddeden oluşan bir soru önergesi verdi. DERNEK BİNASI KİRALANDI ESENYURT Belediyesi ile İBB arasında yaşanan imar sorunları nedeniyle 1 yılı aşkın süredir inşaatların durdu. Bu nedenle öncve Fi Yapı, ardından da Ukra City iflas erteleme istedi. Bu projelerden daire alan vatandaşlar, bir yılı aşkın süredir sosyal medya üzerinden örgütleniyordu. Kısa bir süre önce kurulan "Fiside Daire Sahipleri Birliği Derneği"ne şimdi de "Ukra City Sakinleri Dayanışma Derneği" (UKSA) eklendi. Belgin Bedirli başkanlığında yola çıkan Ukra City Sakinleri Dayanışma Derneği, öncelikle Ukra City'den ev almış diğer mağdurlara ulaşmayı hedefleiyor. Dernek yöneticileri, içine düştükleri 'kaostan' çıkmanın yolunu örgütlenerek arayacak. 80 ÜYEYE ULAŞTI DERNEK yöneticileri üç gün içerisinde 80 üyeye ulaştıklarını söyledi. Ukra City'den ev alan ve benzer mağduriyeti yaşayan yaklaşık 1000 kadar aile bulunduğunu tahmin ettiklerini belirten yöneticiler, Esenyurt genelindeki tüm konutzedelerle birlikte 10 Şubat'ta ortak basın açıklamasına kitlesel bir katılımla destek verecek. 
 Ukra City'de ne olmuştu? 2010 yılında görkemli televizyon ve gazete reklamlarıyla birlikte maketten daire satışlarına başlanan Ukra City, 2600 daireden oluşan dev bir projeydi. Ancak geçtiğimiz yılın ilk aylarında patlak veren ve Esenyurt genelindeki hemen hemen tüm projeleri etkileyen emsal sorunundan Ukra Ctiy de etkilendi. Reklam filmlerinde "Kurtlar Vadisi" dizisinin başrol oyuncusu Necati Şaşmaz'ın (Polat Alemdar) oynadığı Ukra City'nin inşaatları, emsal ve yükseklik sınırlarının aşıldığı gerekçesiyle İstanbul Büyükşehir Belediyesi tarafından durduruldu. Evdeki hesap çarşıya uymayınca Ukra City'i inşa eden Ukra İnşaat, geçtiğimiz günlerde tıpkı Fi Yapı gibi 'iflas erteleme'î talebinde bulundu. İmar sorununu, Meclis'e Umut Oran taşıdı CHP Genel Başkan Yardımcısı Umut Oran, Esenyurt'un imar sorununu soru önergesiyle Meclis gündemine taşıdı. Oran, Başbakan'ın yanıtlaması istediği önergede şu soruları yöneltti: Esenyurt'ta 100 bin kişinin etkilendiği imar sorunu ne zaman çözülecek? 5 inşaat firmasının daha batma noktasına geldiği belirtiliyor. İmar sorunu nedeniyle bekleyen inşaat ruhsat sayısı kaçtır? Maketten konut satın alanların yaşadıkları mağduriyetleri nasıl gidereceksiniz? Delinin biri kuyuya taş atmış vatandaşın günahı ne? İstanbul Büyükşehir Belediye Başkanı Kadir Topbaş, İstanbul Genç Girişimciler Derneği'nin (İSGİD) dün düzenlediği "21. Yüzyılın Başkenti İstanbul" konulu toplantıda Esenyurt'taki imar sorunuyla ilgili açıklamalarda bulundu. Başkan Topbaş, kangrene dönüşen Esenyurt'taki 'imar sorununa' da dolaylı olarak değindi. İstanbul'un plansız bir süreçten geçerek bugünlere geldiğini belirten Topbaş, daha önce büyükşehire bağlı olmayan Esenyurt, Silivri ve Çatalca gibi ilçelerde imar planlarının yerel belediyelerce yapıldığını, kafasına göre yapılan planların da olduğunu söyledi. Bu ilçelerin büyükşehire bağlanmasıyla birlikte vatandaşın da hatalı planlarla yaptığı ev nedeni ile mağdur olduğunu ifade eden Topbaş, "Hatalı planlara göre binalara izin vermememiz gerek fakat oradan bina alan vatandaşın ne günahı suçu var? İmar hakkı transferiyle bu soruna çözüm bulmaya çalışıyoruz. Delinin biri kuyuya bir taş atmış şu an komisyon da belediye de bu sorunu çözmek için seferber oldu" dedi.
  