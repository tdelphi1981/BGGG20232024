Aykut Kocaman kararını verdi
Spor Toto Süper Lig'in 17. haftasında oynanan Karabükspor karşılaşması sonrasında görevinden istifa ettiğini açıklayan Aykut Kocaman, Fenerbahçe'deki görevine kesin olarak döndü.
Fenerbahçe'de geçtiğimiz Cumartesi gününden bu yana yaşanan kriz Aykut Kocaman'ın göreve dönmesiyle çözüldü. Takımının Karabükspor'a 3-1 mağlup olduğu karşılaşmanın ardından düzenlenen basın toplantısında, Fenerbahçe'deki görevinden istifa ettiğini açıklayan Kocaman, futbolcuların ve yöneticilerin yoğun ısrarları sonucunda görevine dönüş yaptı. 
Kocaman, Fenerbahçe'nin 3-1 kaybettiği karşılaşmanın ardından sarı-lacivertli taraftarlar tarafından istifaya davet edilmişti. Aykut Kocaman'ın istifasının ardından futbolcular ve Başkan Aziz Yıldırım'ın da içerisinde bulunduğu bazı yöneticiler Samandıra'da acil toplanarak başarılı teknik adamı görevinde kalmaya ikna etmeye çalışmıştı. 
KİĞILI DA DOĞRULADI 
Konuyla ilgili olarak Fenerbahçe Kulübü Başkan Vekili Abdullah Kiğılı; "Aykut Kocaman ile devam ediyoruz" dedi. 
 Aykut Kocaman'ın göreve dönmesi sizce doğru mu? Doğru Yanlış  
 