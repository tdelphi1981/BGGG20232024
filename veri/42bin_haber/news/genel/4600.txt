Hükümet bize bilgi versin
BDP Eş Başkanı Gültan Kışanak'tan, hükümete BDP'yle görüşme verme çağrısı...
  
 İmralı ile başlatılan yeni süreçte 'BDP'ye büyük görev düştüğü' yönündeki açıklamaları değerlendiren Kışanak, "Bu süreçte biz de kendimize çok büyük bir rol biçiyoruz, AKP de öyle diyor. Ama vahim olan, hala AKP ile BDP arasında bu konuda resmi bir görüşme yapılmamış olmasıdır" dedi.
 TBMM'de bir grup gazeteciyle sohbet eden Kışanak, süreci değerlendirdi. Görüşme sürecinin devam ettiğini varsaydıklarını belirten Kışanak, "Bizzat Başbakan'ın ağzından, 'süreç kesilmiştir' açıklaması duymadığımız için sürecin kesilmediğini varsayıyoruz" diye konuştu. Kışanak'ın açıklamalarının satır başları şöyle:
 KAMUOYUNA, BDP'ye bilgi verilmesi gerektiğini düşünüyorum. 'Bu tür görüşmelerin bir mahremiyeti olur' deniyor. Ben herşeyi naklen yayın yapın demiyorum ama kamuoyunun doğru bilgilenme hakkının giderilebileceği kadar bilgi verilmeli diye düşünüyorum. 
 GÖREVİMİZİ BİLELİM
 HERKES BDP'ye büyük görev düşüyor diyor. BDP'ye ne görev düşüyor en azından görevimizi bilelim. Biz hükümeti muhatap olarak görmek ve muhatap almak istiyoruz. YELDA GÖKDAĞ
  
  