Havada bomba paniği!
Onur Air'in Antalya - İstanbul seferini yapan uçağındaki yolculardan birisi 'üzerimde bomba var' diyerek eylem yaptı.
 Fotoğraflar Süleyman ŞEN
 
 Onur Air'in Antalya - İstanbul seferini yapan uçağında bomba olduğuna dair ihbar üzerine harekete geçen özel harekat timleri, üzerinde bomba olduğunu söyleyen bir kişiyi gözaltına aldı.
 
 OPERASYON SANİYE SANİYE KAYDEDİLDİ / VİDEO İÇİN TIKLAYIN
 
 Onur Air'in Antalya-İstanbul seferini yapan uçak, bomba ihbarı üzerine Atatürk Havalimanı'na iniş yaptı. Polis, havalimanında geniş güvenlik önlemleri aldı. Muhtemel bir olumsuzluğa karşı itfaiye ve sağlık ekipleri de apronda hazır bekletildi. Özel harekat polislerinin de katıldığı operasyonda, uçağın çevresi sarıldı. Polis, uçağa girerek üzerinde bomba olduğunu söyleyen kişiyi etkisiz hale getirdi. Zanlının yakalanmasının ardından yolcular rahat bir nefes aldı.
 Uçaktan çıkarılan zanlı, "PKK'lılar için ölüm orucu tutuyorlar. Şehit olan askerlerimiz için neden oruç tutulmuyor." diye bağırdı. Zanlı polis aracında bindirilerek uzaklaştırıldı.
 Büyük panik yaşayan yolcular, "Biz de bir şey anlamadık. Üzerimde bomba var dedi Afyon üzerindeyken. İlk önce uçağın Sabiha Gökçen'e ineceğini sandık daha sonra buraya indik." diye konuştu.
 Olayla ilgili çalışmalar sürüyor.
 
 CİHAN