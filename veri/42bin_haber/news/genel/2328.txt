Kılıçdaroğlu'na rövanş çağrısı
İBB Başkanı Topbaş'tan Kılıçdaroğlu'na rövanş çağrısı...
 Büyükşehir Belediye Başkanı Kadir Topbaş, CHP Genel Başkanı Kemal Kılıçdaroğlu'nun 'İstanbul'u mutlaka alacağız' sözlerine yanıt verdi. " Kendisi mi aday olacak İstanbul'a" diyen Topbaş, sözlerini "Sayın Kılıçdaroğlu tekrar 'deneyim edindim, tecrübe edindim' diyor ve geliyorsa bir şey diyemeyeceğim. Buyursun gelsin. Daha önce gelmiş ve gitmişti. Muhalefet partisi, bu iddialarını hep koyacaklardır. Kendinde bu partisi adına başarılı çalışmalarını İstanbul'a yansıtmayı arzu ediyorlarsa gelir İstanbul'a aday olurlar" şeklinde konuştu.Topbaş, İBB ile Güney Sudan'ın Juba Belediyesi arasında mutabakat zabtının imzalanmasının ardından Saraçhane'deki Belediye binasında habercilerin gündeme ilişkin sorularını yanıtladı.
 'ALACAĞIM' DİYEREK ALAMAZSINIZ BİRŞEYİ
 Yerel seçimlerin Türkiye demokrasisi için çok önemli olduğunu söyleyen Topbaş , "Tüm siyasi partiler demokrasi gereği seçimlere girecek, adaylarını gösterecek, herkes kendi kartlarını ortaya koyacak. Biz buradayız. Gelirler, bu yarışı yaparlar. Tercihi İstanbullu yapar. İstanbullular ancak takdir ederlerse olabilir. 'Alacağım' diyerek alamazsınız birşeyi. Ancak seçmenler karar verir"diye konuştu.
 SARIGÜL VE KENDİ ADAYLIĞI KONUSUNDA YORUM YAPMADI
 Şişli Belediye Başkanı Mustafa Sarıgül'ün CHP'nin olası adayı olması hakkındaki soruya yanıt vermeyen Topbaş, kendi adaylığıyla ilgili soruya, "Adaylığıma bir itirazınız mı var. Biz burdayız. İstanbullulara ben teşekkür ederim. Kamuoyu yoklamalarında desteklerini ifade etmektedirler. İstanbullulara teşekkür ediyorum. Bizim çok işimiz var. Bunlarla geçirecek zamanımız yok" yanıtını verdi.
  