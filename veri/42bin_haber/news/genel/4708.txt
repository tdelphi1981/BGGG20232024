Otoyollarda bir devir sona erdi
Otoyol ve köprü geçişlerinde kullanılan Kartlı Geçiş Sistemi (KGS) gişeleri gece 00.00 itibariyle sona erdi. Sürücüler, Kartlı Geçiş Sistemi (KGS) yerine Hızlı Geçiş Sistemi'ni (HGS) kullanmaya başladı. Uyarılara rağmen bazı sürücüler KGS ve HGS'den kaçak geçti.
Otoyol ve köprü geçişlerinde kullanılan kartlı geçiş sistemi KGS gişeleri gece 00.00 itibariyle kaldırıldı. Sürücüler, Kartlı Geçiş Sistemi (KGS) yerine Hızlı Geçiş Sistemi'ni (HGS) kullanmaya başladı.  
Karayolları Genel Müdürlüğü ve PTT Genel Müdürlüğü'nce hazırlanarak 17 Eylül 2012 itibariyle kullanılmaya başlanan HGS, KGS'den farklı olarak gişelerden durmaksızın geçmeye imkan sağlıyor. 
FIRSATTAN YARARLANIP, KAÇAK GEÇTİLER 
Gece saatlerinde, Fatih Sultan Mehmet Köprsünü kullanan sürücüler, KGS gişelerini bulamayınca beklemeden geçti. Bazı sürücüler ise henüz yerlerine tam olarak yerleştirilmeyen tabelalar dolayısıyla nereden geçecekleri konusunda kararsız kaldı. Bazı sürücüler ise geri manevra yaparak gişelerden geçmedikleri gözlendi. Öte yandan, uygulamanın sonlandırılmasıyla birlikte otoyol ve gişelerdeki KGS tabelalarının sökülerek yerlerine HGS tabelaları yerleştirilmeye başlandı.