Hizbullah'ın partisi değiliz
Hizbullah'a yakınlığı gerekçe gösterilerek kapatılan Mustazaflar ile Dayanışma Derneği yoluna Hür Dava Partisi (Hüda-Par) olarak devam ediyor.
 Genel Başkan Avukat Hüseyin Yılmaz ve parti yöneticileri dün Ankara'da düzenledikleri toplantıyla parti tüzüğü ve programını kamuoyuna açıkladılar. Genel Başkan Yılmaz, 'Hizbullah illegal, biz legal partiyiz. PKK da Hizbullah da bu ülkenin gerçeği. İnsanlardan destek almasalardı yıllardır var olmazları. Biz Hizbullah'ın partisi değiliz, sadece Müslümanız. Şiddeti onaylamıyoruz' dedi. Parti programından öne çıkan başlıklar şöyle:
 - İslami yaşamaktan ve Kürt sorunundan kaynaklı mağduriyetler için devlet özür dilemeli, tazminat ödenmelidir 
 - Kürtçe, Türkçe ile beraber ikinci resmi dil olarak kabul edilmeli, Kürtçe aynı zamanda eğitim dili olmalıdır n Andımız kaldırılmalı 
 - Zina, yeniden suç olarak tanımlanmalı 
 - Mahkeme kararı olsa bile dinleme yapılmamalı 
 - Seçme yaşı 15'e, seçilme yaşı 18'e indirilmeli. Seçim barajı kaldırılmalıdır 
 - Yoksul insanlar için, ailedeki fert başına kanunla belirlenecek oranda su, elektrik ve gaz ücretsiz olmalı 
 - Zorunlu karma eğitimden vazgeçilmeli n Kamu ve özel alanlarda başörtüsü serbest bırakılmalı. HELİN ALP
  