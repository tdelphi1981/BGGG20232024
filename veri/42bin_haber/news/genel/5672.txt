Galatasaray'ı 20 bin Dolar yaktı
Galatasaray Basketbol Şubesinde günlerdir en çok konuşulan konu; yabancı oyuncuların alacaklarının ödenmemesinden dolayı kulübe çektikleri ihtar ve ABDli kadın basketbolcu Linsday Whalenın sözleşmesini fesh etmesi. ABDli oyuncu Türkiyeden ayrılmadan 1 gün önce hesabına 20 bin Dolar yatırılmış olsaydı hala Galatasarayda oynuyor olacaktı. Şimdi ise en büyük tehdit erkek takımı oyuncularından Boniface Ndongun elinde bulundurduğu sözleşme fesih hakkı.
Süreç, Ocak ayında başladı. ABDli oyuncu 2,5 aylık parasını alamadığı gerekçesi ile yöneticilerle görüştü. Yöneticiler, Tamam yatıracağız demesine rağmen hiçbir gelişme olmadı. Whalen da avukatının kulübe ihtarname çekmesini istedi.    

110 BİN DOLAR + 7 BİN 500 DOLAR KUPA BONUSU       

ABDli oyuncunun avukatı da 1 Şubat tarihinde sarı-kırmızılı kulübe bir ihtarname gönderdi. Bu ihtarnamede, sarı-kırmızılı kulübün, oyuncuya 110 bin Dolarlık ücretinin ve 7 bin 500 Dolarlık Türkiye Kupası bonusunun yatırılmadığı 7 gün içerisinde ödeme yapılmadığı takdirde de oyuncunun sözleşmesini fesh edeceği belirtildi. 

KULÜP CEVAP BİLE VERMEDİ

Bu ihtarnamenin üzerinden 10 gün geçmesine rağmen Galatasaray Kulübünden hiçbir yönetici, ne oyuncuyla ne de menajeriyle irtibata geçti. Linsday Whalen da 10 Şubat Pazar günü Galatasaray Kulübü ile olan sözleşmesini fesh etti. 

20 BİN DOLAR YETECEKTİ!

İşte Whalen konusunun en can alıcı bölümü: Sarı-kırmızılı kulüp, Whalen Türkiyeden ayrılmadan 1 gün öncesine kadar ABDli oyuncunun hesabına 20 bin Dolar yatırmış olsaydı tecrübeli oyuncu hala sarı  kırmızılı formayı giyiyor olacaktı. 

GALATASARAYDAN BLOKELİ TEKLİF 

Whalenın Türkiyeden ayrılmasından sonra Galatasaray Kulübü, ABDli yıldızı takıma geri getirmek için menajeri ile irtibata geçerek Alacaklarının tamamını yatırırız ama blokeli olur. Linsday Türkiyeye dönerse blokeyi kaldırırız teklifini yaptı ancak bu teklif kabul görmedi. 

NDONG DA İHTARNAME ÇEKTİ

Aynı Linsday Whalen olayı gibi Galatasaray Kulübünün başı erkek takımının yıldız oyuncusu Boniface NDongla da dertte. Sarı-kırmızılı kulübün, NDonga 275 bin Euro + 17 bin 250 Euro borcu vardı. Senegalli oyuncunun avukatı, yine 1 Şubatta kulübe ihtarname çekiyor. Whalen da olduğu gibi Oyuncunun parası 7 gün içerisinde yatmazsa sözleşmesini fesh edecektir deniyor ancak Galatasaray Kulübü bu ihtarnameye de cevap vermiyor

WHALEN OLAYI DERS OLDU

Linsday Whalenin sözleşmesini fesh etmesinden sonra büyük tedirginlik yaşayan Galatasaray, Senegalli oyuncunun alacaklarının bir kısmını yatırdı. Ancak Boniface NDongun elinde sözleşme feshetme hakkı var. Ancak şimdilik bunu ertelemiş durumda. 
BONIFACE N'DONG'UN KULÜBE GÖNDERDİĞİ İHTARNAME    
  
LINSDAY WHALEN'İN KULÜBE GÖNDERDİĞİ İHTARNAME           
               