İnternetteki sahte evlilik tuzağı
Türkiye'deki internet ve cep telefonu kullanıcılarına Bulgar telefon operatörlerine ait numaralardan ulaşarak para koparan dolandırıcılar şimdi de "Yunanistan" üzerinden çalışmaya başladı.
Son dönemde Türk internet kullanıcılarına e-posta üzerinden gelen sahte evlilik tekliflerinde büyük bir artış gözleniyor. 
Söz konusu e-posta'larda kendilerini Yunanistan'da yaşayan Türk kızları olarak tanıtan dolandırıcılar, evlenme teklifinde bulundukları kişilere, "+30" ya da "0030" ile başlayan cep telefonu numaraları veriyor.  
İnandırıcı olabilmek için türbanlı kızların fotoğraflarını kullanan dolandırıcılar, kendilerine e-posta ya da telefon ederek dönüş yapan Türklerden türlü yöntemlerle para koparmaya çalışıyor. 
  "142 BİN EURO ÖDEYEN KİŞİYİ İKNA EDEMEDİK"  
BÜYÜK PARALAR KAPTIRILIYOR 
Dolandırıcıların, tuzağa düşürdükleri kişilerden kopardıkları meblağların 10 binlerce euroyu bulduğu belirtiliyor. 
Zira Bulgar polisinden geçtiğimiz aylarda yapılan açıklamada, bu tarz dolandırıcılık vakalarının sayısında son bir yılda artış yaşandığına dikkat çekilerek, Türk vatandaşlarından farklı tutarlarda paralar almayı başaran şahısların ceplerine giren tutarın 5 ila 142 bin euro arasında değiştiği ifade edilmişti. 
İnterpol'ün Türkiye Temsilciliği ve Türkiye'nin Sofya Büyükelçiliği kanalı ile gelen ihbarlardan yola çıkarak 2012 yılında onlarca soruşturma yapıldığını açıklayan Bulgar polisi, dolandırıcıların hedefindeki Türk vatandaşlarına mesaj göndererek, "Görmediğiniz, tanımadığınız kişilere para yollamayın" uyarısında bulunmuştu. 
 Dolandırıcıların gönderdiği e-posta'lardan bir örnek