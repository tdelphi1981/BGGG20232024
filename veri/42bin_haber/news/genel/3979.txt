Emlak Konut'tan 2 dev proje geliyor
Emlak Konut GYO, İstanbul'un iki önemli lokasyonundaki arazilerini ihaleye çıkarıyor.
 Son dönemlerin popüler bölgesi Başakşehir ve Avcılar'da bulunan ve gelir paylaşımımodeliyle ihaleye sunulacak arsalarda4 bin konutun inşa edilmesi bekleniyor. İhaleler 30 Ocak ve 20 Şubat tarihlerinde Emlak Konut GYO Genel Müdürlüğü'nde yapılacak. Arsalarda geliştirilen projelerde KDV oranı ise yüzde 1 olacak. Avcılar'daki arsa ihalesinin birinci oturumu 20 Şubat 2013 Çarşamba saat 14.30'da, Başakşehir'deki arsa ihalesinin birinci oturumu ise 30 Ocak Çarşamba saat 14.30'da, Emlak Konut GYO'nun Ataşehir'deki Genel Müdürlük Binası'nda gerçekleştirilecek. Her iki ihale de Açık İhale usulüne uygun yapılacak.   
 Artan talebi karşılayacak
 İSTANBUL Başakşehir'de bulunan arsa, Olimpiyat Stadı'na yakınlığıyla dikkat çekiyor. Arsa, 227 bin 528 metrekare alana ve 111 bin 693 metrekare inşaat imarıyla, en büyük projeleri arasında yer alacak. Yüzde 50'si ticaret alanı olarak da kullanılabilecek arsada KDV oranı yüzde 1 olacak. , yüklenici firmaya bölgede söz sahibi olma fırsatını sunuyor. Arsa üzerinde geliştirilecek proje, bölgenin konut talebini ciddi oranda sırtlayacak.
 KDV oranı % 1 olacak
 Emlak Konut GYO'nun bir diğer ihaleye sunacağı arsa, Avcılar TEM çıkışı yolu üzerinde ve bağlantı yollarının kesiştiği noktada bulunuyor. Arsalardaki projelere KDV oranı yüzde 1 olarak yansıtılacak. Havaalanına 20 dakika olan arsanın, 96 bin 800 metrekare imar alanı bulunuyor.