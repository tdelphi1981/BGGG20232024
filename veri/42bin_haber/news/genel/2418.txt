Acun kovmuştu, o yine çıkıp geldi
"O Ses Türkiye" programına yarışmacı olarak katıldıktan sonra kovulan 22 yaşındaki Nur Cennet Uçar, jüri üyelerine yönelik ukala tavırlarından dolayı Acun'dan ve jüri üyelerinden özür diledi.
 Acun Ilıcalı'ya "seyirci olarak katılıp özür dilemek istiyorum" teklifini ileten ve teklifi kabul edilince yarışmaya izleyici olarak katılan Uçar, jüri üyelerinden ve yarışmayı izleyenlerden özür diledi.
 "HATA YAPTIĞIMI ANLADIM"
 Yarışmadan sonra kendisine ve ailesine karşı ağır sözler söylendiği için buraya gelip özür dilemek istediğini belirten Nur Cennet Uçar "Her insanın frekans hatalarına düştüğü olmuştur, görüntüyü tekrar izlediğimde hata yaptığımı fark ettim. Ancak kötü niyetli değildim, o gün dediğim gibi bir yanlış anlaşılma oldu" dedi.
 ACUN KOVMUŞTU
 Nur Cennet Uçar, katıldığı O Ses Türkiye yarışmasında jüriye yönelik "ukala" tavırlarından dolayı Acun Ilıcalı tarafından yarışma dışına itilmişti