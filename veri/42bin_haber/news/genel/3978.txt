Kamuda günlük 20 liraya yaz tatili
MALİYE Bakanlığı, kamu sosyal tesislerinin fiyatlarıyla ilgili tebliği hazırladı.
 Deniz kenarındaki yüzme havuzlu ve spor tesisi bulunan bir tesiste, yazın yemek ve konaklama bedeli kişi başına 19 lira 95 kuruş. Bu özelliklerin hiçbirini taşımayan özel otellerin sezon dışı konaklama ücretleri ise bugün itibariyle erken rezervasyon yapıldığı takdirde 26 liradan başlıyor. Resmi Gazete'de yayımlanarak yürürlüğe giren karara göre, tesisler için 21 özellik belirlendi. Deniz, göl, akarsu kenarında veya kış sporlarına elverişli olmak, diskotek, havuz, plaj, hamam, sauna, otopark bulunması gibi özelliklerden 15 ve daha fazlasına sahip tesisler, fiyatı en yüksek olarak belirlendi.
 Yemeğe 5 lira 15 kuruş...
 TESİSLERDE kişi başı günlük 13 lira 15 kuruş barınma, 5 lira 15 kuruş yemeğe ödenecek. Sezondaki en yüksek günlük fiyat, kişi başına 19 lira 95 kuruş olacak. Misafirhanelerde gecelik fiyat ise 6 lira 80 kuruş.