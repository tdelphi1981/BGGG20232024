Konya'da tramvay yolcu minibüsüne çarptı
KONYAda Selçuk Üniversitesi Alaeddin Keykubat Kampüsünde yolcu minibüsünün hemzemin geçitte tramvayla çarpıştı, 23ü öğrenci toplam 25 kişi yaralandı. Yaralanan öğrencilerin sınavlarına gitmek üzere yola çıktıkları öğrenildi.
Kaza, bugün saat 08.45de Selçuk Üniversitesi Alaeddin Keykubat Kampüsünde hemzemin geçitte meydana geldi. İçinde 23 yolcu bulunan 51 yaşındaki Hasan Yılmaz yönetimindeki 42 M 8204 plakalı minibüs, hemzemin geçitte iddiaya göre kontrolsüz geçiş yapması üzerine, Alaeddin- Kampüs seferini yapan, ancak yolcu bulunmayan vatman 30 yaşındaki Ali Tokgöz yönetimindeki tramvayla çarpıştı. Tramvay çarpmanın şiddetiyle minibüsü yaklaşık 15 metre sürükledi. 
Kazada vatman Tokgöz, minibüs şoförü Yılmaz ve minibüste yolcu olarak bulunan 23 öğrenci yaralandı. Yaralılar, ambulanslarla kentteki çeşitli hastanelere kaldırıldı. Bütünleme sınavlarına gitmek üzere olan öğrencilerden geriye etrafa savrulan kanlı ders notları kaldı.  
Kaza ile ilgili soruşturma sürüyor.  TRAMVAY KAZASI:25 YARALI