Bolşoyda görev eski partnerin
Rusyada asitli saldırıya uğrayan Bolşoy Tiyatrosunun sanat yönetmeni Sergey Filinin yerine geçici yönetmen atandığı bildirildi.
Bolşoy Tiyatrosu, eski başbalerin Galina Stepanenkonun, saldırının ardından ikinci kez ameliyat masasına yatmak zorunda kalan Filinin yerine geçici olarak atandığını açıkladı. 1990da Bolşoya katılan ve geçen yıl emekli olan Stepanenko, Filinin seçtiği repertuvara sadık kalacağını ve La Bayadere balesinin galasının planlandığı gibi perşembe gecesi yapılacağını söyledi. Her ikisi de 42 yaşında olan Stepanenko ve Filin, yıllarca birlikte dans etmişti. Birçok kez ölüm tehdidi alan ödüllü balet Filin, 17 Ocakta başkent Moskovada evine yürürken maskeli bir kişinin asitli saldırısına uğramıştı. Yüzünden ağır yaralanan ve sağ gözünü kaybetme tehlikesiyle karşı karşıya kalan Filin, hâlâ hastanede tedavi görüyor. Filinin, Bolşoy Tiyatrosu içindeki farklı dansçı gruplar arasında devam eden çekişmelerin kurbanı olduğu sanılıyor. 