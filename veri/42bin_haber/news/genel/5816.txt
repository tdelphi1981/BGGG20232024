BDP'li Önder suçladı, CHP'li Başkan'dan jet cevap geldi
BDP heyeti, Sinop ve Samsun'da yaşanan olaylar nedeniyle dün Trabzon ziyaretini iptal etti. BDP'li Sırrı Süreyya Önder MHP'nin olaylarda vebali olmadığını savunurken CHP'li Sinop Belediye Başkanı'nı suçladı. Hürriyet'e konuşan Belediye Başkanı Baki Ergül ise olaylarda dahlimin olduğunu ispat etsinler, değil Belediye Başkanlığını, Sinop'u terk ederim" dedi.
BDPli Sırrı Süreyya Önder gezinin iptal edildiğini ve bu akşam Ankara'ya döneceklerini duyururken konuyla ilgili yaptığı açıklamada ilginç sözler sarf etti. 
Önder şunları söyledi: 
Olaylarda MHPnin bir vebali yoktur. Biz orada bazı tespitler yaptık, gözlemlerde bulunduk.  MHPliler bu kalabalıklar arasında yoktu.  
Ancak maalesef CHPli yetkililerin vebali vardır. CHPli Sinop Belediye Başkanının provokatif açıklamaları olmuştur. Ben eminim Karadeniz halkı bizi tekrar çağıracaktır.

SİNOP BELEDİYE BAŞKANI KONUŞTU

Sinop'ta aralarında BDP'li vekillerin de olduğu HDK grubuna yönelik protestolarda, BDP'li Sırrı Süreyya Önder tarafından hedef alınan Sinop'un CHP'li Belediye Başkanı, Hürriyet'e konuştu.

Sinop Belediye Başkanı Baki Ergül, "olaylarda dahlimin olduğunu ispat etsinler, değil Belediye Başkanlığını, Sinop'u terk ederim" dedi. 
 
"OLAYLAR OLURKEN, BEN SAMSUN'DA HASTANEDEYDİM. BEYANAT VERMEDİM, KİMSEYLE KONUŞMADIM.."
 
Hürriyet'in telefonla ulaştığı Ergül, olayların gerçekleştiği dün, Sinop'ta olmadığını, eşinin tedavisi nedeniyle, Pazar gününden, dün akşam geç saatlere kadar Samsun'da olduğunu söyledi. 
BDP'li Önder'in "Sinop'un CHP'li Belediye Başkanı'nın verdiği beyanatlar nedeniyle olaylarda vebali vardır" sözlerine karşılık ise, Baki Ergül Sinop'a ancak akşam 19.00'da döndüğü, Sinop'ta olmadığı dönemde kimseye beyanat vermediğini söyledi. Baki Ergül, "Bir buçuk gün içinde Sinop'tan hiç kimseyle, herhangi bir görüşme yapmadım, beyanat vermedim. Ben canımla uğraşıyordum. Eşimin operasyonu dün öğleden sonra bitti. İki saatlik dinlenmenin ardından hastaneden ayrılıp, Sinop'a yola çıktık" dedi. 
 
"ONLARI ALLAH'A HAVALE EDİYORUM"
 
BDP'lilerin beyanatlarında "zekasına yönelik sözleri olduğunu" da hatırlatan Ergül, "Ben İTÜ mezunu, İnşaat mühendisiyim. Karadeniz'deki barajlarda imzam var. IQ'mu ölçmek, onlara düşmez. Bunlar çok ayıp şeyler. 35 yıl devlet hizmet ettim. Şimdi de günde 24 saat çalışarak, doğduğum topraklara hizmet ediyorum. Belediye Başkanı'yım ama siyasetçi değilim. Onları Allah'a havale ediyorum".
 
"GELECEKLERİNİ HABER VERMEDİLER"
 
BDP'lilerin Sinop ziyaretinden daha önce haberinin olmadığını da kaydeden Ergül, "Sonuçta onlar seçilmiş vekiller. Haberim olsaydı, misafirim olurlar, çaylarını, kahvelerini ikram ederdim. Ama, hiç  bilgim olmadı. Aynı görüşü paylaşmasak da, misafirim olurlardı."
 
"OLAYLARDAN BİZ DE ÇOK RAHATSIZIZ"
 
Sinop'u "medeniyet kenti" olarak tarif eden Belediye Başkanı, "olaylardan biz de çok rahatsızız. Keşke olmasaydı" dedi.  
 
  Sinop'ta 10 saatlik kabus  
  Samsun da karıştı  
  HERKES SAĞDUYULU DAVRANMALI