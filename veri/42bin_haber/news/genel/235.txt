ABD'den 'Çin' adımı
Doğu Çin Denizi'nde bulunan Diaoyu adaları konusunda Japonya ile Çin arasındaki kriz sürerken, ABD'nin attığı bir adık tartışma yarattı.
  Tokyo ile Washington'un, tartışmalı adaların da bulunduğu bölgedeki Okinawa açıklarında tatbikat yapacağı öne sürüldü. Böyle bir tatbikatın ABD ile Japonya arasında ilk kez gerçekleştirileceği belirtiliyor. Ancak Japon ve ABD'li yetkililerin, tatbikatın gerginliği büyüteceği endişesiyle ihtiyatlı hareket ettikleri ifade edildi. Japonya'nın adaları kamulaştırılması sonrası yaşanan krizde Çin genelinde protesto gösterileri yapılmış ve Japon firmaları hedef olmuştu. Gerginliğe rağmen iki ülke krizi aşmak için diyaloğu sürdürme kararı alırken, üst düzey diplomatların biraraya geldikleri öğrenildi. Doğu Çin Denizi'ndeki tartışmalı adalar doğal kaynaklar ve balıkçılık açısından zengin bir bölgede bulunuyor.
 
  