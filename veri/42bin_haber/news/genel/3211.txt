Hamurcu Meclis'te
CHP'nin Kayseri Büyükşehir Belediyesi'ne ilişkin yolsuzluk iddialarında adı geçen ve 5 yıl hapiste kalan Hacı Ali Hamurcu, CHP'li vekillerle birlikte Meclis'te basın toplantısı düzenlendi. CHP'li Şevki Kulkuloğlu, 'Belediye odaklı yolsuzluk iddiaları 2 yıldır kamuoyu gündeminde. Gündeme gelmesine neden olan kişi Hacı Ali Hamurcu' dedi. Hamurcu ise şunları anlattı
 'ÇAMURCU' DEDİLER
 BANA 'iftiracı, dolandırıcı, çamurcu' dediler. Benimle alay ettiler. 2005'te sözleşmeli işçi olarak belediye çalışmaya başladım. Dediler ki, 'Senin işin kuryelik. Git şu adamdan, şuradan şu parayı al' dediler, aldım. Kimlere teslim et dedilerse ettim. Kendi adıma hiç para almadım. Ancak, maaşım haricinde bana bu emri verenler bana para verdiler. Beni pis işlere alet ettiler. Bu nedenle yaşadıklarımı deftere yazdım, defterde 2005, 2006, 2007 sürecinde 'rüşvet defteri' olarak kayıtlara geçmiştir. Bir seferde 580 milyar parayı kim neden teslim eder? Mal varlığım, ailemin varlığı ortada hiç yok, araştırsınlar. Parayı ben topladım, usulsüz ruhsatları onlar verdi. Ben dün emir kuluydum, bugün günah keçisi oldum'.
  