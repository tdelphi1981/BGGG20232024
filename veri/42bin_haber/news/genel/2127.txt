TRT dik durdu
Yıllardır Türkiye'de en çok konuşuan konulardan biri olan hatta "milli mesele" haline gelen Eurovision'da bu yıl kelimenin tam anlamıyla bir 'şok' yaşandı. TRT dün akşam saatlerinde yaptığı açıklamada bu yıl İsveç'te yapılacak olan yarışmaya katılmama kararı alındığını açıkladı. Bu açıklama sosyal medyanın gündemine de 'bomba' gibi düştü. Ünlü ünsüz herkes konuyla ilgili görüşlerini paylaştı. Başbakan Yardımcısı Bülent Arınç da, "İstediğimiz puanları alamıyoruz. Türkiye'nin tanıtımı içinde çok faydalı olmuyor. Detaylı bir inceleme sonucunda TRT katılmama kararı aldı" dedi.
BÜLENT ARINÇ : İSTEDİĞİMİZ PUANLARI ALAMIYORUZ 
Başbakan Yardımcısı Bülent Arınç, TRT'nin bu yılki Eurovision şarkı yarışmasına katılmama kararı ile ilgili olarak " Bu bizim aldığımız bir karar. Çünkü TRT kararı alırken her şeyiyle düşündü. Yıllardan beri katıldığımız bir etkinlik. Ama son yıllarda özellikle değerlendirme konusunda dün açıklama zaten çok detaylıydı. Bu açıklamaya da dikkat ettiğimiz zaman bu katılmama kararının ne kadar doğru haklı ve yerinde olduğu anlaşılacak. Bu bir eksiklik değil. İleride şartlar müsait olduğunda bu yarışmaya tekrar katılabiliriz. Ama bu sene bazı ülkeler zaten katılmıyor. Değerlendirme kriterleri değişmedi. Bu bloklar halindeki etkileşim devam ediyor. Bu yarışmada biz hangi güçlü grupla gidersek gidelim istediğimiz puanları alamıyoruz ve Türkiye'nin tanıtımı için de çok faydalı olmuyor. Detaylı bir inceleme sonucunda TRT, Eurovision'a katılmama kararı aldı" dedi.    

Sosyal medyada gelen tepkilere bakıldığında kimileri bu karara sevinirken kimileri de 'ne güzel çekirdeğimizi alıp ekran karşısında eğlenecektik" diye yaşadığı hayal kırıklığını dile getirdi. 
   BENCE / ÇÜNKÜ... 
Eurovision'da bu yıl bir 'şok' yaşandı. TRT bu yıl İsveç'te yapılacak olan yarışmaya katılmama kararı alındığını açıkladı. Bu karar sizce doğru mu?  
En çok yorum ise yıllardır yarışmanın değişmez sunucusu olan Bülend Özveren ile ilgiliydi. Bir çok kişi Twitter'da "Türkiye'nin Eurovision'a katılmaması en çok Bülend Özveren'i üzdü' şakaları yaptı.   
Bu arada deneyimli sunucu Özveren dün gece telefon bağlantısıyla katıldığı bir haber programında "TRT'nin yarışmaya katılmama kararının doğru" olduğunu dile getirdi. 
  Eğlencelik bir şeydi işte 
ÜNLÜLERİN EUROVISION'LA İLGİLİ TWİTTER YORUMLARI  
OYUNCU ALPER KUL'DA EUROVISION ŞAKALARINA BU KLİPLE DAHİL OLDU 
TRT'den yapılan açıklamada, Türkiye'nin bu yıl Eurovision şarkı yarışmasına katılmayacağı bildirildi. TRT Müzik Kanalı Koordinatörü ve Eurovision Delegasyon Başkanı İsmail Güngör kararı hurriyet.com.tr'ye değerlendirdi. 
TRT'nin aldığı katılmama kararın farklı yorumlanmaması gerektiğini belirten Güngör şunları anlattı:  
" Bu kurumumuzun tamamen dik duruşuyla ilgilidir. EBUnun ayrıcalıklı üyesi 5 ülke (Almanya, Fransa, İngiltere, İspanya, İtalya) başarısız sonuçlar alınca, oylama sistemini değiştirmek istemiştir. Bunu diğer üyelere sormadan yapmaları karşısında biz tavır aldık." Biz yaptık oldu " mantığı bize çok ters geldi. Tüm üyelere danışılmalıydı. Oylama sonucuna biz saygı duyardık. Katılmama kararı bir yıldır konuşuluyordu. Sonuç alamayınca son nokta konuldu. 
" Bazı ülkeler ekonomik nedenlerle yarışmaya katılmayacaklarını açıkladılar. Ülkemizin durumu ortada, her şey yolunda gidiyor. TRT'de artık tüketen değil üreten bir kuruma dönüştü. Katılmama kararı ardında kesinlikle ekonomik ya da başka nedenler yatmıyor. " 

  Eurovisiondan çekilen çekilene  
İşte TRT'den yapılan açıklama:

"Kurumumuz, üyesi bulunduğu EBUnun (Avrupa Yayın Birliği)   Eurovision Şarkı Yarışmasına, 1975 yılında ilk kez katılmış ve bu güne kadar toplam 34 yarışmada yer almıştır. 
Ancak; 1976-1977-1979 ve 1994 yıllarında ise çeşitli sebeplerle yarışmaya katılmama kararı almıştır.  
Şarkı yarışması dönemi içerisinde ilk defa 1997 yılında Şebnem Pakerin yorumladığı Dinle adlı eser üçüncülüğü kazanmıştır. Böylece Türk kamuoyunun yarışmaya ilgisi artmış ve hep üst dereceler beklenir olmuştur.   
2003 yılında Letonya/ Rigada Sertab Erenerin yorumladığı Everyway That I Can isimli eserin birinci olması, Türk kamuoyunun tüm dikkatlerini üzerine çekmiştir. 
TRT son 10 yıl içerisinde; bir birincilik (2003), üç dördüncülük (2004, 2007, 2009) iki yedincilik (2008, 2012), bir ikincilik (2010)le tarihi bir başarıya imza atmıştır.  
2000li yıllarda Türkiyeyi temsil eden yarışmacıların başarısında oylama sisteminin değiştirilmesinin ve izleyici oylamasının (televoting) etkisinin büyük olduğu değerlendirilmektedir.  
Nitekim izleyici oylamasına geçilen 2003-2010 yılları arasında sanatçılarımızın elde ettiği başarılar daha yüksektir.  
2011 yılından itibaren izleyici oylarının etkisi %50ye indirilmiştir. (%50 izleyici, %50 jüri) 
Bu kararın alınmasında EBUnun ayrıcalıklı üyesi 5 ülkenin (Almanya, Fransa, İngiltere, İspanya, İtalya) son yıllarda elde ettiği başarısız sonuçların etkili olduğu değerlendirilmektedir.  
Nitekim ayrıcalıklı bu 5 ülke (Almanya, Fransa, İngiltere, İspanya, İtalya) yarı final elemelerine katılmadan doğrudan finalde yarışmaktadır.  
Bu durumun haksızlığını her fırsatta belirttik.  
2013 yılında İsveç/Malmö şehrinde yapılacak 58. Eurovision Şarkı Yarışması için bir ön hazırlık çalışması yapılmış ve bunun için 02 Kasım 2012 tarihinde müzik sektörünün ve medyanın yer aldığı ve geçmişteki yarışmalara katılarak belirli derece almış sanatçı, besteci, aranjör, vb. kişilerden oluşan Eurovision Şarkı Yarışması ikinci Özel Danışma Kurulu İstanbul Radyosunda toplanmış ve katılımcıların Eurovision Şarkı Yarışmasına hangi yöntemle eser seçerse daha iyi bir sonuç elde edeceği konusunda görüşlerine başvurulmuştur.    
  EUROVISION'DA DÜNDEN BUGÜNE TÜRKİYE  
TRT, BU YIL YARIŞMAYA KATILMAYACAK ÇÜNKÜ YARIŞMANIN HAKSIZLIKLARINA KARŞI ÇIKIYOR 
Bu yıl İsveç/Malmöde yapılacak olan 58. Eurovision Şarkı Yarışmasına ekonomik nedenlerle bazı ülkelerin katılamayacağı yönünde de duyumlar alınmıştır.  
TRTnin EBU (Avrupa Yayın Birliği) üyeliği çerçevesinde iştirak ettiği Eurovision Şarkı Yarışmasına katılım kararı her yayıncı kurumun kendi inisiyatifindedir. 
Bu kapsamda Kurumumuz, 2013 yılında İsveçde düzenlenecek 58. Eurovision Şarkı Yarışmasına katılmama kararı almıştır.  
Bundan sonraki süreç içerisinde, Eurovision Şarkı Yarışması ikinci Özel Danışma Kurulu Üyelerinin görüşleri de dikkate alınarak, Kurumumuzun daha sağlıklı ve faydalı değerlendirme yapması ve ileriki yılların stratejisini oluşturması planlanmaktadır." 

 
  
 