Çantada 6 madde
ALMANYA Başbakanı Angela Merkel, bugün Başbakan Tayyip Erdoğanın yanı sıra Cumhurbaşkanı Abdullah Gül ile de bir araya gelecek. Merkelin, Almanya Başbakanı olarak üçüncü Türkiye ziyaretinde çantasında 6 maddelik dosya var:
AB MÜZAKERELERİ  
Angela Merkel, öncelikli olarak Türkiye ile AB müzakerelerini hızlandırmayı konuşacak. Merkel, Müzakereler son zamanda durma noktasına geldi. Müzakerelerde ilerleme kaydetmek için yeni bir başlığın açılmasından yanayım demişti. Ancak Merkel, Türkiyenin AB üyeliği konusunda kuşkuları olduğunu da belirtmişti. 
TİCARİ İLİŞKİLER 
 Enerji ve makine gibi birçok sektörden 15 kişilik işadamı heyetinin eşlik ettiği Merkelin ziyaretinde, iki ülke arasındaki ticaret ve ekonomik işbirliği ayrı bir yer tutacak. Türkiyedeki Alman işadamlarının yatırımının 7 milyar Euro olduğunu belirten kaynaklar, Merkelin ziyaretinin asıl hedefinin, iki ülke arasında 30 milyar Euro dolayında seyreden ticaret hacminin 2013te 40 milyar olarak yükseltmek olduğunu ifade etti. TÜSİAD ile Alman Sanayiciler Birliği (BDI) tarafından kurulan Türk-Alman CEO Forumunun bugün Ankarada yapılacak toplantısına Merkel ve Erdoğan da katılacak. TÜSİAD ve BDI başkanları, ekonomik işbirliğinde öne çıkan konularda ortak önerilerini içeren bir bildiriyi başbakanlara takdim edecek. Türk tarafı, Alman otomobil devi Volkswagen başta olmak üzere büyük Alman firmalarını Türkiyede kalıcı yatırım yapmaya ikna etmeye çalışacak. 
ORTAK ÜNİVERSİTE 
 Merkel, Türk-Alman üniversitesinin bu yıl ya da en geç gelecek yılın başında eğitime başlamasını istiyor. Ancak Merkel, Başbakan Erdoğanın Almanyada Türk okulları talebine sıcak bakmıyor.  
VİZE KOLAYLIĞI 
Dosyada Türk vatandaşlarına vizenin kolaylaştırılması da var. Ancak Almanya vizenin kolaylaştırılmasını isterken, Türkiye kaldırılmasından yana. Bu konuda uzlaşma beklenmiyor. 
SURİYE, İRAN, İSRAİL 
Uluslararası ilişkilerde Merkelin Ankara dosyasında Suriyedeki içsavaş ve İranın nükleer programı da var. Merkel için en önemli konu ise Türkiye ile İsrail arasındaki ilişkiler. Almanya, İsraille Türkiye arasındaki ilişkilerin bozulmasından büyük üzüntü duyuyor ve ilişkilerin bir an evvel normale dönmesini istiyor. 
 
TERÖR 
Merkel, PKK ve DHKP/C gibi örgütlere karşı işbirliğini de Türkiyede konuşacak.Hıristiyanlık için kutsal yerlerden birisi olan Kapadokyayı Türkiye ziyaretine son anda ekleyen Merkel, bugün erken saatlerde Göreme Açık Hava Müzesi içinde yer alan kiliseleri ve peribacalarını gezdikten sonra Ankaraya geçecek. Başkentteki resmi temaslarına Anıtkabir ziyaretiyle başlayacak olan Merkel, Cumhurbaşkanı Gül tarafından kabul edilecek. Merkel daha sonra Başbakan Tayyip Erdoğanla bir araya gelecek.  
 
  
  

 