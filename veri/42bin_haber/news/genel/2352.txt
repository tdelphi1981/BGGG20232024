Talabani hastaneye kaldırıldı
Irak Cumhurbaşkanı Celal Talabani, dün gece başkent Bağdat'ta hastaneye kaldırıldı.
 Cumhurbaşkanlığı'ndan yapılan yazılı açıklamada Talabani'nin, ülkede uyum ve istikrarın sağlanması için gösterdiği yoğun çabalar sebebiyle yorgun ve hasta düştüğü belirtildi.
 Acilen hastaneye kaldırılan Talabani'nin sağlık durumuyla ilgili açıklamanın daha sonra yapılacağı ifade edildi.
 - "Talabani'nin tedavisi devam ediyor"
 Irak Cumhurbaşkanı eski müşaviri Fahri Kerim, Cumhurbaşkanı Celal Talabani'nin öldüğü yönündeki haberleri yalanladı. Kerim Talabani'nin doktor kontrolünde tedavisinin sürdüğünü açıkladı. 
 
 Bu arada Irak Cumhurbaşkanı'na yakınlığıyla bilinen Kürtsad  televizyonu da  geçtiği alt yazıda Talabani'nin sağlık durumunun iyi olduğunu duyurdu.
 -Irak Ticaret Bakanı: Talabani'nin durumu iyiye gidiyor
 Irak Ticaret Bakanı Hayrullah Babekir, öldüğü yönünde haberler çıkan Irak Cumhurbaşkanı Celal Talabani'nin durumunun iyiye doğru gittiğini söyledi.
 Irak Cumhurbaşkanlığı  Ofisi'nden  yapılan açıklamada ise Talabani'nin durumunun iyi olduğu kayd edildi.  Talabani'nin  uzman bir doktor ekibinin gözetiminde olduğu bildirildi.
 Bu arada Celal Talabani'nin Almanya'dan doktorlarının da özel uçakla Bağdat'ta ulaştıkları belirtildi.
 CİHAN
  