Karakolda kadına dayak ağır cezada
İzmir Karabağlar Polis Merkezi'nde geçen yıl gözaltındaki Fevziye C.'nin dövülmesine ilişkin 4 polis hakkında açılan davanın ağır ceza mahkemesinde görülmesine başlandı.
 İzmir 12. Asliye Ceza'nın  görevsizlik kararı üzerine İzmir 6. Ağır Ceza Mahkemesi'nde görülen davanın dünkü ilk duruşmasına, mağdur Fevziye C. ile sanık polis memurları B.S., H.Y., T.D. ve avukatları katıldı. 'işkence ve eziyet'' suçundan yargılanan sanık polisler H.Y ve B.S, savunmalarında Fevziye C.'nin kendilerine hakaret ettiğini, kelepçe takmak istediklerinde de kendilerine hakim olamayarak tokat attıklarını söyledi.
 Fevziye C.'nin eşi Murat C. de tanık olarak verdiği ifadede, eşiyle o gece eğlenmeye gittiklerini, kimlik kont-rolü yapıldığında arabadaki kimlikleri almaya gittiğini, döndüğünde de sanık polislerin eşine hakaret ettiklerini ve tokat attıklarını karakolda da dayağın devam ettiğini anlattı.
 Fevziye C. hakkında, ''kamu görevlisin basit yaralama ve hakaret'' suçlarından açılan dava da başka bir mahkemede sürüyor.  AA