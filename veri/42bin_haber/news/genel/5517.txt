Galatasaray basketbolda sıkıntılı
Galatasaray Kulübü, basketbolda oyuncuların ödemeleri konusunda sıkıntı yaşıyor.
Galatasaray Basketbol Şubesi Koordinatörü Murat Özyer, yabancı oyuncuların, alacaklarının ödenmemesi nedeniyle kulübe ihbarname çektiğine yönelik iddialarla ilgili olarak, Bir takım sıkıntılarımız var ama çözülecek. Çözülmeyecek sıkıntımız yok dedi.

Özyer, ödemelerinin yapılmaması gerekçesiyle İstanbul'dan ayrılan Galatasaray Kadın Takımı'nın ABD'li oyuncusu Lindsay Whalen'in durumu hakkında ise, Whalen gitti ama gelme ihtimali var ifadesini kullandı.

GALATASARAY'IN BASKETBOL ŞUBESİ ZORDA!

Galatasaray futbolda tarihinin en pahalı oyuncu transferlerini gerçekleştirirken, basketbolda ekonomik sıkıntı baş gösterdi. 

Galatasaray Medical Park Kadın Basketbol Takımı'nın Amerikalı oyun kurucusu Lindsay Whalen'in 2 aydır alamadığı 400 bin dolar yüzünden sözleşmesinin feshinin ardından başka fireler de oluşmak üzere. 

Galatasaray Erkek Basketbol Takımı'nda oynayan Milan Macvan, Boniface Ndong ve Galatasaray Bayan Basketbol Takımı'nda forma giyen Sancho, Sylvia Fowles ve Ann Wauters sarı-kırmızılı kulübe alacaklarından dolayı ihtarname çektiler. Hem kadın hem erkek takımının transfer taksitlerinin ödenmemesi, basketbol şubesindeki sıkıntıyı gün yüzüne çıkarırken, Başkan Ünal Aysal ve yönetim bu gidaşat karşısında nasıl bir tavır sergileyecek merakla bekleniyor.  
FOWLES, WAUTERS VE LYTTLE KULÜBE İHTARNAME ÇEKTİ 
Galatasaray kadın basketbol takımında oyunculara iki buçuk aydır ödeme yapılmazken, takımın bir diğer Amerikalısı Sylvia Fowles da kulübe ihtarname çekti. Çarşamba gününe kadar ödeme yapılmazsa İstanbul Üniversitesi maçına çıkmayacağını belirten Fowles, Cuma gününe kadar ödeme yapılmazsa ABD'ye döneceğini yöneticilere bildirdi. Fowles ile birlikte Ann Wauters ve Sancho Lyttle da kulübe ihtarname çekerken, üç isme Cuma gününe kadar ödeme yapılmazsa oyuncular serbest kalma hakkı elde edecek. 
ERKEKLERDE DE KRİZ VAR! 
Spor Toto Erkekler Türkiye Kupası finalinde Fenerbahçe Ülker'e kaybeden Galatasaray Medical Park'ta da durum farklı değil...
Milan Maçvan ve Boniface N'Dong alacakları için kulübe ihtarname çekerken, iki yıldızın menajerleri oyuncularını Avrupa'da birçok takıma önermeye başladı.
Kadın ve erkek basketbol takımlarında oyuncularına toplam 3 milyon euro civarında borcu bulunan Galatasaray'da yönetim 22 Şubat'a kadar sporcuların geçmişe yönelik tüm alacaklarının ödeneceği sözünü verdi. 

 