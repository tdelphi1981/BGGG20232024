Onur Air, rotayı Elazığ'a çevirdi
Onur Air, yurt içinde 13.uçuş noktası olan Elazığ'a tarifeli seferlere başlıyor. Atatürk Havalimanı'ndan haftanın her günü karşılıklı olarak yapılacak uçuşların bilet fiyatı ise her şey dahil 62 liradan başlayacağı belirtildi.
 Onur Air, 13. noktasına uçmaya hazırlanıyor. Elazığ'a seferler 22 Kasım'da başlayacak.  Elazığ uçuşların biletleri her şey dahil 62 TL'den başlayan fiyatlarla satışa açıldı. Uygun fiyat stratejisiyle Elazığ ve çevresindeki illere de hizmet verilmesi amaçlanan uçuşlar, satışa açıldığı andan itibaren yoğun ilgiyle karşılandığı ifade edildi.
 Onur Air'in Elazığ uçuşları İstanbul Atatürk Havalimanı'ndan hafta içi her gün saat 16.25'te, Cumartesi günleri 16.40'ta, Pazar günleri ise 15.45'te düzenlenecek. Uçuşlar, Elazığ Havalimanı'ndan İstanbul'a ise hafta içi her gün saat 19.00'da, Cumartesi günleri 19.25'te ve Pazar günleri 18.40'ta gerçekleşecek.
 CİHAN
  