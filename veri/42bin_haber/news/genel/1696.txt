Antalya'da fuhuş baskını: 65 gözaltı
Antalya'da polis, bir süredir takip ettiği fuhuş çetesi için önceki gece yarısı saat 04.00 sıralarında 45 ev, işyeri ve otele eş zamanlı operasyon düzenledi.
 Operasyonda, 'fuhuşa yardım ve yataklık, aracılık ve insan ticareti' suçlamasıyla 65 kişi gözaltına alındı. 
 Şüpheliler arasındaki Moldova, Ukrayna, Gürcistan ve Rusya uyruklu 32 kadın emniyetteki işlemlerinin ardından Yabancılar Şube Müdürlüğü'nün Yenigün Mahallesi'ndeki misafirhanesine bir otobüs ve bir midibüsle gönderildi. Emniyet binasından bavulları ile birlikte çıkan kadınlardan bazıları, el hareketi yaparak poz verdi. Yabancı uyruklu kadınların bir süre misafirhanede kalacakları, ülkeleri ile yazışmaların tamamlanmasının ardından sınır dışı edileceği belirtildi. DHA