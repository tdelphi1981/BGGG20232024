Süleyman Hurma: Ölüm tehditleri aldık
Kayserispor Genel menajeri Süleyman Hurma, sarı kırmızılı ekibin bu sezon elindeki çok iyi kadroya karşın, puansal açıdan istediği sonuçları alamadığını söyledi. Hurma, ölüm tehditleri de aldıklarını dile getirerek " Amrabat'ı, Hasan Ali'yi, Mehmet Topuz'u, Serdar Kesimal'ı, Gökhan Ünal'ı vermemek için bir insanın dayanabileceği tüm baskıya dayanarak, ölüm tehditlerine dayanarak tutmaya çalıştık. Ama kimseyi zorla, kelepçeyle elinizde tutamıyorsunuz" dedi...Hurma, "Ligde ve kupada rakiplerinizden 1 vites geride olursanız kazanmanız mümkün değil" dedi. Süleyman  Hurma, oluşturdukları kadroda gözde oyuncular konusunda ölüm tehditleri bile aldıklarını belirterek  " Son 4-5 yıl içinde 20-25 oyuncu, Kayserispor'u şampiyonluk yoluna taşıyacak oyuncuları elimizde tutamadık. Bazıları diyor ya sirkülasyon oluyor çok oyuncu gelip gidiyor. Bu bizim istediğimiz dışında olan şeyler. Amrabat'ı, Hasan Ali'yi, Mehmet Topuz'u, Serdar'ı, Gökhan Ünal'ı vermemek için bir insanın dayanabileceği  tüm baskıya dayanarak, ölüm tehditlerine dayanarak tutmaya çalıştık.  İleriki dönemlerde o konuda önemli açıklama yapacağım" diye yakındı 

FUTBOLDA HER ZAMAN 2 KERE 2  DÖRT  ETMİYOR" 

"Sezon bizim için önemli aksiliklerle başladı ve devam etti. Bizim alt sıralarda herhangi bir yerimiz yok. Bunduğumuz yerle ilgili kuşkumuz da yok, olmayacak da. Tek üzüldüğümüz şu; çok iyi takımımız, kadromuz, çok iyi koşullarımız olmasına rağmen taraftarımızı ve bizi sevenleri mutlu edecek sonuçları alamadık. İnşallah ikinci devre bu galibiyetle birlikte o sonuçları, şanssızlığımızı ve bahtsızlığımızı da kırdığımızı düşünüyorum, bunu devam ettiririz. Futbolda bazen ne yaparsanız yapın 2 kere 2'yi 4 ettiremiyorsunuz. 

'BİR VİTES GERİDE OLURSANIZ, KAZANMANIZ MÜMKÜN DEĞİL" 

sarı kırmızılı ekibin yarın oynayacağı Akhisar Belediyespor maçını da değerlendiren Kayserispor genel menajeri Hurma,Süper ligde ve kupada rakiplerinden bir vites geride olan takımların kazanmasının mümkün olmadığının altını çizerek, şöyle konuştu: " Akhisar maçı her maçın olduğu gibi çok zor bir maç. Kupa maçları da gösterdi ki Süper lig olsun, birinci lig olsun bir vites geride oynuyorsanız hiçbir takımı yenmeniz mümkün değil. Eğer ferdi performansla oynuyorsanız her takımı her yerde yenebilirsiniz, ligde onu gösteriyor. 2 yıldır biz de aynı şeyi söylüyoruz. Adaptasyonumuzu da buna göre yapmamız lazım. Maçın kimle ve nasıl olduğu değil, bizim durumumuzun ne olduğu önemli. 

Bütün sorunları transferle çözemeyiz. Yener genç, gelecek vadeden bir oyuncu bizim takımımızı  kurtarsın diye almadık. Ama Ceyhun ve Smic bize lazım olan oyunculardı, performanslarından da memnunuz. Çok da iyi bir kadromuz var zaten. 

Kağıt üzerine yazdığınız zaman ligin en önemli kadrolarından biri. Ama maalesef o kadroyu çeşitli nedenlerle oynatamadık. Transferde katkı sağlayacak oyuncuyu bir saat sonra bulabilirsek yine alırız" 

"BU İŞİ YAPACAKSANIZ, BU PARALARI HARCAYACAKSINIZ"    
   
Kayserispor Genel menajeri Süleyman Hurma, üç  büyüklerin  özellikle ara transferdeki çabalarıyla ilgili olarak, " Dünyada bizim kulüplerin harcadığı 5-10 milyon euro Premier ligde çekirdek parası gibi 70-80 milyona oyuncular alınıyor. Rusya, Fransa, Almanya, İtalya, İspanya'da öyle. Biz de bir değişim olunca rakamlar birden yükselince çok acayip bir şey yapılıyormuş gibi görünüyor."diyerek, sözlerini şöyle sürdürdü: " Başkalarının ne yaptığıyla ilgili bir şey söylemek istemiyorum. Ancak, futbolda para sadece Türkiye'deki kulüplerde harcanmıyor. Dünyada bizim kulüplerin harcadığı 5-10 milyon euro Premier ligde çekirdek parası gibi 70-80 milyona oyuncular alınıyor. Rusya, Fransa, Almanya, İtalya, İspanya'da öyle. Biz de bir değişim olunca rakamlar birden yükselince çok acayip bir şey yapılıyormuş gibi görünüyor.  Ama, yıldız oyuncu transfer edeceksen ki yıldız oyuncu halen büyük takımda oynayan oyuncudur.  Örneğin, Ronaldo, Messi fiyatı belli değil. Bir iş yapacaksanız ve futbol sektöründeyseniz bu paraları harcayacaksınız, başka yolu yok. Piyasa koşullarını Türk takımları belirlemiyor, dünya pazarı belirliyor." 

"YERLİ OYUNCU KONUSUNDA SIKINTI VAR" 

Kayserispor'un neden gurbetçi oyunculara yöneldiği ve her sezon çok sayıda oyuncu alıp. Göndermelerinin altında yatan nedenleri açıklayıp, bu konuda kendisine yöneltilen soruları da yanıtlayan Süleyman Hurma, "Bizim şöyle bir politikamız vardı; Türkiye'den oyuncu çıkarmak çok güç. Maalesef oyuncu çıkaran bir ülke değiliz. İkinci ligde iyi bir oyuncu olduğunda 15 kulüp istiyor, 150-200 bin euro değer eden, ilerde , ne olup olmayacağı belli olmayan oyuncu için kulüpler 1.5-2 milyon euro ödemek zorunda kalıyor. Biz o koşullardan kurtulup kulübümüzü batırmamak için yurt dışı pazarı ve gurbetçilere döndük. 0 ile 100 milyon euro arasındaki çok sayıda oyuncuları denedik. Onlardan Kayserispor'a çok para kazandıranlar da oldu, gelişim göstermeyip geldiği gibi gidenler de oldu. Onların yanına yabancıları da koyup Avrupa mantalitesinde bir takım kurmayı hedefledik, kurduk da. Fakat bu kadroyu çeşitli nedenlerle elde tutamadık. Bunun nedenini ileriki günlerde açıklayacağım, uygun bir zaman bekliyorum."şeklinde konuştu. Hurma, sarı kırmızılı ekipte göze batan oyuncuları ellerinde tutmalarının kendilerinden değil, diğer kulüplerden kaynaklandığını , ölüm tehditleri bile  aldıklarını belirterek, sitemli konuşmasını şöyle noktaladı: 

"ÖLÜM TEHDİTLERİNE BİLE DAYANDIK" 

"Son 4-5 yıl içinde 20-25 oyuncu, Kayserispor'u şampiyonluk yoluna taşıyacak oyuncuları elimizde tutamadık. Kimisini okul nedeniyle, kimisini büyük takımlar istediği için, kimileri futbolcu bıraktıracak sakatlar oluşturdu. Onları açıklayacağım. Bazıları diyor ya sirkülasyon oluyor çok oyuncu gelip gidiyor. Bu bizim istediğimiz dışında olan şeyler. Amrabat'ı, Hasan Ali'yi, Mehmet Topuz'u, Serdar'ı, Gökhan Ünal'ı vermemek için bir insanın dayanabileceği  tüm baskıya dayanarak, ölüm tehditlerine dayanarak tutmaya çalıştık. Ama kimseyi zorla, kelepçeyle elinizde tutamıyorsunuz. İleriki dönemlerde o konuda önemli açıklama yapacağım. 

Bu sene de hedefimiz dürüst ve açıkça konuşmak gerekirse en kötüsü 5'inci olacağımızı öngördük. Hatta bazı takımların sıkıntısını da düşünerek 3'üncü olabileceğimizi tahmin ettik. Ama maalesef. arzu ettiğimiz, istediğimiz sonuçları alamadık. Ama sebepler sonuçları değiştirmiyor. Bugün bu puandayız, buradan bir çıkış arıyoruz. Halen de çok şey kaybetmiş değiliz. 2-3 maçlık bir seri yakalarsak, arzu ettiğimiz hedefe mutlaka  varırız." 
Sarı kırmızılılar bu gün Karpuzatan tesislerinde son antrenmanı yaparak, öğleden sonra özel uçakla İzmir'e hareket edecek.