Kabasakal Sarp
Tiyatroadam’ın Zafer Algöz’ün yönetmenliğinde sahneye koyduğu ‘Babaannem 100 Yaşında’ adlı oyunun galası, önceki akşam Ortaköy Afife Jale Sahnesi’nde yapıldı
 Roberto Cossa’nın yazdığı; Esen Çamurdan’ın Türkçe’ye çevirdiği; Aşkın Şenol, Fatih Koyunoğlu, Deniz Özmen, Ayça Koyunoğlu, Berk Yaygın, Çetin Kaya, Şebnem Bilgeer ve Deniz Güzelmeriç’in rol aldıkları oyunun galasına birbirinden ünlü isimler katıldı. Berke Üzrek, Nihan Yalçın, Umut Kurt ve Güven Kıraç’la birlikte oyunu izleyen ünlü simalar arasında yer alan Sarp Levendoğlu, yeni imajıyla dikkat çekti. Sakallarını uzatan genç oyuncu, “Yeni bir diziye başlıyorum. Adı ‘Atlılar’. Fantastik bir dizi olacak, ben de delidolu bir rol canlandıracağım” dedi.