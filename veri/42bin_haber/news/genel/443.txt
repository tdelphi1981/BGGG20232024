17 kiloya pilatesle elveda dedi
Son dönemde çektiği reklam filmleri, dizi ve yaptığı televizyon programıyla yoğun bir iş temposu içerisinde olan Beyazıt Öztürk, yeni sezona büyük bir değişiklikle girdi.
 Geçtiğimiz sezon Yalan Dünya ve Beyaz Show'un sona ermesiyle birlikte uzun bir tatile çıkan Öztürk dinlenirken spor yapmayı ihmal etmedi. Beyaz, 3 aylık yaz tatilinde tam 17 kilo verdi. Bu süre içinde planlı olarak pilates yapan şovmen formunu da aynı yolla korumaya devam ediyor.