Aslı Baş'ın ölümüyle ilgili fezleke inceleniyor
TURİZMCİ Ahmet Bayer'in villasında terastan düşen Aslı Baş'ın ölümüyle ilgili Muğla Cumhuriyet Başsavcısı konuştu...
 MUSTAFA İNCİ
 FEZLEKE Muğla Cumhuriyet Başsavcılığı'na önceki gün gönderilmişti. Bodrum Cumhuriyet Savcısı Bülent Baki tarafından hazırlanan fezlekede Hakan Bayer ve Volkan Bayer'in cinayetten, turizmci Ahmet Bayer'in cinayete iştirakten ve villalarında çalışan Murat Umirov'un da delilleri karartmak suçlarından yargılanmasını talep edilmişti.
 FEZLEKEYLE ilgili Muğla Cumhuriyet Başsavcısı İbrahim Akbaş, 'İki ağır ceza savcımız inceleyecek. Kabul ederlerse duruşmanın birinci mi yoksa ikinci ağır cezada mı görüleceğine karar verecekler' dedi. Ahmet Bayer'in yurtdışına çıkış yasağıyla ilgili ise Akbaş, 'İnceleme tamamlanıncaya kadar dosya içeriği hakkında bilgi vermem doğru olmaz' diye konuştu.