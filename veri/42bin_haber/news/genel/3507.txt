Yeni sürüm diktatörlük sürpriz olmaz
İmralı'yla cüretkar pazarlıklar yapıldığını savunan Bahçeli, 'Seçimlerde AKP'nin yüzde 70 oy alması, Erdoğan'ın yeni sürüm diktatör olması sürpriz olmayacak' dedi
 MHP lideri Devlet Bahçeli, Başbakan'ın Öcalan'a yeni yıl hediyesi olarak televizyon verdiğini belirterek, 'Facebook, Ttwitter veya Skype üzerinden eski cinayet ortaklarıyla haberleşlmesi için teröristbaşına demirbaştan düşmüş bir bilgisayar tahsis edilmesi ve ardından  Başbakan'la geceleri sohbete başlaması mucize olmayacak' dedi. İşte Bahçeli'nin grup konuşmasından satırbaşları :
 - PKK'nın silah bırakmaya niyeti olmadığı tümüyle meydandadır. Nihayetinde bölgesel bir aktöre evrilen kanlı örgüt, Türkiye'yi bölmeye, federasyona ve bağımsız Kürdistan'ı kurmaya kadar işi götürecektir.
 - BAŞBAKAN ve partisi şehide 'kelle', katile 'sayın' demiş, Habur'da teröristleri karşılamış oy artırmış. Şimdi İmralı canisiyle cüretkar pazarlık yapmakta. Seçimlerde, AKP'nin yüzde 70 oy alıp. Erdoğan'ın yeni sürüm diktatör olması sürpriz olmaz.
 İMRALI MIZIKACILARI
 - ÜZÜNTÜ ve öfkeyle söylerim ki, Türkiye AKP-PKK koalisyonuyla sarılıp kundaklanmıştır. İmralı; barış adası, Kandil; özgürlük dağı olarak takdim edilmiştir. MİT Müsteşarı, İmralı'ya kamp kurarak, bebek katiliyle müzakere balonunu şişirmektedir.
 AKP'nin, PKK ve çetebaşıyla birlikte ilerlediği yıkım yolunda; ABD yanındadır, AB arkasındadır, BDP sevinçle destekçisidir, CHP faizsiz ve geri ödemesiz kredi açmakla safındadır, bunlardan oluşan ve üst üste binen 'İmralı Mızıkacıları' da uygun adımlarla yürüyüş halindedir. 
 - PARİS'te PKK militanlarının infaz edilmesini fırsat bilenler, bunu müzakereleri hızlandırmak için atlama taşı olarak formüle edecekler Militanların Türkiye'deki definleri esnasında PKK'nın meydan okuma ve isyan provaları, muhtemeldir.
 - ESKİ Marksist, yeni Amerikancı gazeteci (Hasan Cemal) asıl bölücü olarak bizi göstermiş. Bu malum gazeteciye Ömer Seyfettin'in Sivrisinek hikayesini öneriyor, rüzgara kafa tutan sivrisineğin nasıl çatı aralarına sığındığını öğrenmesini diliyorum. ANKARA
  