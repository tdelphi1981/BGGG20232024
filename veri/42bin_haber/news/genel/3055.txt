12 yıllık ayıp savcıda
Çanakkalenin Bayramiç ilçesinde, İstiklal Marşının yazarı milli şairimiz Mehmet Âkif Ersoyun çocukluğunun geçtiği evin izinsiz yıkılmasıyla ilgili savcılık soruşturma başlattı.
Camicedit Mahallesi, Şair Mehmet Âkif Ersoy Sokakta, kentsel sit alanındaki, Reşit Tümere ait koruma altındaki, Mehmet Âkif Ersoyun çocukluğunun geçtiği 2 katlı, tescilli kagir ev, 2001 yılında yıkılmıştı. Olay, 12 yıl sonra fark edilince yerel basına yansımıştı. Bayramiç Belediye Başkanı CHPli İsmail Sakin Tuncer, arşivlerde yaptıkları incelemede, 1 Mart 2001 tarihinde Aytimur Küçüklerin başkan olarak görev yaptığı dönemde Bayramiç Belediyesi olarak, evin yarısının yıkıldığı ve tehlike oluşturduğuna dair tutanak bulduklarını söyledi. Tuncer, durumun Çanakkale Kültür ve Tabiat Varlıklarını Koruma Kurulu Müdürü Ertan Korkmaza bildirildiğini, müdürün de belediyeye şifaen Yıkın o zaman talimatını verdiği belirtti. Tuncer, bu ilginç diyalogun bir gün sonrasında evin yerinde olmadığı fark edilince, belediyenin kurula bir yazı yazıp, evin yıkıldığını bildirdiğinin tutanaklardan anlaşıldığını açıkladı. Tuncer, 7 yıl önce kendisi başkan seçildikten sonra yıkılan ve uzun süreden bu yana otopark olarak kullanılan Mehmet Âkif Ersoyun çocukluğunun geçtiği evin arsasını kamulaştırmak için harekete geçtiklerini söyledi, Arsayı kamulaştırdıktan sonra üzerine evi yeniden yapacağız dedi. Bayramiç Cumhuriyet Savcılığı, sit alanındaki evin izinsiz olarak yıkıldığı yönündeki haberler üzerine  soruşturma başlatarak, Bayramiç Belediyesinden bu süreçle ilgili belgeleri istedi. Evi yakan veya yakanlar tespit edilmesi halinde haklarında yasal işlem yapılacağı belirtildi.