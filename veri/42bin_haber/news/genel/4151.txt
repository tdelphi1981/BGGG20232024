Kral Bibiyi feci sarstı
İsrailde önceki gün yapılan genel seçimlerde Başbakan Netanyahu, ummadığı bir darbe yerken seçimlerin yıldızı yarışı ikinci sırada bitiren Gelecek Partisinin lideri Yaid Lapid (49) oldu. Lapid, koalisyonu kabul ederse dışişleri bakanı olabilir.
KRAL Bibi lakaplı İsrail Başbakanı Binyamin Netanyahu, seçimlerde hiç ummadığı bir sonuçla karşı karşıya kaldı. Netanyahunun Likud Partisinin Evimiz İsrail Partisi ile yaptığı koalisyon seçimlerden birinci ittifak olarak çıktı. Ancak seçimin yıldızı sürpriz bir şekilde yarışı ikinci tamamlayan Gelecek Var Partisi oldu. Siyasi geçmişi yalnızca bir yıl olsa da partinin lideri Yair Lapid, İsraillilerin çok yakından bildiği bir isim. 
Popüler gazeteci 
Daha önce haber sunuculuğu ve Yedioth Ahronoth ile Maariv gibi ülkenin en önemli iki gazetesinde köşe yazarlığı yapan üç çocuk babası Lapid (49), oldukça popüler. Ynet internet sitesinin 2005 yılında yaptığı ankette, tüm zamanların en büyük 36ıncı İsraillisi seçildi. Lapidin ayrıca yayınlanmış yedi kitabı, senaryosunu yazdığı bir televizyon dizisi ve sahneye konmuş bir de oyunu var. Soykırımdan kurtulmuş Macar asıllı bir babanın oğlu. 
Ocak 2012de televizyonculuğu bırakıp siyasete atıldığında Lapid, uzun bir süredir kendisini temsil edebilecek bir lider bulmakta zorlanan orta sınıfın temsilciğine aday olduğunu ilan etti. Siyasi yelpazede yerini Merkezin merkezi diye tanımladı. İlk sonuçlara göre, Gelecek Var, ağırlıklı olarak eğitimli, laik, çalışan orta sınıfın yaşadığı Tel Avivden birinci parti olarak çıktı. Ortadoğu sorununda iki devletli bir çözüm için Filistinlilerle görüşülmesi ve yerleşimcilere yapılan maddi yardımların aşağı çekilmesi gerektiğini düşünüyor.  
  İsrail'de oyunu değiştiren gazeteci  
Dışişleri bakanı olur mu 
Netanyahunun koalisyon görüşmelerine, Lapid ile başlaması bekleniyor. Lapid, koalisyona girmeye niyetli.
Bar Ilan Üniversitesi Uluslararası İletişimi Bölümü Öğretim Üyelerinden Prof. Dr. Eytan Gilbao, Lapid, bu koalisyona katılacaktır. Çünkü başbakan olmak istiyor. Ancak siyasette tecrübe kazanması gerektiğinin de farkında dedi. 
Lapidin adı dışişleri bakanlığı için geçiyor. Ancak bunun olabilmesi için Netanyahunun seçim ittifakı kurduğu Evimiz İsrail partisinin aşırı sağcı lideri Avigdor Liebermanın ikna edilmesi gerekiyor.  
İktidar için üç senaryo 
İsrailde seçim sonuçlarının açıklanmasıyla birlikte, hemen herkesin ortak fikri Başbakan Benyamin Netanyahunun işinin hiç de kolay olmadığı yönünde. 120 üyeli parlamentoda, sağ partiler ile merkez ve sol partilerin toplam sandalye sayılarının 60şar olması bekleniyor. İsrailde şu anda yeni hükümet için olası bazı koalisyon senaryoları konuşuluyor: 
1-Yeni mecliste 30 sandalye kazanan Netanyahu-Lieberman blokunun ilk olarak Lapidin lideri olduğu Gelecek Var ile koalisyona gitmesi. Çoğunluk için gereken 61e ulaşması için 12şer sandalyesi bulunan dini parti Shas veya aşırı sağcı Naftali Bennettin liderliğini yaptığı Yahudi Evi ile ortaklığa gidebilir.  
2-Netanyahu, seçim sonrası yaptığı açıklamada, mümkün olan en geniş katılımlı hükümeti kuracağını açıkladı. Bu nedenle Netanyahunun Lapidi yanına aldıktan sonra eski Dışişleri Bakanı Tzipi Livninin Hareket partisi ve yine merkezde yer alan diğer oluşum Meretz gibi oluşumların kapısını çalabilir.  
3-Bir diğer senaryo da sağ destekli, merkez ve sol partilerin kurduğu bir hükümet. Bu senaryo, İşçi Partisi lideri Shelly Yachamovichin Netanyahuyu dışarıda bırakacak bir hükümet kurulması için diğer partilerle görüşecekleri yönündeki açıklamasıyla daha yüksek sesle konuşulur oldu.