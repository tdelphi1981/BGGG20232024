Terim'e ceza gelecek mi?
Terim'in geçtiğimiz sezondan ertelenen 2 maçlık cezası Orduspor maçında tribünlere gönderilmesiyle tekrar gündeme geldi.
Galatasaray teknik direktörü geçtiğimiz sezon Süper Final'deki Trabzonspor maçında hakeme hakaret ettiği gerekçesiyle 3 maçlık ceza almıştı. Bu cezanın 1 maçını ise Beşiktaş karşılaşmasında çekmişti. Süper Final'deki Fenerbahçe maçı öncesinde ise Galatasaray ve Fatih Terim, Tahkim Kurulu'na itirazda bulunmuştu. TFF Tahkim Kurulu ise aldığı kararla kalan 2 maçlık cezayı 1 yıl ertelemişti. 
Fatih Terim'in Orduspor karşılaşmasında hakemle yaşadığı gerginlik sonrası tribüne gönderilmesi bu cezayı da tekrar gündeme getirdi.  
ALİ DÜRÜST'TEN SERT ÇIKIŞ 
"BİR ŞEY YAŞANDI Kİ HAKEM TRİBÜNE GÖNDERDİ"
hurriyet.com.tr'nin kendisine bu konuyu sorduğu eski hakem Mustafa Çulcu, "Terim bir şey yaptı ki tribüne gönderildi. Ama ne yaptığını bilemiyoruz. Hakem raporunda, ne yaşandıysa yazacaktır. Fatih Terim koridorda çok agresif bir tutum sergilemiş olabilir. Belki de hakaret içerikli konuşmalar olmuş olabilir. Bunu bilemiyoruz. Bu hakem raporuyla açığa çıkacak" dedi.  
Kurallarda ceza katlanması gibi bir maddenin olmadığının da altını çizen Çulcu "Ancak Fatih Terim'in ertelenen bir cezası var. Bu maçtaki hakem raporuna göre bir ceza daha gelirse ertelenen 2 maçlık cezasını da çeker" dedi.  
"2 MAÇLIK CEZAYI DA ÇEKER"
Eski hakem Muhittin Boşat ise maç sonrası Twitter'da yaptığı yorumda Terim'in bu maçtan dolayı ceza alırsa ertelenen iki maçlık cezasının da bu cezaya ekleneceğini belirtti. Boşat, "Fatih Terim'in geçen yıldan ertelenen iki maçlık cezası vardı. Bu maç ile ilgili PFDK ceza verirse,bu cezaya iki maç daha eklenecek" dedi. 
ASLAN KÜKREYEREK DÖNDÜ
   

  

 