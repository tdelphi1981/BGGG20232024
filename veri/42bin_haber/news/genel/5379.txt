Birkaç saat içinde tükendi
Yazılım devi Microsoft'un yeni oyuncağı Surface Pro satışa sunulduktan sadece birkaç saat sonra tükendi.
Microsoft'un Surface tabletini tanıtmasının ardından Surface Pro ismini taşıyan gelişmiş tablet bilgisayarını satışa sunması aylardır bekleniyordu. Akşam saatlerinde Microsoft'un online mağazası aracılığıyla satılan 128 GB hafızalı Surface Pro'lar birkaç saat içinde tamamen tükendi. Tüketiciler ürünü satın almak istediklerinde 'out of stock' yani 'şu an elimizde yok' uyarı penceresiyle karşılaşıyor. Ancak ürünün 64 GB'lık düşük hafızalı modelinin satışına devam ediliyor. 
899 dolardan başlayan fiyatlarla satılan cihaz Best Buy, Staples gibi portallardan da temin edilebilirken, bu cihazlara özel olarak geliştirilen özel klavyeler ise 120 dolardan alıcı buluyor. 
Surface'a kıyasla önemli farkları içinde barındıran Surface Pro'da kullanıcılar eski Windows uygulamalarını klasik masaüstü altında çalıştırabiliyor.