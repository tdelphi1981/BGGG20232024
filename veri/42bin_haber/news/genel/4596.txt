"Karadayı'nın hırsızı" yakalandı
Esrarengiz hırsızlık olayının sis perdesi aralandı...
      Eski Genelkurmay Başkanı İsmail Hakkı Karadayı'nın avukatı Erol Aras'ın geçen hafta bürosunu soyanlar yakalandı. DHKP-C operasyonunda gözaltına alınan meslektaşlarının savunmasında da görev alan Aras'ın ofisinden bilgisayarların hard disklerini ve flash bellekleri çalan kişinin, Osman T. (30) olduğu belirlendi. Osman T.,  Asayiş Şube Müdürlüğü Hırsızlık Bürosu'na bağlı ekiplerin yaptığı operasyonda hard disk ve flash bellekleri sattığı üç esnafla birlikte gözaltına alındı. Osman T., polise verdiği ifadede suçunu itiraf etti. ANKARA    