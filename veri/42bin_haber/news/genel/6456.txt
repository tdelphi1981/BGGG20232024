Kadıköy'ü karıştıran gol
Fenerbahçe'nin Şükrü Saracoğlu Stadı'nda Bursaspor ile oynadığı karşılaşmada Portekizli futbolcu Raul Meireles'in attığı gol tartışmalara yol açtı.
Mücadelenin 50. dakikasında yaşanan pozisyonda Semih'in arkaya aşırdığı topa Bursaspor kalecisi Carson ve Sow yükseldi. Boşta kalan topu tamamlayan isim olan Meireles topu filelere gönderdi ancak pozisyonun ardından Bursasporlu futbolcular hakemin yanına koştu.  
FENERBAHÇE 4-1 BURSASPOR 
Yan hakem Muhittin Gürses ile orta hakem Tolga Özkalfa'nın biraraya gelerek konuştukları ve Gürses'in golü geçerli sayan orta noktaya koşma hareketini yapmadığı görüldü.     
Orta hakem Tolga Özkalfa'nın kararıyla geçerli olan golde faul olduğu iddiaları maçın 1 dakika duraklamasına neden oldu. Ardından ise Bursaspor santra vuruşuyla maça kaldığı yerden başladı. 
HİKMET KARAMAN'IN POZİSYON İLE İLGİLİ YORUMU: "İkinci yediğimiz golde kaleciye faul var mı, ofsayt var mı tartışılır bir pozisyon. Yan hakem golde orta sahaya koşmadı. Direkt orada durdu. Orta hakem ona bakmadı bile. Yan hakem ofsayt demiş. Oyunun diğer bölümlerinde hakeme inanç da kayboldu." 
İŞTE O AN    
               