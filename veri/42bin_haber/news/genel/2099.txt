18 ilkokul öğrencisini katletti
ABD'nin Coonecticutt eyaletine bağlı Newton kentinde, Sandy Hook İlkokulu'na silahlı saldırıda bulunuldu.
Çocukları dehşete düşüren saldırıda ilk belirlemelere göre 18'i ilkokul öğrencisi 27 kişi öldü. Olay sonrası polis saldırganı vurarak öldürdü. Kimliği açıklanmayan saldırganın okulun öğrencilerinden birisinin babası olduğu belirtildi. 

Saldırı yerel saatle sabah 09.40'da gerçekleşti. Maskeli saldırganın okulun bayan müdürü Dawn Hochsprung'u hedef aldığı öne sürüldü. 

 ABD'DE OKULDA KATLİAM 


İlk gelen bilgilerde ölü sayısı sürekli olarak değişirken, çok sayıda yaralı da Danbury Hastanesi'ne kaldırıldı. Okul müdürünün durumuna ilişkin belirsizlik sürerken, yetkililer saldırıya ilişkin ABD başkanı Barack Obama'yı dakika dakika bilgilendirdi.