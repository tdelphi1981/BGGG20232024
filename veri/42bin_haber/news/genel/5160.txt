Büyükelçi haddini bilmeyi öğrenememiş
AK Parti Genel Başkan Yardımcısı Hüseyin Çelik, ABD Büyükelçisi Francis Ricciardonenin Ergenekon ve Balyoz davalarını örnek vererek Türk yargısına yönelik eleştirilerine sert tepki gösterdi.
Elçinin göreve ilk başladığında da bu tür ifadeler kullandığını hatırlatan Çelik, Sayın Ricciardone haddini bilmeyi öğrenememiş diye konuştu. Çelik, katıldığı bir televizyon programında şunları söyledi: 
BU HAKKI KİM VERİYOR 
Anlaşılan o ki, Sayın Büyükelçi Türkçe bilmesine rağmen hâla acemi elçi durumundan kurtulamamış. Umarız ki bu devirdiği son çam olur. Ricciardone Türkiyeye gelir gelmez, buna benzer bizim iç meselelerimizle ilgili laflar etmişti. O zaman Başbakan kendisine Acemi büyükelçi demişti. Bu hakkı size kim veriyor? Netice itibariyle bu Türkiyenin iç meselesidir. Sizin mahkemeleriniz bizim mahkemelerin temyiz mahkemesi değil, bir üst mahkemesi değil.  
ÖNCE KENDİNE BAK KARDEŞİM 
Ricciardoneye önce şunu hatırlatırım; siz önce Guantanamoyu izah edin dünyaya. Dinime dahleden bari Müslüman olsa. Önce kendine bak kardeşim. Biz Sayın Ricciardoneyi kendi sınırları ve hudutları içinde kalmaya davet ediyoruz. Bunu hoş karşılamadığımızı, kınadığımızı, ayıpladığımızı ifade ediyorum. Bir kez daha söylüyorum Sayın Büyükelçi haddini bilmelidir.