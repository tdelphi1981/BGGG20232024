Arnavutluk kesik başı istedi
ARNAVUTLUK Başbakanı Sali Berişa, resmi ziyaret için ülkesine gelen Milli Savunma Bakanı İsmet Yılmaz ve AK Parti heyetinden ilginç bir talepte bulundu.
Berişa, Galatasaray Kulübünün kurucusu Ali Sami Yenin babası Şemsettin Saminin mezarı ve Osmanlı döneminde başı kesilerek idam edilen Tepe Delenli Ali Paşanın kafasının Arnavutluka naklini istedi.

Dört günlük Balkan temasları kapsamında Arnavutluk ve Kosovaya giden Milli Savunma Bakanı Yılmaz ve Türkiye Arnavutluk Dostluk Gurubu Başkanı, Ak Parti İzmir Milletvekili Rifat Sait, Sali Berişa ve Arnavutluk Cumhurbaşkanı Buyar Nişanı ile görüştü. Berişa, ikili temaslarda, Arnavut asıllı Ali Sami Yenin babası ve ilk Türkçe sözlüğün yazarı Şemsettin Saminin mezarını Arnavutluka getirilmesini istedi. Türk futbolunun kurumsallaşmasında en önemli isimlerden olan Ali Sami Yenin babası Şemsettin Sami, Arnavutlukta Sami Fraşeri adıyla biliniyor.

191 YIL SONRA BULUŞABİLİR

Berişa ayrıca Osmanlı döneminde kesik başı bir tepside İstanbula getirilen Arnavut asıllı Tepe Delenli Ali Paşanın kafasının da Arnavutluka getirilmesini istedi. 1822 yılında II. Mahmut tarafından idam edilen ve vücudu Arnavutlukta olan Tepe Delenli Ali Paşanın kesilen başı, ayrı olarak mezarında duruyor. Tepe Delenlinin kafası Arnavutluka giderse 191 yıl sonra vücuduyla buluşacak. 

NOTAYLA DA İLETTİLER

Türkiye-Arnavutluk Dostluk Gurubu Başkanı Rifat Sait, Arnavutluk Başbakanı taleplerini ikili görüşmelerde resmen iletti. Öiz de bunu not aldık. Arnavutluk tarafının resmi yazısı da bir nota şeklinde ülkemize gönderildi diye biliyorum. Kararı yetkili merciler verecektir, ancak Sami Fraşeri olarak bilinen ve Ali Sami Yenin babası olan Şemsettin Saminin mezarının nakli konusunda sağ kalan aile efratlarının ne düşündüğü de çok önemli, muhtemelen onlara da sorulacaktır dedi.

MİLLİYETÇİLERE SESLENİYOR

Berişanın ilginç talebi, yaklaşan seçimler öncesi milliyetçi Arnavutların oylarına talip olma politikasının bir parçası olarak görülüyor. Şemşettin Saminin Arnavutluk tarihinde önemli yer tutan kardeşleri Naim ve Abdül Fraşerinin mezarları Arnavutlukta bulunuyor.