Körfez, 53 milyar dolarlık helal gıda ithal edecek
Altı üye ülkeden oluşan Körfez İşbirliği Konseyi’nin helal gıda ithalatının gelecek yıllarda hızla büyümeye devam edeceği ve 2020 yılına kadar 53 milyar dolara ulaşmasının beklendiği bildirildi.
 Economic Intelligence Unit adlı araştırma şirketinin raporuna göre Körfez’in gıda ithalatı 2010’da 25,8 milyar dolar oldu. Birleşik Arap Emirlikleri’nin 2011’daki 3 milyar dolarlık helal gıda ithalat faturası ise 2020’de 8,4 milyar dolara çıkacak.
 BAE’nin Şarja emirliğinde düzenlenen Ortadoğu Helal Gıda fuarında konuşan uzmanlar, altı üye ülkenin gıda ithalat ve güvenlik kurallarını düzenleyecek ortak bir Körfez otoritesinin helal gıda sektörünün çok daha hızlı büyümesini sağlayacağını söyledi.
 Fuarda, Körfez ülkelerindeki nüfus artış oranının küresel ortalamanın üç katı olduğu ve bölgenin ithal gıdaya olan bağımlığının artmaya devam ettiği vurgulandı. Halen 40,6 milyon olan nüfus ise 2020’de 50 milyon sınırını aşacak.
 
 Benzer şekilde Körfez’deki gıda tüketimi yıllık yüzde 5’lik büyüme oranı ile 2020’de 51 milyon tona ulaşacak. 
 
 Helal gıda ve kozmetik ürünleri için standartların birleştirilmesini öngören çalışmaların BAE önderliğinde devam ettiği ve İslami İşbirliği Teşkilatı tarafından onaylanmasının ardından üç yıl içerisinde tüm İslami ve Müslüman olmayan ülkelerde uygulanacağı ifade edildi
  