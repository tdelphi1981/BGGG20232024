Jabba'nın Sarayı Türkleri kızdırdı!
Oyuncak devine büyük suçlama... Lego, Yıldız Savaşları modelinde Ayasofya Camii'ni kopyalamakla itham edildi. İddiaya göre bazı figürlerde Müslümanlar aşağılanıyor
 Avusturya'da faaliyet gösteren Türk Kültür Derneği, Lego'dan özür bekliyor. Yıldız Savaşları serisinde Jabba'nın Sarayı olarak üretilen modelde, Ayasofya Camii'nin temel alındığını iddia eden dernek, Danimarka kökenli oyuncak şirketini 'Müslümanları aşağılamakla' suçladı. Oyuncaktaki diğer figürlerin de Asyalıları ve Doğuluları, düzenbaz, suça eğilimli göstermesi ve bir karakterin elinde makineli tüfek-balta olan bir müezzine benzetilmesi, diğer suçlamalar...
 SÖZ KONUSU DEĞİL
 İDDİALARIN yabancı basında yer alması üzerine bir açıklama yapan Lego yetkilisi Katharina Sasse, 'Benzerlik söz konusu değil. Yıldız Savaşları ürünü, var olan herhangi bir binayı yansıtmıyor, mini figürler de filmdeki karakterleri temel alarak şekillendirildi' dedi.
  