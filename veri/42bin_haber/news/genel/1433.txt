Şike davasında flaş gelişme
Şike davasında Şekip Mosturoğlu'nun da aralarında bulunduğu 19 sanık hakkında mahkemenin verdiği 2 yıldan az mahkumiyet kararları kesinleşti.
 Şike davası Temmuz ayında İstanbul 16. Ağır Ceza Mahkemesi’nce karara bağlandı.
 Türk futbolunda şike yapıldığı iddiasıyla 48 sanığın ceza aldığı davada, bazı suçlardan ceza aldığı halde 'hükmün açıklanmasının geri bırakılması' kararı verilen 19 sanık bir üst mahkeme olan İstanbul 17. Ağır Ceza Mahkemesi’ne itiraz etti. 5 yıl içerisinde aynı suçu işlemediği takdirde hakkında açılan davanın düşmesi anlamına gelen 'hükmün açıklanmasının geri bırakılmasını' kararının kaldırılmasını isteyen sanıklar, mahkemeye sundukları dilekçede ‘hükmün açıklanmasını’ istedi. Hükmün geri bırakılması takdirde Yargıtay da kararı temyiz edemeyecek olan sanıklar, ‘hükmün açıklanmasının geri bırakılmasına ilişkin kararın’ hukuksuz olduğunu ve Yargıtay’a itiraz haklarının ellerinden alındığını belirtti. İtirazı değerlendiren mahkeme, Şekip Mostoroğlu ve İlhan Ekşioğlu’nun da aralarında 19 sanığa ‘örgüt, tehdit ve resmi belgede sahtecilik gibi suçlarla’ verilen cezalara ilişkin hükmün açıklanmasının geri bırakılması kararını yerinde buldu. Mahkemenin bu kararı ile bu 19 isim hakkındaki ‘örgüt, tehdit ve resmi belgede sahtecilik’ suçlarından karar kesinleşmiş oldu. Yargıtay bu sanıklarla ilgili hükmün geri bırakıldığı suçlara bakmayacak ancak başka suçlardan aldıkları cezalara ilişkin durumunu inceleyecek.
 19 SANIĞIN ÖRGÜT CEZASI KESİNLEŞTİ
 Şike davasına bakan İstanbul 16. Ağır Ceza Mahkemesinin 'Örgüt üyesi olmak' suçlarından dolayı 'Hükmün Açıklanmasının Geri Bırakılması' kararını verdiği 19 sanık şöyle sıralandı;
 Mehmet Şekip Mosturoğlu, (Örgüt), İlhan Ekşioğlu (örgüt), Olgun Peker, Abdullah Başak, Ahmet Çelebi, Alaattin Yıldırım, Ali Kıratlı, Cemil Turan, Çoşkun Çalık, Erman Ertaş, Fatih Akbaba, Mesut Erdoğan, Samet Erdemir, Samet Güzel, Sami Dinç, Şükrü Ongan, Tamer Yelkovan, Yusuf Turhanlı, Özden Tütüncü
 DHA