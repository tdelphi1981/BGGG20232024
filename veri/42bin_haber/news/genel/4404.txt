Dev fabrikada büyük yangın
Yalova'ya 13 kilometre uzaklıkta bulunan AKSA Akrilik Kimya Sanayi fabrikasının elyaf deposunda sabah 08.30 sıralarında yangın çıktı. 1968'de kurulan Aksa, kendi alanında dünyanın sayılı üreticilerinden biri. Şirketin piyasa değeri 1 milyar lirayı geçiyor.
Akkök Şirketler Grubuna ait Aksa Akrilik Kimya Sanayi tesislerinde bu sabah yangın çıktı. Elyaf depolarında saat 08.30da başlayan ve kısa sürede genişleyen yangının söndürülmesi için çevredeki tüm itfaiye ekipleri seferber oldu. Aksa Akrilik Kimya Sanayi A.Ş., yıllık 308 bin ton üretim kapasitesiyle dünyanın tek çatı altında en büyük akrilik elyaf üreticisi konumunda bulunuyor.


 DEV FABRİKDA BÜYÜK YANGIN 


BÜYÜK YANGINDAN FOTOĞRAFLAR

YANGIN ANI AMATÖR KAMERADA / WEB TV 
Yalova- Karamürsel karayolunun 13üncü kilometresinde bulunan Aksa Akrilik Kimya Sanayi tesislerinde henüz bilinmeyen nedenle başlayan yangın, patlamalarla genişledi. Alevler elyaf deposunu sararken, yükselen simsiyah duman bölgeyi kapladı. İlk anda çevredeki sanayi tesislerinin itfaiye gruplarının müdahale ettiği yangını söndürmek için Yalova, İzmit, Karamürsel, Taşköprü belediyeleri itfaiyeleri de seferber oldu. 
Alanında stratejik öneme sahip Aksa Akrilik Kimya Sanayi tesislerinin elyaf deposunu tamamen kaplayan yangını çevredeki tesislere sıçramadan kontrol altına almak için itfaiye ekiplerinin çalışması sürüyor. 
Aksa Akrilik Kimya Sanayi A.Ş., yıllık 308 bin ton üretim kapasitesiyle dünyanın tek çatı altında en büyük akrilik elyaf üreticisi. Karbon elyaf yatırımıyla Türkiyenin ilk ve tek dünyanın dokuzuncu karbon elyaf üreticisi olan tesisler 5 kıtaya ve 50den fazla ülkeye ihracat yapıyor. 
1968'DE KURULDU
Temeli 1968'de Raif Dinçkök tarafından atılan Aksa, akrilik elyaf ve tekstil elyafları alanında dünyanın en büyük üreticilerinden biri. Hisselerinin yüzde 37,28'i halka açık olan şirketin piyasa değeri 1 milyar 33 milyon lira. 
 