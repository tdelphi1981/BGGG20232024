Sabiha Gökçen Avrupa'nın en hızlı büyüyen havalimanı
Sabiha Gökçen Uluslararası Havalimanı, yüzde 8.4 yolcu artışı elde ederek yıllık yolcu trafiği 10-25 milyon arasında değişen havalimanları arasında Avrupa'nın en hızlı büyüyen havalimanı oldu.
   Sabiha Gökçen'i yüzde 8.1'lik yolcu artışıyla Berlin Tegel Havalimanı izledi. İstanbul Sabiha Gökçen Havalimanı geçtiğimiz yıl yaklaşık 14.9 milyon yolcuya ev sahipliği yaptı. ACI Europe'a göre İstanbul Sabiha Gökçen Uluslararası Havalimanı Aralık ayında da yüzde 10.3 yolcu artışıyla yine kendi grubunun en hızlı büyüyen havalimanı ünvanına sahip oldu. İstanbul Sabiha Gökçen, 2009 ve 2010 yıllarında da ACI tarafından dünyanın ve Avrupa'nın en hızlı büyüyen havalimanı seçilmişti.  