Taylan'la randevuya gelmemiş
Kayıp ABD'li Sarai Sierra ile son kez mesajlaşan Taylan K. genç kadının randevuya gelmediğini söyledi.
  
 TAYLAN K. önceki akşam Asayiş Şube'deki ifadesinde şu iddialarda bulundu: Sarai'yle 4 ay önce fotoğraf paylaşım sitesi Instangram'da tanıştık. İnternette sohbet ettik. 'Türkiye'ye gelerek fotoğraf çekmek istiyorum' dedi. İyi tercih yaptığını söyledim. İstanbul'a geldi. 13 Ocak ve 20 Ocak'ta yüz yüze görüşerek gezdik. İnternet üzerinde mesajlaştık.'
 SARAİ'nin kaybolduğu 21 Ocak günü kendisine 'Galata Köprüsü'nde buluşalım' diye mesaj attığını söyleyen Taylan T. 'Buluşmaya gittim. Bekledim ama gelmedi. Telefonu kapalıydı. Sevgili değil, arkadaştık. Ne olduğunu ben de merak ediyorum' dedi. LEVENT ALBAYRAK