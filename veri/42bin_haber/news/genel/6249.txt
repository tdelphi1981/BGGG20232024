Detroit iflasın eşiğine geldi
DÜNYA otomotiv endüstrisinin en önemli şehirlerinden Detroit, iflasın eşiğine geldi. Şehrin bağlı bulunduğu Michigan eyaletinin Valisi Rick Snyder, finansal acil durum çağrısı yaptı.
OTOMOTİV endüstrisinin doğduğu şehir olarak kabul edilen Detroit, kriz döneminde üreticilerin yatırımlarını farklı ülke ve şehirlere kaydırmasının ardından iflasın eşiğine geldi. ABD hükümeti, Detroitin içine düştüğü durum karşısında şimdilik sessizliğini korurken, şehrin bağlı bulunduğu Michigan eyaletinin Valisi Rick Snyder, finansal acil durum çağrısı yaptı. Ancak iflasın gerçekleşmesi halinde, yalnızca şehrin mal varlıkları elden çıkarılmayacak yönetim de el değiştirecek. Vali tarafından atanacak acil yönetim teknokrat bir yönetim olacak. Valinin 12 Marta kadar atama yapacağı göreve kimse istekli değil.
Detroit Belediye Başkanı Dave Bing de, şehrin acilen nakit paraya ihtiyaç duyduğunu bildirse de şehrin asıl sorunu tahvil ve biriken borçlarının 14 milyar doları aşması. Bütçe açığı 327 milyon dolara ulaşan şehirde iflas sonrası acil yönetimin iş başı yapması kamu çalışanlarının da sosyal haklarını kaybetmesi anlamına gelecek. Acil yönetim, çalışanların işine son verme veya kıdem tazminatlarını sıfırlama gibi yetkileri elinde bulunduruyor.   
ZİRVEDEN YERE DÜŞTÜ 
Bugüne kadar ABDnin hiç bir şehri finansal anlamda bu kadar kötü duruma düşmediğine dikkat çeken Rick Snyder, şehrin durumu hakkında yaptığı değrelendirmede şunları söyledi: Detroitteki sosyal hizmetlere bakacak olursanız ABDnin en kötüleri arasında yer aldığını görürsünüz. Son 50-60 yıla baktığımızda zirveden yere düştük. Ancak artık herkesin elini taşın altına koyup bu düşüşü durdurması gerekiyor.  
ABDnin sefil şehri New York  
BUGÜN dünyanın en güvenli ve büyük şehirleri arasında gösterilen New York da ABDli Forbes dergisi tarafından hazırlanan ABDnin en sefil şehirleri sıralamasında 10uncu sırada yer aldı. Detroitin son günlerde yaşadığı sıkıntıyı yaklaşık 40 yıl önce yaşayan New York, 1974te New York şehri iflasını açıklama sınırına gelmiş, dönemin belediye başkanı Abraham Beame ve yönetimini ipten döndüren ise Öğretmenler Sendikası olmuştu. O dönem Öğretmenler Sendikasının kasasında biriken 150 milyon doları sendika başkanı Albert Shanker, belediyenin fonlarını alarak şehri iflasın kıyısından çevirmişti. Ancak New York, ülke genelinde en yüksek vergi oranlarına sahip şehir olmasına rağmen, Forbesun listesine 10uncu sıradan girdi.