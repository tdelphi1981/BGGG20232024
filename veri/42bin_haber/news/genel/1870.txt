İstanbul için kuvvetli yağış uyarısı
Meteoroloji, İstanbul'un batı ilçeleri için kuvvetli yağış uyarısı yaptı.
Meteoroloji Genel Müdürlüğü'nden yapılan açıklamada, Çatalca, Silivri, Büyükçekmece ve Arnavutköy'de kuvvetli yağış ile kuvvetli lodos beklendiği belirtildi. Yağış nedeniyle vatandaşlar su baskınlarına karşı uyarıldı.   
İŞTE BEŞ GÜNLÜK HAVA TAHMİNİ  
  YAĞMURLU HAVADA İSTANBULDA NELER YAPILIR  
5 ARALIK'A KADAR SÜRECEK  
 İstanbul'da sabah saatlerinden itibaren  etkili olan şiddetli yağış, aralıklarla 5 Aralık'a kadar devam edecek. Meteoroloji Genel Müdürlüğü'nden alınan bilgiye göre, Avrupa yakasında  başlayan sağanak, öğleden sonra kent genelinde etkili olacak.

Gün boyu kuvvetli yağışın görüleceği kentte, metrekareye 20-50 kilogram  yağışın düşmesi bekleniyor. Kuvvetli yağışın aralıklarla 5 Aralık'a kadar devam edeceği İstanbul'da,  hava sıcaklığının bugün en yüksek 18, yarın 17, 3 Aralık Pazartesi günü 16 ve 4  Aralık Salı günü de 12 derece olacağı tahmin ediliyor.
Vatandaşların ve yetkililerin, olası sel ve su baskınlarına karşı  dikkatli olmaları istendi.  
ÇORLUDA CADDE VE SOKAKLAR GÖLE DÖNDÜ 
Tekirdağ'ın Çorlu İlçesinde, dün gece başlayan ve sabah saatlerinde hızını artıran sağanak yağmur cadde ve sokakları göle çevirdi. Son 6 saatte metrekareye 22 kilogram yağış düşerken, çok sayıda araç yolda kaldı. Belediye hoparlöründen dere yataklarına yakın oturanları &lsquo;evleri boşaltın anonsları yapıldı. 
Çorluda dün gece başlayan yağmur, sabah saatlerinde etkisini arttırdı. Yağmurla birlikte çok sayıda rögar kapağı tıkanınca cadde ve sokaklar göle döndü. Lüleburgaz ve Edirne istikametine çevre yolunda yoğun su birikintisi nedeniyle çok sayıda araç yolda kaldı. Vatandaşlar yağmur sularının işyerine girmemesi için büyük çaba harcadı. 
EVLERİ BOŞALTIN ANONSU 
Çorlu Belediye Başkanlığı, sık sık anons yaparak dere yatağına yakın oturanları uyardı. Nusratiye Mahallesinde dere kenarında oturan vatandaşlar için belediye, "Yağmur nedeniyle oluşabilecek sel felaketine karşı dikkatli ve duyarlı olunuz. Aynı zamanda su birikintilerini hissettiğiniz anda evlerinizi boşaltınız" şeklinde uyarı anonsları yaptı. Son 6 saatte metrekareye 22 kilogram yağış düştüğü belirtilirken, yağış aralıkla sürüyor.  
25 EVİ SU BASTI

Kırklareli'de sağanak, hayatı olumsuz  etkiledi.

Kentte etkili olan sağanak nedeniyle cadde ve sokaklarda su birikintileri  oluştu, bazı araçlar mahsur kaldı.

İstasyon Mahallesi İstasyon Altı Caddesi'ndeki 3 iş yerini su bastı.  Kırklareli Emniyet Müdürlüğü ekipleri, ulaşımın aksamaması için trafiğin yoğun  olduğu kavşaklarda önlem alarak, sürücüleri uyardı.

Belediye ve itfaiye ekipleri ise cadde ve sokaklarda su birikintilerini  önlemek için rögarları temizledi.Meteoroloji Müdürlüğü yetkilileri, 24 saatte metrekareye 82 kilogram  yağış düştüğünü belirterek, yağışın 4 Aralık Salı gününe kadar etkili olacağını  bildirdi.
         
Öte yandan, Lüleburgaz'a bağlı Ceylanköy ve Hamzabey köylerindeki 25 evi  su bastı. Ceylanköy muhtarı Hasan Akarsu, AA muhabirine yaptığı açıklamada, sağanak  nedeniyle köylerinde 23 evi su bastığını söyledi. Kırklareli Afet ve Acil Durum Müdürlüğü (AFAD) ekiplerinin evlerdeki suyu  tahliye ettiğini ifade eden Akarsu, yağışın halen devam ettiğini kaydetti. Hamzabey köyü muhtarı Hayri Boyacıoğlu da köylerindeki 2 evi su bastığını  bildirdi.
       