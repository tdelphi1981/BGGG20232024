MHP'de gözler A Takımı'nda
Bahçeli 15 kişilik Başkanlık Divanı'nı Salı günü açıklayacak. Kulislerde 10 yıl sonra partiye dönen Şefkat Çetin ile Zühal Topçu'nun da Divan'a gireceği konuşuluyor
  Volkan YANARDAĞ
 Devlet Bahçeli'nin yeniden genel başkan seçildiği 10. Olağan Büyük Kongre'de, Merkez Yönetim Kurulunu (MYK) da belirleyen MHP'de dikkatler, partide 'A Takımı' olarak bilinen Başkanlık Divanı'na yoğunlaştı.
 KurultayIn ardından geçen 72 saatte herhangi bir itiraz olmaması üzerine Seçim Kurulu, MYK ve Merkez Disiplin Kurulu listelerine kesinlik kazandırdı. Böylece MYK ve MDK listesinde ismi olanlar mazbatalarını aldı. Sonuçların resmiyet kazanmasının ardından Bahçeli, parti vitrinini oluşturmak için mesaiye başladı.
 SalI günü gerçekleştirilecek Meclis Grup Toplantısının ardından ilk MYK toplantısı gerçekleştirilecek. Parti tüzüğüne göre, 75 MYK üyesi arasından gizli oyla ve üye tam sayısının salt çoğunluğu ile 12 genel başkan yardımcısı, 1 genel sekreter ve 2 genel sekreter yardımcısı için seçim yapılacak.
 MHP kulislerinde Tuğrul Türkeş, Semih Yalçın, Sadir Durmaz, Mevlüt Karakaya, Emin Haluk Ayhan, Mustafa Erdem, İsmet Büyükataman ve Abbas Bozyel'in Başkanlık Divanındaki yerlerini koruması bekleniyor. 10 yıl sonra partiye dönen MYK üyesi Şefkat Çetin ile Ankara Milletvekili Zühal Topçu'nun da Divan'a gireceği konuşuluyor. 
 
 'Kavga bekleyenler umarız ki utandılar'
 MHP İstanbul Milletvekili Celal Adan, hafta sonu gerçekleştirilen partisinin kongresinde kavga çıkacağı beklentisinde olanların yanıldığını belirterek, 'MHP'ye olumsuz değerler atfetme alışkanlığına sahip olanlar, ümit ederiz ki utanmışlardır' dedi.
 YazIlI açıklama yapan Adan şunları kaydetti:
 'Mİlletİmİzİn iki asli değeri, kimliğinin biçimlendiricisi olan Türklüğün ve İslamiyet'in hayatın her alanında temsilini üstlenmiş bulunan partimizin bu kongresi, bir kez daha dostlarında güven ve huzur, ülkemize, milletimize hasmane duyguların, politikaların sahibi olan çevrelerde ise telaş ve korku doğurmuştur. Kongre öncesinde kavga yaşanacağı, çekişmelerin siyasi sonuçlar doğuracağı, demokrasiye aykırı uygulamaların ortaya çıkacağı beklentisi ve hevesi içinde bulunanlar yanılmışlardır.' ANKARA
  