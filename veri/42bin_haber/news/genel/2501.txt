Odatv davası 'oda'ya alındı
Sanıkları arasında Nedim Şener, Ahmet Şık ve Soner Yalçın'ın da olduğu Odatv Davası'na Çağlayan Adliyesi'nde devam ediliyor. Kamera sistemi değiştiği için duruşma büyük salondan küçük salona alındı. Küçük salon 30 kişilik... Salon tıklım tıklım. Duruşma gergin başladı.
Gazeteciler Nedim Şener, Ahmet Şık ve Soner Yalçın'ın sanık olarak yargılandığı Odatv davasının 15. duruşması başladı. Çağlayandaki İstanbul Adalet Sarayında bulunan İstanbul 16. Ağır Ceza Mahkemesinde görülen 3ü tutuklu 13 sanıklı duruşmaya tutuklu sanıklar Soner Yalçın, Yalçın Küçük ve Hanefi Avcı getirildi. 
CHP Grup Başkanvekili Emine Ülker Tarhan ve vekiller İlhan Cihaner ile Mahmut Tanal da duruşma salonunda. Yakınları bugünkü duruşmada tahliye kararı çıkmasını umut ediyor.  
DURUŞMA SALONUNDAN NOTLAR: 
'TURNİKE' TARTIŞMASI 
* Adliyedeki büyük duruşma salondaki ses sisteminin bakımdan geçmesi nedeniyle İstanbul 16. Ağır Ceza Mahkemesi'nin kendi küçük salonunda yapılan duruşma öncesi, salona girme konusunda avukatlar ve kapıda görevli güvenlik görevlileri arasında gergin anlar yaşandı.  
* Sanık avukatları, yer darlığı nedeniyle sadece kapıda asılı listede ismi bulunan avukatların içeri alınacak olması ve her avukatın duruşma salonuna alınamayacağının bildirilmesi ile kapıda turnike oluşturulmasını protesto etti.  
* Adliye önündeki açıklamada, yapılan uygulamalarla savunma makamına saygısızlık yapıldığı vurgulandı. Müdafii avukat Duygun Yarsuvat, Kapıda karşılaştığımız manzara hukuk açısından bizi çok yaralamıştır. Savunma makamına yapılan bir saygısızlıktır. Türkiye adil olmadığı suretle tam demokratik bir ülke olamaz" diye konuştu. 
* Avukatlar, açıklamanın ardından tekrar duruşma salonuna çıktı.  
HAKİMDEN AHMET ŞIK'A: SİZİNLE POLEMİĞE GİRMEM 
* Duruşma sanıkların isimlerinin okunmasıyla başladı.  
* Davanın tutuksuz sanıklarından Ahmet Şık, bazı avukatların neden salona alınmadığının tutanaklara geçmesini istedi. Mahkeme Başkanı Ekinci, ''Sizinle polemiğe giremem'' dedi. 
* Duruşmada sanık avukatlarının talepleri alınıyor. 
  'Bu davalar kurda kuzu postu giydirmek gibi'