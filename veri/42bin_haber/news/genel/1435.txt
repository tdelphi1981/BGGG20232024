CHP'liler Meclis'te biber gazı sıktı
Meclis Plan Bütçe Komisyonu’ndaki görüşmelerde CHP’li milletvekilleri, yanlarında getirdikleri biber gazını sıktı.
 İçişleri Bakanlığı’nın bütçesinin görüşüldüğü Plan Bütçe Komisyonu’nda biber gazı paniği yaşandı.
 CHP Milletvekilleri, komisyon toplantısına biber gazı, gaz maskesi ve limonlarla geldi.
 Milletvekillerin katıldıkları yürüyüşlerde biber gazına maruz kaldıklarını belirten CHP’liler, biber gazını İçişleri Bakanı İdris Naim Şahin’e sıkmak istedi.
 Bakan Şahin’in gecikmesi üzerine CHP İstanbul Milletvekili Ferit Mevlüt Aslanoğlu, salona biber gazı sıkmaya başladı.
 Biber gazı salonda bulunan AK Parti Milletvekillerinin yanı sıra gazetecileri de etkiledi.
 Bu duruma tepki gösteren AK Parti Milletvekili Mehmet Şükrü Erdinç, “Alerjim var, sıkmayın” dedi.
 Bunun üzerine CHP’li Aslanoğlu ile AK Parti’li Erdinç arasında tartışma yaşandı.
 Bu arada, CHP’li Milletvekilleri Musa Çam ve Süleyman Çelebi’nin komisyonda gaz bombası taktığı görüldü.
 
 CHP Milletvekili Süleyman Çelebi, olayla ilgili Twitter'da yaptığı açıklamada, "Komisyonda İdris Naim Şahin'e biber gazı sıktık" dedi.
 ntvmsnbc