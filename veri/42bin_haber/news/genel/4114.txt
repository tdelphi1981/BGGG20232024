Barcelona'da doğurdu bebeğin adını Milan koydu
Kolombiyalı popçunun annelik sevinci... Shakira, futbolcu sevgilisi Pique'yle birlikte yaşadığı Barcelona'da doğum yaptı. Çift, erkek bebeklerine Milan adını verdi
 Shakira, muradına erdi. 2 Grammy ödüllü Kolombiyalı popçu, salı gecesi anne oldu. İspanya'nın Barcelona kentinde doğum yapan Shakira, 3 kilo ağırlığında bir erkek bebek dünyaya getirdi. Barcelona takımının defans oyuncusu Gerard Pique'yle birlikte yaşayan popçu, bebeklerine Milan adını verdiklerini, twitter üzerinden duyurdu. Doğum yapmadan önce bir tweet atan Shakira, takipçilerine, 'Hayatımın en önemli gününde benim için dua edin' çağrısında bulunmuştu. 
 'RESMİ' KUTLAMA
 KOLOMBİYA Devlet Başkanı Juan Manuel Santos, Shakira ve Pique'yi doğan ilk çocuklarından dolayı kutladı. Manuel, twitter'ına 'Shakira ve Pique'yi tüm Kolombiya ve ailem adına kutluyorum' yazdı.