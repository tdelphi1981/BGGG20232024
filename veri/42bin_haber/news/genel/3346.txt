Kar Sivas'a engel olamadı
Ziraat Türkiye Kupası A Grubu 2. hafta karşılaşmasında Sivasspor kar altında oynanan karşılaşmada Bursaspor'u 2 - 1 mağlup etti.
Sivas 4 Eylül Stadyumu'nda oynan karşılaşma yoğun kar yağışı altında oynandı ve zaman zaman ara verilen maçta görevliler saha zamini temizlediler. Karşılaşmaya hızlı başlayan Sivasspor ilk yarıda önemli pozisyonlara girse de Bursaspor'un genç kalecisi Harun bu pozisyonlarda başarılı kurtarışlar yaptı. Sivasspor ise aradığı golü ilk yarının uzatma dakikalarında Enaramo ile buldu. 
İkinci yarıda Sivasspor kalecisi Borjan'ın büyük hatası sonucunda Ferhat takımı adına eşitlik sayısını kaydetse de, 8 dakika sonra Aatıf düzgün bir vuruşla Sivasspor'un galibiyet golünü attı. Böylece ilk hafta Fenerbahçe'ye mağlup olan Sivasspor gruptaki ilk galibniyetini almış oldu. Grubun diğer karşılaşmasında bu akşam 1461 Trabzon, Fenerbahçe'yi ağırlayacak. 
Stadyum: Sivas 4 Eylül
Sivasspor: Borjan, Ziya, Kadir, Grosicki (Pedriel  Dk.81), Erman (Mehmet Nas Dk.67), Enaramo (Hayrettin Dk.89), Navratil, Uğur, Adem, Ümit, Aatıf
Bursaspor: Harun, Ömer, İbrahim, Hakan, Pinto, Batalla, Musa, Ferhat, Basser (Şener Dk.46), Belluschi (Okan Deniz Dk.84), Sestak (Forsell Dk.71)
Sarı kart: Grosicki (Dk.74), Uğur (Dk.90) 
Karşılaşmadan önemli dakikalar; 
-Enaramo kaleciyle karşı karşıya kaldığı pozisyonda yerde kaldı hakem devam dedi. (Dk.86)
-Batalla'nın kullandığı serbest vuruşu kaleci Borjan direk dibinden çıkardı. (Dk.73)
-Gol sevinci sonrası Aatıf sarı kart gördü.
-Aatıf sol çaprazdan girdi ve güzel bir vuruşla Sivasspor'u tekrar öne geçirdi. 2 - 1 (Dk.63)
-Bursaspor'un kullandığı kornerde İbrahim müsait pozisyonda topu auta gönderdi.
-Sivasspor defansının arkasına atılan topta kaleci Borjan büyük hata yapıp topu sektirince Ferhat topu boş kaleye gönderdi. 1 - 1 (Dk.55)
-Karşılaşmada ikinci yarıya Bursaspor başladı. 
-Uzatmada atılan golün santrası yapılmadı ve ilk yarı Sivasspor'un 1-0 üstünlüğü ile sona erdi.
-Aatıf'ın kullandığı serbest vuruşa penaltı noktası üzerinde Enaramo ayak koydu ve golü buldu. (1-0) (Dk.45) 
-Maça ara verildi ve görevliler saha çizgilerinin üzerindeki karı temizledi. (Dk.42)
-Pinto topla ceza sahasına girdi bir kez daha şut yerine pas tercih edince defans araya girerek tehlikeyi yine uzaklaştırdı. (Dk.41) 
-Bursaspor Pinto ile tehlikeli geldi. Sivasspor defansı araya girerek tehlikeyi uzaklaştırdı. (Dk.22) 
-Bursaspor'un genç kalecisi Harun'dan arka arkaya güzel kurtarışlar. Harun bu kez de Erman'ın altı pas içinde vurduğu şutu çıkardı. (Dk.17)
-Sivasspor baskısını arttırdı. Erman'ın orta şut karşımı vuruşu direkten döndü.(Dk.12)
-Grosicki altı pasın içinde güzel vurdu Harun mutlak golü önledi. (Dk.11)
-Enaramo defansın arkasına sarktı kaleci Harun tehlikeyi erken fark ederek topu uzaklaştırdı. (Dk.6)  
-Karşılaşmaya yoğun kar yağışı altında Sivasspor başladı.