Artık gençler biriktirip yaşlı kesim harcıyor
Yapı Kredi'nin araştırmasına göre 40-50 yaş arasındaki bireylerde tasarruf eğiliminin yerini harcama eğilimine bıraktığını ortaya koyuyor
 Yapı Kredi Kişisel Bankacılık'ın 2'ncisini düzenlediği 'Yatırım Tercihleri Araştırması 2012' sonuçları açıklandı. Araştırma, tasarruf ve yatırımın gençler için ön planda olduğunu, 40-50 yaş arasındaki bireylerin ise daha çok hobileri olmak üzere harcama yapmayı tercih ettiklerini ortaya koyuyor. Yapı Kredi Kişisel Bankacılık Yatırım Tercihleri Araştırması 2012 sonuçlarına göre, ayrıca genç kesimdeki varlıklı kişi sayısı hızla artıyor.
 YapI Kredi Kişisel Bankacılık Yatırım Tercihleri Araştırması'na katılanların yüzde 25'ini oluşturan 40-50 yaş grubunun tercihi harcamak oldu. Bu kesimin harcama yapmayı tercih ettiği alanlar ise kişisel hobileri oldu. Bu grubun yüzde 80'den fazlası ailesiyle restoran harcamalarına ve gezmeye para ayırıyor.
 Varlıklı genç oranı artışta, altın
 Araştırma sonuçlarına göre varlıklı müşteriler içinde 30-40 yaş grubunun oranı yüzde 40'tan yüzde 47'ye çıktı. Bu gruptakilerin en büyük yatırım aracı ise altın. Bu grup içinde hisse senedine yatırım yapanların oranı % 26, tahvile yatırım yapanların oranı % 22 ve güvenli liman 'altın'a yönelenlerin oranı ise % 60 oldu.