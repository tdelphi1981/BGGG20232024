Avukatlara iyi haber
Anayasa Mahkemesi (AYM) binlerce avukatı ilgilendiren çok önemli bir iptal kararına imza attı.
AYM, Avukatlık Kanunu'nun "avukatlığa kabüle engel haller" arasında sayılan "avukatlık mesleğine yaraşmayacak tutum ve davranışları çevresince bilinmiş olmak" düzenlemesini  anayasaya aykırı buldu ve iptal etti. Yüksek Mahkeme, bu düzenlemeyi "subjektif ve soyut" olduğu gerekçesiyle iptal etti. 
Ankara 11. İdare Mahkemesi,  avukatlığa bu madde kapsamında kabul edilmeyen bir avukatın davasında düzenlemeyi AYM'ye taşıdı. İdare Mahkemesi, Avukatlık Kanunu'nun "avukatlığa kabule engeller" başlığını taşıyan 5. maddesinin 1. fıkrasının (c) bendindeki "avukatlık mesleğine yaraşmayacak tutum ve davranışları çevresinde bilinmiş olmak" maddesinin anayasaya aykırı olduğunu ve iptalini istedi. AYM, binlerce avukatı ilgilendiren bu başvuruyu geçen Perşembe günü esastan görüştü ve iptaline karar verdi.