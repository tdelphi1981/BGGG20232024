Barut izi bulundu
Kürdistan Enformasyon Merkezinde 3 kadının öldürülmesiyle ilgili gözaltına aldığı iki şüpheliden birinin paltosunda barut izine rastladı. 1982 doğumlu bu kişinin, Mart 2012de Eyfel Kulesinde Öcalana özgürlük eylemine de katıldığı belirlendi. Fransız polisi, boş kovanlardan birinde,3 kadına ait olmayan bir DNA buldu. Bu arada aynı kişinin psikolojik durumu hakkında da şüphelerin olduğu belirtiliyor. Gazeteye konuşan kaynaklara göre, bu kişi kadınlardan hazzetmiyor.
PKKlı Sakine Cansız, Leyla Söylemez ve Fidan Doğanın Kürdistan Enformasyon Merkezinde güpegündüz öldürüldüğü olayla ilgili perşembe iki kişiyi gözaltına alan Fransız polisi, aradığı ilk unsurları buldu. Bunlardan biri, boş kovanlardaki DNA, diğeri ise şüphelilerden birinin paltosundaki barut izi oldu. 
Journal du Dimanche gazetesi dün İki şüpheli Kürt ve bir DNA başlıklı bir haber yayımladı. Habere göre cinayetlerin işlendiği dairede bulunan bir boş kovanda, öldürülen 3 kadına ait olmayan bir DNA izine rastlandı. Bulunan DNAnın, Fransa ve diğer ülkelerin polis teşkilatlarının DNA arşivindeki örneklerle kıyaslanacağı belirtildi. Ancak eksik diye tanımlanan numunenin durumunun, kapsamlı bir analize izin vermediği ifade edildi. Fransada akşam yayınlanan 20minutes gazetesine göre de, bu DNAnın kime ait olduğu, gözaltılar sona ermeden açıklanmayacak.  
 
SİYAH PALTODAKİ DELİL  
Dosyaya yakın bir kaynağın 20 Minutes'e verdiği bilgiye göre, gözaltında olan esas şüphelinin o günü detaylı anlatımında "46 dakikalık bir boşluk var. İfadesinde birçok unsurdan kesin emin. Ama bazı şeyleri söylemekten kaçınıyor.". Gazeteye göre çok sayıda görgü tanığının verdiği ifadeler, bu zanlının anlatımıyla çelişiyor. Bu 46 dakikalık periyot, "Suikastin gerçekleştiği saate denk geliyor olabilir." Üzerinde yapılan aramada, bu zanlının siyah renkli parkasında barut izlerine rastlandı. Bu arada güvenlik kamera
görüntülerinde, "binaya elinde çantalarla girip çıktığı görülüyor." Bu durum, Kürdistan Enformasyon Merkezi'nde bir kamera var da o görüntüler mi incelendi, yoksa Paris polisine ait güvenlik kameraları
mı söz konusu, bunun yanıtını vermiyor. Ama bir görüntü var. Minutes'e göre bu DNA'nın kime ait olduğu, gözaltılar sona ermeden açıklanmayacak.

KADINLARLA SORUNU VAR 
Bu arada aynı kişinin psikolojik durumu hakkında da şüphelerin olduğu belirtiliyor. Gazeteye konuşan kaynaklara göre, bu kişi kadınlardan hazzetmiyor: Kadınlarla bir sorunu var. Reddedilmeyi kabul edemiyor. Kaynaklar, olayın örgüt içi bir hesaplaşmanın yanı sıra, bireysel bir aşk skandalı da olabileceği ihtimalin dışlanmadığını belirtiyor.  
SİLAH SAYISI BELİRSİZ  
Cinayetlerde kaç silah kullanıldığına ilişkin resmi açıklama yapılmadı. Medyada çıkan haberler, üç kurbanın da tek silahla öldürüldüğü iddiasını taşıyordu. Polis kaynaklarına göre bu iddia, suikastlerin gerçekleşme biçimine en uygun senaryoya denk 
düşüyor.   
ADALETİN MERKEZİNDE SORGULANIYORLAR 
Paristeki soruşturma, Fransada organize suç örgütlerini araştıran adli polis tarafından yürütülüyor. Adli polisin iki ayrı kolu olan Terörle Mücadele Alt Birimi (SDAT) ve Terörle Mücadele Birimi (SAT) tarafından ortaklaşa yürütülen soruşturma gereği, gözaltındaki iki kişi, Pariste bu tür operasyonların merkezi konumunda bulunan ve herkes tarafından bilinen efsanevi 36, Quai des Orfèvres adresinde sorgulanıyor. Bu adresle aynı adı taşıyan ve başrolünde Gerard Depardieunün oynadığı, Parisin organize ve terör suçlarını konu alan 2004 yapımı film, Türkçeye Adaletin Merkezi diye çevrilmişti.  
Baş şüpheli polise önce kendi gitmiş 
Soruşturmaya yakın kaynaklardan edinilen bilgilere göre gözaltındakilerden biri Sivaslı, diğeri Muşlu. Her ikisi de Parisin Villiers le Bel banliyösünde aynı evde kalıyor. Fransız polisinin, çelişkili ifadeleri nedeniyle baş şüpheli olarak gördüğü 1982 doğumlu Sivaslı olanın, Sakine Cansızın bürokratik işlerini takip ettiği ve olay öncesi, saat 11.00de Cansızı Kürdistan Enformasyon Bürosuna bıraktığı belirtildi. İddiaya göre,  Kürt Dernekleri Federasyonunun olayla ilgisi bilgi sahibi olanlar polise gidip anlatsın çağrısı üzerine Sivaslı şüpheli de, o gün Cansızı bırakmasına ilişkin detayları polise aktarıp, evine dönmüş. Ancak polis, ifadesinde çelişki bulduğu için ev arkadaşıyla birlikte şüpheliyi gözaltına almış. Polisin psikolojik bozukluk diye ifade ettiği davranışlarının sara hastalığıyla açıklanabileceği belirtiliyor. Bu şüphelini tutuklanma talebiyle mahkemeye sevk edilmesi bekleniyor.  
  
  PARİS'TE 3 PKK'LI KADINA SUİKAST  
 
 
  CENAZELER İÇİN DİYARBAKIR'DA TÖREN  
 
PARİS'TE 3 PKK'LIYA SUİKAST / WEB TV 
 
    SAKİNE KOMPLOSU  SUİKASTTA İLGİNÇ DETAY  PARİSTE HEPİMİZ PKKYIZ SLOGANLARI