SOCAR, Afrika'ya doğalgaz ihracatı gerçekleştirecek
AZERBAYCAN Devlet Petrol Şirketi (SOCAR) İngiltere'nin Gasol şirketi ile geliştirdiği ortak proje çerçevesinde Benin, Gana ve Togo'ya sıvılaştırılmış doğalgaz ihraç edecek.
 Bakü kaynaklı APA haber ajansının haberine göre, SOCAR Trading ve Gasol şirketleri konuya ilişkin sözleşme imzaladılar. Söz konusu sözleşmeye göre, Azerbaycan tarafı sıvılaştırılmış doğalgazı kendi özel gemileri ve tankerleri ile Benin'in Cotonou Limanı'na taşınmasını üstlendi. Nakli gerçekleştirilen doğalgaz buradan Benin, Gana ve Togo'daki sanayi tesislerine enerji santrallerine nakledilecek.