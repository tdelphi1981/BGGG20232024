Stresliyseniz akşam değil sabah sevişin
CİNSELLİĞİ sürekli zaman, mekan ve koşulların uygun olduğu anda yaşama çabası birçok çiftin birlikteliğine gölge düşürüyor.
 Üroloji Uzmanı Prof. Dr. Halim Hattat, çiftlerin çok yorgun da olsa, kendisini bakımsız da hissetse bazen kendiliğinden gelişen hisler olduğunda bunun keyfini çıkarmasını tavsiye ediyor: Stres nedeniyle böbrek üstü bezlerinden salgılanan adrenalin-kortisol gibi stres hormonlarının cinsel hormonları azaltıcı etkisi vardır. Örneğin akşam saatlerinde kendini çok yorgun hissediyorsa, birliktelik zamanını sabah saatlerine alabilir. Veya sabahları romatizmal ağrıları olan biri sabah saatlerinde birliktelik yaşarken zorlanır. Dolayısıyla her çift kendi yaşam tarzına göre bir plan oluşturmalı.