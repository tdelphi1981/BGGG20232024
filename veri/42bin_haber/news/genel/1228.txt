Köprü ve otoyollar para bastı
Köprü ve otoyol gelirleri, bu yılın ocak - ekim döneminde 672 milyon 334 bin 491 lira olarak gerçekleşti.
 Karayolları Genel Müdürlüğü'nün açıkladığı verilere göre, bu yılın 10 aylık döneminde Boğaziçi ve Fatih Sultan Mehmet köprülerini kullanan 124 milyon 68 bin 619 araç, 175 milyon 620 bin 525 lira para ödedi. Aynı dönemde otoyolları kullanan 177 milyon 172 bin 527 araçtan ise 496 milyon 713 bin 966 lira gelir elde edildi.
 Otoyol gelirleri ocak ayında 41 milyon 84 bin 440, şubatta 39 milyon 319 bin 320, martta 46 milyon 936 bin 912, nisanda 48 milyon 467 bin 6, mayısta 52 milyon 274 bin 161, haziranda 57 milyon 904 bin 333, temmuzda 60 milyon 402 bin 899, ağustosta 51 milyon bin 718, eylülde 56 milyon 397 bin 138 ve ekim ayında 42 milyon 926 bin 39 lira olarak gerçekleşti.
 Köprü gelirleri ise ocakta 19 milyon 29 bin 284, şubatta 18 milyon 186 bin 227, martta 21 milyon 407 bin 369, nisanda 21 milyon 93 bin 83, mayısta 22 milyon 357 bin 564, haziranda 21 milyon 53 bin 666, temmuzda 9 milyon 801 bin 384, ağustosta 5 milyon 753 bin 672, eylülde 20 milyon 118 bin 731 ve ekim ayında 16 milyon 819 bin 545 lira olarak gerçekleşti.
 Köprü ve otoyolların ocak-ekim dönemindeki toplam geliri 672 milyon 334 bin 491 lira oldu.
 CİHAN