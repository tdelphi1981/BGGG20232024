Füzelerde ertelemenin sırrı çözüldü
Türkiyenin hava kuvveti konusunda en büyük eksiği olan uzun menzilli füze savunma sisteminin neden ertelendiği ortaya çıktı.3 Ocakta Başbakan Tayyip Erdoğan başkanlığında yapılan Savunma Sanayi İcra Komitesi toplantısında 4 milyarlık sistem de gündeme geldi. Ancak komite, ihaleye giren firmalara en az yüzde 50 yerli sanayi katılım oranı şartı getirdi. 

 Savunma Sanayi Müsteşarlığı yetkililerinden alınan bilgiye göre, yerli katılıma ilişkin teklifler kapsamında firmalardan sistemin bazı parçalarının Türkiyeden tedarik edilmesi istendi. Firmalar yapacakları çalışma sonucunda Türkiyeye tekliflerini sunacaklar. NATOdan gelen Patriotların alınan kararda etkili olmadığı da belirtildi.
 
UZUN MENZİLLİ SAVUNMA YOK  
Değerlendirme sürecinde olan teklifler sonuçlanırsa, Türkiyenin alacağı sistemlerle hava savunma kabiliyeti artacak. Türkiye bu nedenle Suriye tehdidi nedeniyle NATOdan Patriotlar talep edip bunları yerleştirdi. Düşman tarafından gönderilecek uzun menzilli füzeler, fırlatıldıkları zaman tespit edilerek havada yok edilecek. Sistemler düşman uçaklarına karşı da savunma sağlayacak. Dev projede; Amerikan-Patriot, Rus-S-400, Çin-HQ-9, Fransa-İtalya SAMP/T füze sistemleri yarışıyor.