'Tanışma'larını kutlamak için mekan kapattı
Geçen nisan ayında evlenen Demet Akalın ile Okan Kurt, tanışmalarının yıl dönümünü kutlamak için Arabesque adlı mekanı kapattı.
 Samet ADAY
 Mehmet Ali Erbil, Deniz Akkaya, Nur Yerlitaş, Ece Erken, Tuğba Özerk gibi 60 ismin katıldığı geceden notlar:
 - ÜMİT Besen, Demet Akalın ve Okan Kurt için sahneye çıktı. İlk dans 'Alışmak Sevmekten Daha Zor Geliyor' eşliğinde yapıldı.
 - GECENİN ilk sürprizi aynı anda sahneye çıkan birbirinden güzel 4 dansöz oldu. Davulcular eşliğinde gerçekleşen oryantal şov davetlileri ayağa kaldırdı.
 - GAZİANTEP'TEN özel olarak getirtilen baklavalar davetlilere ikram edildi.
 - DEMET Akalın, müzik kariyerindeki yol arkadaşları Erhan Bayrak, Ersay Üner ve Emirkan gibi isimlerle aynı masayı paylaştı.
 - ERSAY Üner geceye sevgilisi Büşra Pekin'le katıldı. Mekana girerken birlikte poz vermeyen çift, gece boyunca el ele oturdu.
 - GECEDE, stüdyodan henüz çıkmış olan Demet Akalın imzalı 'Türkan' adlı şarkı ilk kez davetlilere dinletildi.
 - ŞEHİR dışında olması sebebiyle gelemeyen Orhan Gencebay, orkide gönderdi.