Çocuklar için büyük seferberlik
Başbakan Tayyip Erdoğanın eşi Emine Erdoğanın katılımıyla 81 ilin vali eşleri 19 Aralıkta Ankarada toplanacak.
Gönül Elçileri Projesi kapsamında, tüm vali eşleri Yeni koruyucu aile projesinin illerde uygulayıcısı olacak. Yeni sisteme göre suça karışan çocuklar da koruyucu ailelere verilebilecek. Vali eşleri kamu kurumların il müdürleri ile il jandarma komutanlarının eşleriyle birlikte projeyi hayata geçirecek. İlin anneleri, Aile ve Sosyal Politikalar Bakanı Fatma Şahinin koordinatörlüğünde, aileleri koruyucu aile olma konusunda teşvik edecek ve bilgilendirecek. Projeden, ilçelerde kaymakam eşleri sorumlu olacak. 81 il ve 830 ilçede seferberlik başlatılacak. 
Koruyucu aileye maddi destek 
HER çocuk bir aileyi hak eder sloganıyla 
hazırlanan yeni yönetmeliğe göre, kimsesiz çocukları yanına alacak koruyucu aile sisteminde Avrupa modeli uygulanacak. Üç ayrı model koruyucu aile olacak. Normal koruyucu aile, uzmanlaşmış koruyucu aile ve geçici koruyucu aileler. Suça karışmış çocuğun verileceği koruyucu ailenin özel bir konumu olacak. Devlet, koruyucu ailelere, 400-750 lira arasında ödeme yapacak. Çocuğun okulu, yaşı, harcamaları belirleyici olacak.  

 