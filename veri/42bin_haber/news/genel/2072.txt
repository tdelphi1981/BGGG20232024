Rüşvet skandalı: Arap Baharı'nda bile bu kadar çok hesap dondurulmamış!
İsveç TV'sine konuşan iki yönetici, Özbek Devlet Başkanı'nın kızı G'ülnara Kerimova'ya verilen rüşveti itiraf etti. Yöneticilere göre pazarlığı yapan Ahmedov, Kerimova'nın sağkolu, Telia'nın rakibi MTS'in de CEO'su... İsveç medyası soruşturmaya atfen, 'Arap Baharı'nda bile bu kadar hesap dondurulmadı' diye yazdı
 TURKCELL'in sorunlu ortaklarından TeliaSonera'nın adının karıştığı Özbekistan'daki rüşvet iddiasında yeni perde... İddiayı kanıtlarla gündeme getiren İsveçli haber programı 'Uppdrag granskning', TeliaSonera'nın Özbekistan'daki kuruluş çalışmalarına katılmış hala da şirket için çalışan iki üst düzey yöneticiyle röportaj yaptı. 
 İSİMLERİNİN gizli kalmasını isteyen yöneticilerin verdiği bilgiye göre, şirket ülkede telekom lisansların alabilmek için Özbekistan Devlet Başktanı İslam Kerimov'un büyük kızı Gülnara Kerimova ile görüşmelere 2007 yılının ilkbaharında başladı. 
 YÖNETİCİLER, Kerimova adına TeliaSonera ile görüşen ismi de açıkladılar: Bekhzod Ahmedov. Kerimova adına pazarlıkları bu ismin yürütmesi ise işin ciddiyetini artırıyor. Bunun nedeni de Ahmedov'un aynı zamanda Özbek telekom şirketi MTS'in 
 CEO'su olması. 
 YANİ Ahmedov, Kerimov Ailesi adına, rakip şirketle görüşme yapıyor. Bunun yanında Ahmedov, Kerimova'nın telekom sektöründeki sağkolu olarak biliniyor. Habere göre zamanında Kerimova tarafından özel olarak seçilen Ahmedov, telekom sektörünün ülkedeki sorumlusu...
 
 WIKILEAKS'TE DE VAR 
 PROGRAMDA altı çizilen bir diğer nokta da bu iki yöneticinin verdiği ifadelerin aynı zamanda geçtiğimiz yıllarda ortaya çıkan WikiLeaks belgeleriyle de uyuşması. Taşkent'teki ABD Büyükelçiliği'nin ifadelerine göre Telia, Özbeklere nasıl yanaşması 
 gerektiğini bilmiş ve bunun için Ahmedov'u kullanarak pazarlık 
 yürütmüştü...
 BANKA DA PANİĞE KAPILDI!
 ŞİRKETLE Kerimova arasındaki pazarlıkları yürüten Ahmedov, paravan şirket olarak kurulan Takilant adına İsviçre'deki Lombard Odier bankasında açılan hesabın da sahibi. TeliaSonera da lisans karşılığında ödediği parayı bu hesaba yatırmıştı. Taraflar adına işler iyi giderken 26 Haziran'da her şey birdenbire değişti. Bu tarihte bankayı panikleten bir gelişme yaşandı. Gayane Avakyan yanında birkaç Özbek yetkiliyle bankaya gelerek kendisini tanıttı. Takilant'ın kontrolünü üzerine almaya çalıştı.
 AHMEDOV KAYIP!
 İSVİÇRELİ Le Matin Dimanche dergisinin muhabiri François Pilet'nin haberine göre banka yetkilisi kağıtlara baktı ve Ahmedov'un gelmesi gerektiğini söyledi. Şüphelenen banka Ahmedov'u aradı. Telefona kimse yanıt vermedi. Avakyan gerekli belgelerle geri geleceğini söyledi. Banka iyice şüphelendi ve polisi harekete geçirdi. Polis kısa zamanda iki kişiyi tutukladı, Avakyan ise kaçtı...
 Şirketi 17 gün önce kurdular
 İSVEÇ televizyonundaki habere göre Eylül 2007'de, Özbekler TeliaSonera'ya lisansı verdiler. Fakat İsveçli şirkete değil. Lisanslar Teleson Mobile adındaki ufak bir Özbek şirketine verildi. Bu tarihten tam 17 gün önce kurulan şirketin sahibi ve yöneticisi de bu rüşvet iddialarında adına çok sık rastlanan Gayane Avakyan'dı. Avakyan da lisansları TeliaSonera'ya sattı. (Yasaya göre ülkede lisans vermeye yetkili tek merci hükümet...)
 İsveç ve İsviçre'deki soruşturmalar sürüyor
 PROGRAMIN eylülde yayımlanmasının ardından İsviçre makamları soruşturma başlattı. Bugüne kadar İsviçre ve İsveç'te yapılan soruşturmalarda Ahmedov ve Kerimova için çalışan diğer Özbek yetkililere ait milyonlarca dolarlık hesap ele geçirildi. Soruşturma kapmasında dondurulan hesapların büyüklüğü de Arap Baharı'nda dondurulan hesapların büyüklüğünü geçti...
 Olaylar nasıl gelişmişti?
 TeliaSonera CEO'su Nyberg'in 'Doğru çıkarsa istifa ederim' dediği olaylar zinciri şöyle gelişti:  
 l ŞİRKET 2007'de Ucell isimli şirketin hisselerini satın alarak Özbekistan'a girdi. 
 l FAKAT Ucell'in 3G lisansı yoktu. 
 l TELIA 3G lisanslı ve Gibraltar'da kurulu Takilant'ın kapısını çaldı. 
 l 2008'de bu şirkete 320 milyon $ para aktarıldı. 
 l YANİ Telia, lisans yetkisi olmaya offshore şirkete, 320 milyon $ ödedi. 
 l HESAPLARDAKİ incelemede, 320 milyon $'a rastlanmadı.  
 l TAKILANT'IN patronu Gayane Avakyan. 
 l ÖZBEKİSTAN onu, İslam Kerimova'nın kızı Gülnara'nın sağkolu olarak tanıyor.
 CEO Lars Nyberg de itiraf etmişti
 Bugüne kadar Özbekistan'daki rüşvet iddialarını kesin dille yalanlayan TeliaSonera
 CEO'su Lars Nyberg, ilk röportajını Financial Times'a vermişti. Nyberg o röportajda şunları söylüyordu: 'Biz orada ilk lisansı aldığımızdan bu yana çok şey değişti. İngiltere ve İsveç'te yeni kanunlar devreye girdi. Her zaman için aradan 5 yıl geçtikten sonra bir konu hakkında fikir sahibi olmak daha kolaydır. O zamanlar yaptığımız genel uygulamaydı ve ben bunun yasa kapsamında olduğuna ikna olmuştum. Yolsuzluk dört nala giden bir hastalık.'
 Yapmak zorundayız demişti
 TELIASONERA Başkan Yardımcısı Cecilia Edström, aynı programa iki ay önce verdiği röportajda skandalı şöyle anlatmıştı: 
 l TELIASONERA olarak Kerimova'ya rüşvet verdiniz mi?
 Biz sadece Özbekistan'daki frekans ve lisansların gerçek hak sahibine para ödedik. Bu da bizim Özbekistan'da telekomünikasyon işine girmemiz için gerekliydi. 
 l ÖZBEKİSTAN Hükümeti'nden alacağınız lisans için neden bir offshore şirkete 2.2 milyar Kron verdiniz?
 Lisans sahibi olan şirket önce o lisansı hükümete devrediyor. Daha sonra hükümet lisansı istediği bir şirkete verebiliyor.
 l YANİ siz parayı bir şirkete verdiniz. Ama lisansı yine hükümetten mi aldınız?
 Biz lisansların meşru sahibine para ödedik. Resmi süreç böyle işliyor; Önce hükümete geri dönüyor. Daha sonra devlet onu yeniden başkasına veriyor.
  