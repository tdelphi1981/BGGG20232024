IMDb'nin 'en kötüler' listesinde birinci oldu
Şahan Gökbakar'ın son filmi "Celal ile Ceren" İnternet Film Veri Tabanı'na (IMDb) göre şu an, gelmiş geçmiş en kötü film.
Tüm ülkelerin ve tüm dönemlerin sinema ve televizyon filmleri, film yıldızları ve dizileri hakkında bilgiler barındıran çevrimiçi bir veritabanı olan IMDb'nin (Internet Movie Database) şu anki "En Kötü Filmler" sıralamasında, filmleri Türkiye'de gişe rekorları kıran Şahan Gökbakar'ın, kısa bir süre önce vizyona giren "Celal ile Ceren"i bir numara. 
FİLMİN FRAGMANI 
Yönetmenliğini Togan Gökbakar'ın yaptığı komedi ve romantik türündeki "Celal ile Ceren"de Şahan Gökbakar ile Ezgi Mola'nın yanı sıra Dilşah Demir, Gökçen Gökçebağ, Çağlar Salman ve Timur Kunt rol alıyor.  
Şahan Gökbakar'ın senaryosunu yazdığı "Herkesin bir Ceren'i vardır" sloganlı film, 6 yıldır birlikte olan sevgililerin ayrıldıktan sonra yaşadığı deneyimlerin öyküsünü mizahi dille beyaz perdeye taşıyor.