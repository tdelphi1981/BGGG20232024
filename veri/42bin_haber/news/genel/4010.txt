Sert bakır yaptı sağlam satıyor
SANAYİNİN en önemli hammaddesi sert çelik ve bakır konularında faaliyet gösteren Sağlam Metalin sahibi Hakan Koçak, öğrenciyken Almanyada Thyssen fabrikasını gezdi. Sonra, Thyssen Türkiyenin kuruluşunda görev alan Koçak, 1998de kendi şirketini kurdu.
TÜRKİYEnin girişimci mühendislerinden biri olan Hakan Koçakın 1998de kurduğu Sağlam Metal Sanayi ve Ticaret A.Ş. 2012yi 25 milyon Euro ciroyla kapattı. 160 kişilik istihdamı olan fabrikada Türk sanayinin dev kuruluşlarına 70 çeşit çelik tedarik eden Sağlam Metal son yıllarda sert bakırlar konusunda da atak yaptı. Firma, 2005te kurduğu ek bir tesiste bakırı da sertleştirerek sanayicilere sunuyor. Hakan Koçak, geçen yılki cirosunun yüzde 20sini Almanya ve Hollandaya sert bakır ihraç ederek sağladı. 1964 Tarsus doğumlu olan Hakan Koçak, şöyle anlatıyor öyküsünü:  
ELEKTRİK ÇARPTI METALE YÖNELDİM 
·  Babam hayvan sağlık memuruydu. Görevi gereği Erzurumda büyüdüm. Meslek Lisesinde elektrik bölümü okudum ve öyle devam edecektim. Ancak kazayla voltaja kapıldım ve elektrik mühendisliği yerine metalurji bölümünü tercih ettim. İyiki de öyle olmuş çünkü bölümümü çok sevdim. Hatta İTÜde master yaptım sonra bir süre araştırma görevlisi olarak da çalıştım.  Master bitmeden önce Almanyaya gittim. Orada kalmayı düşünüyordum ki gittiğim kasabaya yakın Thyssen fabrikasını gördüm ve fabrikayı gezmek istedim. Arkadaşımın annesi orada çalışıyormuş. Fabrikanın müdürü bizzat benimle ilgilendi ve fabrikayı gezdim. Hayran kaldım. Türkiyeye dönüp eğitimimi tamamlama kararı aldım. 
MEMUR ÇOCUĞUYUZ 
·  Satış mühendisi olarak 1989da Korkmaz Çelikte işe başladım ve 3 yıl çalıştım. 1991de Thyssen Türkiyenin kuruluşunda görev aldım. Bunda, öğrenciyken Almanyada Thyssen fabrikasını gezişim ve bena o gün fabrikayı gezdiren yöneticinin önemli etkisi oldu. Kendisi, Thyssen Türkiye için benimle görüşülmesini özellikle istemiş. Gelip beni buldular ve 1991de bir Alman yetkiliyle birlikte Türkiye operasyonunu kurduk. 800 ton stoklu bir distribütör haline geldiğinde yeni bir yatırımla işi büyütmek istedim. Reddettiler. Ben de ayrılıp kendi işimi kurma kararı aldım. Hatta benim blöf yaptığımı, bu kadar yüksek maaşı bırakıp şirket kurmaz diye düşünmüşler.  Ben de biz memur çocuğuyuz peynir ekmek de yeriz dedim ve ayrıldım.      

3 bin ton özel çelik sattık 
·  Profesyonel iş hayatımda hep müşteri odaklı çalışmıştım ve bu yüzden benim sanayici müşterilerimin önemlileri bana destek verdi. Thyssende sert bakır işi de yapıyordum. Üniversitede de bakır sertleştirme üzerine çalışmalarım olmuştu. Çelik işinin yanına bakırı da ekledim. Çelik işi çok hassastır. 
2000 çeşit çelik vardır ama her sanayinin ihtiyacı olan çelik farklıdır. Bizim işimiz bu anlamda çelik doktorluğudur. Sanayinin istediği çeliği seçeriz, sertleştiririz, kaplama gerekiyorsa yaparız ve teslim ederiz. 
2 binden fazla sanayici müşterimiz var. Stoklarımızda her an 70 çeşit çelik bulunur. 2012de 3 bin ton kadar özel çelik sattık. 

Sert bakır ihraç ediyoruz 
SAĞLAM Metal Sanayi ve Ticaret A.Ş. Yönetim Kurulu Başkanı Hakan Koçak, Çeliğin yanısıra bakırı da aynı sistemle işliyoruz. Bakıra ayda 1 ton ile başlamıştık şimdi ayda 50 tona kadar çıktık. Çelik sertliğinde bakır üretiyoruz. Ciroda sert bakırın payı yüzde 40a ulaştı. İhracatımızın tamamı sert bakır ve ciro içindeki payı yüzde 20ye ulaştı. Almanya ve Hollandaya satıyoruz. Yabancı ortaklık için ilk görüşmelerimiz 2001de olmuştu. Malum mali krizimiz patladı ve yabancı ortak vazgeçti. Sonra, 2007 yılında Dörrinbergi yüzde 20 ortak aldık.  
Çeliğin kitabını yazdı Almanyaya gönderdi 
SAĞLAM Metal Sanayi ve Ticaret A.Ş. Yönetim Kurulu Başkanı Hakan Koçak, öğrencilik yıllarında çelik ve bakır konusundaki bilimsel kaynak eksikliğinden dolayı sıkıntı yaşadığını anlatıyor. Koçak şunları anlatıyor: Satış mühendisi olarak pazarlama yaparken çeliğin kullanım alanları, ısıl işlemi ve diğer teknik uygulamaları konusunda bir kitap yazmaya karar verdim. Bunu pazarlama amaçlı düşündüm ama sonra geliştirdim. Şu anda Takım Çelikleri El Kitabı 9. baskısını yaptı. Üniversite öğrencileri için de, sanayiciler için de önemli bir kaynak oldu. Almanyaya 6 bin adet gönderdik. Gündemimizde yeni kitaplar da var. Bolokur Yayıncılık diye bir şirket de kurduk. 4 dilde 55 bin adet bastık. Başka kitaplar da basacağız.  
Sobaya yatırım yaptı 
KAYSERİdeki Hitit&Yuvam Ocak sobaları ihracatın hızla artması üzerin kapasiteyi büyüttü. Hitit Şirketler Grubu Yönetim Kurulu Başkanı Hüsrev Akın, Hindistan, Bangladeş, Rusya, Kazakistan, Ukrayna, Macaristan, Romanya ve Afrikanın önemli ülkelerinden soba talebi aldıklarını söyledi. Akın Eski tip kömür ve odun yakan sobalara telep yükseliyor. En büyük siparişler Hindistan ve Ukraynadan geliyor dedi. Hüsrev Akın şöyle konuştu: Yunanistan, Romanya, Bulgaristan, Rusya ve Ukraynada kuzineli fırınlı soba satıyoruz. Türkiyede de eskiye özlem var. Üretim için yeni yatırım yaptık. 
Facebooka yazılım sattı 
2012de beş arkadaşın ortak kurduğu Paylaşım Teknolojileri A.Ş. Sharebugg yazılımı ile akıllı telefonlara girdi, Facebook ile anlaştı. Kurucu Ortak Tolga Canözkan Sharebugg ile ilgili şunları söyledi: Türkiyede 11.5 milyon akıllı telefon kullanıcısı var. ShareBugg, kişilerin yaptığı alışverişten, yediği yemeklere, gezdiği müzelerden, gittiği tatillere kadar Facebook üzerinden arkadaşları ile o deneyimi yaşadığı anda iletmesini sağlayarak indirimler ve hediyeler kazandıran bir mobil paylaşım uygulaması. ShareBugg Applestore ve Android marketten indirilebiliyor. Kısa bir süre sonra Twittera da entegre edilecek. 
Türkiye oyuna katılıyor 
ODTÜ Bilgisayar Mühendisliği Bölümü öğretim üyesi Doç. Dr. Veysi İşler, yazılımda Türk oyun sektörü birkaç yıl öncesine göre çok iyi bir durumda belirterek, Türkiyede birkaç yıl içerisinde dünya çapında yeni oyunlar çıkacak dedi. Türkiyede yazılıma yönelik teşvikler olduğunu, bu teşviklerin artması gerektiğini belirten İşler, ailelerin de çocuklarının uygun oyunu oynamasında önemli rolü olduğunu belirtti.