Bombacılardan 1i kadın
İçişleri Bakanı Muammer Güler ile Gümrük ve Ticaret Bakanı Hayati Yazıcı, TBMMde soruları yanıtladı.
Güler, şunları söyledi: Cilvegözü Sınır Kapısındaki patlama bir terör eylemidir. Patlatılan araç panelvan değil, gri renkli bir araç. Bu kapı, insani yardım ve ticari mal alışverişinde yoğun kullanılan bir yer. Aracı sınırdan geçiremeyince patlattığına ilişkin bir bilgi yok elimizde. Görüntülerde öyle bir şey yok. Gri araç park edildikten sonra tam 23 dakika içindeki kişilerle bekliyor. 14.14te park ediyor. İçinde 3 kişi var. 1 kadın ve 1 erkek Suriye tarafına gidiyor. 1 erkek Türkiye tarafına giriyor. 14.37de de araç patlıyor. Elimizde açık görüntü var. Türkiyeye giren kişinin kimlik tespitine çalışıyoruz. Suriye uyruklu oldukları tahmin ediliyor. Bu kişilerin görüştükleri kişiler araştırılıyor. Avrupa Birliği (AB), saldırıyı şiddetle kınadı. Açıklamada, Her türlü teröre karşı mücadelede Türk makamlarının yanındayız denildi.      
Telefon kayıtları incelemeye alındı 
HATAYın Cilvegözü sınır kapısındaki patlamanın ardından ayrıntılar ortaya çıkmaya başladı. Telefon kayıtları incelemeye alındı, ara bölgeye 2nci bir kontrol noktası kuruluyor. Gümrük ve Ticaret Bakanı Hayati Yazıcı, İskenderundan gönderilen mobil x-ray cihazının ara bölgeye monte edileceğini belirterek, Cihaz, 90 kilometreyle giderken bile aracı tarayıp, plakasını okuyor dedi. 
ÇALINTI ARAÇ ALARMI 
İçişleri  Bakanı Muammer Güler, dün sabah Emniyet Genel Müdürlüğünde terör zirvesi topladı. Son patlamayla ilgili dikkatler tekrar Türkiyeden Suriyeye kaçırılan araçlara çevrildi. Emniyet, sınır bölgesindeki tüm birimleri çalıntı araçlar konusunda uyardı. Sınırdaki güvenlik birimlerinin de olası yeni saldırılar konusunda dikkatli olması istenildi. Nuray BABACAN- Fevzi KIZILKOYUN / ANKARA 
Patlamadan sonra geçtik 
Suriye Ulusal Konseyi (SUK) Başkanı George Sabra, içinde SUK yürütme kurulu heyetinin bulunduğu aracın, Suriye tarafına geçişinin yağmur nedeniyle geciktiğini, patlamadan yarım saat sonra sınır kapısından geçtiklerini söyledi. 
 İŞTE PATLAMA ANI