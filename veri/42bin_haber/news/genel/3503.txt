'Beni başkasıyla hayal et'e rekor ceza geldi
Kanal D'de yayınlanan "Ben Bilmem Eşim Bilir"de bir kadın yarışmacının söylediği, "Kocacım beni başkasıyla hayal et" sözleri rekor ceza getirdi.
 Kanal D'de yayınlanan “Ben Bilmem Eşim Bilir” isimli yarışma programında bir kadının kocasına söylediği, “Beni başkasıyla hayal et” sözleri yüzünden RTÜK yayıncı kuruluşa 502 bin 979 TL para cezası verdi.
 Program, yayınlandığı günden bu yana kadının söylediği sözler tartışma konusu olmuştu. Programı incelemeye alan RTÜK'te uzman raporu hazırlandı. Konuyla ilgili rapor hazırlayan uzman, programda geçen diyaloglara atıfta bulundu.
  Yarışmadaki diyalog şöyle idi:
  
 ‘Hande: Bebeğim beni başkasıyla düşün, bak kötü bir şey düşün bana sinirlen.
 Sunucu: Ya Hande öyle bir gaza getirdin ki adam masayı alıp götürecekti.
 Hande: Her şeyi düşündüm o geldi aklıma, etkili oldu değil mi güzel oldu?
 Sunucu: Ona sor.
 Hande: Etkili oldu mu hayatım?
 Sunucu: Gıcık oldun mu?
 Berk: En son dönerken yuh dedim ya, belki duymuşlardır.',
  
 MOTİVASYONUN DA BİR ÖLÇÜSÜ OLMALI
  
 Uzman raporunda daha sonra şöyle dendi:
  
 "Kamuoyunda bir kişinin ‘beni başkasıyla düşün', şeklindeki ifadesi malumları üzere meşru olmayan bir ilişki biçimi yani aldatma olarak ifade edilmektedir. Yarışmacının kendince yarışan çiftini motive etmek amacıyla bu tür bir girişime başvurduğu gerekçesi bu motivasyon araçlarının veya söylemlerinin bir sınırının veya ölçüsünün olamayacağı anlamına gelmemelidir."
  
 503 BİN TL CEZA VERİLDİ
  
 Yayın sırasında "Toplumun milli ve manevi değerlerine, genel ahlaka ve ailenin korunması ilkesine aykırı olamaz" hükmünün ihlal edildiğine karar veren Üst Kurul, kanala 502 bin 979 TL ceza verdi.
 Kaynak: Rotahaber