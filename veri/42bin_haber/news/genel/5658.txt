28 Şubat soruşturmasında 4 tutuklama
Ankara Cumhuriyet Başsavcılığının yürüttüğü 28 Şubat Soruşturması kapsamında ifadeleri alınan 5 emekli generalden 4'ü tutuklandı, 1'i adli kontrol şartıyla serbest bırakıldı.
Savcılık sorgularının ardından tutuklama istemiyle Ankara Nöbetçi 3. No'lu Hakimliği'ne sevk edilen, 5 kişiden, emekli Orgeneral Orhan Yöney, emekli Oramiral Hayri Bülent Alpkaya, emekli Korgeneral Köksal Karabay ve emekli Koramiral Altaç Atılan tutuklandı. Emekli Tümgeneral Ersin Yılmaz ise adli kontrol şartıyla serbest bırakıldı.
 