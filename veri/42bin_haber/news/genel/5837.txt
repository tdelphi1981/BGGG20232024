Sosyetik vurguncuya yurtdışına çıkış yasağı
Fatih-Fulya Terim, Hıncal Uluç, Petek Dinçöz gibi ünlülerle pek çok işadamının hesaplarında toplam 17.5 milyon dolarlık vurgun yapıldığı iddiasıyla açılan soruşturmada bankacılara yurtdışı yasağı ve adli kontrol geldi.
BİR bankanın Levent özel bankacılık şubesinde, Fatih-Fulya Terim, Hıncal Uluç, Petek Dinçöz gibi ünlülerle pek çok işadamının hesaplarında vurgun yapıldığı iddiasıyla açılan soruşturmada bankacılara yurt dışı yasağı ve adli kontrol geldi. Bankanın ve müşterilerin 17,5 milyon dolar zarara uğratıldığı öne sürülen vurgunun iç yüzü, şüphelilerin savcılık ifadeleriyle ortaya çıktı. Bankacılar, üstlerinin talimatıyla hedef olarak belirledikleri, mevduatı yüksek ama sahiplerince bire bir takip edilmeyen hesapları talimat ve onay olmaksızın vadesinden önce bozmakla suçlanıyor. İddialara göre, bankacılar vadesi bozulan paralarla döviz ve diğer piyasalarda işlemler yapıp şubeye kar yaratmış. Bu sayede şubenin hedefi tutturulmuş bankacılar da bu hedeflerin tutması nedeniyle prim almış.  
İMZA VERECEKLER 7 YIL HAPİSLERİ İSTENİYOR 
Nitelikli dolandırıcılıktan başlatılan soruşturma, hizmet sebebiyle emniyeti suiistimalden yürüyor. TCK 155/2de düzenlenen suçlarda 1 yıldan 7 yıla kadar hapis ve 3 bin güne kadar adli para cezası isteniyor. İstanbul Cumhuriyet Başsavcılığının yürüttüğü soruşturmada 29 şüpheli bankacı ifade verdi. Savcı, şüphelilerden portföy yöneticileri C.D.Ç, Ö.O, S.T., Z.A, C.Ç, E.T.K ve bankanın hazine pazarlama grubu müdürü L.L.F.Bye yurtdışına çıkış yasağı koydu, 15 günde 
bir imza vermeleri için adli kontrol kararı aldı. Soruşturmaya konu vurgunun, sanık personelin ifadelerinden çarpıcı detayları şöyle: 
MÜŞTERİYE YALAN 
Portföy yönetmeni C.Ç.: Vadeli döviz alım/satım ve spot döviz alım/satım işlemleri, öncesinde müşteriden bilgi, onay ve talimat alınmaksızın yapılıyordu. Şube müdürümüzün, şube kar hedefinin tutturulabilmesi için portföy yönetmenlerini, müşterilerin vadeli mevduatlarının vadesinden önce bozulması talimatı verdiğini biliyorum. Aynı talimatı bana da verdi. Ben yalnızca Cihangir Aksoyun hesapları üzerinden bir kez şubeye kar yaratmak amacıyla vadeli mevduatının vadesinden önce bozmak işlemini yaptım. Bu konuda müşteriye de işlemin hatalı yapıldığına ilişkin bilgi verdim. 
VURGUNUN ADI YENİ BANKACILIK 
Portföy yönetmeni E.T.K: Adlarına döviz alım-satımı yaptığımız müşterilerden genel onay alıyorduk. Ancak bu işlemler sonucu hesaplarda yüksek tutarda zarar oluşmaya başladıktan sonra, zararlar konusunda müşteriler bilgilendirilmedi. BELBEK raporlarında işlemler gözüküyordu ancak kar-zarar olduğu belli olmuyordu. Müşteriler BELBEK raporunu imzalarken kar veya zarar ettiklerini bilmiyorlardı. Yönetim kadrosundakiler portföy yönetiminin yeni bankacılık şekli olduğunu, müşterilerinin hesaplarının sabit değil, hareketli kullanılması gerektiğini, müşterilerin ikna edilmesi gerektiğini söyleyerek personeli bu tür işlemlerin yapılmasına özendiriyorlardı. 
Zararı saklamak için sahte hesap cüzdanı 
PORTFÖY YÖnetmeni E.T.K ifadesinde şöyle konuşuyor: Mustafa Saffet Ciğerliye ait (yaklaşık 8 milyon liralık) hesapta yapılan işlemler nedeniyle zarar oluştu. Müşteri hesap cüzdanı talep edince, müşteriden zararı saklayabilmek için söz konusu hesap cüzdanı, şube müdürünün talimatıyla düzenlendi. Şube müdürü, müşterinin hesaptaki zararı görmesi durumunda personelden şikayetçi olabileceğini söylemesi üzerine cüzdanı imzalamak zorunda kaldım. 
Fulya Terim adına sahte imza atılmış 
PORFÖY yönetmeni S.T: Fulya Terimin hesaplarındaki işlemler neticesi zarar oluştuğundan, kendisine ayrıntılı bilgi raporu verilmemiştir. BELBEK raporlarının kapatılabilmesi için şube müdürü A.Ü.Mnin baskısıyla raporlar Fulya Terim adına, atfen tarafımca atılan sahte imzaları taşır belgelerle kapatılmıştır. Müşteri hesaplarında yapılan işlemlerden elde edilen karın yüzde 80i bankaya aktarılmıştır diye ifade verddi. Hıncal Uluçun hesaplarını yöneten Z.A ise ifadesinde, Yapılan işlemlerden kar elde edildiğinde, karın tamamı şube gelirine aktarılıyordu, zarar edildiğinde ise müşteri hesabında kalıyordu. dedi. 
BDDK raporuyla ortaya çıktı 
PERSONEL hakkında ilk teftişi banka yaptı. BDDK, 5 yeminli murakıbı bankadaki usulsüz işlemleri araştırmakla görevlendirdi. Murakıpların hazırladığı usulsüz işlemler hakkında raporda konunun SPKya bildirilmesi önerilerek, Bankacılık Kanununda belirtilen İşlemlerin kayıt dışı bırakılması ve gerçeğe aykırı muhasebeleştirme suçu kapsamında değerlendirilebileceği düşünülmektedir. Personel (29 kişi) hakkında savcılığa suç duyurusu yapılsın denildi. Raporda şüphelilerin usulsüz işlemleri sonucu bankanın toplam 16.828.812 dolar zararına neden oldukları, ek şikayet üzerine müşterilere yapılan ödemelerle bu rakamın 17.556.382 dolara yükseldiği vurgulandı. BDDK da 20 Mart 2012de İstanbul Cumhuriyet Başsavcılığına suç duyurusunda bulundu. 
Kimler mağdur 
MAĞDURLAR arasında pek çok ünlü isim ve işadamı var. Mustafa Saffet Ciğerli, Hıncal Uluç, Mehmet Tahir Demirpençe, Petek Dinçöz, Mehire Emine Çizmeci, Centil Levi, Angelo Della Valle, Fulya Adalet Terim-Fatih Terim, Can Tanrıyar, Neşe Tunca, Ümit Nalbantoğlu, Serdar Tunçer, Özge Çekli Öztürk, Oğuz Çekli, Bilge Nurhan Çekli, Ali Bahadır Minibaş, Abdel Sevil, Abdurrahman Erdal Gençdemir, Nadir Nasibov (Azerbaycan Basketbol Federasyonu Başkanı), İlhami Gamgam ve Fbio Pierotti Ceinin hesaplarından 1 Ocak 2008-22 Ekim 2010 döneminde vadeli mevduatların vadesinden önce kapatılması, vadesi dolan mevduatların yenilenmeyerek vadesizde bırakılması, spot döviz alım-satım, vadeli döviz alım-satım, opsiyon işlemleri ve yasal dayanağı olmayan ücret/komisyon tahsili vb. usulsüz işlemlerin organize şekilde mütemadiyen yapıldığı tespit edildi. Terim çifti ile Petek Dinçöz, Can Tanrıyar ve pek çok mağdur şikayetçi olurken, Hıncal Uluç ve bazı mağdurlar zararları karşılandığı gerekçesiyle şikayetçi olmadı.