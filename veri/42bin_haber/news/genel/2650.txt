Sabancıdan çift 6 formülü
Sabancı Holding Yönetim Kurulu Başkanı Güler Sabancı, dış etkenlerden dolayı, Türkiyenin ekonomik büyümesinin 2012de, 2010 ve 2011 yıllarındaki olağanüstü performansına kıyasla ciddi biçimde yavaşladığını belirterek, Büyüme yüzde 3 civarında gerçekleşti. Fakat, dünyadaki ve Avrupadaki, olağanüstü belirsizliklerle dolu koşullar göz önünde tutulduğunda, bu rakam bile başarı sayılmalıdır dedi.
MAKRO İSTİKRAR KORUNDU 
Güler Sabancı, Sabancı Topluluğu çalışanlarına yönelik olarak yayımladığı yeni yıl mesajında, ekonomideki bu yavaşlamayı bir taraftan dış koşulların, diğer taraftan da temkinli ekonomik politikaların tetiklediğini vurgulayarak, şu değerlendirmelerde bulundu: Ekonomi yönetimimizin etkin çalışmaları ve öngörüleri sonucu, gerçekten de ülkemizde makroekonomik istikrar korunmuş, cari açık endişeleri azalmış, kredi notu artmış ve enflasyon yavaşlamıştır. Ekonomi yönetiminin açıkladığı Orta Vadeli Mali Planı özünde olumlu buluyoruz ama yüzde 4-5 büyüme ile yetinmemeliyiz. 2013 büyüme beklentimiz yüzde 4 ise de orta ve uzun vadede en az yüzde 6 büyümeye ihtiyacı olduğunu düşünüyorum. 
TEKNOLOJİYE YATIRIM  
İki temel hedefin yüzde 6ya yakın bir büyüme ve yüzde 6nın altında bir cari açık olması gerektiğini vurgulayan Güler Sabancı, Buna İki Altı formülü de diyebiliriz. Bunu gerçekleştirebilirsek, kalkınma, istikrar ve istihdam hedeflerimize ulaşabiliriz dedi. Türk özel sektörünün, finansman gücünü artırırken, hem uzun vadeli sermaye getirmesi, hem de inovasyon ve teknoloji kültürünü geliştirecek ortaklıklar kurması gerektiğini vurgulayan Sabancı, Bugünlerde dünyada, düşük faiz ve düşük enflasyonun da gösterdiği gibi, ciddi bir kaynak sıkıntısı bulunuyor. Ancak yararlı olan dış kaynak, uzun vadeli, ileri teknolojiyle birlikte gelen yatırım sermayesidir ifadelerini kullandı.