Katar Emiri 6 ada aldı
KATAR Emiri Şeyh Hamad Bin Halife Al Sani 8.4 milyon euro ödeyerek Yunanistanda 6 ada satın aldı.
Yunanistan ile İtalya arasındaki İyon denizinde bulunan Ehinadon adalarından 5 bin dönümlük Oksia adası için 4.9 milyon euro ödeyen Al Sani, toplam 1600 dönüm olan diğer 5 ada için de 3.5 milyon euro verdi. Satışlar, Yunan devletinin,  Al Saninin bu adalarda  imar planları ile ilgili taleplerine yeşil ışık yakması üzerine gerçekleşti. Ehinadon adalarının bağlı olduğu İthaki Adası Belediye Başkanı Yiannis Kasianos Katar Emiri, Oksia adasında saray inşa etmek istiyor. İlk başta Tapu kadastro dairesinde sadece 250 metrekarelik imar izni verileceği söylendiğinde, adamları aracılığıyla cevabı 250 metrekare ancak tuvalete yeter olmuştu dedi. Kassianos, 24 çocuğu bulunan Al Saninin her çocuğuna bir ada hediye etmek niyetinde olduğunu da belirterek Bakarsınız bize yeni Belediye Sarayı binası bile inşa eder diye konuştu. Serveti 30 milyar euronun üzerinde hesaplanan Al Sani dünyanın en zengin insanları arasında.