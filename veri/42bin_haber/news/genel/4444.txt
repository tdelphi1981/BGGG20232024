ABD'li kadın İstanbul'da kayboldu
7 Ocakta tek başına Türkiyeyi gezmek üzere gelen fotoğrafçılık meraklısı iki çocuk annesi 33 yaşındaki Sarai Sierra, 21 Ocakta New Yorka dönecekti. Havaalanına eşini almaya giden Steven Sierra, kadının uçaktan çıkmaması üzerine polise başvurdu.
Dört gündür New York Polisi, FBI yetkilileri, ABD'li ve Türk yetkililerle görüşen Sierranın ailesinin endişeli bekleyişi sürüyor. 
Beyoğlunda bir hostelde kaldığı bilinen Sierranın en son geçtiğimiz Pazartesi günü sabah saat 9da kız kardeşi Christinayla telefonda konuştuğu ve Galata Köprüsünü görmeye gideceğini anlattığı biliniyor.  
Kaldığı hostel'in sahibi ise Sierrayı en son Pazar günü yemek almak için dışarı çıkarken gördüğünü bildiriyor. Sierranın uzun süre ortalıkta görünmemesi üzerine odasını kontrol eden hostel sahibi, kadının pasaportunu, sağlık kimliklerini, şarj aletini ve kıyafetlerini toplanmamış halde buldu. 
Sierranın başına kötü bir şey geldiğine inanan eşi Steven ve erkek kardeşi Pazartesi günü Türkiyeye geliyor. Sierranın yakın bir arkadaşı, 11 ve dokuz yaşlarında iki oğlu olan Sierranın 14 yıllık eşiyle aralarında hiçbir problem olmadığını, onları terk etmek için bir sebebi olmadığını belirtiyor. 
Bir klinikte resepsiyonist olarak çalışan ve üniversite eğitimine devam eden Sierra aynı zamanda amatör olarak fotoğrafçılıkla ilgileniyor. Instagramda made_in_NY hashtagiyle  hesabı bulunan Sierranın takipçileri de kayıp kadının bulunması için kampanya başlattı. ABD basınında da konu büyük yankı buldu.