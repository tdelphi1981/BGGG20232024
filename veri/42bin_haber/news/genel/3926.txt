Antalya'ya gollü darbe
Spor Toto Süper Lig'in 18. haftasında zirve takipçilerinden Antalyaspor, sahasında konuk ettiği Gençlerbirliği'ne 5-3 yenildi
Spor Toto Süper Lig'de 18. hafta mücadelesinde Medical Park Antalyaspor evinde konuk ettiği Gençlerbirliği'e 5-3 yenildi. Konuk ekibin yeni transferi Björn Vleminckx ilk maçında coştu.

Gençlerbirliği'ne galibiyeti getiren golleri 2,4,28 ve 82. dakikalarda Björn Vleminckx ile 24. dakikada kendi filelerini havalandıran Musa Nizam kaydederken ev sahibi ekibin golleri 8. dakikada Murat Duruer, 39. dakikada Lamine Diarra ve 59. dakikada Isaac Promise'den geldi.

Bu sonucun ardından Gençlerbirliği puanını 24'e yükseltirken Medical Park Antalyaspor 30 puanda kaldı.

SPOR TOTO SÜPER LİG PUAN DURUMU VE FİKSTÜR İÇİN TIKLAYIN 
İLK MAÇINDA 4 GOL! KİM BU VLEMINCKX?
Antalya'daki maçta Gençlerbirliği'nin yeni transferi Björn Vleminckx tam anlamıyla damga vurdu. Başkent ekibinin devre arasında Belçika ekibi Club Brugge'dan kiraladığı golcü oyuncu 1985 Belçika doğumlu. Kariyerindeki çıkışı ise 2011 yılında Hollanda ligi Eredivisie ekiplerinden NEC Nijmegen'de yaptı. O sezon NEC formasıyla 23 gole imza atan oyuncu aynı zamanda gol krallığına da uzandı. Belçikalı forvet NEC formasıyla iki sezonda 64 maçta görev aldı ve 31 gol kaydetti.  
Krallık sonrası ülkesine dönen ve Club Brugge'e 3,3 milyon Euro'ya transfer olan Vleminckx, burada istediği performansı gösteremedi. 20 maçta forma giyen ve 8 gol atan golcü oyuncu bu sezon devre arasında Gençlerbirliği'ne kiralandı. Vleminckx ayrıca 3 kez de Belçika milli takım forması giydi.

ÖZDİLEK: "KAYBETMEK FUTBOLUN DOĞASINDA VAR"

MAÇTAN DAKİKALAR (İLK YARI) 
Spor Toto Süper Lig'de Medical Park Antalyaspor-Gençlerbirliği karşılaşmasının ilk yarısı konuk ekibin 4-2 üstünlüğü ile tamamlandı.

2. dakikada ceza sahası ıçinde topla buluşan Hurşut'un sert vuruşunda top, Antalyaspor defansa çarptıktan sonra Gençlerbirliği oyuncusu Vleminckx'ye çarparak kaleye yöneldi. Hakan Arıkan'ın müdahalesine rağmen topu yeniden önünde bulan Vlaminckx, meşin yuvarlağı boş kaleye gönderdi: 0-1.

4. dakikada Ermin Zec'in sol kanattan ortasında topa iyi yükselen Tosic'in kafa vuruşunda top, üst direğe çarparak oyun alanına geri döndü. Dönen topa kale önünde iyi yükselen Vlaminckx, meşin yuvarlağı ikinci kez ağlarla buluşturdu: 0-2.

8. dakikada Medical Park Antalyaspor adına kazanılan serbest vuruşta topun başına geçen Murat Duruer'in plase vuruşunda meşin yuvarlak, filelerle buluştu: 1-2.

24. dakikada Jimmy'in sol kanattan yerden sert ortasında kale önündeki kırmızı-beyazlı futbolcu Musa Nizam, ters vuruşla topu kendi ağlarına gönderdi: 
1-3.

28. dakikada Cem Can'ın ortasında Medical Park Antalyasporlu defans oyuncularının hatasından yararlanarak kale önünde topla buluşan Vlaminckx, göğsüyle düzelttikten sonra sert vurarak meşin yuvarlağı bir kez daha ağlarla buluşturdu: 1-4.

39. dakikada Murat Duruer'in sağ kanattan ortasında kale önünde topla buluşan Diarra'nın sert vuruşunda top filelere gitti: 2-4.
Karşılaşmanın ilk yarısı Gençlerbirliği'nin 4-2 üstünlüğü ile tamamlandı.

İKİNCİ YARI
 
52. dakikada Hurşut'un sağ kanattan ortasında Vlaminckx'i topu göğsüyle Jimmy'in önüne indirdi. Jimmy'nin ceza sahası çizgisi üzerinde bekletmeden vuruşunda top auta gitti. 
59. dakikada Aissati'nin korner atışından ortasında kale önünde karambolde kalan topa son dokunan Isaac, meşin yuvarlağı ağlarla buluşturdu: 3-4. 
65. dakikada Aissati'nin ara pasında sol çaprazdan ceza sahasına giren Emrah'ın sert vuruşunda top kalenin üzerinden auta gitti. 
69. dakikada Uğur'un pasında defansın arkasına sarkarak kaleci ile karşı karşıya kalan Mehmet Eren'in vuruşunda kaleci topu son anda tokatladı. Topu Gençlerbirliği defans oyuncuları uzaklaştırdı. 
83. dakikada kornerden Petrovic'in ortasında arka direkte yükselen Vleminckx'in kafa vuruşunda meşin yuvarlak filelere gitti: 3-5. 
Başka gol olmayan karşılaşmadan Gençlerbirliği 5-3 galip ayrıldı.