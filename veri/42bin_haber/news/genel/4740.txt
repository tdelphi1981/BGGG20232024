Taliban okulun yanında Kuran-ı Kerim de yaktı
Afganistan'ın Nurustan vilayetinde bir ilkokul, Taliban militanlarınca ateşe verildi. Yangında okuldaki kitap ve eşyaların yanı sıra onlarca Kuran-ı Kerim de yandı.
Nurustan Emniyet Müdürü Gulamullah Nurustani, bir grup militanın gece geç saatlerde Nurustan'ın Vaygel ilçesindeki bir ilkokulu ateşe verdiğini söyledi. 
Yangın sonucu okulda bulunan kitap, sıra ve masaların tümünün kullanılamaz hale geldiğini İfade eden Nurustani, okulda bulunan onlarca cilt Kuran-ı Kerim'in de kül olduğunu belirtti. 
Nurustani, daha önce de Nurustan'da yaşayan birkaç öğretmenin evinin Taliban tarafından ateşe verildiğini vurguladı. 
Taliban sözcüsü Zabihullah Mücahit ise okulu yakanların Afganistan istihbaratına çalışan ekipler olduğunu iddia etti. 
 