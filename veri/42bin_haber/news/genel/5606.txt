Şiddetle savaşmak için dans et!
Uluslararası 1 Milyar Ayaklanıyor organizasyonu, dünya kadınlarını 14 Şubatta hep birlikte, kadına yönelik her türlü şiddete karşı isyan etmek için dans etmeye davet ediyor.
Her yıl ülkemizde ve dünyada milyonlarca kadın şiddetin her türlüsüne maruz kalıyor. Dayak, hakaret, cinsel taciz, tecavüz kadınların kaderi gibi sunuluyor. Kadın cinayetleri giderek artıyor.  
Kadına yönelik şiddetle mücadelenin binbir yolu var; sivil toplum kuruluşları, hükümetler, uluslararası organizasyonlar konuyu gündemde tutmak ve sorunu yok etmek için konferans düzenlemekten sokak eylemlerine, araştırmalardan eğitimlere pek çok yola başvuruyorlar.  
DÜNYANIN DÖRT BİR YANINDA 1 MİLYAR KADIN / WEB TV 
Bu kez "değişik" bir etkinlik sözkonusu: Uluslararası 1 Milyar Ayaklanıyor organizasyonu, dünya kadınlarını 14 Şubatta hep birlikte kadına yönelik her türlü şiddete karşı isyan etmek için dans etmeye davet ediyor. Organizasyonun hedefi bir milyar kadını aynı saatler içinde dans etmesini sağlayarak şiddeti protesto etmek! 
1 MİLYAR ŞİDDET GÖREN KADIN SAYISI 
Etkinliğin yaratıcısı, Vajina Monologları'nın yazarı Eve Ensler. Önce Victory (Zafer), Valentine ve Vaginayı (Vajina) temsil eden V-Day fikrini ortaya atıyor. Aziz Valentinden dolayı kutsal sayılması gereken, oysa günümüzde tamamen ticarileşen bir gün olan Sevgililer Gününü seçmesinin nedeni ise günün asıl çıkış noktasını hatırlatmak: Sevgi.  
Bu yıl 15. yaşını kutlayan V-Day hareketinin Bir Milyar Ayaklanıyor kampanyasının çağrısı şöyle: Her üç kadından birinin şiddete maruz kaldığı istatistiğini hesapladığınızda, dünyada bir milyarı aşkın kadının şiddetten etkilendiğini görürsünüz. V-Day'in 15. yıldönümünde bir milyar kadını ve onlara değer verenleri bu şiddete son vermek için sokağa çıkmaya, yürümeye, dans etmeye ve taleplerini yükseltmeye çağırıyoruz. V-Day, kolektif gücü ve sınırlar ötesi dayanışmayı tüm dünyanın görmesini istiyor." 
V-Day hareketine göre bu bir küresel bir direniş; kadınlara ve erkeklere tecavüz ve tecavüz kültürü sona erene kadar statükoyu reddetmeleri için bir çağrı, kadınların mücadelesinde bir dayanışma hareketi. Aynı zamanda, kadın ve kız çocuklarına yönelik şiddetin kabulüne isyan, yeni bir zaman 
ve yeni bir varoluş biçimi 
TÜRKİYENİN HER YANINDA DANS  
Türkiyedeki kadınlar bu çağrıya heyecanla cevap veriyorlar. Türkiyenin pek çok kentinde kadınlar şiddete karşı çıkan 1 milyardan biri de benim demek için dans edecek. İstanbulda da pek çok 1 Milyar Ayaklanıyor platformu kuruldu; şehrin her yanında etkinlikler planlandı. Beşiktaş Meydanı, Tarlabaşı, Haydarpaşa Garı ve Kadıköyde kadınlar ve onlara destek olmak isteyen erkekler dans edecek.  
HÜRRİYET AİLE İÇİ ŞİDDETE SON KAMPANYASI HAYDARPAŞADA 
Bu etkinliklerden biri 14 Şubat saat 14.00te Haydarpaşa Garında. Çeşitli sivil toplum kuruluşlarının organize ettiği etkinlikte, kadınlar 1BillionRising müzikleri ve Türkiye müzikleriyle dans ederken, dans eğitmenleri onlara destek olacak. Kırmızı Band grubu iki şarkı söyleyecek, tango gösterileri olacak. 
KİM NEREDE DANS EDİYOR  
İZMİR 
İzmir Konak Clock Tower, Saat 12.00 - 14.00
Aliağa Demokrasi Meydanı, Saat 12.00-14.00 
ADANA 
Adana Atatürk Parkı 
ANKARA 
Karanfil Sokak, Saat 12.00-14.00
Kuğulu Park, Saat 14.00
Haymana Nuri Bektaş Anadolu Lisesi, Saat 13.00
Çayyolu Mavi Sahne, Saat 21.00 
ANTALYA 
Antalya Cumhuriyet Meydanı, Saat 12.00-14.00 
AYDIN 
Adnan Menderes Üniversitesi, Saat 12.00-14.00 
BURSA 
Korupark AVM, Saat 18.00 
ÇANAKKALE  
Morabbin Parkı , Saat 12.00-14.00 
DENİZLİ 
Denizli Çınar Meydanı, Saat 12.00-14.00 
ESKİŞEHİR 
Zübeyde Hanım Kültür Merkezi, Saat 14.00 
MERSİN 
Enteller Caddesi Taş Bina Önü, Saat 12.00-14.00
Forum AVM, Saat 13.00 
İSTANBUL 
Sarıyer Koç Üniversitesi, Saat 12.00-15.00
Beşiktaş Meydanı, Saat 13.00
Haydarpaşa Garı Önü, Saat 14.00
Sarıyer , İstinye Park Ana Etkinlik Alanı, Saat 12.00 - 13.00
Kadıköy İskele, Saat 19.00
Kadıköy Caferağa Spor Salonu, Saat 20.00 
KARABÜKSAFRANBOLU 
Safranbolu, Saat 12.00-14.00 
KKTC  
Belediye Bulvarı Caddesi, Gönyeli, Saat 16.00
Lefkoşa, M.Akif Caddesi Cadının Evinin Önü, Saat 18.00-20.00 
KOCAELİ 
Kültür Tepesi (Saat Kulesi) Saat 12.00-14.00 
MUĞLA 
Bodrum Belediye Meydanı Saat 13.00 
SAMSUN 
Yeşilyurt Alışveriş ve Yaşam Merkezi 
SİVAS 
Sivas Cumhuriyet Üniversitesi, Saat 12.00-14.00 
TRABZON 
Trabzon Meydan Parkı , Saat 13.00 
ZONGULDAK 
Zonguldak Valilik Önü , Saat 12.00 - 14.00 
  
 