Para başka dostluk başka
Kıbrıslı Rumların eski lideri Dimitris Hristofyasa kredi pazarlıklarında çok sert davranan Almanya Başbakanı Angela Merkelin desteği, yeni Rum lider Nikos Anastasiadise yaramadı.
Kurtarma paketi müzakereleri yapan AB ekibinin içinde yer alan IMF, güney Kıbrısın batışının resmi ilanı anlamına gelen borç tıraşında ısrar etti. Ekonomik krize yoğunlaşan Anastasiadis, Kıbrıs müzakerelerine hemen başlayalım çağrısı yapan KKTC Cumhurbaşkanı Derviş Eroğluna ise, Sonra yanıtı verdi. Anastasiadis, Eroğluna gönderdiği mektupta, Müzakerelere iyi bir ön hazırlıktan sonra başlayalım cevabını verdi. Anastasiadis, böylece Kıbrıs müzakerelerini belirsiz bir tarihe ertelemiş oldu. Anastasiadis, AB ile geçen yıl Temmuz ayından bu yana sürdürülen 17.5 milyar Euroluk kurtarma paketi müzakerelerine eski lider Hristofyasın bıraktığı yerden devam ediyor. Troyka adı verilen komite içindeki IMF temsilcisi, Rumların Yunanistan krizinde batan bankaları için 10 milyar Euroya ihtiyacı olduğu konusunda ısrar etti. Bu da kamu borçları da eklendiğinde Rumların battığının ilanı ve Yunanistanda yapıldığı gibi borçların traş edilmesi anlamına geliyor. Anastasiadis, IMFyi yumuşatması için Almanya Başbakanı Merkeli arayarak yardım isteyecek. Rum lider, Rusya lideri Vladimir Putinden de iki yıl önce aldıkları 2.4 milyar Euroluk borcun vadesinin düşük faizle uzatılmasını önermek için randevu istedi. 
Hristofyas dalga geçti 
ANASTASIADISin kurtarma paketinde IMF duvarına çarpması, geçen ay görevinden ayrılan eski Rum lider Dimitris Hristofyası sevindirdi. Seçim propagandası döneminde Anastasiadisin Hristofyas giderse herşey düzelecek sözlerini hatırlatan Hristofyas, Muhalefetteyken kahramanlık yapmak kolay, hadi şimdi görelim dedi.