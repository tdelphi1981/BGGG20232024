Oto ve ticari sigortalarda primler artacak
Türkiye Sigorta Birliği Başkanı Recep Koçak, son 6 yılda trafik sigortasında 2.8 milyar TL zarar edildiği, toplanan primin hasarları karşılamaya yetmediğini belirterek, 2013te başta prim artışı olmak üzere bazı önlemlerin alınacağını söyledi. Koçak, ticari sigortalarda da zarar edilmeye başlandığını açıkladı.
SİGORTACILAR, 2013de başta trafik ve kasko olmak üzere, ticari sigortalarda da primleri artırmaya hazırlanıyor. Bir süredir özellikle zorunlu olan trafik sigortasında ciddi zarar eden ve 2012de primleri yükseltmelerine rağmen yine de zarardan kurtulamayan sigorta şirketleri, 2013 yılında trafik sigortasında primleri yeniden artıracaklar. Aynı şekilde son iki yıldır ticari ve sınai sigortalarda da ciddi hasar ödeyen, bu nedenle de sigorta yaparken temkinli hareket eden sigortacılar; yeni yılda, sanayi kesimine yönelik sigorta poliçelerinde de fiyatları yükseltecekler.
Türkiye Sigorta Birliği (TSB) Başkanı Recep Koçak, son 6 yılda sigorta şirketlerinin trafik sigortasından 2.8 milyar TL zarar ettiğini, 2012nin 9 aylık döneminde ise şirketlerin 652 milyon TL zarar açıkladığını belirterek, 6 yıldır bu zararın sigortalılara yansıtılmadığını söyledi. Koçak, trafik sigortasında alınan primlerin ödenen tazminat ve giderlere yetmediğini ifade ederek, Alınan her 100 lira karşılığında, 105 lira tazminat ödüyoruz. Bunun üzerine giderleri de koyduğunuzda bu rakam 135 liraya çıkıyor dedi. 
PRİM ARTIŞI KAÇINILMAZ OLDU 
Recep Koçak, trafik sigortasında zararın nedenlerine de değinerek, şunları söyledi: Trafik kazalarında tedavi giderlerinin Sosyal Güvenlik Kurumu (SGK) tarafından ödenmesine yönelik kanunda değişiklik yapıldı ve iki yıldır şirketler, trafik sigortası primlerinin yüzde 10unu SGKya devrediyor. Bunun dışında, Yargıtay Hukuk Daireleri ile mahkemelerin aldıkları, sigorta tekniğine uymayan kararlar ve yargıya intikal eden dosyalarda vefat tazminatının hesaplamasındaki farklı kriterler, zararı daha da arttırdı. Ayrıca, maddi hasarlı kazalarda tarafların kendi aralarında anlaşarak, tutanak tutmalarına yönelik düzenleme sonucu artan tazminat talepleri de zarara neden oluyor. Bir de yedek parça ve tamir fiyatlarındaki artışlar var. Tüm bunlar trafik sigortasının sürdürülebilirliği açısından başta prim artışı olmak üzere bazı önlemlerin alınmasını kaçınılmaz hale getirdi. 
Ayakta durmak zorundayız 
Recep Koçak, trafik sigortasında primlerin bundan sonra da artacağını vurgulayarak, Eğer havuzda yeterli prim toplanamazsa primler yükselir. Şunu da söyleyeyim, artık zararın dibe vurduğunu görüyoruz, bundan ötesinin olacağını tahmin etmiyorum. O nedenle de 2013ün farklı olacağını düşünüyorum. Bunun işaretlerini da almaya başladık. Şirketler hem risk seçiminde dikkatli davranıyor, hem de primleri artırıyor dedi. Recep Koçak, sigortalıya hizmet verebilmek için sigorta şirketlerinin ayakta durması gerektiğine de dikkat çekerek, şunları söyledi: Sigorta şirketlerinin karlı olması lazım ki, hizmet verebilsin. Çok büyük karlar da hedeflemiyoruz. Dünya ortalamasına baktığımızda yüzde 5i, yüzde 10u geçmez. Bizim hedeflediğimiz de bu rakamlar. 
Ticari sigortalarda önlem alacağız  
RECEP Koçak, sınai ve ticari sigortalardan da zarar ettiklerini belirterek, şunları söyledi: Son iki yıldır ciddi hasarlar oldu. 2011de aldığımız primin üçte birini hasar olarak ödedik, 2012de durum daha da kötü. Yangın sigortalarında sektörün teknik karlılığı 2011in 9 aylık döneminde yüzde 7 iken, bu yılın aynı döneminde eksiye dönerek, yüzde 3 zarar edildi. Bu nedenle de şirketler dikkatli olmaya başladılar. Sigorta yapmıyor değiliz ancak, istediğimiz asgari şartlar var. Mesela, sigortalanacak tesiste, sigorta yokmuş gibi önlem alınmasını istiyoruz. Tedbir alınmadığı sürece risk artıyor. Hiçbir tedbir almayayım, sigorta yaptırayım, sigorta şirketi düşünsün demek doğru değil. Hasar olmayacak gibi önlem alınıp, sonra sigortaya başvurulması gerekir. 
Kâra geçmek zorundayız 
AKSİGORTA Genel Müdürü Uğur Gülen, 2013de sigorta primlerine zam olacağını belirterek, şöyle konuştu: 2012de doğru risk seçimi ve doğru fiyatlama yapmaya başladık. 2013de de aynı durum devam edecek. Sektör olarak büyüme sorunumuz yok. 2013de de ekonominin üzerinde büyürüz. Ancak kâr sorunumuzu çözmemiz lazım. Eskiden yüksek faiz ortamında şirketler kendi yağında kavruluyordu. Ancak faizler yüzde 5lere indi ve mali karlar bitti, sigortacılıktan kar etme dönemi başladı. Bu durum 4-5 yıldır her şirketi etkiliyordu, 2012de tam anlamıyla etkiledi. Bundan sonra daha karlı bir sigorta sektörü yaratmalıyız. Bunun için de primler yükseldi, 2013de de yükselmeye devam edecek.