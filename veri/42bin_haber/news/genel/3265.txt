Avrupa'nın yeni durağı İstanbul!
The New York Times 2013'te gezilmesi gereken 46 yeri yazdı. Listede İstanbul da var.
 Okurlarına İstanbul'da 'kültür gezisi' öneren gazete Salt, Bienal, Masumiyet Müzesi'nden bahsediyor. 
 İstanbul'a 46 şehirlik listenin 10'uncu sırasında yer veren The New York Times'ın Gisela Williams imzalı yazısında şu ifadeler bulunuyor: 'Türkiye artık Avrupa dolaşım sistemine dahil. İstanbul'un yoğun kültürel takvimi bu yıl şehri görmeniz için yeterli bir sebep. Bu sonbahar gerçekleşecek Bienal'e ek olarak, gezilip görülecek yeni sergi salonları ve kültür merkezleri var. Küratör Vasıf Kortun tarafından yönetilen Salt'ın Beyoğlu ve Galata'da iki mekanı bulunuyor. Nobel ödüllü yazar Orhan Pamuk'un Masumiyet Müzesi ise geçen yıl açıldı.'
 Rodeo ve Arter gibi sanat galerilerinden de bahsedilen yazıda, İstanbul'da Lunapark gibi tasarım ve moda merkezlerinin olduğundan da söz ediliyor.  Bahar Korcan ve  Atelier 55'ten de söz eden gazete, Galata bölgesinin bir çeşit rönesanstan geçtiğini ifade ediyor.