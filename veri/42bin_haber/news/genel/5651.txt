Hani kapalıydı
CHP Lideri Kemal Kılıçdaroğlu, Hataydaki Cilvegözü Sınır Kapısında 14 kişinin öldüğü patlamanın pek çok soru işareti doğurduğunu söyledi. İngiliz İşçi Partisinin davetlisi olarak İngiltereye giderken gazetecilerin sorularını yanıtlayan Kılıçdaroğlu, patlamada hükümetin ihmali bulunduğunu öne sürdü.
Başbakan Tayyip Erdoğana şu soruları yöneltti: 
- SORU 1 Türkiye, Cilvegözü Sınır Kapısını 21 Temmuz 2012de tek taraflı olarak kapattığını açıkladı. Şimdi kapalı bir sınır kapısına nasıl bir araç gelir? 
- SORU 2 Bu araç Suriyeli Esad karşıtlarının denetiminde olan bir alandan geliyor, eğer Suriyeden geliyorsa. Nasıl geliyor o zaman?  
KİMLİK TESPİT EDİLMELİ 
- SORU 3 İki kişinin Suriyeye kaçtığı üçüncüsünün Türkiyeye kaçtığı söyleniyor. Bu kapıda istihbarat elemanları var, kolluk kuvvetleri, gümrük görevlileri var. Bu kişinin kimliği nasıl belirlenemiyor? Gümrük kapısından geçiyor. Burası yol geçen hanı değil. Pasaport kimlik tespiti yapılması gerekiyor. Kimliği tespit edilemedi ne demek?
- SORU 4 Bizim milletvekillerimiz kamera görüntülerini izlemek istiyor. Önce olur diyorlar, sonra gizlilik kararı var deniyor. Üç bakanın izlediği görüntüler neden CHPye gösterilmiyor? Hukukta çifte standart olur mu? 
- SORU 5 Gaziantep vekilimiz (Mehmet Şeker) bir konuşma yaptı, Gaziantepte bazı evlerde bomba imal edildiğini iddia etti. Onların içinde MİT yetkilileri olduğunu da söyledi. Hatayda da bomba imal edilen yerlerin görüntüleri medyada yer aldı. Türk hükümeti bu bomba imalinin neresinde? Çok soru var. Dün (önceki gün) söyledim; bu, uçak işine dönmesin.. Patlayan o bombanın sorumlusu hükümettir. Bunu herkes bilmek zorundadır. 
Konuşmasından rahatsız olmadım 
- Baykalın açıklamalarını nasıl buldunuz?
Normal değerlendiriyorum. Baykal, partinin duyarlılıklarını dile getirmiştir. Genel anlamda olumlu bakıyorum. 
- Rahatsız eden bir unsur var mı?
Hayır, hayır. O partimizin eski genel başkanıdır. Kapalı grupta konuşur, partinin duyarlılıklarını dile getirir. 
- CHPnin kamp tarihini Baykal değiştirmek istedi gibi bir durum var mı?
Hayır STKler istedi. 3 Martta Tando-ğanda miting varmış. CHPli vekiller de 
katılsın diye ertelenebilir mi diye sordular. 
1 Mart tezkeresinin tutanakları açıklansın 
- 1 Martın yıldönümüyle ilgili bir çalışma var mı?
1 Martla ilgili olarak Akif Hamzaçebiye tutanakların kamuoyuna açılması için Meclis Başkanlığı nezdinde girişimlerde bulunun talimatı verdim. 10 yıllık süre doluyor ve bu tutanakların açıklanmasını isteyeceğiz. 
İmralı ile devlet görüşmesin 
CHP Lideri Kılıçdaroğlu CNNTürkte, İmralı sürecinin neresinde duruyorsunuz? sorusuna, Hiçbir yerinde karşılığını verdi. Abdullah Öcalanla görüşülmesinin şart olmadığını belirten Kılıçdaroğlu şunları söyledi: Parlamentoda bir uzlaşma komisyonu kuralım, paralelinde siyasal partilerin belirlediği akil adamlardan oluşan bir komisyon kuralım. Görüşmeleri devletin bir yetkilisi yapmasın,  akil adamlar yapsın. Devlet meşru zeminlerde görüşme yapar.