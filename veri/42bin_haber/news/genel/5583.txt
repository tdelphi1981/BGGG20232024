BDP heyeti eylemsizlik için gidiyor
MİTin koordinasyonunda PKKnın silah bırakması hedefiyle, Öcalanla İmralıda süren müzakerelerde sıra, bu hafta gerçekleşmesi beklenen eylemsizlik çağrısına geldi.BDPnin dünkü MYK toplantısında Öcalanın ağzından PKKnın eylemsizlik ilan etmesi isteğini duyacak olan heyet için Adalet Bakanlığına DTK Eşbaşkanı Ahmet Türk ve BDP Grup Başkanvekili Pervin Buldan ile BDP Eşbaşkanı Selahattin Demirtaşın isminin de iletilmesi ön mutabakatı alındı. BDP, isimleri bugün Adalet Bakanı Sadullah Ergine iletecek. Erginin Başbakan Erdoğanla yapacağı değerlendirmeye bağlı olarak BDP muhtemelen yarın İmralıya gidecek ve Öcalanın Türkiyeye getirilişinin 14üncü yıldönümü olan 15 Şubat öncesinde kritik bir eşik aşılmış olacak. Başbakan Yardımcısı Beşir Atalay da bir soru üzerine dün, İmralı ile yürütülen süreçte kopma olmadığını belirterek, Süreç iyi gidiyor dedi.