Türkiye CIAin mola yeriydi
Amerikalı bir sivil toplum örgütü CIAnın, 11 Eylül zanlılarının kaçırıp Guantanamoya götürürken Türkiye dahil 54 ülkeden yardım aldığını iddia etti. Türkiye bir El Kaide yöneticisini ABDye teslim ederken, CIAnın şüpheli dolu uçaklarının ikmal yapmasına da izin verdi.
AMERİKAN istihbaratının 11 Eylül 2001deki saldırıların ardından başlattığı küresel terörist avı sırasında dünyadaki ülkelerin dörtte birinden örtülü destek aldığı iddia edildi. Merkezi New Yorkta bulunan OSJI (Açık Toplum Adalet İnisiyatifi) adlı sivil toplum örgütünün yayınladığı 218 sayfalık İşkenceyi küreselleştirmek: CIAnın gizli tutuklamaları ve sıradışı transferleri başlıklı rapora göre, aralarında Türkiyenin de bulunduğu 54 ülke açıkça veya gizlice CIAnın gizli tutuklamalarına, adam kaçırmalarına ve işkence altında sorgulamalarına yardım ve yataklık etti ya da Amerikalıların bunları yapmasına göz yumdu.  
İran ve Suriyeden destek   
Avrupa devletlerinin CIAye desteği terör zanlılarını taşıyan uçaklara hava sahasına açmak veya uçakların ikmal yapmasına izin vermekle sınırlı kalırken, Polonya, Romanya ve Litvanyada gizli CIA hapishanelerine izin verildiği kaydedildi. ABDnin haydut devlet ilan ettiği İran ve Suriyenin de zamanında CIA operasyonlarına destek verdiği, raporun sürpriz bulguları arasında yer alıyor. Buna karşılık İsrailin CIA operasyonlarına destek verdiğine dair kanıt bulunmadığı da dikkat çekti. CIAye en büyük destek ise İngiliz Tony Blair hükümetinden geldi. 
Uçuşlar İncirlikten 
 Rapora göre, Türkiye bir kez aktif rol oynadı. 2006da yakalanan Abdül Hadi el Iraki kod adlı Abdül Rezzak Abdül Baki Türkiyede yakalandıktan sonra ABDye teslim edildi. Abdül Baki Guantanamo üssüne götürülmüştü.   
Dönemin Ankara büyükelçisi R. Wilsonın Wikileakse sızdırılan diplomatik notlarında da Türk ordusu, ABDye İncirlik üssünü Temel Adalet Operasyonunda tutukluların aktarılması için kullanmaya için verdi diye yazdığı görüldü. İzin 2006da iptal edildi. 
İncirlik Üssünden en az 6 kişi Guantanamoya aktarıldı. Ancak bu operasyonların CIA tarafından gerçekleştirildiği kanıtlanamadı.