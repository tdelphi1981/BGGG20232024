Çaycı değilmiş
İmralı tutanaklarının basına sızmasıyla ilgili araştırmayı tamamlayan BDP yönetimi, dün yazılı açıklama yaptı. BDP, Çaycı sızdırdı iddialarının aksine tutanakları parti meclisi üyeleri Rauf Kocaman ve Resul Baykaranın çoğalttığını, basın bürosu çalışanı Ali Özgüçün de aldığı kopyayı, Dicle Haber Ajansı muhabiri Alper Atalay ile paylaştığını bildirdi. Tutanakları çoğaltan iki üye istifa ederken, basın görevlisinin işine son verildi.
BDP, İmralı tutanaklarının basına sızdırılması araştırmasının sonuçlarını açıkladı. Tutanakları bilgi vermeden çoğaltan parti meclisi üyesi Rauf Kocaman ve Resul Baykara istifa ederken, aldığı kopyayı basınla paylaştığı iddiasıyla basın bürosu çalışanı Ali Özgüçün işine son verildi. BDPden yapılan yazılı açıklamada, tutanakların sızdırılması nedeniyle Abdullah Öcalandan ve metinde adı geçenlerden özür de dilendi. Sonuçların dün BDP Genel Başkanı Selahattin Demirtaşın açıklaması bekleniyordu. Demirtaşın rahatsızlığı nedeniyle grup toplantısı iptal edilince BDP yönetiminden şu yazılı açıklama yapıldı: 
TOPLANTILARDA OKUNDU 
23 Şubatta 3 kişilik BDP heyeti, İmralıda Sayın Öcalanla bir görüşme gerçekleştirmiştir. Partimizin çok önem verdiği bu görüşme, parti yetkili organlarımızla paylaşma ihtiyacına binaen görüşmeyi yapan arkadaşlarımız tarafından yazılı hale getirilmiş ve merkez yürütme kurulu, meclis grubu ve parti meclisi toplantılarında okunmuştur. Partimizin yetkili organları metnin çoğaltılmaması yönünde karar almıştır. Buna rağmen metnin bir kısmının Milliyet gazetesinde yayınlanması üzerine parti organlarımız soruşturma kararı almış, çok yönlü soruşturma neticesinde parti merkezimiz şu sonuçlara ulaşmıştır: Metnin çoğaltılmaması kararına rağmen iki parti meclisi üyemiz M. Rauf Kocaman ve Resul Baykara, toplantıya ara verildiğinde kimsenin bilgisi ve onayı olmadan tutanakları alarak kendileri için çoğaltmıştır. Parti meclisi üyelerimiz metni çoğaltırken, parti personeli de tek bir nüsha kendileri okumak üzere çoğaltmışlardır. Basın büromuzda çalışan Ali Özgüç, gazeteci Alper Atalayın metin üzerinden fotoğraf çekmesine izin vermiştir. Milliyette yayınlanan tutanak resminin bir fotoğraf kaydı olduğu anlaşılmıştır. Yetkili organlarımız şu kararları almıştır: Parti meclisi üyelerimiz kendi sorumluluklarının farkında olarak özeleştiri mahiyetinde PM üyeliklerinden istifa etmişlerdir. Partimizin basın biriminde çalışan Ali Özgüç tutanakları parti yönetimine haber vermeyerek bir basın çalışanıyla paylaştığı için işine  son verilmiştir.  
ÖCALANDAN ÖZÜR DİLENDİ 
Parti yetkili organlarımız, yaşananlardan dolayı kendi sorumluluğunun farkındadır. İmralıdaki görüşme yayınlanmak üzere yapılmamıştır. Öncelikle yaptığı görüşmenin kendi bilgisi dışında basında yer alması nedeniyle Sayın Öcalandan özür diliyoruz. Yine görüşme metninde adı geçen kişilerin ve kurumların da aynı gerekçeden ötürü özrümüzü kabul etmelerini rica ediyoruz. Ancak bu vesileyle partimizi, yetkili organlarını, parti yöneticilerini bilerek hedef haline getirenleri, yalan ve yanlış bilgiler yayanları kınıyoruz. Tarihi bir süreç yaşadığımızın ve partimize büyük sorumluluklar düştüğünün farkındayız. Bu nedenle, bundan sonra notların bir gazetede nasıl yer aldığını tartışmak yerine, çözüm sürecinin tartışılmasını gerekli görüyoruz. Sürecin gereklerini yerine getirmekte kararlıyız. BDP Genel Başkanı Demirtaş da hastane çıkışında şunları söyledi: Gizleyecek, saklayacak bir şey yok. Bunda kısmen partimizin sorumluluğu olduğu için gereğini yaptığımızı herkesin bilmesi lazım. Karşılıklı güven temelinde sorunları çözmek, süreci ilerletmek için uğraşıyoruz. Güvensizlik yaratacak hiçbir şey yapmayız. 
DİHA DA ATALAYI KOVDU 
BDP basın bürosu çalışanından tutanakları fotoğraflayarak alan Dicle Haber Ajansı (DİHA) muhabiri Alper Atalayın da işine son verildi. ? ANKARA 
TEPKİLER 
Divanı harbe verecek değiliz 
- Ak Parti Genel Başkan Yardımcısı Hüseyin Çelik: Eğer bir parti, Sızdıranlar şunlardır, biz tedbirsiz davrandık, onlar kabul edip istifa ettiler diyorsa bize düşen bu açıklamaya itibar etmektir. Divanı harbe verecek halimiz yok. 
- AK Parti Grup Başkanvekili Ahmet Aydın: Herkes samimiyet testinden geçiyor. Halkımız da bütün bu süreci izliyor. Bu tarihi fırsatın heba olmaması lazım. Bu fırsatın iyi değerlendirilmesi lazım. Herkesin sorumlu davranması gerekiyor.