Sanayici şapkamla doğalgaz kullanmak istemiyorum
Kenan Yavuz; ''Türkiye'nin en önemli doğalgaz tedarikçisiyiz ama sanayici şapkamla sanayide doğalgaz kullanmak istemiyorum' dedi
 SOCAR Türkiye Başkanı Kenan Yavuz; 'Türkiye'de enerji çeşitliliğinin desteklenmesi gerekiyor. Türkiye'nin en önemli doğalgaz tedarikçisi firmasıyız ama ben sanayici şapkamla sanayide doğalgaz kullanmak istemiyorum'' diye konuştu SOCAR Türkiye Başkanı ve Petkim Yönetim Kurulu Üyesi Kenan Yavuz, '2012-2015 döneminde Petkim'de 7-8 milyar dolarlık yatırım öngördüklerini kaydetti. Liman, rüzgar enerjisi terminali, rafineri gibi projelerinin olduğunu dile getiren Yavuz, 'Limanın yatırımı 400 milyon dolar olacak'' dedi. Doğalgaz fiyatları nedeniyle petrokimyada da büyük sıkıntılar yaşandığına dikkat çeken Yavuz, kömürden buhar üretmek için çalışmalara başladıklarını  kaydetti. Yavuz, Azerbaycan'dan Ocak itibarıyla 1,2 milyar metreküp doğalgaz ithal etmeye başlayacaklarını, bu miktarın 500 milyon metreküpünü piyasaya satacaklarını söyledi.
 PETROKİMYA MERKEZİ
 ALİAĞA ve Petkim Yarımadası'nın ''Türkiye ekonomisinin kilit noktası'' olduğunu dile getiren Yavuz, 'Bölgedeki en büyük Petrokimya ve Lojistik Merkezi olma hayalini gerçekleştiriyoruz' dedi.