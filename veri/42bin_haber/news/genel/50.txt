BDP'li vekile tazyikli suyla müdahale
Öcalanın Suriye'den çıkarılışının yıldönümü nedeniyle BDP'liler tarafından Şırnak ve Batman'da düzenlenen yürüyüşe polis müdahale etti.
  Batman'da aralarında Milletvekili Ayla Akat Ata ve Belediye Başkanvekili Serhat Temel'in de bulunduğu yaklaşık 100 kişilik grup, polisin izinsiz gösteri yaptıkları ve dağılmaları yönündeki uyarısını dinlemedi. Bunun üzerine polis, gruba tazyikli su ve gaz bombasıyla müdahale etti. 
 'KARA GÜNÜ LANETLİYORUM'
 Tazyikli suya maruz kalan BDP Batman Miletvekili Ata ve  Temel BDP il binası önünde polisin müdahalesini alkışlarla protesto etti. Milletvekili Ayla Akat Ata 'Bu kara günü lanetleyen başta gözü yaşlı annelerimiz ve babalarımız, gençlerimiz ve çocuklarımıza önüne barikatlar çekerek, zulüm edenler; bilsinler ki onlar zulmün çıtasını yükselttikçe bizim direnişimizin çıtasını yükselteceklerdir' dedi. 
 Şırnak'ta da BDP İl binası önünde izinsiz açıklama yapan grup, polisin tazyikli su ve biber gazlı müdahalesiyle karşılaştı. Göstericiler ile polis arasında yaşanan gerginlik göstericilerin ara sokaklara dağılmasıyla sona erdi. Selim YALÇIN
  