Osmanlı'dan kalan her şeyi tahrip ettik
Eski Yunanistan Dışişleri Bakanı Theodoros Pangalos "Osmanlı geçmişini hatırlatan her şeyi sistematik olarak tahrip ettiklerini ve Osmanlılar'ın inşa ettiği binlerce camiden çok azının ayakta kalabildiği"ni söyledi.
   PANGALOS To Vima gazetesinde yayınlanan yazısında, Başbakan Recep Erdoğan'ın "İstenirse Atina'ya yapılacak caminin finanse edilebileceği" açıklamasına yanıt verdi. Atina'ya cami inşa edilmesi konusunda dışişleri bakanı ve başbakan yardımcısı olduğu dönemde çok çaba sarf ettiğini, ancak yapılamamasından ötürü üzüntü duyduğunu dile getiren Pangalos, "İnşallah" başlıklı makalesinde son 20 yılda üç defa parlamentoda yasal düzenleme yapılmasına rağmen sürüncemede bırakılan cami konusunda Atinalı Müslümanlara biraz daha sabır tavsiye etti. OSMANLI mirasının tahrip edilmesini eleştiren Pangalos sözlerini şöyle sürdürdü: "SEÇKİN bir halk olarak başka medeniyetlere karşı çok kayıtsızız. Frenkleri ve Osmanlı egemenliğini hatırlatan her şeyi sistematik olarak tahrip ettik. Türkiye'de, yüzyıllar içinde Hıristiyan mabetlerine karşı yapılan tahribatları gözden kaçırmadan, bugün kiliselerin var olduğunu, restore edildiklerini ve aktif olarak kullanıldıklarını görmekteyiz. Böyle bir ibadet yerinin olması Yunanistan'ın sorumluluğudur. Dinlere saygı gösterme konusunda AİHM ülkemize çok ağır mali yaptırımlar getirebilir." Tarihi ziyaretin gündemi Suriye Ahmedinecad, İslam İşbirliği Teşkilatı zirvesine katılmak üzere Mısır'ın başkenti Kahire'ye gitti. Mısır Cumhurbaşkanı Muhammed Mursi, 1979'dan beri İran'ı ziyaret eden ilk İran Cumhurbaşkanı Ahmedinejad'ı öperek karşıladı. Liderlerin gündeminde Suriye vardı. Havaalanında 20 dakikalık bir görüşme yapan iki lider krizi dış müdahale olmadan çözmenin yollarını konuştu. İki ülke ilişkilerinin gelişmesinin bölgeyi değiştireceğini ifade eden liderler, işbirliğini güçlendirmenin yollarını da değerlendirdi.  