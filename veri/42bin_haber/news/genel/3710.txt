Yapımcı, dayakçı oyuncuya set çekti
Kız arkadaşlarını darp etmeyi alışkanlık haline getiren oyuncuya çifte ceza... Üçüncü kez tutuklanan Edward Furlong, rol aldığı filmin yapımcısı tarafından kovuldu
 22 yıl önce rol aldığı Terminator 2 filmiyle yıldızı parlayan Edward Furlong, karakolluk oldu. Kız arkadaşına saldırdığı için gözaltına alınan Furlong, tutuklandı.       36 yaşındaki oyuncu, son üç ay içinde 'aile içi şiddet'ten üçüncü kez hakim karşısına çıkacak. Çekim aşamasında olan Başka Planlar'da rol alan Edward Furlong'a bir darbe de yapımcı şirketten geldi. Furlong'un kontratı tek taraflı feshedildi. Yapımcı Joe Eckardt, konuyla ilgili olarak, şunları söyledi: Artık onun gibi bir oyuncuyla çalışmamaya karar verdik.
  