Küçük Tatlıses Amerika'da ev alacak
Dünyanın sayılı müzik okullarından Berklee College Of Music'te eğitim gören İdo Tatlıses, önümüzdeki hafta Amerika'ya geri dönüyor.
 İdo Tatlıses, başta annesi Derya Tuna olmak üzere birinci derece akrabalarını da yanında götürüyor. Derya Tuna, dört ay boyunca oğlu İdo'ya Amerika'da eşlik edecek. Okulunun başlamasına rağmen öğrenci vizesini almakta geç kalan Tatlıses, vizesi çıkar çıkmaz uçak biletini satın alarak salı günü Amerika'ya uçmaya hazırlanıyor. Eğitim süresince Boston-Huntington Avenue'deki bir rezidansta oturan İdo, bu kez gittiğinde evini de değiştirmeye karar verdi. İdo'nun kendi tabiriyle 'Tatlıses Mansion'dan taşınma kararının altından ise komşularının rahatsızlığı çıktı.  Yüksek sesli müzikten rahatsız olan komşular birkaç kez İdo'nun kapısını çalınca, İdo rahat etmek için taşınma kararı verdi. Müzik çalışmalarını yeterince yapamamaktan şikayetçi olan Tatlıses, annesini de yanında götürerek yeni bir ev arayışına girecek. Derya Tuna'nın da oğlu için müstakil bir ev düşündüğü ya da maliyeti uygun bir ev alacağı da edinilen bilgiler arasında.