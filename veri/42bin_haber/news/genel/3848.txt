İstanbula Filo A.Ş.
Belediyeden çıkan son düzenlemeyle iki yeni taşımacılık türü oluşturuldu. Taşeron araç dönemini bitirecek karar sonrasında kendine ait 50 aracı olan şirketler filo taşımacılığı, 2000 cc üzeri en az 30 aracı olan şirketler ise lüks otomobil taşımacılığı yapacak.
SON dönemlerde şirketlerde çalışan taşeron araçların vergi mükellefi olmalarına rağnen trafikte korsan muamelesi görerek ceza almaları İstanbul Büyükşehir Belediyesinin (İBB) son düzenlemesiyle yeni bir boyut kazandı.
İBB lüks otomobil ve filo otomobiliyle yolcu taşımacılığı adı altında iki yeni taşımacılık türü oluşturma kararı aldı. İstanbul Büyükşehir Belediye Meclisinde CHPlilerin karşı oylarına karşılık oy çokluğuyla onaylanan kararla, lüks otomobille VIP toplu taşımaya ve filo otomobiliyle yolcu taşımacılığına izin verildi. 
ARAÇ BAŞINA 600 TL 
Toplu Ulaşım Hizmetleri Müdürlüğü tarafından sunulan teklife göre, lüks otomobil taşımacılığı yapan şirketler belediyeden ruhsat alacak ve 5 yaşından büyük olmayan en az 30 otomobil çalıştırabilecek. Bir yıl süreyle geçerli olacak çalışma iznine göre, taşımacılık yapılacak otomobiller 2000 cc ve üzerinde olacak. Lüks otomobil taşımacılığında şirketler yılda 25 bin lira, araç başına ise 600 TL ödeme yapacaklar.  
ŞİRKET BÜNYESİNDE ÇALIŞACAK 
İstanbulda, en az 50 araç sahibi olan şirketler de filo otomobil taşımacılığı yapabilecek. Filo taşımacılığında şirket 20 bin lira, araç başına da 350 lira yıllık ödeme yapılacak. Şoför ve araçlar Emniyet Müdürlüğüne kayıtlı olacak ve özel araç sahipleri ancak şirket bünyesinde çalışabilecek. Aylık veya haftalık olmak üzere sözleşmeyle belirlenecek süre ve kuruluşlar dışında taşımacılık yaptığı tespit edilenlerin sözleşmesi iptal edilecek. Otomobillerin, Araç Tescil Belgesi kullanım amacı kısmında, Yolcu Nakli  Ticari ibaresi ile POLNET (Polis Bilgi Sistemi) kayıtlarında, Ücret karşılığı yolcu taşıyamaz şerhi bulunacak. İzin belgesi, başkasına devredilemeyecek ve kiraya verilemeyecek. UKOME kararı ile ilk olarak İstanbul Büyükşehir Belediyesi sınırları içinde başlayacak uygulama, daha sonra hazırlanacak bir yönergeyle Türkiyeyi kapsayacak.  
CHPLİLER KARŞI ÇIKTI 
Büyükşehir Belediye Meclisine sunulan teklifle ilgili söz alan meclis üyesi Bayram Özata, uygulamanın korsan taşımacılığı önleyecek bir çalışma olduğunu söylerken, CHPliler bunun Adrese teslim ihale olduğunu ileri sürdü. İBB Meclisinde kararın oylanması öncesi söz olan CHPli Meclis Üyesi ve Halkalı Kamyon, Kamyonet, Otobüs, Minibüs Şoförler ve Esnaf Odası Başkanı İbrahim Yılmaz, Başbakan Erdoğana korsan taksiciliği yok ettiği için teşekkür ederken, filo otomobil ile yolcu taşımacılığına karşı olduklarını söyledi. 6 bin 360 ticari minibüsün nerelere ve nasıl bir dağılım yapılıp, plakaların ve hatların nasıl ve nerelere dağıtılacağı konusunda yol alınmadığını öne süren Yılmaz, uygulamanın İstanbulda 18 bin 443 taksi, 6 bin 360 ticari  minübüs 2400 özel halk otobüsü ile 45 bin ila 50 bin servis aracını etkileyeceğini belirtip Bunun da çıkış nedeni, korsana, yeni bir fırsat ve çalışma ortamı sunmak iddiasında bulundu.