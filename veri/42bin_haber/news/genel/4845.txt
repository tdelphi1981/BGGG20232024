O golü nasıl yedim inanamıyorum
Fevzi Tuncay, 1999-2000 sezonunda oynadığı G.Saray karşılaşmasını unutamıyor.
FEVZİ Tuncay, 1995-2002 yılları arasında giydiği Beşiktaş formasıyla, birçok maça çıktı... Ancak hiç birisi 1999-2000 sezonunun 29. haftasındaki Beşiktaş-Galatasaray maçı kadar akılda kalıcı olmadı. Mehmet Özdilekin attığı golle maçı 1-0 önde götüren siyah beyazlılar, 80. dakikada beklemediği bir gol yedi. Halilagicin pasını ıskalayan Fevzi, topun ağlara gitmesine neden olmuştu. Bu gol deneyimli kalecinin bütün kariyerini değiştirdi... 
2012 yılının temmuz ayında futbolu bıraktığını açıklayan Fevzi Tuncayın kariyerinde, Muğlaspor, Beşiktaş, G.Antep, Samsun, Malatya, Manisa, Fethiye, Diyarbakır, Kocaeli, Giresun ve Tavşanlı Linyit gibi takımlar bulunuyordu. 2012de bırakan Fevzi, sorularımızı yanıtladı.  
YABANCILARDAN BİR TEK BRIEGELLE ANLAŞABİLDİK 
 * YABANCI teknik direktörle, yerli teknik direktör arasındaki farklılık neydi? 
- Peter Briegel döneminde, yabancı olmasına rağmen bizi çok iyi anlıyordu. Üst üste 18 maç yenilmedik. Ligin en az gol yiyen takımıydık. Maalesef ki, o şanssız Galatasaray maçı da bu dönemde oldu.  
* O maça gelirsek... 1999-2000 sezonunda, 29. haftadaki Galatasaray maçında yediğin hatalı golün etkisi sende ne oldu? Asıl hata kimin? Defansın mı, senin mi? 
- O maç sadece benim değil, Beşiktaş taraftarlarının değil, tüm Türkiyede futbolla ilgili herkesin unutmadığı bir karşılaşma oldu. Benim en iyi oynadığım maçlardan birisi olmasına rağmen o son on dakikada topu ıskalamam ve gol olması asla unutulmadı. Sahada bir tümsekte seken top beni yanılttı ve hata yaptım defalarca izledim maçın kasedini kendim bile inanamadım ancak maalesef bu gerçekti ve yaşanmıştı.  
RÜŞTÜNÜN YEDİĞİ GOLE ÇOK SEVİNDİM 
 * Oynadığın dönemde takımın lideri kimdi? 
- Metin, Ali, Gökhan, Recep, Şifo Mehemt, Rıza ve bir çoğu... Rıza ve Recepin yeri başkadır her zaman. Mutlu Topçu, ilk geldiğimde beni alıp gezdirmişti sokakları, yolları... .  
* Unutamadığın bir gol var mı? 
- 1996-97 sezonunda Sergenin F.Bahçeye Rüştüye attığı golü unutamam. Kale arkasındaydım. Sergen topun başındaydı. Maçtan önce de soyunma odasında frikik olursa yazarım bana bırakın diyordu Sergen. Havalara uçtum. 
* Kendi kalene gol attığında neler yaşadın? Mesela Galatasaray maçında yediğin golden sonra neler hissettin? 
- O golü kendi kaleme attığım bir gol olarak düşünmüyorum çünkü topa dokunamadım. Halilagiçin pasıyla oldu o an başımdan kızgın sular döküldü resmen. Allahım dedim, Ben ne yaptım. Bir an ortadan yok olmak istedim ama tabi bu mümkün değildi. Sonra toparladım ve maçı berabere bitirebildim.  
HİÇ KİMSE TEPKİ GÖSTERMEDİ 
 * Takım arkadaşlarının tepkisi ne oldu peki? 
- Tepki gösteren arkadaşım olmadı. Aksine destek verdiler. Yönetimden de tepki görmedim. 
* Şimdiye kadar yediğin en güzel gol hangisiydi? 
- Barcelona maçında Gabrinin golü güzeldi, Malatyasporda oynadığım dönemde Fatih Tekkenin attığı bir gol var o çok güzeldi. Genelde benim yediğim goller zaten jenerik oluyordu programlara.  
* Hiç unutmadığın maç? 
- 1994 yılında Avrupa Şampiyonası Final maçı Danimarka maçı 1-0 kazanıp şampiyon olduk. Sonrasında G.Saray maçı...  Haginin penaltısını kurtarmıştım ve Türkiye Kupasını almıştık. Topu ıskaladığım G.Saray maçı ve PSGyi İstanbul İnönüde 3-1 yendiğimiz maç. 
Beşiktaştan ayrılmak zorunda kaldım 
 * Beşiktaştan nasıl ayrıldın? 
- Hiç istemediğim halde ayrılmak zorunda bırakıldım. Yıldırım Demirörenle görüşmüştük ve benim mukavelemi 3 yıl daha uzatmıştık. O dönemde benim eski evliliğimden kalan sıkıntılarım vardı. Gaziantepspora kiralık verildim. Sezon sonu da Samsunspora gittim. 
17 yaşında İstanbula geldim  
 * Beşiktaşa transfer oluşun nasıl gerçekleşti? 
- 17 yaşındayken, Genç Milli Takımla Avrupa Şampiyonluğunu kazandıktan sonra 1994-1995 sezonunun başında, geleceğe yönelik bir kaleci olarak alınmıştım. Muğlaspordaki son lig maçımdan sonra, Süleyman Seba, Şevket Yorulmaz ve Mete Kılıç, kulübümüze gelmişler, beni almışlar. 
FEVZİ TUNCAYIN  18 yıllık KARİYERİ 
1-Diyarbakırda yarım sezon  
Anadoluda birçok takımda oynayan Fevzinin 2009-2010 sezonundaki durağı Diyarbakırspor oldu. 
2-Kocaelinde kısa kariyer  
Süper Ligde iki maça çıkan Fevzi, Kocaelisporun yolunu tuttu. Ancak deneyimli eldivenin buradaki macerası da uzun soluklu olmadı.  
3-Malatyaya 3 kez geldi  
Fevzi Tuncay, Beşiktaştan sonra en çok Malatyaspor forması giydi. 2003te gittiği sarı kırmızılılardan, 2006da ayrıldı. 2007de geri döndü, Fethiyeye kiralandı. 2008de geri geldi.  
4-Manisayla zorlu mücadele 
Manisaspora 2006-2007 sezonu başında gelen Fevzi, burada şimdi futbol yaşamına devam eden birçok genç futbolcuya ağabeylik etti.  
5-Kapanış Tavşanlıda  
Deneyimli kaleci, 1994te başladığı kalecilik serüveninin son takımı olarak Tavşanlı Linyite geldi. Birinci Ligde oynayan 35lik Fevzi, burada sadece iki kez kaleye geçti.