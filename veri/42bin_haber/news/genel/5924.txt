Uğurladılar
TEDAVİ gördüğü hastanede önceki akşam hayatını kaybeden İhlas Holding Yönetim Kurulu Başkanı Enver Ören, Başbakan Tayyip Erdoğanın da katıldığı cenaze töreninin ardından toprağa verildi.
Örenin cenazesi, Eyüp Sultan Camiine getirildi. Aile adına taziyeleri oğlu Ahmet Mücahid Ören kabul etti. Törene, TBMM Başkanı Cemil Çiçek, Başbakan Tayyip Erdoğan, Başbakan Yardımcısı Bülent Arınç, Enerji ve Tabii Kaynaklar Bakanı Taner Yıldız, Çevre ve Şehircilik Bakanı Erdoğan Bayraktar, Avrupa Birliği Bakanı ve Başmüzakereci Egemen Bağış, Maliye Bakanı Mehmet Şimşek, Gümrük ve Ticaret Bakanı Hayati Yazıcı, Çalışma ve Sosyal Güvenlik Bakanı Faruk Çelik, Gıda Tarım ve Hayvancılık Bakanı Mehdi Eker, TBMM Anayasa Komisyonu Başkanı Burhan Kuzu, milletvekilleri Hakan Şükür ve Aydın Ayaydın, İstanbul Valisi Hüseyin Avni Mutlu, Emniyet Müdürü Hüseyin Çapkın, Büyükşehir Belediye Başkanı Kadir Topbaş, Ankara Büyükşehir Belediye Başkanı Melih Gökçek, işadamı Yılmaz Ulusoy, Sezen Cumhur Önal, Orhan Gencebay, Sultan 2. Abdülhamidin torunu Harun Osmanoğlu ile oğlu Kayıhan Osmanoğlunun yanı sıra iş ve medya dünyasından isimler katıldı. Başbakan Erdoğan, ikindi vakti kılınan cenaze namazında Mücahid Ören ile yanyana saf tuttu. Namazın ardından Erdoğan, Örenin naaşına bir süre omuz verdi. Örenin cenazesi, Eyüp Sultan Mezarlığındaki aile kabristanında, çok sevdiği hocası ve kayınpederi Hüseyin Hilmi Işıkın yanına defnedildi.  
ENVER ÖREN SON YOLCULUĞUNA UĞURLANDI / FOTO GALERİ 
BAŞBAKAN'DAN ÖREN'E ZİYARET / WEB  
GÜLDEN MESAJ 
Cumhurbaşkanı Abdullah Gül, Enver Örenin vefatı nedeniyle başsağlığı mesajı yayımladı. Doğan Holding Onursal Başkanı Aydın Doğan, cenaze töreninde, Ahmet Mücahid Örene taziyelerini sundu. Aydın Doğan, eski arkadaşı olarak nitelendirdiği Örenin hiç kimseyle kavgaya girmeyen, uyumlu bir insan olduğuna dikkat çekerek, Rahmetli eski arkadaşımdı. Kimsenin hatırı üstünde kalsın istemezdi. Dostumuzdu, nur içinde yatısın dedi.