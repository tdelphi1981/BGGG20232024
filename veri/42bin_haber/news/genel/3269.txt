Ünlüler 2013'ün kayak sezonunu açtı
Kış sezonunun açılmasıyla birlikte sanat ve cemiyet hayatının ünlü isimleri soluğu Kartalkaya ve Uludağ'daki kayak merkezlerinde aldı.
 Sosyetik güzel Süreyya Yalçın ile iş adamı sevgilisi Tugay Gökkaya, yılbaşı tatili için gittikleri Kaya Palazzo'da tatili bir hafta uzattı. İşadamı Yurdal Sert de oğlu Ateş'le birlikte Kartalkaya'da karın keyfini çıkaran isimler arasındaydı. Uludağ'da kar kalınlıklarının beklenen seviyeye ulaşmasıyla, cemiyet hayatının elit isimleri kayak sezonunu açtı. Ünlülerin gözde kayak merkezi Uludağ'da, hem yılbaşını geçirmek hem de kayak yapmak için bir araya gelen kar tatilcileri objektiflere poz verdi. Mert-Gülay Kamaz, Mine Kalpakçıoğlu gibi tanınmış simaların yanı sıra başarılı şovmen Beyazıt Öztürk'de  kayak tatili için Uludağ'ı tercih etti.