Mezarlıktaki bombalara Erol Taş'lı savunma
Zeytinburnundaki Kozlu Mezarlığında bulunan yaklaşık 15 kilo patlayıcı ile ilgili yürütülen soruşturma kapsamında hazırlanan iddianamede, şüphelilerin patlayıcılar ile İstanbul Emniyet Müdürlüğü binasına saldırı yapacağı belirtildi. İddianamede tutuklanan şüphelilerden birinin emniyet binasında keşif yaptığının tespit edildiği iddia edildi. Bombaların mezarlığa gömdüğü iddia edilen Redur Aslanın savunması ise oldukça ilginç. Duygusal, muhafazakar ve manevi yönü olan bir insan olduğunu belirten Aslan, "Zeytinburnu mezarlığına gittiğimde sanatçı Erol Taşında mezarını ziyaret ettim. Başkalarının mezarına gidip dua etmeyi manevi ibadet olarak görürüm" dedi.

İstanbulda Zeytinburnu Kozlu Mezarlığında bulunan yaklaşık 15 kilogram patlayıcı ile ilgili 3ü tutuklu 13 şüpheli hakkında yürütülen soruşturma tamamlandı. İstanbul Cumhuriyet Savcılığı tarafından hazırlanan iddianamede, İstanbulda sansasyonel eylem gerçekleştirme hazırlığı içerisinde olduğu iddiasıyla tutuklanan Salih Erdal Kod adlı Redur Aslanın takibe alındığı belirtildi. 31 Mart 2012 ve 7 Nisan 2012de Zeytinburnu Eski Kozlu Mezarlığına girdiği belirtilen Aslanın, mezarlık içersine gerçekleştirmeyi planladığı eylemde kullanılmak üzere mühimmat veya patlayıcı madde saklamış olabileceği düşüncesiyle arama yapıldığı anlatıldı. Aramalarda iki mezar arasında bulunan siyah renkli çöp poşeti içersinden "11 kilo 100 gram ağırlığında plastik patlayıcı, 2 kilo 800 gram ağırlığında TNT ve RDX, 1 adet el bombasına bağlı fünye, 1 adet düzeneğe bağlı fünye, 5 adet fünyenin ele geçirildiği vurgulandı.

İSTANBUL EMNİYET MÜDÜRLÜĞÜNDE KEŞİF İDDİASI

Teknik ve fiziki takip altındaki Aslanın mezarlığa gitmesinden iki gün sonra, 9 Nisan 2012de İstanbul Emniyet Müdürlüğünün Vatan Caddesindeki yerleşkesine gittiğinin belirtildiği iddianamede, "Şüpheli Aslanın ziyaretçi girişinden kontrollü bir şekilde içeri girip A Blokta bulunan Pasaport Şube Müdürlüğüne girdiği, burada bir müddet bekledikten sonra herhangi bir işlem yapmayarak İl Emniyet müdürlüğü binasından çıkıp Aksaray istikametine doğru yürüdüğü tespit edildi" denildi.

Aslanın patlayıcı maddeleri mezarlıktan aldıktan sonra, bu patlayıcılar ile İstanbul Emniyet Müdürlüğü Vatan Caddesi Yerleşkesine bombalı eylem gerçekleştirmeyi planladığına dikkat çekilen iddianamede "Bu amaçla 09.04.2012 tarihinde İstanbul Emniyet Müdürlüğü Vatan Caddesi Yerleşkesine gelerek herhangi bir işlem yapmadan ayrıldığı, bundaki amacının planladığı bombalama eylemi konusunda herhangi bir işi olmadığı halde emniyet müdürlüğü binasında keşif yapma amacına yönelik çalışma olduğu belirlenmiştir" denildi.

EROL TAŞLI SAVUNMA

İddianamede şüpheli Aslanın ifadesine de yer verildi. Zeytinburnundaki mezarlıkta bulunan bombaları kendisinin gömmediğini ifade eden Aslan, "Ben duygusal, muhafazakar ve manevi yönü olan bir insanım. Mezarlıklara girip ölülere dua etmek için mezarlıklara bir kaç sefer gittim. Bombanın bulunduğu mezarlığa da daha önce girmiştim. Ancak bombayı ben gömmedim ben sadece dua ettim. Ben Zeytinburnu mezarlığına gittiğimde sanatçı Erol Taşında mezarını ziyaret ettim. Benim PKK/KCK terör örgütüyle bir bağım söz konusu değildir. Başkalarının mezarına gidip dua etmeyi manevi ibadet olarak görürüm" dedi.

"EMNİYET BİNASINA SALDIRACAKTI"

Şüpheli Redur Aslanın 2011-2012 yıllarında belirli süreçlerde Irakın kuzeyindeki silahlı terör örgütü PKK kampında bulunduğunun belirtildiği iddianamede, Aslanın mezarlıkta bulunan patlayıcılarla İstanbul Emniyet Müdürlüğü binasına veya personellerine yönelik arabaya yerleştirilmiş bomba düzeneği yapılarak bu şekilde bombalama eylemini amaçladığı kaydedildi.

27 YILA KADAR HAPSİ İSTENDİ

İddianamede tutuklu sanık Redur Aslan ile firari sanık Hüseyin Ghorbaninin "PKK terör örgütüne üye olmak ve patlayıcı madde bulundurmak" suçlarından 12 yıldan 27 yıla kadar hapisle cezalandırılmaları istendi. 2si tutuklu 11 sanığın ise "PKK terör örgütüne bilerek ve isteyerek yardım etmek" suçundan 5 yıldan 10 yıla kadar hapisle cezalandırılması talep edildi.