Genelkurmay Başkanı Özel'den o şehit annesine hediye
GENELKURMAY Başkanı Orgeneral Necdet Özel, Zonguldakı Ereğli İlçesinde 12 gün önceki şehit ailelerinin halkla buluşmasında, vatanın Kürt-Türk ayrımı olmadan alındığını belirterek, "Neden bu nefret, neden bu kin?" diye soran şehit annesi Ayşe Aydına, şilt ve şekerlik hediye etti.
Bülent Ecevit Üniversitesi Ereğli Eğitim Fakültesi öğrencilerinin 13 Aralıkta düzenlediği etkinliğe, Diyarbakırın Silvan İlçesinde geçen yıl 14 Temmuzta teröristlerin saldırısı sonucu şehit olan jandarma komando çavuş 24 yaşındaki Noyan Aydının annesi Ayşe Aydının sözleri damga vurdu. Oğlu şehit olduğunda Kürt arkadaşlarının yanında olduğunu belirten Ayşe Aydın, "Bu toprak, bu bayrak, bu vatan Kürt- Türk ayrımı olmadan alındı. Çanakkale Savaşı hep birlikte kurtarıldı. Neden bu nefret, neden bu kin?" diye sordu. 
Genelkurmay Başkanı Orgeneral Necdet Özel, herkesi duygulandıran sözlerinin medyada yayınlanması ardından Ayşe Aydına hediye gönderdi. Karadeniz Bölge Komutanı Deniz Kıdemli Albay Yalçın Enç, eşi Nursel Enç ile birlikte Ayşe Aydını ilçe merkezindeki evinde ziyaret ederek Orgeneral Özelin gönderdiği şilt ve üzerinde ay- yıldız bulunan şekerliği verdi. Deniz Kıdemli Albay Yalçın Enç, Orgeneral Özelin iyi dilek ve selamlarını da şehit annesine iletti. Ayşe Aydın, Orgeneral Özelin hediyelerini, Dedeler Köyündeki 2 katlı evlerinin 1inci katında oğlunun fotoğraf ve eşyalarından oluşturduğu Şehit Çavuş Noyan Aydın Anı Evine koyacağını söyledi. Ayşe Aydın, kendisini hatırlaması nedeniyle Orgeneral Özele teşekkür ederken, ziyaret nedeniyle de çok duygulandığını söyled