Dingiltere
İngiltere'de 4 cezaevine ait yüzlerce anahtar kayboldu. 'Ya firar olursa' diye alarma geçen İçişleri, tüm kilitleri değiştirdi. Fatura: 1 milyon lira!
 İNGİLTERE'DE skandal... Ülkedeki dört cezaevinde görevli gardiyanların dalgınlığı, hükümete pahalıya patladı. Gardiyanların anahtarları kaybetmesi sonucu alarma geçen yetkililer; olası firar girişimlerini önlemek için tüm kilitleri değiştirmek zorunda kaldı. İçişleri Bakanlığı, skandalın maliyetini 330 bin sterlin (yaklaşık 1 milyon TL) olarak açıkladı. Hükümetten bir yetkili ise aynı anda bu kadar çok anahtar kaybolmasının şüpheli bir durum olduğunu, olayla ilgili soruşturma başlatıldığını söyledi.