Allianz'dan engellilere destek
Allianz Türkiye, engelliler sporunun gelişimine katkı sağlamak amacıyla Türkiye Milli Paralimpik Komitesi resmi sponsorluğunun yanı sıra, engellilerin varlığını, yaşam şartlarını ve sorunlarını geniş kitlelere duyurmayı ve bu konuda farkındalık yaratmayı hedefleyerek TESYEV'e destek veriyor.
 Allianz, 01 Eylül 2012-31 Aralık 2012 tarihleri arasında her bir Birikimli Hayat Sigortası katılımcısı adına, poliçelerin teminat ve prim tutarlarına bakmaksızın, TESYEV'e 10 lira bağışta bulunuyor. Allianz, sigortalılarına ek bir maliyet getirmeyecek bu uygulamayla engellilerin yaşamına destek vermiş olacak. Bu bağış, Türkiye Engelliler Spor Yardım ve Eğitim Vakfı tarafından, rehabilitasyon, ameliyat, tekerlekli sandalye yardımlarına destek olacak.