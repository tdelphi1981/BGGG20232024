'Sen kimin yavrususun?'
MHP Grup Başkanvekili Oktay Vural, MHP için "yavru muhalefet" ifadesini kullanan Başbakan Erdoğan'a "Sen kimin yavrususun, sen kimin eş başkanısın" diye tepki gösterdi.MECLİS'te basın toplantısı düzenleyen Vural, özetle şunları söyledi
   - MHP'ye dil uzatan Başbakan'a hatırlatıyorum ki, biz, şeref ve haysiyetimizi nutukların malzemesi yapıp kürsülerde bırakıp gidenlerden Allah'a şükür hiç olmadık. Önce sen bir aynaya bak kendine, sen kimin yavrususun, sen kimin eş başkanısın, bir ona cevap ver."  MUTABAKATA İHANET   
 - GÖBEK bağı İmralı'da sanki. MHP'ye dil uzatıyor, ona gül veriyor. Türkiye bir home ofis değil ki. Bu millet kültürüyle, değerleriyle, inancıyla, diliyle, acılarıyla, sevinçleriyle, burayı vatan yapmıştır. Burası otel değil.  AKP, BDP ile bir anayasa çalışması yapıyor. Oysa bizle birlikte bir anayasa yapmak için yola çıktılar. Başbakan'a birileri dayatma yapıyor, o da bu dayatmayı Meclis'e yapmaya çalışıyor. AKP'nin BDP, KCK ile birlikte bir anayasa çalışmasını Türk milletine dayatması, mutabakata ihanettir  KİMİN TALİMATI?   
 VURAL da eski İçişleri Bakanı İdris Naim Şahin'in "Bu adam birilerinin oyununu bozdu, birilerinin işine çomak soktu. Siz de bu adamı bozun' denilerek talimat verildi" sözleriyle ilgili de şu değerlendirmeyi yaptı:   "BUGÜN Başbakan'ın yol arkadaşları, yol haritasının mimarları millet değil, Öcalan'dır, Kandil'dir. Şimdi görevden aldığı İçişleri Bakanı, 'Birilerinin işine çomak soktum' diyor. Ey Başbakan, bu talimat size mi ulaştı? Talimat nereden geldi? İmralı'dan mı, Erbil'den mi, Kandil'den mi? Anlaşılan o ki İdris Naim Şahin İmralı için, Kandil için kurban edilmiş." ANKARA  
  