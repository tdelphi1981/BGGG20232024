Sınıra terk
Gaziantepin Karkamış Sınır Kapısında Suriye-Türkiye sınırında ihbar alan jandarma ekipleri, sabaha karşı bırakıldığı tahmin edilen erkek bebekle karşılaştı.
Sağlık ekiplerine haber verilmesi üzerine, sevk edilen ambulansla Nizip Devlet Hastanesine götürülen bebeğin 10 gün önce dünyaya geldiği belirlendi. Soğuk nedeniyle donma tehlikesi geçiren bebek, Yenidoğan Yoğun Bakım Ünitesinde tedaviye alındı. Hastane Başhekimi Mehmet Cengiz Öztop, bebeğin saatlerce açık havada kalması nedeniyle üşüdüğünü, donmak üzereyken kurtarılarak tedavi altına alındığını söyledi. Öztop, Şu anda sağlık durumu giderek düzeliyor. Tedavisinin ardından, sahibi bulunmazsa, çocuk yuvasına teslim edebiliriz dedi.