Bu yılbaşı kırmızı giymeyen var mı?
Yeni yılın uğurlu rengi sayılan kırmızı bu sene sahneleri de etkisi altına aldı. Türk Müziği'nin güçlü isimleri hayranlarının karşısına kırmızı tuvaletlerle çıktı...
 Yılbaşı gecesi sahne alan yıldızların ilk tercihi yılbaşı gecelerinin vazgeçilmez rengi olan kırmızıydı. Kırmızı kıyafet tercih eden ünlüler sahnede adeta büyüledi. Yeni yılı hayranlarıyla birlikte sahnede karşılayan assolistler, uzun, kısa ve farklı dekolte modelleriyle kırmızıya büründü. Yenibosna Gönen Hotel'de farklı iki salonda sahne alan Nükhet Duru ve Emel Sayın kıyafetleriyle göz kamaştırdı.  Sayın, taşlarla işli bol kesim elbise tercih ederken, Duru düz kırmızı ve vücudunu saran uzun bir tuvalet giydi. Süperstar Ajda Pekkan da kırmızının uğuruna inananlar arasındayı, dar ve koyu kırmızı elbisesiyle sahneye çıkan Pekkan, inanmasa da nazardan korunmak için kurşun döktürdüğünü açıkladı. Ebru Gündeş, göğüs dekolteli kıyafetiyle 2013'e sahnede merhaba diyen sanatçılar arasındaydı... Gündeş yeni yıla kendisini izlemeye gelen eşi Reza Zerab'la birlikte girdi. 80'li yılların makyaj ve kıyafetleriyle gündeme gelen Göksel yine tercihini bu yönde kullandı. Mini ve püskül etekli bir elbise giyen Göksel hayranlarına keyifli anlar yaşattı.