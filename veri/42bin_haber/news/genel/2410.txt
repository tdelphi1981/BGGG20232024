Komşudaki depremde tek yaralanan bir Türk
GÜRCİSTAN’ın Karadeniz açıklarında geçen pazar günü meydana gelen 5.3 büyüklüğündeki depremde bir tek kişi yaralandı.
 Batum’da bulunan Rizeli Kadir Kus depreme sıva yaptığı inşaatın 10’uncu katındaki iskelede yakalandı. Korkudan 2 metre aşağıdaki bina içine atlayan Kus’un ayağı kırıldı.
 Acı içinde kıvranan ve alt kata kadar kendi imkanları ile indikten sonra arkadaşlarının yardımıyla Batum’da bir hastaneye götürülen Kus, daha sonra Rize’ye getirilerek Recep Tayyip Erdoğan Üniversitesi Eğitim ve Araştırma Hastanesi’ne tedavi altına alındı. Kus, “Bina sarsılmaya başladı. İlk defa depremi yaşadığım için korkutucu oldu. Çok da büyük bir deprem değilmiş. Benden başka da yaralanan olmamış. Ölümle burun buruna gelmek nasıl bir şey anlatılır mı bilemiyorum. Ben ilk kez yaşadım” dedi. DHA