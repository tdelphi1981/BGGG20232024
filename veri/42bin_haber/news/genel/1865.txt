Son nefesi de birlikte verdiler
Büyükada'da acı son...
 İstanbul'da turizmin önemli merkezlerinden olan Büyükada'da fayton kazası meydana geldi. Kazada faytoncu Orhan Çelik hayatını kaybederken yıllarca birlikte ekmek parası kazandığı atlardan birisi ise telef oldu. Gezinti yapan turistlerle dolu fayton, yokuştan inilirken atların ıslak zeminde kayması sonucu yol üzerindeki ağaçlara çarptı. Maden Mahallesi'ndeki Adaevi'ne inen uzun ve virajlı Çınar Caddesi'nde meydana gelen kazada faytoncu Orhan Çelik öldü. Gezi faytonu içinde bulunan turistler ise ağır yaralandı. İskeleye getirilen yaralılar, tekneyle Kartal Eğitim ve Araştırma Hastanesi'ne kaldırıldı. Kazada ayrıca Çelik'in yıllarca geçimini sağlamak için kullandığı atlardan biri de telef oldu. METE YILMAZ