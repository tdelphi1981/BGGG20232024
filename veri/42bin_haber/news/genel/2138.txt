PKK'ya tarihi operasyon
Diyarbakır'ın Lice İlçesi'ne bağlı 4 ayrı köyde İl Jandarma Komutanlığı, MİT ve İl Emniyet Müdürlüğü'nün ortaklaşa düzenlediği operasyonda PKK/KCK'nın 21 ton esrarı ele geçirildi.
 Diyarbakır Valisi Mustafa Toprak, operasyonun çok başarılı geçtiğini belirterek, "PKK/KCK kanlı ve bölücü terör örgütünün önemli büyük maddi kaynaklarına da darbe vurulmuştur" dedi.
 Diyarbakır'ın Lice İlçesi'nde İl Jandarma Komutanlığı, MİT ve İl Emniyet Müdürlüğü'nün ortaklaşa düzenlediği operasyonda PKK/KCK'ya ait 21 ton esrar ele geçirildi. Diyarbakır Valisi Mustafa Toprak, İl Jandarma Komutanı Albay Hüseyin Hilmi Atalay, İl Emniyet Müdürü Recep Güven ile birlikte ele geçirilen 21 ton esrarın önünde İl Jandarma Komutanlığı'nda basın açıklaması yaptı.
 Vali Toprak, operasyonun Lice İlçesi'ne bağlı 4 ayrı köyde eş zamanlı olarak gerçekleştirildiğini belirten Toprak, 21 ton esrar ile 25 kilo patlayıcı ile PKK'lı teröristlere kıyafetler ile mühimmatlarında ele geçirildiğini kaydetti. Toprak, ele geçen uyuşturucuların terör örgütü PKK/KCK'nın gözetimi altında tutulan uyuşturucular olduğunu belirterek, şunları söyledi:
 "Bilindiği gibi vatandaşlarımızın sözde haklarını savunma iddiasıyla kardeş kanı döken terör örgütü uyuşturucuyu çeşitli illerimize ve ülkelere göndererek ve pazarlayarak bu kanlı duruşunu aynı zamanda zehirle takviye etmekte ve güçlendirmektedir. Uyuşturucu batağına sürüklenmiş hayattan hiçbir beklentisi kalmayan bireyler oluşturma amacında olan bölücü örgüt devlet, vatandaşlık, din kardeşliği ve benzeri bağları zayıflatarak aidiyet duyguları zedelenen gençlerimizi ailelerinden daha rahat koparıp gerek örgütün dağ kadrosuna kazandırmakta gerekse şehir merkezlerinde ortalığı yakıp yıkan fertler haline getirmektedir. Böyle terör örgütü bir yandan bireyleri suça bulaştırmakta diğer taraftan uyuşturtucunun gönderildiği şehir merkezlerindeki gençleri zehirlemekte son olarak ta uyuşturucu trafiğinden yüklü miktarda finans gelir elde etmektedir. Dolayısıyla örgütün bir taşla birkaç kuş vurduğunu ifade etmek istiyorum. Nitekim terör örgütü PKK/KCK uyuşturucudan kazandığı paranın bir bölümünü yaptığı ve yapmaya çalıştığı planladığı eylemler için kullanırken büyük bir bölümünü de zevk ve safa içerisinde yaşamaları için sözde yöneticilerine, taraftarlarına, piyonlarına ve iradelerini satın aldığı kesim ve noktalara göndermekte para trafiğinde bir aksama meydana geldiğinde sise çok sert ifade ve tehditlerle kendi elemanlarını ve teröristlerini, milis ve iş birlikçilerini ağır bir dille itham etmektedir"
 Diyarbakır Valisi Toprak, operasyonun ayrıntılarını da anlatarak, şöyle dedi:
 "Son zamanlarda terör örgütü PKK/KCK'ya yönelik olarak çok etkin, sonuç alıcı vatandaşlarımıza zulüm edenler, zalimlerin zulmünden kurtarmak adına çok önemli başarılı operasyonlar icra ettirilmektedir. Yine adına narko terör diyebileceğimiz terörle birlikte terörün finansmanını da ortaya çıkaran narko terör perasyonuyla karşınızdayız. Terör örgütünün ilimizde terör faaliyetlerini ortadan kaldırmak gerekse terör örgütünü ayakta tutan Diyarbakır kırsalında üretilen uyuşurcunun ekim, imal, üretim, üsleme ve depolama alanlarına yönelik olarak arkadaşlarımızın çok planlı, programlı çalışmaları oldu. Bu çerçevede de Diyarbakır Jandarma Bölge Komutanlığımızca Lice ilçesi Ortaç, Yalaza, Bağlan ve Kayacık Köyü bölgelerinde terör örgütü PKK/KCK'lı terörist mensuplarının lojistik destek sağladığı, bu kapsamda silah ve mühimmat temin edeceklerine dair duyumlar elde edildiği ayrıca belirtilen bölgede bölücü terör örgütünün yönlendirmesiyle iş birlikçilerine yoğun kenevir ekimi ile esrar ekimi yaptırdığı, arazide bunların yapıldığına dair alınan bilgiler değerlendirildi"
 Vali Toprak, operasyonun İl Jandarma Komutanlığı, MİT Bölge Başkanlığı,İl Emniyet Müdürlüğü tarafından planlı, programlı, istihbari bilgilerle gerçekleştiğini kaydetti. 13-14 Aralık tarihlerindeki operasyonun Jandarma Bölge Komutanlığı sevk ve idaresinde 39 ayrı timin katılımıyla gerçekleştiğini belirten Toprak, operasyona 7'inci Kolordu Komutanlığı'nın da taarruz helikopterleriyle destek verdiğini kaydetti. Operasyon öncesinde Lice'nin Ortaç, Yalaza, Kayacık, Bağlan köylerinde uyuşturucuların imal ve saklandığı 34 farklı yerin tespit edildiğini belirten Toprak, operasyona katılan jandarma ve polis timlerinin sayısını da verdi.
 Vali Toprak, yapılan operasyonda terör örgütüne büyük bir darbe vurulduğunu belirterek, şunları söyledi:
 "Tespiti yapılan noktaların tamamında ve buna ilave olarak yine 11 evde aramalar icra edilmiş olup bu evlerde de herhangi bir suç unsuruna rastlanmamıştır. Bölgedeki terörist gruplara ulaştırılması muhtemel terörist kıyafetleri ve patlayıcı eyleminde kullanılmak üzere hazırlanan 25 kilogram amonyum nitrat ile 41 adet Kalaşnikoff piyade tüfeği mermisi de yakalanan malzemeler arasında olmasından dolayı özellikle dikkat çekici bir noktadır. Bir başka dikkat çekici özellik ise terör faaliyetleriyle uyuşturucu ve uyuşturucuyla elde edilen gelir arasında ki irtibatı açıkça ortaya koymak açısından arkadaşlar bu dört köyün yakın civarından bildiğiniz gibi Kocaköy, Lice ve Bingöl'e giden bir karayolumuz var. O karayolunda geçmişte şehit de verdiğimiz çok acı olayları yaşadık. O yola önceden arkadaşlarımızın önemli istihbarat bilgilerini elde etmeleri ve vatandaşlarımızı hakikaten ortaya çıkabilecek tehlikeyi görmeleri ve sonucunda hemen bize ihbar etmeleri nedeniyle kanlı eylemlerin bir çoğu da o yol üzerinde önlemiş idi. O yol ve o yolu bütünleyen bu uyuşturucu ekim alanlarının birlikte oluşturulması çok manidardır"
 EN BÜYÜK YAKALAMA
 Toprak, Lice'nin 4 ayrı köyündeki operasyonun çok büyük olduğunu belirterek, şöyle dedi:
 "Diyarbakır'ın dört ayrı yerinde gerçekleştirilen ve en büyük yakalama oranına ulaşan uyuşturucu operasyonunda toplam 21 ton esrar maddesi ele geçirilmiştir. Bu esrar maddesini yedi ayrı kamyona ancak sığdırabildik. Arkadaşlarımız arazide çok şartlar altıdan yere, yola ve araziye döşenen patlayıcı ve benzeri tehlikeler ve yine terör örgütünün ana can damarlarının kesilmesi nedeniyle ve bu tarafa yönelecek her türlü tehdide rağmen arkadaşlarımız işbirliği halinde operasyonu gerçekleştirdi. Operasyoda çok büyük bir yakalama oranına ulaşılmıştır. Lice İlçesi Ortaç Köyü'nde 1 ton toz esrar, 7 ton kubar esrar. Yalaza Köyü'nde 3 ton toz esrar, 5 ton kubar esrar. Bağlan Köyü'nde 1 ton toz esrar, 4 ton kubar esrar olmak üzere, 16 tonu kubar 5 tonu da toz esrar olmak üzere toplam 21 ton esrar maddesi ele geçirilmiştir. Bu uyuşturucu operasyonu çerçevesinde elde edilen istihbarat bilgileri ve alanda uygulaması sonrasında bir adet büyük sığınak, bir adet uyuşturucu imalathanesi olarak kullanılan sığınak ile uyuşturucu imalatında kullanılan muhtelif malzemeler, 9 adet sığınak tarzı depo, 25 kilogram amonyum nitrat buda yol patlamalarında kullanılan bir malzeme oluyor. 41 adet Kalaşnikof piyade tüfeği fişeği, 1 adet 7.65 metre çapında vizör marka tabaca, 40 adet tabanca fişeği, 1 adet av tüfeği, 1 adet diz üstü bilgisayar, 1 adet hassas terazi, 9 adet tel elek, 1 koli bandı, bin 830 lira para buda uyuşturucu depolanan alanlarda yakalanmıştır, 1 adet kimlik kartı ve bununla birlikte teröristlerin giydiği 2 adet kıyafet ve 2 adet terörist puşisi ele geçirilmiş olup bu olayla ilgili olarakda 3 şüpheli gözaltına alınmıştır."
 UYUŞTURUCULAR PKK BARINAKLARINA YERLEŞTİRİLMİŞ
 Toprak, yapılan incelemede, uyuşturucuların köylerin 500 ile 2 bin metre dışına çıkarılarak terörist barınaklarına yerleştirildiğini söyledi. Toprak, "Terörist barınakları şeklinde yerler oluşturulduğu ayrıca arazide gözükmeyen belirlenemeyen tespit edilemeyen noktalar çervecesinde de bu uyuşturucularda oralara arazinin örtüsünde de faydalanarak üstü kapatıldığı anlaşılmıştır. Operasyon esnasında bölücü terör örgütü mensuplarının icra edilen bu faaliyetinin sekteye uğratılması ve güvenlik güçlerine zahiyat vermesi için çeşitli girişimlerde bulundukları ancak başarı sağlayamadıkları yönünde ciddi istihbarat bilgileri de elde edilmiştir. Bu operasyonun kendilerine yönelik olarak can damarlarını, finansal kaynaklarını ortadan kaldırılmasına yönelik bir operasyon olmasından dolayı ve milisleri ile işbirlikçilerine ektirdikleri bu uyuşturucuların ellerinden gideceklerini anladıkları için bu manada bir girişimde bulundukları ve aldığımız istihbarat bilgileri çerçevesinde orada konuşlandırılmalarından dolayı bu noktada bir cesaret sağlayamadıkları için istihbarat bilgisi olarak elde edilmiştir. PKK/KCK kanlı ve bölücü terör örgütünün önemli büyük maddi kaynaklarına da darbe vurulmuştur. Özellikle uluslararası Birleşmiş Milletler'in bu noktada verileri toplayan bir teşkilat var. O teşkilatın verilerine göre PKK terör örgütünün uyuşturucu ticaretinin Avrupa'ya yönelik olarak yüzde 75'ini gerçekleştirdiği de açık ve aşikar bir şekilde ortada duruyor. Yakalanan uyuşturucunun piyasa değeri yaklaşık 40 milyon TL civarında olduğu belirlenmiştir" dedi
 Diyarbakır Valisi Mustafa Toprak düzenlenen son operasyonla birlikte son 10 ayda Diyarbakır'da toplam 40 ton uyuşturucunun ele geçirildiğini söyledi. Jandarma bahçesinde uyuşturucuların kamyonlarla taşındığı görüldü. DHA