Oya Eczacıbaşı 'Değer Katanlar' ödülü alıyor
BAHÇEŞEHİR Üniversitesi (BAU) tarafından her yıl iş dünyasından siyasete, sanat ve akademi camiasından medyaya kadar geniş bir yelpazeden belirlenen yalnızca bir isme takdim edilen 'Türkiye'ye Değer Katanlar' Ödülü bu yıl İstanbul Modern Sanat Müzesi Yönetim Kurulu Başkanı Oya Eczacıbaşı'na takdim edilecek.
 Bahçeşehir Üniversitesi yönetimi ve Türkiye'ye Değer Katanlar Seçici Kurulu tarafından özel bir değerlendirmenin sonucunda bu ödüle layık görülen Eczacıbaşı ödülünü, 24 Ocak 2013 tarihinde düzenlenecek bir törenle alacak.