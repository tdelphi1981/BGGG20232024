Bu yürek geçen yıl olsa UEFA'yı alırdık
Siyah beyazlıların yıldızı, Geçtiğimiz sezon şu anki kazanma ruhuna sahip olsak Atletico Madridi eler, final oynardık. UEFA Kupasını dahi kaldırabilirdik dedi.
BEŞİKTAŞ formasını 9 yıldır başarıyla taşıyan ve siyah beyazlı taraftarların gönlünde taht kuran İbrahim Toraman, Hürriyete konuştu. Her çalıştığı teknik adamın vazgeçilmezi olmayı başaran kaptan Toraman, geçen sezon ve Süper Ligin ikinci yarısı hakkında çarpıcı açıklamalarda bulundu. Bu sezon geçen yıldan çok farklı bir kadroya sahip olduklarını söyleyen İbrahim, Geçen sezon şu an sahip olduğumuz kazanma ruhu olsa, UEFA Avrupa Liginde Atletico Madridi elerdik ve en kötü final oynardık. Bana göre UEFA Kupasını dahi kaldırabilirdik diye konuştu. Toramanla yaptığımız sohbetten satırbaşları ise şöyle oluştu. 
ESKİYİ YARGILAMANIN ANLAMI YOK 
BU sezon geçen yıldan çok farklıyız. Geçtiğimiz sezon şimdiki oyuncuların yüreklerine sahip olsaydık, UEFA Kupası şampiyonu olmuştuk. Ama geçti. Şimdi eskiyi yargılamanın faydası yok. Ama üzüntülüyüm. Geçen yıl Avrupada Bragayı eledik. Şampiyon olan Atletico Madridi de eleyebilir, Athletic Bilbao ile final oynardık. Ama şanssızlık yaşadık. Bunun nedenlerinin başında 3 Temmuz şike soruşturması geliyor. Bir haftada 3 maç oynadık. Çok yorulduk ama buna rağmen düşene kadar savaştık. 
ŞU ANDA EN BAŞARILI TAKIM BİZİZ 
BEŞİKTAŞ olarak, bu sezon Süper Ligin en başarılısı biziz. En çok golü atan ve en çok gol yiyen kadro her şeye rağmen başarılıdır. Önemli olan kazanmak. Sezon başında Avusturya kampına gençlerden kurulu oyuncularla gittik. Süper Ligde bu kadronun ligin ilk yarısında zirvede olacağını söyleselerdi kimse inanmazdı.
- Başkanımız Fikret Orman ve yönetim kurulu inanılmaz çalışıyorlar. Sorunlar var ama bizler yöneticilerimize inanıyoruz. Orman ve ekibi tüm sorunlarımızı çözdüler. Onlara teşekkür ve başarı borcumuz var. 
İki maç kazansak bugün biz liderdik 
BEŞİKTAŞ olarak bu sezon Eskişehirspor ve Gençlerbirliği karşılaşmalarını kazansaydık bugün liderdik. Fakat yine de Türk futbolseverlerinin gönüllerinde takım olarak lideriz.
- Süper Ligde Fenerbahçe karşısında aldığımız yenilgide futbolcular, yani biz suçluyduk. Çok ders aldık. O maçı unutamam.
- G.Saray karşısında farklı galip gelebilirdik. Kısaca Türkiyede Beşiktaş karşısında üstünlük kuracak takım sayısı çok az. 
Samet  Aybaba soyadı gibi Baba 
Hocamız, bize baba şefkati ile yaklaşıyor. Beşiktaşta kaptanlık yaptığı için bize kulüp aşkını takıma aşıladı. 
SEZON başından bu yana bizlerle çalışan hocamız Samet Aybaba, Beşiktaş kaptanlığı yaptığı için futbolcu psikolojisini çok iyi biliyor. Kendisi bize baba şefkati ile yaklaşıyor ve kulüp aşkını aşılıyor. Onu çok seviyoruz. Beşiktaş kadrosunda genç takımdan gelen herkes forma giydi. Takımda sahaya çıkmayan oyuncu yok. Samet Hocamız, kulübede oynatacak adam arıyor. O, soyadı gibi Baba bir insan... 
SÜPER LİGDE ZİRVENİN FAVORİSİ YOK 
BU sezon şampiyonluk ortada. Favori yok.  Beşiktaşın gençliği ve kazanma azmi karşısında hangi takım olsa dayanamaz.
- Beşiktaş ile birlikte Antalyaspor, Sivasspor, Bursaspor, Eskişehirsporun yükselişi Türk futbolu için önemlidir. Zirvedekilerle orta sıradakiler arasında fark yok. İyi oynayan, savaşan kazanıyor. İlk yarının son maçında Fenerbahçenin Karabükspora 3 farklı mağlup olması bunu kanıtlıyor. 
Eğitimime devam ediyorum 
Futbol ile birlikte Bahçeşehir Üniversitesinde öğrencilik yapıyorum. Her futbolcu eğitim almalı. 
BAHÇEŞEHİR Üniversitesine giderek derslerimi alıyorum. İşletme bölümündeyim. Futbolun bilim ve bilgi ile yürüdüğü ortamda her futbolcunun tahsilini sürdürmesinde ısrarcıyım.
- Beşiktaşta tüm gençlerle tek tek ilgileniyorum. İkinci kaptanımız Necip Uysal. Beşiktaş alt yapısından yetişen kaleci Emre Metin, Muhammed Demirci, Kadir Arı, Erkan Kaş, Mertcan Ataş, Mertcan Demirer, Ümit Karaal, teknik direktör Samet Aybaba şansını çok iyi değerlendirmeli. 
Kaptan gözünden takım arkadaşları 
McGrEgOr 
· Süper Ligde ilk yarının son iki maçında muhteşemdi. 
CENK 
· Her zaman kaleyi devralacak heyecana sahip. Çok yetenekli. 
HİLBERT 
· Takımın en çok çalışanlarından. Tam bir Alman tankı. 
SİVOK 
· Tecrübesi, tekniği ve defanstaki uyumu mükemmel. 
ERSAN 
· Geçirdiği ağır sakatlığına rağmen bu sezon iyi bir çıkış yaptı. 
HOLOSKO 
· Bu sezon gerçek kimliğini buldu. Benim gibi geçen yıl çok acı çekti. 
ALMEİDA 
· Avrupanın önemli golcülerinden. Kafayla affetmiyor. 
NECİP 
· İkinci kaptan. Çok çalışmalı. Takımı önemli maçlarda ateşliyor. 
FERNANDES 
· Tekniğini takım için kullanıyor. Topu ayağına aldığında sanki dans ediyor.