İsrail'i bölen adım
EL Fetih’in lideri ve Filistin Devlet Başkanı Mahmud Abbas ve Hamas’ın Siyasi Büro Şefi Halid Meşal'in yıllar sonra ilk kez Mısır'ın başkenti Kahire'de aynı masaya oturması İsrail'de tartışmalara neden oldu.
 Başbakanı Benjamin Netanyahu'nun 'barış isteyen böyle davranmaz' sözlerine Livni'den tepki geldi: 'İsrail şiddetin son bulmasını temenni etmelidir.'
 Abbas ile Meşal'in görüşmesini 'barış isteyen birinin hareketleri değil' diyerek yorumlayan Netenyahu, Başbakanlık Ofisin'den yapılan açıklamada 'Abbas, sadece birkaç ay önce İsrail'in haritadan silinmesi gerektiğini söyleyen bir teröristle kucaklaştı' diyen Netanyahu, 'Bu barış işteyen birinin davranışı olamaz' dedi. 
 Hatnuah Partisi lideri Tzipi Livni ise Netenyahu'nun bu çıkışını eleştirerek Abbas'ı azarlayıp halkı seçim öncesi barışın olmayacağına inandırmak yerine çatışmaların son bulması için çalışılması gerektiğini vurguladı. Livni, 'İsrail sınırları içinde kurulacak Filistin'e karşılık İsrail'in resmi olarak tanınmasını, şiddetin ve terörün son bulmasını talep etmelidir' dedi. 
 ÇARŞAMBA günü The New York Times'a röportaj veren eski İsrail Başbakanı Şimon Peres de Abbas'ın çok iyi bir müzakere ortağı olduğunu vurgulamıştı.