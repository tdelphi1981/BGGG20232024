KKTCde devlet piyangosu skandalı
KKTCde resmi olduğu sanılan, piyango sonuçlarını yayınlayan devletpiyangosu.com adlı internet sitesi, 23 Ocak çekilişinde 150 bin liralık büyük ikramiyeyi kazananın 58561 numaralı bilet olduğunu ilan etti.
Devlet televizyonu ve haber siteleri, yıllardır yaptığı gibi bu sitenin kazananlar listesini yayınladı. Skandal, büyük ikramiyeyi kazandığını zanneden talihsiz talihlinin dün Piyangolar İdaresine başvurmasıyla patlak verdi. Çünkü çekilişti büyük ikramiye 58671 numaralı bilete çıkmıştı. Spor Dairesi Piyangolar ve Bahisler Müdürü Mustafa Piro, hemen bir açıklama yaparak, piyango sonuçlarının alındığı internet sitesinin çalıntı olduğunu ve son çekilişte en büyük ikramiyeyi kazanan numaranın hatalı ilan edildiğini açıkladı. Piro, devlet televizyonu BRTnin de devlet piyangosu ile aynı adı taşıyan ancak resmi bir özelliği olmayan siteden listeyi aldığını belirtti ve hatadan dolayı sorumlu olmadıklarını söyledi.  
Sitesi yokmuş  
Mustafa Pironun açıklaması başka bir skandalı da ortaya çıkardı. Çünkü Piyango İdaresinin bir resmi internet sitesinin hiç olmadığı anlaşıldı. Mustafa Piro, en kısa sürede devlete ait piyango internet sitesinin kurulacağını kaydetti. Gerçek talihlinin, piyango çıkmadı düşüncesiyle biletini çöpe atıp atmadığı henüz bilinmiyor.