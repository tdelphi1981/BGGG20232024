Atlasjet, Adana’ya da sefere başladı
Atlasjet, yurt içindeki 5'inci uçuş noktası olan Adana'ya Atatürk Havalimanı'ndan sefer başlattı.
 İlk uçuşu Adanalı olan baba-oğul pilotlar Kaptan Pilot Mecit Tugal ile  Gökhan Tugal gerçekleştirdi. Adana uçuşlarına herşey dahil 77 liradan başlatan havayolu şirketi, ilk başta şehre haftada 3 gün sefer düzenleyecek.
 AtlasJet İcra Kurulu Başkanı Sami Alan ile birlikte uçuşa katılan yolcular ve basın mensupları, Şakirpaşa Havalimanı'nda çiçekler ve halk oyunları ekibi gösterisi ile karşılandı. Buradaki törende konuşan Alan, yolcu gibi düşünerek en uygun fiyatlarla en kaliteli hizmeti vermeye gayret ettiklerini söyledi. Atlasjet ile uçanların bagajlarının kaybolma oranının binde 1 bile olmadığını anlatan Alan, "Çünkü yolcusunu en çok seven havayolu biziz. Birinci sınıf konforu üçüncü sınıf fiyatlarla sağlıyoruz." dedi.
 CİHAN
  