Moskova: Esad bugün ne zaman gideceğini açıklayacak
Suriye Devlet Başkanı Beşar Esad, yedi ay sonra ilk kez bugün halkın karşısına geçerek bir konuşma yapıyor. Rus kaynaklar Esadın bugünkü konuşmasında gidiş tarihini açıklayacağını öne sürdü.
Suriyede 22 aydır devam eden ve 60 bin kişinin ölümüne neden olan çatışmalar sırasında halkın önüne nadiren çıkan Esadın tarihi bir konuşması TSİ. 12.00'de başladı. Esad salona girdiğinde ayakta alkışlandı. 
Suriye basınında yer alan haberlerde Esadın konuşmada ülkedeki ve bölgedeki son durumu özetleyeceği ifade edildi. Ancak Esad'ın Suriye yönetiminden çekilmeye hazır olduğunu söyleyeceği de öne sürüldü. 
RUSYA BASINININ İDDİASI
Rusyanın resmi haber ajansı RIA, Esadın konuşmasının son ayların en önemli açıklaması olacağını belirtirken, bazı Rus kaynaklar Esadın konuşmada hangi şartla ve ne zaman iktidardan çekilmeye hazır olduğunu duyuracağını aktardı. 
Newsru haber sitesinin, Suriye kriziyle ilgili dünyayı bugün büyük sürpriz bekliyor başlığıyla verdiği ve Lübnandaki istihbarat kaynaklarına dayandırdığı haberinde, Esad tam olarak ne zaman yayınlanacağının saati verilmeyen konuşmasında ilk önce Suriye içinde ve etrafında durum değerlendirmesi yapacak. Birkaç ay önce yenmeyi amaç edindiği muhalefet güçlerinin üstesinden gelemediğini kabul edecek. Suriyenin iç savaşın sürmesi halinde parçalanabileceği uyarısını yapacak ve iktidardan çekilme koşullarını açıklayacak. Öncelikle kavgalı tarafların ateşkes ilan etmesini ve bu ateşkesin yerine getirilip getirilmediğinin BM gözlemcileri tarafından denetlenmesini isteyecek. Ardından en kısa sürede yine BM gözlemcileri denetiminde Suriyede yeni genel seçim yapılmasını önerecek. Bu seçim sonrasında Suriyede Ulusal Uzlaşı Hükümeti kurulabilmesi durumunda Esad tüm görevlerinden çekileceğini açıklanması beklenmekte denildi.

BEŞ MADDELİK PLAN MI AÇIKLAYACAK?
Lübnanda yayınlanan Esad yanlısı el Akbar gazetesi ise Suriye liderinin beş maddelik bir plan açıklayacağını ileri sürdü.  
Bu planda, atekes, uluslararası gözlemcilerin ülkeye kabulü, anayasa hazırlık komisyonu kurulması, seçimler ve yeni bir hükümet ile 2014de devlet başkanlığı seçimi yapmak bulunuyor. 

İran da geçtiğimiz günlerde Suriye için beş maddelik bir plan ortaya atmıştı. 
AYLARDIR KONUŞMUYOR
Son olarak Haziran 2012de parlamentoda resmi bir konuşma yapan Esad, burada Eğer birlikte çalışırsak bu durumun sonunun yakında geleceğini söyleyebilirim demişti.  
Esad'ın son konuşması da Kasım ayında Rusya'nın İngilizce yayın yapan televizyon kanalı RT'de olmuştu.