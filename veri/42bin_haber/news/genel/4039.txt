Aslanın Sneijder mesaisi
GALATASARAYın Wesley Sneijderin transferini resmen duyurmasının ardından ünlü futbolcu daha havadayken GS Storelar harekete geçti. İmza töreni ve hafta sonu Beşiktaş derbisi için mesai yapan GS Storelar Sneijder formasının yanı sıra özel ürünler için de çalışıyor. Galatasaray, ilk gün Sneijder formasından 30 bin adet üretti.
GALATASARAYın Wesley Sneijderin transferini resmen duyurmasının ardından, GS Storelar harekete geçti. Haftasonu Beşiktaş derbisinde ciroda rekor kırmak isteyen GS Storelar hem Sneijdera özel ürünler hem de derbiye özel üretim için fazla mesaiye başladı. Yılda 400 bine yakın forma satışı gerçekleştiren Galatasarayın Sneijder formasının yanı sıra atkı, çakmak, tişört, şapka ve diğer ürünleri de mağazalara yerleştirmesi bekleniyor. 
2 MİLYON LİRA GELİR 
GS Storelarda ilk gün 30 bin adet Wesley Sneijder, forması üretilirken, yıl sonuna kadar 60 bin adetten fazla forma satışı bekleniyor. Kulübün bu satışlardan 2 milyon liraya yakın gelir elde etmesi bekleniyor. 89 lirayla 119 lira arasında değişen fiyatlara satılan formalar GS Store, Nike mağazaları ve bayiler kanalıyla taraftarlara ulaştırılıyor. Buradan da Galatasaray kulübünün kasasına üretici firma ve bayi paylarından sonra kalan paranın 2 milyon lira olduğu tahmin ediliyor.  Türkiyede korsan ürünler nedeniyle çok fazla büyümeyen lisanslı taraftar forması pazarı 1 milyon 250 bin adete yaklaşıyor. Türkiyede en çok forma satan kulüp Fenerbahçe olurken, Galatasaray, Beşiktaş, Trabzonspor ve Bursaspor pazarın önemli bir bölümünü oluşturuyor. Her sezon farklı renklerle forma satışını arttırmaya çalışan kulüpler aynı zamanda korsanla da mücadele  ediyor.  
ÖZEL ÜRÜNLER OLACAK 
Resmi imzalardan hemen sonra Wesley Sneijder formalarının GS Store mağazalarında yerini alacağını dile getiren Galatasaray Spor Kulübü İkinci Başkanı Ali Dürüst, Böylesine önemli futbolcuların transferleri kulüp için de manevi olduğu kadar maddi bir öne de taşıyor. Sneijder transferini bekleyen Galatasaraylı taraftarlar bu oyuncunun formalarına da büyük ilgi gösterecektir. Mağazalarda böylesine özel durumlar için farklı çalışmalar da yapılıyor dedi. 
1 milyarlık Fener borsada şampiyon 
GEÇEN yıl sonunda piyasa değeri en yüksek kulüp şirketi Fenerbahçe AŞ olurken, Galatasaray AŞnin piyasa değeri yüzde 29.6 azaldı. Trabzonspor AŞnin piyasa değeri yüzde 18,6 düşerken, Beşiktaş AŞnin piyasa değerindeki kayıp yüzde 17,8 oldu. Galatasaray AŞ, bir yılda bir hissesinin değerinde yaşanan yüzde 25,6 kayıp ile yatırımcısını üzdü. Aynı dönemde Fenerbahçe AŞ, hisse değeri artan tek kulüp şirketi olarak kayıtlara geçti.  
EN DEĞERLİ KULÜP 
Fenerbahçe AŞ, 1 milyar lirayı aşan borsa değeri ile geçen yıl sonunda borsanın en değerli kulüp şirketi oldu. İstanbul Menkul Kıymetler Borsası (İMKB) verilerinden derlenen bilgilere göre, kulüp şirketlerinin borsadaki toplam değeri, geçen yılın son işlem günü olan 31 Aralık 2012 itibarıyla Ocak ayı sonuna göre yüzde 14 düşerek 2 milyar 55 milyon 237 bin liraya geriledi. 31 Ocak-31 Aralık 2012 tarihleri arasındaki dönemde borsadaki piyasa değeri en fazla düşen şirket Galatasaray Sınai ve Ticari Yatırımlar AŞ olarak kayıtlara geçti. Şirketin değeri, söz konusu dönemde yüzde 29,6 azalış kaydederek, 801 milyon 853 bin liradan 564,6 milyon liraya düştü. 
 

 