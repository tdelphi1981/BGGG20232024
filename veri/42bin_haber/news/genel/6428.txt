Eski model araca yol gözüktü...
ZORUNLU Trafik Sigortasında serbest tarifeye geçiş, eski araç sahiplerine pahalıya patlayacak. Bu araçlarda poliçe bedelleri, aracın ikinci el fiyatlarına ulaşacak. Türkiye Sigorta Birliği Genel Sekreteri Erhan Tunçay, Ekonomik ömrü dolmuş araçların trafikten çekilmesini hızlanacak dedi
SİGORTA şirketlerinin son 6 yılda 3 milyar lira zarar etmesine yol açan Zorunlu Trafik Sigortasında serbest tarifeye geçiş, 
Doğan, Şahin Kartal, Broadway, Renault 9, Taunus, Anadol gibi eski model araç sahiplerine pahalıya patlayacak. Buna da eski model araçların yeni nesil araçlarda artık standard olarak yer alan ABS, ESP, EBD, ROP, TCS gibi sürüş güvenliğini artıran sistemlerden yoksun olması yol açacak. Bu uygulamadan ayrıca, sık sık kaza yapan sürücüler de nasibini alacak. Kaza riski yüksek olan araçlar, Zorunlu Trafik Sigortası yaptırırken 10-12 kata varan fiyat farklarını üstlenmek zorunda kalacak. Bu tip araçlarda Trafik Sigortası poliçe bedelleri, aracın neredeyse ikinci el fiyatlarına ulaşabilecek. Türkiye Sigorta Birliği Genel Sekreteri Erhan Tunçay, Artık 33 farklı sigorta şirketinden 33 farklı poliçe teklifi alınabilecek. Bu durum gelişmiş ülkelerde olduğu gibi Türkiyede de ekonomik ömrünü tamamlamış araçların trafikten çekilmesini hızlandıracak dedi.   
YILLIK ZARAR 750 MİLYON TL 
Trafik Sigortasında serbest tarifeye geçişle birlikte araç sahiplerinin zihinlerinde oluşan sorulara da açıklık getiren Tunçay, Türkiyede 2008 yılından itibaren kaza tespit tutanağı uygulamasına geçilmesiyle birlikte, Kasko Sigortası kapsamında değerlendirilmesi gereken bir çok hasar ödemesinin Trafik Sigortası kapsamında gerçekleşmesine yol açtığını, bunun da Zorunlu Trafik Sigortasında hasar ödeme boyutlarını artırdığını söyledi. Böyle olunca da sigorta şirketlerinin Trafik Sigortasından zarar etmeleri kaçınılmaz oldu. Sadece son bir yılda gerçekleşen zarar 750 milyon TLyi buldu dedi. 
Serbest fiyat uygulamasıyla birlikte riskli araçlarla riski düşük araçlar arasında önemli oranda poliçe farklılıklarının oluşacağını söyleyen Tunçay, Daha önce her araç sahibi riskli olsun olmasın aynı tarife üzerinden poliçe bedellerini ödüyordu. Bundan böyle, riski az olan araç sahipleri ile riski yüksek araç sahiplerinin poliçeleri arasında önemli oranda fiyat farkı oluşacak. Bugüne kadar sabip fiyat, kazasız araç sahiplerinin sık sık kaza yapanların zararını da üstlenmek zorunda olduğu için daha yüksek prim bedellerini ödemek zorunda kalmalarına yol açıyordu. Serbest fiyat uygulamasıyla birlikte riskli araçlar, risksizlere kıyasla daha fazla prim ödemek zorunda kalacak. Yıllardır hiç kaza yapman sürücüler olduğu gibi her yıl 20-30 kez kaza yapan sürücüler de var. Artık yılda 10 hasar yapan araç, hiç yapmayana oranla 10 kat, 12 hasar yapan 12 kat daha fazla prim ödemek zorunda kalacak dedi. 
RİSKİ TEKNOLOJİ FARKI ARTTIRIYOR 
Ayrıca, Kartal, Şahin, Doğan, Taunus, Broadway, Renault 9 gibi eski model araçların da yeni nesil araçlara oranla daha yüksek poliçe bedellerini ödemek zorunda kalacağını söyleyen Tunçay, bunun da nedenini eski model araçların teknoloji farkı nedeniyle yenilere göre daha fazla kaza riski oluşturmasına bağladı. Yeni nesil araçlarda artık elektronik stabilite programı ESP, EBD destekli ABS fren sistemi, fren destek sitemi BAS, patinaj engelleme sistemi TCS, takla önleme sistemi ROP, yokuş iniş destek sistemi DBC, yokuşta güvenli kalkış sistemi HAC gibi güvenlik uygulamaları artık standart özellikler arasında bulunuyor. Böyle olunca da kaza risk oranı diğer araçlara göre oldukça düşük seviyede kalıyor.  
Pertte fiyat karmaşası yok 
TÜRKİYE Sigorta Birliği Genel Sekreter Yardımcısı Mehmet Kalkavan da, Kasko Sigortasıyla ilgili değişikliklere açıklık getirerek, Kaskoda pert olan aracın değeriyle ilgili fiyat karmaşası, ortadan kalkacak. Poliçelerde pert durumunda hangi fiyatın baz alınacağı yer alacak. Anlaşmalı servis uygulamasında ise sürekli gittiğiniz servisle hangi sigorta şirketi anlaşmalıysa, onu araştırıp, tercih edilecek dedi.  
Kazasızlık indirimi şirkete göre değişecek 
KASKOda kademeli olarak yüzde 60a kadar uygulanan kazasızlık indirimi de artık kalkıyor. Bu ancak, artık kazasızlık idirimi uygulanmayacak anlamına gelmiyor. Aksine kaza yapmayan arçlara şirket politikalarına göre daha fazla ya da daha az indirim uygulanabilmesine imkan sağlayacak. 
 