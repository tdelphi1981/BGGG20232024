Aykut Kocaman istifasının nedenini açıkladı
Fenerbahçe Teknik Direktörü Aykut Kocaman, İstifamın iki nedeni var. 27 puanı anlatabileceğim bir durum yoktu. O puanı anlatamazdım. Bir de futbolcularıma son dönemde verilen yanlış cezalar. Bunu oyuncularıma anlatamıyordum. Birisinin sorumluluk alması gerekiyordu. Ben de sorumluluğu aldım dedi."
Fenerbahçe Teknik Direktörü Aykut Kocaman, istifa kararının iki sebebi olduğunu belirterek, 27 puanı anlatabileceğim bir durum yoktu. O puanı anlatamazdım. Bir de futbolcularıma son dönemde verilen yanlış cezalar dedi.

Kocaman, antrenman sahasında gazetecilerle sohbet toplantısı yaptı. Zihinsel olarak lige ağırlık vermek zorunda olduklarını ifade eden Kocaman, Ziraat Türkiye Kupası'ndaki maçları lig maçlarına hazırlık olarak değerlendirmeye çalışacaklarını, Fenerbahçe'nin 3 kulvarda da iddialı olduğunu söyledi. Sezon başındaki hedefinin Avrupa ve Ziraat Türkiye Kupası'nda gruplara kalmak, ligde de bir maçlık averaj olduğunu dile getiren Kocaman, sadece ligde 1,5 maçlık bir yanılgısı olduğunu, 27 puan alarak hem kendi güçlerinin, hem de Fenerbahçe'nin genel ortalamasının altında kaldıklarını anlattı.

Kocaman, Fenerbahçe ve Galatasaray'ın Avrupa'da iyi ve doğru şekilde ilerlediğine işaret ederek, bu nedenle zihinsel bir parçalanma yaşadıklarını ve bu parçalanmanın bütün üst düzey takımlarda olabileceğini belirtti. Aykut Kocaman, ligdeki motivasyonlarının Avrupa'daki serüvenleri ile doğru orantıda gideceğini, ilk turda sıkıntı olması halinde lige çok büyük motivasyonla yönelmek zorunda kalacaklarını, bu anlamda ilk yarıdaki puan kayıplarının azalacağını vurguladı.

Türkiye'de mali nedenlerden dolayı bir anda güç kaybı yaşanabildiğine dikkati çeken Kocaman, Türkiye öyle bir ülke ki bir günden bir gün sonrasını tahmin etmek çok zor. Takım kalitesi açısından puan kayıplarının aynı şekilde sürebileceğini söylemek kolay. Öbür taraftan anlık ve haftalık çözülmeler bir anda bütün takımların önünü açabilir dedi.

Aykut Kocaman, lig maçlarında deplasmanlarda önemli puan kayıpları yaşadıklarına dikkati çekerek, Avrupa maçlarında ise tam tersi bir durum yaşadıklarını, bunun en önemli nedeninin zihinsel parçalanma olduğunu savundu. Kocaman, Bir taraftan Avrupa'yı bir taraftan da ligi yürütmek kolay bir şey değil. Bazen doğal olarak bir yola doğru gidersiniz. Kendimizi biraz Avrupa'da tarif ettik. Sezon içinde bir takım problemler yaşadık. Avrupa'da yüksek motivasyon oldu. Buraya da konsantre olduk, ama bazı şeyler doğru gitmedi. 'Bu dönemseldi' diye düşünüyorum. Artık lige daha fazla yoğunlaşacağız. Bizim de bir takım handikaplarımız var, ama ona girmek istemiyorum. Sadece saha içinde de değil saha dışında da handikaplarımız var onları da konuşmak istemiyorum. İkinci devre lige daha fazla motive olacağız diye konuştu.

Yaşadığımız sarsıntılardan çok kolay etkilenen bir haldeyiz

Gazetecilerin Transfer düşünüyor musunuz? sorusu üzerine Kocaman, takımın kapasitesi ve oyun gücü açısından 27 puanlık olmadığını ifade ederek, sözlerini şöyle sürdürdü:

Kasımpaşa maçında 6 maçta 9 puandaydık. Sonraki 11 maçta 18 puana çıktık. Son iki maça kadar puan ortalamamızı ikiye çıkarmıştık. Son iki maça gelene kadar kalitesi ve kalibresi yüksek bir takım olduğumuzu gösterdik. Bunu toparlamamız ve yaşadığımız sarsıntılardan etkilenmeyecek hale gelmemiz lazım. Yaşadığımız sarsıntılardan çok kolay etkilenen bir haldeyiz. Bizim için en büyük transfer Fenerbahçe bünyesinde gözüken kaynamanın bitmesi ve iç barışa gidilmesi. Fenerbahçe ailesini oluşturan bireylerin ortak bir hedef belirleyip ve o hedefe doğru koşma iradesi en büyük transfer olur. İç barış derken, gözüken bir kaynama var. Bu kaynamayı durdurmamız lazım. Durdurursak en büyük transfer. Bunun için en büyük güç bize düşüyor. Bunu pekiştirecek olan saha sonuçlarıdır.

Transfer olarak sezon boyunca sürekli oyuncu izlediklerini anlatan Kocaman, kafalarında pek çok oyuncu olduğunu, ancak belirledikleri bir kaç oyuncunun bulunduğunu bildirdi. Kocaman, Skor yükünü Musa ve Kuyt'ın üzerinden alacak, asist de yapabilecek oyuncu transfer edebilirsek iç açıcı olacaktır. Yobo kalırsa bizi çok rahatlatır. Transfer yaparsak ana oyuncunun yanına bir de yan oyuncu olabilir. Sondan girip oyunun kaderini değiştirebilecek bir kapasitede oyuncu olabilir. Yaptığımız transfer Avrupa liginde de oynayabilecek dedi.
Gazetecilerin Emenike transferi ne durumda? sorusuna ise Kocaman, Emenike transferi zor. Emenike'nin transferini çok isterdim ama zor yanıtını verdi.

Hakem yalan rapor yazıyor

Aykut Kocaman, zihinsel olarak saha dışına çok kaydıklarını, saha dışındaki sıkıntıları hissettiklerini belirterek, çok kolay cezalandırıldıklarını savundu. Kocaman, bütün yaşananları Antalya kampında toparlayacaklarını ve tamamen sahaya döneceklerini anlatarak, Başkan Aziz Yıldırım'ın da kendini göstermesiyle asli görevleri olan saha içine dönme ortamını yakalayacaklarını vurguladı.

Fenerbahçe Teknik Direktörü Aykut Kocaman, istifa kararı ve ardından yaşanan gelişmelere ilişkin sorulara ilişkin şunları söyledi:

İstifamın iki nedeni var. 27 puanı anlatabileceğim bir durum yoktu. O puanı anlatamazdım. Bir de futbolcularıma son dönemde verilen yanlış cezalar... Bunu oyuncularıma anlatamıyordum. Birisinin sorumluluk alması gerekiyordu. Ben de sorumluluğu aldım. Tarif edemiyorum, ama güç kaybına uğradım. Oyuncum kırmızı kart görüyor. Hakem rapor yazıyor ve Allah'tan başka bir oyuncu çıkıyor diyor ki 'O söylemedi ben söyledim'. Eskişehir maçında Veysel'e teşekkür etmek zorundayım. Vicdani bir sorumluluk hissetti. Doğrusunu yaptı. Oyuncumuz 2 maç cezalandırıldı. Hakem yalan rapor yazıyor. Bunu tarif edemiyorum. Hakemin saha içinde hata yapmasını normal karşılıyoruz ama hakem sağlıklı bir şekilde düşünürken karar veriyor ve rapor yazıyor. Arada büyük fark var. Başka bir hakem yazdığı raporda 'Tükürdü' diyor. Sonra görülüyor ki tükürmemiş. Burada da yalan bir rapor var. Bazı yalanlar Fenerbahçe'ye karşı çok kolay yapılmaya başlandı. Oyuncularıma bu durumu tarif edemiyorum. Bu güçsüzlüğü, çaresizliği nasıl anlatacağımı bilmiyorum. Belki duyguların da işin içine katıldığı hatalar futbol sahalarında zaten yapılıyor. Bu başka bir şey rapor yazarken yanlış şeyleri yazmak bambaşka bir şey. İstifa ettiğim gece Fenerbahçe ailesinin büyük bölümünün beraber olma arzusu, benim de yarım bırakmama arzum beni şu an bu noktaya getirdi. 'O gücü hissetmiyorum' dediğim gücü kazandırdı. Bunu sürdürmek lazım. Bunu sürdürmek için büyük bir irade göstereceğiz. Bu güven oyunu verdi Fenerbahçe ailesi. Bütün gücümüzle bu güveni sürdürmek için çaba göstereceğiz.

Oturmuş düzeni küçük hamlelerle değiştirmek daha doğru geliyor

Kocaman, İstifa etmenizde stattaki istifa tezahüratları etkili oldu mu? sorusuna karşılık, Daha önce de rastladım. Fenerbahçe taraftarı kaybetmeyi seven bir taraftar değil. Orada bir reaksiyon gelişmesini anlayabiliyorum. Öncekilerde organizasyon olduğunu hissediyordum, görüyordum. Taraftarla bundan sonra böyle bir tepki olacağını düşünmüyorum. Bütün çalışmamız böyle bir ortam olmaması için olacak. Mutlaka puan kayıpları da olacaktır, ama bizim esas amacımız var olan gücü ortaya çıkarmak. Bu farkındalık oluştuğu zaman ortaya tek bir yumruk çıkacaktır dedi.

Neden kameralar önünde istifa etme gereği duydunuz? sorusu üzerine Kocaman, istifanın nerede ve ne zaman olacağıyla ilgili planlama yapmadığını söyledi. Kocaman, Alex'e hiç ihtiyaç duydunuz mu? 'Bu maçta Alex olsaydı farklı olurdu' dediğiniz oldu mu? soruya karşılık, Bu soruya yanıt verip spekülasyon oluşturmak istemiyorum. Aslında çok net bir cevabım var, ama bu cevabı sezon sonunda vereceğim diye konuştu.
Takım içinde net bir değişim olmayacağını anlatan Kocaman, aynı sistemle oynamaya devam edeceklerini, sistemi değiştirmenin anlamı olmadığını dile getirerek, Sadece oyuncu profillerinde değişiklik olacak. Benim asıl düşüncem birbiriyle uyumlu bir takım oluşturmak. Hiçbir şeyle ilgili ön yargım ya da saplantım yok. Bu takımın 8-10 yıldır yerleşimle ilgili sabit düzeni var. Köklü bir değişikliğe gitmeye niyetim yok. Bunun doğru olmadığını da düşünüyorum. Oturmuş düzeni küçük hamlelerle değiştirmek daha doğru geliyor. Biz sahaya 4 savunma oyuncusu, 2 ofansif ya da defansın ön libero, önlerinde 3 atak oyuncusu ve bir de merkez forvetle oynamayı sürdüreceğiz dedi.

Aykut Kocaman, Krasic ya da başka oyuncular için bekleyecek zamanlarının olmadığını, hazır olan o kavganın içine giren oyuncuların önünü açmaya çalışacağını ifade etti. Eşofmanla çıkmanız bile eleştirildiğinin hatırlatılması üzerine Kocaman, Ben eşofmanla çıkıyorum çünkü kulübün lisanslı ürününü taşımaktan gurur duyuyorum. Ne takım elbise beni yüceltiyor, ne de eşofman küçültüyor. Gülüyorum... Bunlar kadar ucuz bir şeyler olmaz. Kendi kendimizi üzüyoruz dedi.