Kurtuluşun yolu yataktan geçiyor!
Bu kez Meksika'da sahte mesih vakası... Bir çitflikte üslenen Mesih'in Savunucuları tarikatı çökertildi. 'İsa'nın reenkarnesiyim' deyip kadınları pazarlayan liderin arkasındaki güç ise tanıdık çıktı: Uyuşturucu kartelleri
  
 Önceki yıllarda sık sık ABD'de ortaya çıkarılan sahte mesihlere bir yenisi daha eklendi. Meksika'daki Nuevo Laredo kenti yakınlarında bulunan bir çiftliğe yapılan baskında, "Mesih'in Savunucuları" adlı tarikat ortaya çıkarıldı. İhbar üzerine gerçekleştirilen operasyonda, altı İspanyol, iki Brezilyalı, iki Bolivyalı, iki Venezüellalı, birer de Arjantinli ve Ekvadorlu mürit gözaltına alındı. Baskında ayrıca çok kötü koşullarda yaşayan çocuklarla, çoğu Meksikalı 10 kadın da bulundu. 
 OLAĞAN ŞÜPHELİ ZETAS
 Tarikatın liderinin ise, İsa'nın reenkarnesi olduğunu söyleyen İspanyol Ignacio Gonzalez de Arriba olduğu belirtildi. Polis yetkilileri, Arriba'nın kandırdığı kadınları zorla fuhuşa zorladığını kaydetti. Yetkililer, tarikatın uyuşturucu karteli Zetas'ın kontrolünde olduğuyla ilgili güçlü kanıtlara ulaşıldığını da açıkladı.
  
  