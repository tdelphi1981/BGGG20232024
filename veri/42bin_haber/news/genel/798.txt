Palamut fiyatı yükseldi
Balık göçü ve olumsuz hava şartları nedeniyle Ordu'da palamudun tezgahtaki fiyatının yükseldiği bildirildi.
 Gülyalı Balıkçı Kooperatifleri Başkanı İnan Sağlam, AA muhabirine yaptığı açıklamada, hem hava muhalefeti hem de balığın göç zamanı olmasından dolayı palamut fiyatlarının arttığını söyledi.
          
 Av sezonuyla tezgahların palamutla şenlendiğini ifade eden Sağlam, ''Bu sezon palamut tezgahları şenlendirdi ancak doğuya doğru göç etti. Hopa tarafından batıya doğru dönüş yapıyor ama bir ay daha palamut tezgahlara gelecek'' dedi.
          
 -''Palamudun satışı durdu''-
          
 Balıkçı Aydın Ceylan ise balık severlerin bu sezon palamuda doyduğunu belirterek, şunları kaydetti:
          
 ''Vatandaş bu sene yeterince palamut tüketti. Hava şartları ve göç, palamut fiyatını yükseltiyor. Balık severler de bu sene palamuda doyduğu için bu vakitten sonra fazla tercih edilmez. Palamudun satışı durdu, artık hamsiyi bekliyoruz.''
          
 Ceylan, palamudun tanesinin 5 liradan satıldığını sözlerine ekledi.
 AA