Mutluluğun fiyatı ne?
Skandia International'ın imza attığı bir araştırma dünyanın farklı bölgelerinde insanların mutlu olmak için ne kadarlık bir maaşa gereksinim duyduklarını ortaya koydu.
 Öncelikli Türkiye'nin listede olmadığını söyleyelim. Ele alınan bölgeler arasında mutluluğun en pahalı olduğu yer Dubai... Buna göre Dubai'de mutlu olmak için yılda ortalama 276 bin dolarlık bir maaş almanız gerekiyor. Bu rakam Singapur'da 228 bin, Hong Kong'da ise 198 bin dolar. Avrupalılar ise çok daha azına mutlu olabiliyor. Örnek; İngilizleri mutlu edecek yıllık maaş 133 bin, Almanların mutlu olacağı yıllık maaş ise 86 bin... Krizden kırılan İtalyanlar ise refahlarından vazgeçme niyetinde değiller. Bir İtalyan'ın mutlu olabilmesi için yılda 179 bin dolar kazanması gerekiyormuş...