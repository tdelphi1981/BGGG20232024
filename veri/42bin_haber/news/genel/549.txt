Havayolları abarttı: Spirit, el bagajına 100 dolar ücret alacak
ABD'nin en önemli low-cost havayolu şirketlerinden Spirit Airlines abarttı.
 Bugüne kadar el bagajlarını yanlarına almak isteyen yolculardan 30 dolar talep eden şirket, tarifesini üç katına çıkarıyor. Buna göre check-in'den önce el bagajlarını yanlarına alacaklarını beyan edecek yolcular yeni uygulamayla 35 dolar öderken, kontuara kadar herhangi bir bildirim yapmayan yolcular 100 dolar ödemek zorunda kalacak. Dünyada yükselen yakıt fiyatları çoğu havayolu şirketlerini iflasa sürükledi. İşte havayolu şirketlerinin 'maliyet düşürücü' fiyat politikalarından birkaç örnek:
 - NORTHWEST ve Singapur Havayolları lavabo ihtiyaçlarını karşılayan su deposunun yüzde 25'ini doldurmuyor. 
 - CHINA Southern havayolları uçuştan önce yolcularını, tuvalet ihtiyaçlarını gidermeleri konusunda uyarıyor. 
 - JAPON Havayolları, first class yolcuları dışında bira satışını yasakladı. Uçuş başına 93 kilo daha az yük taşıyor. 
 - CATHAY, uçak boyalarını söktü, uçakları 200 kilo hafifledi. 
 - BRITISH Airways, pilotlarına süzülerek inmeyi tercih etmelerini tavsiye ediyor.