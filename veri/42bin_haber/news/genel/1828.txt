Kıvırcık Ali'nin ailesi mahkemelik oldu
Trafik kazasında yaşamını yitiren Halk Müziği Sanatçısı Kıvırcık Ali'nin (Ali Özütemiz) ailesi, davalık...
 Kıvırcık Ali'nin eşi Aslı Özütemiz, İstanbul Asliye Hukuk Mahkemesi'ne dilekçe sundu. Dilekçede, sanatçının ilk eşinden olan oğlu Eren Özütemiz'in vefatından sonra haksız şekilde babasına ait numarayı üzerine taşıdığını öne sürdü. Özütemiz, 'Eşimin numarasını 'Alim' diye kaydetmiştim. O da bana 'Kekliğim' diye hitap ederdi. Hattın büyük manevi bir önemi var' dedi.
 Eren Özütemiz'in babasının şöhretinden yararlandığını öne süren Aslı Özütemiz, 'Babasının telefonunu açık tutarak menajerlerin, yapımcıların ve sanat kitlesinin kendisine ulaşmasını sağlamak istiyor' dedi.
 GSM şirketi ise 'Devir işlemi sırasında tasarruf yetkisinde tüm mirasçılar veraset ilamının da ibrazı suretiyle devir beyanını imza etmiştir' dedi. Hilal YILDIRIM