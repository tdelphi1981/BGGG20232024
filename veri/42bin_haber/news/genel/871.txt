'Diyarbakır Belediyesi esnafı tehdit ediyor'
Diyarbakır Valisi Mustafa Toprak, cezaevlerindeki açlık grevlerine destek' eylemlerinde yaşananlara değinerek, BDP'li belediye yönetimini suçladı. Vali Toprak, belediyenin işyerini açan esnafları ceza yazmakla tehdit ettiğini belirterek şöyle konuştu:
 'Okulların yollarını kesip, minibüsün kontağını kapattırmaya çalışıyorlar. Bu gerçek bir irade değildir. Vatandaş gerçek iradesiyle çocuğunu okula göndermiyorsa, kepengini indiriyorsa dersiniz ki bu kişinin kendi düşüncesidir. Ama yüzde yüzde böyle değildir. Vatandaş itibar etmiyor, vatandaşı tehdit ediyor. İşyerini açanı da oraya ertesi gün belli görevlileri gönderip ceza yazdırmakla tehdit ediyorlar. Bunların hepsi biliniyor.'' 
 Vatandaşların provakasyona itibar etmemesi nedeniyle büyük olumsuzluk yaşanmadığını dile getiren Toprak, sözlerini şöyle sürdürdü: 'Bayram süresince gezdim, her yer pislikten geçilmiyor. Bu şehirde ne zaman çöpler toplanmıyorsa arkasından bakınız bazı olaylar oluyor. Bakınız bayram süresince çöpler alınmadı. Maalesef dün bu çöpler ve lastikler olaya konu olanlar tarafından yakıldı. Tarih, bunları yargılayacaktır. Vicdanlar zaten yargılıyor.'' AA