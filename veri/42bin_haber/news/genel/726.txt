Panahi için izin yok
Avrupa Parlamentosu'ndan 5 milletvekili, Sakharov Ödülü sahibi de olan İranlı yönetmen Cafer Panahi ile görüşmek için Tahran'a hareket etmek üzereyken kötü haberi aldı.
 İranlı yetkililer, Avrupalı parlamenterlerle Panahi'nin biraraya gelmesinin imkansız olduğunu bildirince, 5 milletvekili uçağa binemeden geziden vazgeçti. Avrupalı parlamenterler, ev hapsinde olduğu ve film çekmekten men edildiği belirtilen Panahi ile görüşme izni alabilseydi, bu ülkeye 2007'den beri giden ilk AB heyeti olacaktı.