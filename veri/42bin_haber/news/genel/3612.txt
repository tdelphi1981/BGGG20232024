6 ayda düşecek
Dışişleri Müsteşarı Sinirlioğlunun Washington görüşmelerinde ABDli yetkililer Esadın 6 ay içinde düşeceğini hesapladıklarını açıkladılar. Türk tarafı ise ABD yönetiminden Suriyede daha aktif olmasını beklediğini dile getirdi.
DIŞİŞLERİ Müsteşarı Feridun Sinirlioğlunun Washingtondaki temaslarında ABDli yetkililer Suriye Lideri Beşar Esadın ne zaman düşeceğine dair yaptıkları hesaplamayı aktardılar. Sinirlioğluna ABD Dışişleri ve Savunma Bakanlıklarındaki toplantılarında sunulan analizde, Esadın en fazla 6 ay dayanacağı söylendi. Türk tarafı ise ABD Yönetiminden Suriyede daha aktif olmasını istedi. Sinirlioğlu, pazartesi ve salı günleri, ABD Enerji Bakanlığını da içeren programında, ikili ilişkilerden bölgesel meselelere çok kapsamlı görüşmeler gerçekleştirdi. Hürriyete bilgi veren diplomatik kaynaklara göre görüşmelerde şunlar ele alındı: 
SURİYE: Türkiye Mart ayında ikinci yılını dolduracak Suriye krizine dair endişelerini dile getirdi. Ve özellikle son 15 aydır, ABDnin seçim dönemine girdiği sırada derinleşen krizin aşılması için ABDnin olayda daha aktif bir rol oynamasını istedi. ABD tarafı ise görüşmelerde Suriye Lideri Beşar Esadın 6 ay içinde düşeceği hesaplaması yaptıklarını söyledi. Amerikalılar Suriye için değerlendirmelerini de Esadın bu süre içinde iktidarını kaybedeceği varsayımına göre şekillendirmişti. Buna göre şu anda Suriyenin yüzde 80i rejimin kontrolünde değil. Başkent Şamın dahi yüzde 40ı muhalifete geçmiş durumda. Türkiye görüşmelerde ABDnin Suriyedeki Nusra Cephesini El Kaide bağlantısı nedeniyle terörist örgüt sayma kararının zamanlamasını da eleştirdi. 
KUZEY IRAK: Sinirlioğlunun temaslarında Suriye kadar önemli bir yer tutan diğer konu ise Türkiyenin Kuzey Iraktaki Kürdistan Yönetimiyle kurduğu enerji ilişkisiydi. İlk kez Washington Büyükelçisi Namık Tanın geçen hafta Hürriyete verdiği söyleşide gündeme getirdiği, ABDnin Türkiyeyi Bağdat Yönetimini bypass ederek K. Irak Hükümeti ile petrol anlaşması yapan Türk şirketler nedeniyle eleştirmesi konusu, toplantılarda ağırlıklı yer tuttu.  
Clinton uğrayıp Merhaba dedi 
ABD Dışişleri Bakanlığı Sözcüsü Victoria Nuland, Feridun Sinirlioğlunun ABD Dışişleri Müsteşarı Bill Burns dışında Avrupa Sorumlusu Phil Gordon ve Ortadoğu Sorumlusu Beth Jones ile bir araya geldiğini söylerken, Dışişleri Bakanı Hillary Clintonın da  toplantıya uğrayıp merhaba dediğini belirtti.