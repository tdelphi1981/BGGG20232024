Kasasını soyup biralarını içtiler
İKONCAN İvana Sert'e bu kez de hırsız şoku.. Geçen hafta içki ruhsatı olmadığı için kapısına kilit vurulan Bite adlı mekana giren hırsızlar kasadaki 2 bin 500 lirayı çalıp üstüne üç birayla keyif yapmış...
   SERT'İn Hatem Yavuz'la birlikte Teşvikiye Caddesi'nde açtığı The Bite isimli mekan geçen hafta içki ruhsatı olmadığı gerekçesiyle kapatılmıştı. Ceza kesilen mekan tekrar hizmete girdi. Önceki gece yarısı Bite'nin kapanmasından sonra içeri giren hırsız ya da hırsızlar, kasada bulunan 2 bin 500 lirayı aldı. İlginç olanı parayı çaldıktan sonra mekanı terk etmek yerine üç şişe bira açıp keyif yaptı. Keyif yaptıktan sonra mekanı terk ettiler. İvana ise haberi Mısır'da aldı. Erçin DAĞ EYSEN  