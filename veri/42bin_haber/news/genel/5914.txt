20 bin euroya foto-safari
2010 yılında Koç Holding Yönetim Kurulu Başkanı Mustafa V.Koçun vahşi yaşam fotoğraflarından oluşan sergisini gezen işadamlarının talebi doğrultusunda Setur, Sedventure markasıyla vahşi doğa fotoğraf turları hazırladı. Kişiye özel olan ve 20 bin euroyu bulan turlara şu ana kadar 100den fazla kişi katıldı.
KOÇ Holding Yönetim Kurulu Başkanı Mustafa V. Koçun 2010 yılında vahşi doğa fotoğraflarından oluşan Karşılaşmalar sergisi iş dünyasının fotoğraf merakını ortaya çıkardı. Koçun sergisinden sonra işadamlarının talepleri üzerine Seturun çatısı altında Sedventure programı kuruldu. Ünlü fotoğrafçı Süha Derbent danışmanlığında Kenyadan Hindistana, Myanmardan Güney Afrikaya, Kübadan Tanzanyaya kadar bir çok coğrafyada doğa fotoğrafı çekmek için işadamları sıraya girdi. Geçtiğimiz yıl hazırlanan programa 100e yakın işadamı katıldı. Klasik tatil turlarından sıkılan ve televizyondaki belgeselleri yaşamak isteyenler için gerçekleştirilen turlar 2 bin 500 eurodan başlıyor. Gidilecek ülkeye göre özel programlar hazırlanıyor. Küçük gruplar halinde de düzenlenen turların maksimum fiyatı ise 20 bin euroyu buluyor. Vahşi yaşam fotoğrafçılarının en çok merak ettiği hayvanlar ise kutup ayıları, aslanlar, kaplanlar, penguenler ve kartallar oluyor.  İşadamlarının öncelikli tercihi olan Afrikada safariye çıkılarak vahşi kediler görüntüleniyor.    
KOÇUN SERGİSİ 27 ŞUBATTA 
Mustafa Koç ve Sedventureın danışmanı fotoğrafçı Süha Derbentin vahşi doğa fotoğraflarından oluşan Yaşamın Ta Kendisi Fotoğraf Sergisi 27 Şubatta açılıyor. 27 Marta kadar gezilebilecek olan sergide Koç ve Süha Derbentin Afrikaya yaptığı geziler esnasında çektikleri fotoğraflar sergilenecek. İstanbul Atlı Spor Klübünde gerçekleşecek sergi ile vahşi doğa fotoğraflarına ilginin artması hedefleniyor.  
Nerelere  gidiliyor 
· Seyahate katılmak isteyenler Amboselide 50-100 bireylik fil ailelerini, Masai Marada büyük göçü izleyebiliyor. 
· Aslan ailesindeki yavruların oyunlarını, çitaların av sahnelerini, Nakuruda ağaç dalında estetik bir harika olarak yatan leoparı, Kanadada kutup ayılarının davranışlarını, Pantanalda Jaguarların görüntüleyebiliyor. 
· Vahşi doğa meraklıları ayrıca Okavango deltasında fil üstünde safariye çıkmayı, Hindistanda Bengal Kaplanını görmeyi, Antarktikada İmparator Penguenlerin yürüyüşünü fotoğraflayabiliyor.