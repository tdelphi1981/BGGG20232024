Kaldıramadı
Rol aldığı 'Atlılar' adlı dizi daha yayınlanmadan çöpe giden Sarp Levendoğlu fena dağıttı. Kendisi gibi hüsrana uğrayan, ekrana veda eden 'Ağır Roman'da oynayan sevgilisi Begüm Birgören'le efkar dağıtan Levendoğlu, gecenin sonunda zom oldu
 Genç oyuncunun zor anları... Son olarak 'Mor Menekşeler'de 'Kabadayı Akif'i canlandıran, 'Atlılar' adlı dizi projesi için sakallarını uzatan Sarp Levendoğlu, fena dağıttı. 'Atlılar'ın rafa kaldırılmasının ardından sakallarını kesen, ekrana veda eden 'Ağır Roman'da rol alan sevgilisi Begüm Birgören'le efkar dağıtmaya giden Levendoğlu, alkolün dibine vurdu. 
 REYTİNG kurbanı sevgilisiyle Beyoğlu'nda bir mekanda vakit geçiren genç oyuncu ilerleyen saatlerde tek başına içki içmeye devam etti. Kulüp kulüp gezen Sarp Levendoğlu, sabahın ilk ışıklarında bindiği takside sızdı. 
 UÇANKUŞ programının kameralarına yakalanan Sarp Levendoğlu, saatlerce kendine gelemedi. Genç oyuncu bölgede görev yapan basın mensuplarının ve taksicinin yardımıyla hastaneye kaldırıldı. Müşahade altına alınan Sarp Levendoğlu, birkaç saat sonra taburcu edilerek evine döndü.