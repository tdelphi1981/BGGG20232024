Evlilere resmi öneri bol bol sevişin
Devletten, daha mutlu evlilik önerileri: Düzenli cinsel ilişkiye girin, cinsellik konusunda kendinizi geliştirin, TVyi kapatıp günde en az 10 dakikanızı eşinize ayırın.
EVLİLİKTE İletişim ve Yaşam Becerileri kitapçığını yenileyen Aile ve Sosyal Politikalar Bakanlığı, çiftler için daha mutlu bir evlilik önerilerine yer verdi. Evlilik öncesi verilen kurslarda dağıtılan kitapçıkta özetle şu tavsiyeler yer alıyor:
- Aşkın ölmemesi için eşler televizyonu kapatıp 10 dakika da olsa birbirlerine zaman ayırmalı, birbirleriyle iyi arkadaş olabilmeli.
- Çiftler arasında sevgiyi destekleyen, aşkın devam etmesini sağlayan ve ger­ginlikleri azaltan en önemli unsurlardan birisi de sağlıklı bir cinsel hayattır.
- Cinsellik çiftin karşılıklı duy­gu, düşünce ve beklentilerine saygı duymalarıyla, beklentilerini rahatça ifade ede­bilmeleriyle, cinsel ilişkinin zamanı, yeri, sıklığı, süresi, tekniği ve ilişki sırasındaki davranışlardan duydukları memnuniyetle alakalıdır.
- Çiftler birbirlerini oldukları gibi kabul etmeyi bilirler, fiziksel şiddet uygulamazlar. 
EVLEN, UZUN YAŞA 
- İlişkiyi sıcak tutmak için eşler güzel bir mektup yazıp göndermeliler. Evlilerin ortalama yaşam süreleri evli olmayanlara göre daha uzundur.
- Kıskançlık sağlıksız ve normal olmayan bir duygudur. Sevginin bir göstergesi değildir. Evlilikte çocuklar varsa aşkın bitmesi boşanmak için yeterli bir sebep değildir. Bir araştırma, eşe karşı sergilenen her bir negatif davranışın ardından beş pozitif davranışın sergilenmesinin negatif davranışı affettirdiğini veya unutturduğunu gösteriyor.