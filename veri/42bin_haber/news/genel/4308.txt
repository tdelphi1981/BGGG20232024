Ümraniye'de TIR kazası: 1 ölü
ÜMRANİYE TEM Otoyolunda güvenlik şeridinde park halindeki cipe bir TIR arkadan çarptı. TIR şoförünün direksiyon başında uyuduğu iddia edilirken, cip içerisinde bulunan 1 kişi öldü, 4 kişi de yaralandı.
Kaza, saat 02.00 sıralarında TEM Otoyolu Ankara istikameti Ümraniye mevkinde meydana geldi. 34 yaşındaki Taner Çelik idaresindeki 41 TY 826 plakalı TIR, iddiaya göre şoförünün seyir halindeyken direksiyon başında uyuması sonucu kontrolden çıktı. TIR, bu sırada emniyet şeridinde park halinde bulunan 39 TL 052 plakalı cipe arkadan çarptı. Cipin emniyet şeridinde neden durduruğu henüz bilinmezken, çarpmanın etkisiyle hurdaya dönen araç içerisinde bulunan 2 çocuk annesi Beyhan Tiryaki (44) olay yerinde hayatını kaybetti. Sürücü Alem Tiryakioğlu Sefa Tiryaki ile Asiye Işın ve Hakan Işın yaralandı. Yaralılar olay yerine çağrılan ambulanslarla hastaneye kaldırılarak tedavi altına alındı. Tiryakinin cesedi cenaze aracı ile Ümraniye Eğitim ve Araştırma Hastanesi morguna kaldırıldı. Sürücü Taner Çelik ise polis tarafından gözaltına alınarak Çakmak Polis Merkezi Amirliğine götürüldü. Çelikin polise verdiği ilk ifadesinde direksiyon başında uyuduğunu itiraf ettiği belirtildi. Kazayla ilgili başlatılan soruşturma devam ediyor.  
  
 TEMDE TIR DEHŞETİ