Atatürk heykelini yakmasınlar diye
ANKARA Cumhuriyet Başsavcılığı'nın yürüttüğü 28 Şubat soruşturmasında müdahillik talebinde bulunanlar dün İstanbul'da mağdur ve tanık olarak talimatla ifade verdi.
 HİLAL YILDIRIM / İSTANBUL
 İfade verenler arasında Mehmet Bekaroğlu HAS  Adaleti Savunanlar Derneği (ASDER) temsilcileri ve Sultanbeyli eski Belediye Başkanı Ali Nabi Koçak da vardı.
 KOÇAK, o dönem Sultanbeyli Belediye Başkanı olduğunu, 1996'da Maltepe'deki İstanbul 2. Zırhlı Tugay Komutanlığı'na Doğu Silahçıoğlu'nun atandığını belirterek şöyle konuştu: ''Resmi bayramlarda Sultanbeyli'ye geliyordu. Provokasyon için bazı insanları özellikle bayrama getirtiyordu. Sultanbeyli'ye, kolay yakılıp suçun üzerime atılması için fiberden Atatürk heykeli yapıldı. Heykeli yakmasınlar diye 15 gün 24 saat nöbet tutturdum. Sonra fiber heykeli götürüp tunç olanı getirdiler'' dedi.