Patriot savaşı
Almanyadan gönderilen Patriot füzeleri ve askerler İskenderun Limanına geldi.
Polis, protestoda bulunan TGB üyelerini İskenderun Limanına sokmamak için duvar oluşturdu. Adana İncirlikte ise nizamiyeye yürümek isteyen grup sopalarla polis barikatını devirdi. 26 kişi gözaltına alındı.

PATRIOTLAR TÜRKİYE'DE / FOTO GALERİ

PATRIOTLARI TAŞIYAN GEMİ TÜRKİYE'DE 
İÇ karışıklığın sürdüğü Suriyeden gelebilecek olası füze ve uçak saldırısı tehdidine karşı koruma amaçlı olarak NATOdan talep edilen Patriot füze savunma sistemleri Almanyadan Hatayın İskenderun Limanına getirildi. Patriotların gelişi dolayısıyla Adanadaki ABDnin İncirlik Üssü ve İskenderun Limanında protesto gösterileri yapıldı. Protestocuları sokmamak için İskenderun Limanına polis duvarı oluşturuldu. Gençlik Muhalefeti Üyesi bir grup, Adana İncirlik 10uncu Tanker Üs Komutanlığının nizamiye kapısına yürümek istedi. Mahallenin girişinde güvenlik önlemi alan polis, gruba, mahalle girişinde basın açıklaması yapabileceğini söyledi. Nizamiyeye yürümek isteyen grup, ellerindeki sopalarla polise vurup, barikatları devirince Çevik Kuvvet polisleri müdahalede bulundu, 26 kişi gözaltına alındı. İskenderunda da limana yakın yerde toplanan Türkiye Gençlik Birliği üyesi bir grup protesto gösterisi yaptı. Meşale yakıp, sloganlar atan grubu polis limana yanaştırmadı. 8 Ocakta Hollandadan yola çıkan 18 bin grostonluk Lovise Russ adlı gemi önceki gün İskenderun Körfezine demir attı. Hollandanın Patriotları Adanaya, Almanyadan gelenler Kahramanmaraşa, ABDden gelecek olanlar da Gaziantepe kurulacak.
TÜRK ASKERİ YOK
Almanyadan gönderilen füze savunma sistemini taşıyan Suecıa Seaways gemisi Sahil Güvenlik refakatinde limana girdi ve malzeme 17 askeri araca yüklendi. Araç giriş çıkışına kapatılan limanın içinde ve dışında polis yoğun güvenlik önlemi aldı. Almanyadan gelen 240 kişilik askerin görev aldığı savunma operasyonlarında, Türk askeri görev üstlenmeyecek. Almanyadan gelen birlik bünyesinde kimyasal silahlar konusunda uzman bir ekip de bulunuyor. Hollandadan gelen Patriot savunma sistemlerini taşıyan Lovise Russ adlı gemi ise 2 gündür İskenderun Limanının 4 mil açığında bekliyor. Geminin bugün limana yanaşarak yükünü boşaltacağı öğrenildi. 
Müdahil olmayacağız 
PATRIOT Sistemleri Alman Harekât Birliği Komutanı Markus Ellermann, gemiyle 300 araç, 100 konteyner ve 400 askerin de geldiğini söyledi. Patriot hava savunma sistemlerini taşıyan Suecia Seaways adlı 24 bin grostonluk 196 metre boyunda Danimarka bandıralı gemideki askeri araçların indirilmesi sırasında basına bilgi veren Ellermann, şunları söyledi: Füze sistemleri Kahramanmaraşta olası bir tehdit durumunda kullanılacak. Çatışmalara müdahil olma söz konusu değil. Federal Alman Meclisi, bu konuyla ilgili, ilk etapta 25 milyon Euro ayırdı. Füze sistemiyle NATO harekâtı olduğunda, ülkeler masraflarını paylaşıyor. 
 