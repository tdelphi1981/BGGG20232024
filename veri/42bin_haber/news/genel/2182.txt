Sevgi tüm engelleri kaldıracak
Başbakan Recep Tayyip Erdoğan'ın eşi Emine Erdoğan, 'Sahip olduğumuz sevgi ve kardeşlik sayesinde gönlümüzdeki ve zihinlerimizdeki engelleri ortadan kaldıracağız' dedi. İZMİR Katip Çelebi Üniversitesi tarafından düzenlenen 'Engellilerin Eğitimi ve Topluma Kazandırılması' konulu panelde konuşan Erdoğan, eğitim alanında ve engelliler için yapılan çalışmalara değindi:
 - OKULA gitmek eğitim görmek isteyip de imkan bulamayan bir tek çocuğumuzun bulunmaması en büyük dileğimiz. On yılda heyecan verici gelişmelere şahit olduk. Eğitim konusunda düzenlenen her kampanyaya katılmanın ve üzerime düşeni yapmanın gayreti içinde oldum. Beni en çok etkileyen şey, engellilerle ilgili. Engelli kardeşlerimiz bugün, geçmişle mukayese edilemeyecek düzeyde hayatın her alanında varlıklarını hissettiriyor. 
 - SAHİP olduğumuz sevgi, kardeşlik, birlik ve beraberlikler sayesinde yüreklerimizdeki, zihinlerimizdeki engelleri kaldıracağız. Geleceğimize daha güvenle bakabileceğiz. 
  Eylül AKDENİZ-İZMİR