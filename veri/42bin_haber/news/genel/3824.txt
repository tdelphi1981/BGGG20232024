Şapkayı alıp İstanbul'a gitti
O çocuk hayallerine yürüyor... Mardin'de polise taş atan köyünde keşfedilip oyuncu olan, AKŞAM'ın manşetiyle 'patlayan' Barış, kabına sığmadı. Babasıyla İstanbul'a taşındı, şimdi yeni projeler için Türkçe çalışıyor
 Melis APAYDIN/İZMİR
 Türkiye onu AKŞAM'ın 'Taş atan Mardinli Brando' manşetiyle tanıdı... Mardin'de 2011 yılında düzenlenen bir mitingde polise taş atan Uğur Barış Mehmetoğlu (15), köyüne gelen sinemacılardan oyunculuk teklifi almış, 'Kırık Midyeler' adlı filmde başrol oynamıştı. Film ekibi galaya hazırlanırken, taşlı saldırı nedeniyle tutuklandığı için cezaevinde gün sayan Barış'ın hayatı son anda yetiştiği galada duyduğu alkışlarla değişti. 
 
 'TAM OLARAK ANLAŞAMIYORUM'
 Eleştirmenlerin 'Marlon Brando'ya benzettiği Barış, artık İstanbul'da. İşte sıra dışı bir yaşam öyküsünün kahramanından AKŞAM'a özel açıklamalar:
 - Televizyon dizilerinden (Kanal D-Kanıt) ve Norveçli başka bir yönetmenden oyunculuk teklifi aldım. 
 - Kendimi gazetede görünce çok şaşırdım. Hayaller kurmaya başladım. Artık hiçbir şey imkansız değildi. 
 - Mardin'de beklemek yerine babamla birlikte İstanbul'a gitmeye karar verdik. Şimdilik bir akrabamızın yanında kalıyoruz. 
 - Türkçeyi çok iyi bilmediğim için benimle görüşmek isteyenlerle tam olarak anlaşamıyorum. Ama kendimi geliştirip yeni filmlerde dizilerde oynamayı çok istiyorum. İlk iş Türkçemi ilerleteceğim... 
 
  