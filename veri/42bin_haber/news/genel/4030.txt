Tekrar PFDK' dedi
Türkiye Futbol Federasyonuna başvuran Trabzonspor avukatları, "Müsabaka sonucunu etkilemek" suçuyla yargılanan Samet Güzel, Şükrü Ongan ve Ümit Aydın hakkındaki karar kesinleştiği için yeniden PFDKya sevklerini talep etti.Trabzonporun internet sitesinden yapılan açıklama şöyle: "İstanbul 16ncı Ağır Ceza Mahkemesinde 2011 / 63 E. sayılı dosyası kapsamında şike ve teşvik eylemlerinde bulundukları şüphesiyle yargılananlardan Samet Güzel, Şükrü Ongan ve Ümit Aydın hakkında mahkeme, müsabaka sonucunu etkilemek amacıyla teşvik suçunu işledikleri sabit olduğundan hapis ve adli para cezası vermiş, sanıkların talebi üzerine bu hükmün açıklanmasının geri bırakılması uygun görülmüştür. Verilen, hükmün açıklanmasının geri bırakılması kararı, sanıkların üzerlerine atılı suçu işlemiş bulundukları, ancak kanunda sayılan koşullar gerçekleştiği için, hükmolunmuş cezanın açıklanmasının belli bir süre için geri bırakılması anlamı taşımaktadır. Şahısların yaptıkları itiraz başvurusu İstanbul 17nci Ağır Ceza Mahkemesince reddedilerek karar kesinleşmiştir. Bu ret kararıyla birlikte üç sanıktan Samet Güzel için 17 Nisan 2011 tarihli Trabzonspor Bursaspor maçı, Ümit Aydın için 15 Mayıs 2011 tarihli Ankaragücü-Fenerbahçe maçı, Şükrü Ongan için 22 Nisan 2011 tarihli Eskişehirspor-Trabzonspor maçından dolayı Müsabaka sonucunu etkilemek suçunu işledikleri kesinleşmiş olmaktadır."

PFDKYA SEVKEDİLSİNLER
Türkiye Futbol Federasyonu Profesyonel Futbol Disiplin Kurulunun, İstanbul 16ıncı Ağır Ceza Mahkemesinin kararından çok önce aynı müsabakaları inceleme konusu yaptığı dosya hakkında, 6 Mayıs 2012 tarihli toplantısında bu üç isimle ilgili olarak ceza tayinine yer olmadığı yönünde karar aldığı hatırlatılan açıklamada daha sonra şu ifadeler yer aldı: "İstanbul 16ncı Ağır Ceza Mahkemesince verilen ve kesinleşen karardan bu yana yukarıda ismi anılan şahıslar hakkında Türkiye Futbol Federasyonu Hukuk Müşavirliğinin Disiplin Müfettişi sıfatlarıyla resen harekete geçerek kendilerini Profesyonel Futbol Disiplin Kuruluna sevk etmeleri beklenmiş ancak söz konusu sevk gerçekleşmemiştir. 

Müşavirliğinizce, yukarıda tarih ve karar numarası verilen, ekte sunulu İstanbul 17. Ağır Ceza Mahkemesi kararının incelenip, dilekçemizde belirtilmiş bulunan hususlar da göz önüne alınarak bu üç ismin yeninden Profesyonel Disiplin Kuruluna sevk edilmeleri gerekmektedir. Söz konusu sevk işlemi yapılmadığı takdirde bu, yasanın açıkça ihlali sayılacağından, müşavirliğiniz hakkında da görevi ihmal iddiasıyla suç duyurusunda bulunmak zorunluluğu doğacaktır."