Justin Bieber'a yuh!
MTV Müzik ödüllerinde önceki gece sahiplerini bulan ödüller verilirken En İyi Erkek Şarkıcı seçilen Justin Bieber yuhalandı.
 Almanya’da yapılan MTV Müzik Ödülleri önceki gece sahiplerini buldu. En İyi Erkek Şarkıcı seçilen Justin Bieber yuhalanırken, Gangnam Style ile fenomen olan PSY, büyük ilgi gördü.
 MTV Avrupa Müzik Ödülleri’ne bu yıl 3 ödül alan Amerikalı şarkıcı Taylor Swift ve Gangnam Style şarkısıyla tüm dünyayı etkisi altına alan PSY damga vurdu. Sunuculuğunu ünlü model Heidi Klum’un yaptığı gece yıldızlar geçidine sahne oldu. “En iyi kadın şarkıcı” kategorisiyle gecenin ilk ödülünü Amerikalı şarkıcı Taylor Swift aldı.
 “En iyi şarkı” kategorisini Call me maybe şarkısıyla kazanan Carly Rae Jepsen’e ödülünü Kim Kardashian verdi. Ancak şarkıyı söylediği sırada TV yayınının kesilmesi gecenin teknik skandalı olurken Jepsen’i zor duruma düşürdü. Gecenin en ilgi çeken bölümü ise dev ekranda gösterilen PSY ve Heidi Klum’un Gangnam Style videoları oldu. Daha sonra canlı olarak şarkıyı seslendiren PSY, Frankfurt’taki müzikseverleri coşturdu. ‘En iyi erkek şarkıcı’, ‘En iyi pop şarkıcısı’ ve ‘En iyi dünya sahnesi performansı’ dallarında üç ödülün Justin Bieber’a verilmesi ise salonda tepkilere neden oldu. Seyirciler kararı yuhalayarak protesto etti.
 İşte ödüller
 - En iyi kadın şarkıcı: Taylor Swift - En iyi şarkı: Call me maybe / Carly Rae Jepsen - Erkek erkek şarkıcı: Justin Bieber - Canlı performans: Taylor Swift - En iyi görünüm: Taylor Swift - En iyi yeni şarkıcı: One Direction - En iyi video: Gangnam Style / PSY
  
 Kaynak: Vatan