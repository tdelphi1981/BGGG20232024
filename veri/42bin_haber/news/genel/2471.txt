4 avukata çeteden gözaltı
İZMİR'DE çete baskını. İzmir Emniyet Müdürlüğü Kaçakçılık ve Organize Suçlarla Mücadele Şube Müdürlüğü (KOM) ekipleri, bir ihbar üzerine suç örgütü kurarak faaliyet gösteren grubun peşine düştü.İzmir, Bursa ve İstanbul'da 50 adrese eş zamanlı baskın yapıldı.
 CUMHUR ERKEK / İZMİR
 ÇETENİN liderliğini yaptığı öne sürülen Avukat D. A. ile ile birlikte avukatlar A.D., C.T., B. A., futbolcu menajeri M.Ö., oto galerisi sahibi C.S., Karşıyaka Belediyesi'nde müdür S.K.'nın da aralarında bulunduğu 23 kişi gözaltına alındı. 
 ÇIKAR amaçlı çete kurmak, tehdit, şantaj, baskı ile işyeri ele geçirmek ve adli yargılamayı etkileme girişimleri gibi suçlamalarla başlatılan operasyon kapsamında gözaltı sayısının artabileceği belirtildi. Nüfusunu kullanarak ruhsat işlerine kolaylık sağlamak'la suçlanan CHP Karşıyaka İlçe Başkanı Adnan Alabay da aranan isimler arasında. 
 AVUKAT D.A.'nın kendisine başvuran mağdur kişilere sahte evraklar imzalattıktan sonra borçlandırıp işyerlerini ele geçirdiği, bir cinayet olayında ise akrabasının cezaevine girmemesi için başka bir kişiyi zanlı gibi gösterip, suçu üstlenmesini sağladığı ileri sürüldü.  Şüphelilerin çok sayıda lüks araba ve işyeri, ev gibi gayrimenkulleri ve bankalardaki yaklaşık 3.5 milyon liralarına el konuldu.  