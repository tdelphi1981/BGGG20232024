Nihat Doğan'dan bomba iddia!
"Zerrin Özer bir gece Başbakan'ı arıyor ve..."
 Türkücü Nihat Doğan, EndoğruHaber internet sitesinde yazdığı yazıda, Zerrin Özer'le ilgili çok çarpıcı bir iddiada bulundu. Nihat Doğan yazısında, Özer'in TRT Müzik kanalında yaptığı 'Anılarınla Gel' programı için Başbakan Erdoğan'ın aracılık ettiğini öne sürdü.
 Nihat Doğan, şunları yazdı:
 "BÖYLE GİDERSE..."
 "TRT Müzik'te sanırım hafta da bir kez yayınlanan Zerrin Özer’in şarkılar seslendirdiği programın başlama öyküsünü dinleyince içim burkuldu. Bir gece Başbakan'ı arayan Zerrin Özer, Başbakan'a ağlayarak işsiz olduğunu, böyle giderse sokaklarda kalacağını söylemiş. Hayatını sadece şarkı söyleyerek kazandığını söyleyen sanatçıya Başbakan da Gezegen Mehmet vasıtası ile TRT Müzik'te bir program yapması için talimat vermiş.
 Eğer bu iddia doğruysa yakında birçok sanatçı arkadaşımız Başbakan'ı aramak zorunda kalacağını düşünüyorum.
 Ne yazık ki, eğlence dünyası hızla kan kaybediyor. Yakında buna benzer başka olay yaşanırsa kimse şaşırmasın. Hiçbir belediye artık sanatçı arkadaşlara festival kapsamında kolay kolay iş vermiyor. Özellikle AK Parti'li belediyelerin bu konuda talimat aldığı söylentileri dahi ayyuka çıkmış durumda."