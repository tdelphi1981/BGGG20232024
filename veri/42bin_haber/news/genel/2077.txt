Mağdur anne sanık oldu
Paksoy Holding'in veliahtları Mahmut Emre Paksoy ile Can Paksoy'un evinde kızı Nazlı Sinem Erköseoğlu'nu ölü bulan anne Ferah Kural'a şok... Cinayetten yargılanan kardeşlere hakaret iddiasıyla anne Kural hakkında 4 yıl hapis isteniyor
 Hilal YILDIRIM / İSTANBUL
 Kızını kaybeden acılı  anneyi sanık koltuğu- na oturtan süreç   şöyle gelişti: 
 - PAKSOY Holding'in veliahtları Mahmut Emre Paksoy'un evine 26 Eylül 2010'da Can Paksoy ile bir eğlence dönüşü gelen Nazlı Sinem Erköseoğlu, 8'inci kattaki dairenin havalandırma boşluğundan düşerek hayatını kaybetti. 
 - BOSTON Üniversitesi mezunu 24 yaşındaki Erköseoğlu'nun ölümüyle ilgili Paksoy kardeşler kasten adam öldürmek suçundan tutuklandı. 
 - CEZAEVİNDE 20 gün kalan kardeşler tahliye olduktan sonra iddiaya göre anne Ferah Kural'dan tehdit mesajları almaya başladı.
 TEHDİT MESAJLARI
 - PAKSOY kardeşler şikayet dilekçelerinde Ferah Kural'ın cep telefonlarına mesaj atarak 'Artık sonun geldi', 'Seni, Aydın'ı ve kardeşini kendi ellerimle geberteceğim', 'Kızıma ne yaptığını anlat. Yoksa senin kafanı duvarlara çarpacağım', 'Çiyan, Adana ayısı', 'Katil suratlı. Kokainman. Çiyan bile senden daha şerefli, sülalecek, yazık, zavallılar' şeklinde mesajlar attığını belirtti. 
 - KIZININ ölümüyle ilgili ise Ferah Kural'ın Can Paksoy'un telefonuna gönderdiği sesli mesajlarda, 'Kızımı bana getirin pis katiller' dediği dilekçede yer aldı.
 Anne: Kendimde değildim
 - İSTANBUL Sulh Ceza Mahkemesi'ne açılan davanın önceki gün görülen duruşmasına atılan Ferah Kural, 'Kızım Paksoy kardeşlerin evinde ölü bulundu. Bu olay nedeniyle ağır ceza mahkemesinde yargılanıyorlar. Kızımın ölümü nedeniyle bir süre kendimde değildim. Söz konusu mesajları gönderdiğimi hatırlamıyorum' dedi. 
 - DURUŞMA eskikliklerin giderilmesi için ertelendi. İstanbul 19. Ağır Ceza Mahkemesi'nde Paksoy Holging'in veliahtları Mahmut Emre Paksoy ile kardeşi Can Paksoy'un kasten adam öldürmek suçundan yargılanmaları ise devam ediyor.
 Paksoy kardeşler: Bizi ölümle tehdit ediyor
 - SİNEM'in ölümüyle ilgili tutuklanıp serbest kalmalarının ardından Ferah Kural'ın düşmanca davranışlar içine girdiğini savcılığa verdiği ifadesinde belirten Mahmut Emre Paksoy, 'Bizi zaman zaman arayarak, ölümle tehdit ediyor. Şikayetçiyim' dedi. 
 - SAVCILIK ise Ferah Kural hakkında hakaret ve tehdit suçundan 9 aydan 4 yıla kadar hapis cezası istemiyle dava açtı.
  