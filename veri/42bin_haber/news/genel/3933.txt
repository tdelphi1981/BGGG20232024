Türkiyeye güvercin Gazzeye gelince şahin
Naftali Bennett, Türkiye hakkında görüşlerini ilk kez Hürriyete açıkladı.
SİNGAPUR OLACAKTI: İsrailde yarın yapılacak seçimler öncesi yıldızı parlayan aşırı sağcı lider Naftali Bennett, Türkiye hakkında görüşlerini ilk kez Hürriyete açıkladı. Gazzeyi ise Ortadoğunun Singapuru olacaktı, terör yuvasına dönüştü diye eleştirdi. 
TIRNAK YİYEN LİDER: Kimilerine göre rock yıldızı, kimilerine göre bir şarlatan olan Bennett, hitabet gücü ve yapılı vücuduyla etkileyici bir siyasetçi.  Ama özgüveni böyle yüksek, karizmatik birinin neden tırnaklarını yediğini anlamak zor. Herhalde seçim stresi... 
İSRAİLin kuzeyinde küçük bir kentin tiyatro salonu... Sahnede, Tzipi Livninin partisi Hatnuanın ikinci ismi, eski Savunma Bakanı, İşçi Partisinin eski lideri Amir Peretz konuşuyor. Peretz İsrail siyasetinin en tanınmış isimlerinden biri olmasına karşın, salondaki yaklaşık 300 kişinin oraya gelme nedeni bambaşka. Peretz konuşurken herkesin gözü kapıda. Çünkü herkes, bir gazetecinin moderatörlüğünde yapılan seçim tartışmasının en merak edilen konuğunun salona girişini bekliyor. Sonunda Naftali Bennett kapıda beliriyor. Başında kipası, üzerinde lacivert gömleğiyle kendinden emin bir şekilde salona girdiğinde, sahnedeki konuşmayı yarıda kesen bir alkış kopuyor. 
  
KENDİNE GÜVENİ YÜKSEK 
Aşırı sağcı Yahudi Evimiz Partisinin 41 yaşındaki lideri Bennett yakışıklı, karizmatik ve kendine güveni yüksek. Yarınki seçimi Başbakan Binyamin Netanyahunun kurduğu sağ ittifakın kazanması, ama en büyük çıkışı Bennettın yapması bekleniyor. 
Vücut dilini ustalıkla kullanan Bennetti konuşmasından sonra yakalayıp, birkaç soru sorma fırsatı buluyorum. Türkiye hariç hiçbir konuda sözünü sakınmıyor. Örneğin Filistin meselesinin geleceği hakkında ne düşünüyor? İşte cevabı: 
FİLİSTİN VAR OLMAMALI 
İki devletli bir çözüme kesinlikle karşıyız. İsrailin tam ortasında bir Filistin devleti var olmamalı. Bakın, Gazzenin tamamını Filistinlilere bıraktık. Yatırımlar yapılacak, ekonomi gelişecek ve orası Ortadoğunun Singapuru olacaktı, ancak şimdi bir terör yuvasına dönüştü. 
Aşırı sağcı, karizmatik liderin, İsrail siyaset sahnesinde neden bu kadar popüler olduğunu anlamak mümkün. Ancak neden tırnaklarını yiyor? Onu da herhalde seçim stresine vermek lazım... 
Ankara ile yeniden ittifak kurmalıyız 
İsrail siyasetinin yükselen yıldızı, Türkiye hakkında görüşlerini ilk kez Hürriyet aracılığıyla dünyaya açıkladı: Türkiye bizim için çok önemli bir ülke. İlişkilerimizi düzeltmenin ve oturup konuşmanın bir yolunu bulmayız. Önemli bir müttefik. Yeniden bu müttefiklik ilişkisini kurmak zorundayız.
Dobra konuşmasıyla tanınan Bennett, konu Mavi Marmara özrüne geldiğinde ise gelecekte iktidara ortak olması halinde kendisini bağlamayacak dikkatli bir cevap veriyor: Henüz seçim olmadı, koalisyon teklifi de gelmedi. Varsayıma dayalı bir soru. Ayrıca Türkiye konusunda spesifik konulara girmek istemiyorum. Zamanı geldiğinde durumu değerlendiririz.