Obama'nın gözyaşları
ABD Başkanı Barack Obama, Connecticut'taki okula yönelik silahlı saldırıyla ilgili, "Bugün kalplerimiz kırık" dedi.
 Newtown'da 27 kişinin ölümü ile sonuçlanan saldırıdan sonra Beyaz Saray'da açıklama yapan ABD Başkanı Barack Obama, "Son yıllarda bu tür trajedileri fazlalıkla yaşamaya başladık. Bir başkan olmaktan çok, bir baba olarak bunların acısını yaşıyorum" dedi. Gözyaşlarını güçlükle tutan Obama, "Bugün kalplerimiz bir kez daha kırıldı. Masum çocuklar rüyalarını yaşayamadan yaşamlarını yitirdi. Bu çocuklar bizim çocuklarımız. Politikayı göz önüne almadan, bu tür olayların yaşanmaması için ne yapılması gerekiyorsa yapmalıyız" diye konuştu.
 ABD'de okullara daha önce de saldırıda bulunulduğu biliniyor. Ancak Newtown'daki saldırı, ilkokula yapılan ilk saldırı olma özelliği taşıyor. ABD başkanı Barack Obama'nın dakika başı bilgilendirildiği olay ABD'de silah satışının yasaklanıp yasaklanmaması tartışmasını da yeniden gündeme getirdi. ABD Başkanı Barack Obama'nın silah satışlarının yasaklanmasından yana olduğu biliniyor.