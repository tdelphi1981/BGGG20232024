AKSA'K itfaiye
Pes dedirten görüntü... Alevlere teslim olan AKSA fabrikasının yangın raporu hazırlanmadan, itfaiye erlerinin müdahale sırasındaki ihmalleri Facebook'ta ortaya çıktı
  
 Osman HÖKEMEN / YALOVA
 İhmalin fotoğrafı... Marmara depreminde kimyasal sızıntıyla gündeme gelen AKSA Akrilik Kimya Sanayi tesisleri geçen pazar alevlerle boğuşmuştu. Yangının raporu hazırlanmamışken, itfaiye ekipleri tesislerdeki çalışmalarını görüntüleyerek Facebook'taki 'komuta 110' adlı grupta paylaştı. Fotoğraflar itfaiyecilerin sağlıklarını nasıl hiçe saydıklarını da gösterdi.
  
 1- Askeriyeden takviye gelen itfaiye grubu, yangın devam ederken verdikleri molada, kimyasallarla dolu fabrikada sigara içerken görüntülendi. Bu fotoğraf Facebook üzerinden paylaşıldı.
 
 
  
  
  
  
  
  
 2- İtfaiye erleri, kimyasal gazların kilometrelerce öteye yayıldığı yangına müdahale etti. Ancak yeterli sağlık önlemleri alınmadı, itfaiyeciler gaz maskesiz görev yaptı.
 
 
  
  
  
  
  
  
 3- Henüz soruşturma sürerken, itfaiye raporunu dahi tamamlamamışken fabrikanın çeşitli noktalarından çekilen fotoğraflar sosyal medyada yayınlandı.
 
 
  
  
  
  
  
 4- Yangının devam ettiği sırada itfaiye erlerinin topluca alevlerin önünde hatıra fotoğrafı çektirdiği görüldü.
 
 
 'Sıradan saman yangını değildi'
 ÇEVRE Koruma ve Yaşatma Derneği eski Başkanı Arif Ekim, elyaf depolarında çıkan yangının samanlık yangını olmadığını söyledi. Etrafa zehirli bileşimler yayıldığını, bunlarla kanserojen gazların da solunacağının bilinmesi gerektiğini belirten Ekim "Yakın çevrede oturan halkın olası riskler hesaba katılarak boşaltılması, özellikle müdahale edecek itfaiye çalışanlarınında uygun gaz maskeleriyle müdahale etmeleri şarttır" dedi.
  
 6 saatte söndürüldü
 YALOVA-Karmürsel yolunun 13'üncü kilometresindeki Akkök Şirketler Grubu'na ait 430 bin metrekarelik alandaki tesisin elyaf deposunda çıkan yangın 6 saat sonra kontrol altına alınmıştı. Tonlarca elyafın alev aldığı yangında yükselen duman kilometrelerce uzaklıktan dahi görüldü.  