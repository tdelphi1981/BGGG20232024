Hristofyas'tan KKTC itirafı
Kıbrıs Rum yönetimi lideri Dimitris Hristofyas, beş yıllık iktidarı boyunca KKTC'ye yönelik ambargoların yürürlükte kalması için mücadele ettiklerini belirterek, 'bu büyük başarı' dedi.
 Filelefteros gazetesine konuşan Hrifstofyas, Türk tarafının adada iki devletli konfederal yapı hedeflediğini savunarak 'Türkiye'nin oyununa gelmemeliyiz' dedi. Şubatta görev süresini tamamlayacak lider, KKTC'nin AB ile doğrudan ticaretinin önüne geçtiklerini anlattı. Dört yıl süren müzakerelerde Türk tarafının sunduğu tüm önerileri reddeden Hristofyas, Maraş'ı geri istediklerini, KKTC'deki Gazimağusa limanının AB denetimine verilmesini talep ettiklerini hatırlattı.
  