'Lagarde Listesi'nin laneti!
Yunanistan'da Lagarde Listesi olarak bilinen 1.991 kişilik vergi kaçakçısı listesinden iki kişi üç gün arayla intihar etti. Ülke şokta...
 Yunanistan'da şok... Hükümetin yolsuzlukla mücadele kapmasında peşine düştüğü ve bugün ülkede 'Lagarde Listesi' olarak bilinen listede yer alan iki kişi son üç günde intihar etti. İlginç olaylar şöyle gelişti: 3 Ekim'de Lagarde Listesi, eski Maliye Bakanı ve bugunün PASOK partisi lideri tarafından Yunanistan Başbakanı Antonis Samaras'a sunuldu. Söz konusu liste Venizelos'a, ondan önceki Maliye Bakanı Giorgos PapaconsTantinou, ona da 2010 yılında dönemin Fransa Maliye Bakanı, bugün ise IMF'nin başında bulunan Christine Lagarde tarafından temin edilmişti. İçinde İsviçre bankalarında hesabı bulunan 1.991 Yunan vatandaşının isminin bulunduğu iddia edilen listenin adı da, bu yüzden Lagarde Listesi olarak geçiyor.
 Eski vekil de intihar etti
 LİSTENİN Samaras'a geçmesinin ardından, Savunma Bakanlığı eski yöneticilerinden Yiannis Sbokos tutuklanırken, İçişleri Bakan Yardımcısı Leonidas Tzanis de dairesinde kendini asmış şekilde bulundu. Dün bir intihar haberi de Endonezya'nın başkenti Jakarta'dan geldi. Savunma alanında faaliyet gösteren bir işadamı olan Vlassis Kambouroglou, Endonezya'da kaldığı otelde ölü bulundu. Vlassis Kambouroglou'nun, 1.29 milyar dolarlık savunma kontratlarında zimmete para geçirmekten hüküm giyen eski Savunma Bakanı Akis Tsochatzopoulos'la birlikte hareket ettiği belirtiliyordu.
  