Rockn Coke el değiştirdi
Geçtiğimiz günlerde IMG Doğuş tarafından satın alınacağı belirtilen festival ve organizasyon şirketi Pozitiflive, bu yıl ilk defa Rockn Coke festivali için Coca Cola ile anlaşma sağlayamadı.
Pozitiflive yetkilileri şirketin IMG Doğuşa satışının bu konuda bir etkisi olmadığını belirtirken, iki firmanın fiyat konusunda anlaşma sağlayamadığı bilgisini verdiler. Ayrıca, Coca Cola ile birlikte sürdürülen diğer ortak faaliyetlerin gerek sponsorluk gerek etkinlik anlamında devam edeceğini aktardılar. Bu yıl 8incisi gerçekleştirilecek Rockn Coke festivalinin organizasyonu ise Showhow grubu üstlenecek. Showhow, 2012de Red Bull Soundclash, Red Bull Flying Bach, Pink Floyd balesi, sokak sanatçıları festivali gibi organizasyonlara 
imza attı.     
45 BİN KİŞİ İZLEDİ 
2003 yılında düzenlenmeye başlayan Rockn Coke, 2008 ve 2010 yılları dışında her yıl düzenlendi. Coca Cola, 2010da yaptığı açıklamada Türkiyede düzenlenen en büyük müzik festivallerinden biri olan Rockn Cokeun artık iki yıda bir gerçekleştirileceğini duyurmuştu. En son 2011de organize edilen ve iki gün süren Rockn Cokeu yaklaşık 45 bin kişi izledi. Katılımcılar festival biletlerine toplam 3.5 milyon TL verirken, iki günde 4.5 milyon TL harcadı.  
200 BİN LİTRE İÇECEK 
Müzikseverler festival boyunca 200 bin litre içecek tüketirken alanda 300 adet mobil tuvalet ve 96 adet el-yüz yıkama ünitesi bulunuyordu. Ayrıca festival alanına 7 bin 256 adet çadır kuruldu. 2009daki festivalde ise yaklaşık 6 milyon TL harcanmış, 1120 litre sıvı sabun kullanılmış ve 120 kmlik tuvalet kağıdı bitirilmişti.  
dtursen@hurriyet.com.tr 
 