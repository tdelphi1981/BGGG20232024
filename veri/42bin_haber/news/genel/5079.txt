Türkiye'nin hatası ya da eksiği yok!
ABD Büyükelçisi Ricciardone, gündemin fotoğrafını çekti... DHKP-C'nin saldırısıyla ilgili 'Örgütten davacı olacağız, Türkiye'nin hatası yok' diyen Ricciardone, PKK'ya da çağrıda bulundu: Silahla bir yere varılmaz
   BD'nin Ankara Büyükelçisi Francis Ricciardone'dEn çarpıcı açıklamalar... DHKP-C'nin ABD Büyükelçiliği'ne düzenlediği saldırıdan dört gün sonra Ricciardone, gazetelerin Ankara temsilcileriyle buluştu. Kanıtlar toplanınca bombalı saldırıdan zarar gören ülke sıfatıyla, DHKP-C hakkında hukuki süreç başlatacaklarını açıklayan Büyükelçi, özetle şöyle konuştu: l ŞU anda Türkiye ile ABD arasındaki bir numaralı konu elçiliğe saldırı... Şükür ki daha büyük kayıplar olmadı. Türk güvenlik görevlisinin fedakârlığı için minnettarız. Sokaktaki insandan devlete herkesten büyük destek gördük. Saldırı sonrası işbirliğimiz üst düzeyde. Yoğun iletişim halindeyiz. l BU tür saldırılardan sonra dersler çıkarılır. Tabii, istihbarat konusu tartışmaya açıktır. Ancak kimseye suç atma oyunu oynamıyoruz. Türk yetkililer yardıma ihtiyacımız olduğunda hemen koştu. DHKP-C'nin aktif olduğu konusunda uyarmışlardı. Türkiye'de eksik ya da hata görmüyoruz. FBI DA DAHİL OLDU l OLDUKÇA kapasiteli FBI ekipleri, saldırıdan 40 saat sonra Ankara'daydı. Zaten bir grup başka bir görevle bölgedeydi. Türk tarafıyla uzmanlıklarını bir araya getiriyorlar. Bomba yapımı gibi konularda soruşturmayı ilerletmeyi düşünüyoruz. ABD dışındaki kişileri yargılama yetkisine sahipler. DHKP-C de bu eylemiyle ABD adalet sistemine karşı durdu. l ÖRGÜT, ABD terörist listesinde... Avrupa'daki özgürlüklerden yararlanarak ayakta kalmaya çalışıyor. ABD ile Türkiye, birlikte çalışarak kanıt toplamalı. Öyle kanıtlar toplamalıyız ki, herhangi bir ileri demokrasi ülkesinde de kabul görmeli. DHPK-C'nin şiddetle övündükleri ortada. 'TAŞININ' DEMİŞLERDİ l ABD Dışişleri Bakanlığı müfetişleri yıllardır güvenlik nedeniyle bize taşınmamızı önermişlerdir. Bizim büyükelçiliğimiz caddeye çok yakın. Aynı zamanda ilişkiler açısından da çok fonksiyonel. Çok çalışanımız var ikili ilişkiler geliştiği için. Daha modern ve büyük ama halkın uaşabileceği bir yer olsun diye yıllardır bulmaya çalışıyoruz. Arayış içindeyiz. Bir yer de bulduk aslında. Hükümetinizle yeni arazi konusunda birlikte çalışıyoruz. Yeni ve güzel bir bina yapacağız. Askeri liderleriniz terörist gibi içeride l TÜRKİYE'de terör ile ilgili mevzuatın sorunları var. Türkiye'de mevzuattaki terör tanımı uluslararası tanıma uygun değil. Türk devletine yapılan saldırıları kabul ediyor bu tanım. Uluslararası terörizme gelince biraz belirsizleşiyor. FATF uzmanları taslağı incelediler. Önemli açıklar buldular. l KENDİ liderleriniz, Başbakan, Meclis Başkanı ve Cumhurbaşkanı da adli sisteminizde doğru gözükmeyen hususlara değindiler. Çok uzun süredir hapiste olan milletvekilleri var. Suçları bile belli değil. l ASKERİ liderler de aynı şekilde... Onlara bu ülkeyi koruma görevi verilmiş. Ama hapse kondular. Profesörler mesela eski YÖK Başkanı tam anlaşılamayan suçlarla ilgili demir parmaklıklar arkasında. 16 yıl önceki çalışmalarla ilgili belirsiz suçlamalar var. Şiddet içermeyen gösteri yapan öğrenciler demir parmaklık arkasında. l HUKUKİ sistemin sonucu bu şekilde olursa, bu insanlar terörist olarak yorumlanıp kafalar karışırsa, Avrupa ve ABD mahkemelerinin buna karşılık vermesi zor olur. Buradaki iyi haber, hükümetin Anayasası'nı tekrar yazma çabasıdır. Hiçbirimiz bu kadar büyük görevi üstlenmiş değiliz. İnsanlar düşünce suçlarından dolayı hapse girmesin. Bu konuda başarılı olmak zorundasınız. Biz de size elimizden gelen desteği vereceğiz. Silahla bir yere varılmaz l PKK konusunda öteden  beri beraber çalışıyoruz. Mevcut süreç, Türkiye'nin kendi süreci. Biz doğrudan, dışarıdan müdahil değiliz. Nasıl yardım edeceğimizi bilmiyorum; ayrıca yardım talebi de olmadı. Tabii ki destek vermek istiyoruz. PKK'ya mesajımız da şu; Davanız ne olursa olsun silah kullanarak başarılı olamayacaksınız. Bunun sonu bir yere varmayacak. Terörizme karşı Türk hükümetinin yanındayız. Muhalefetin de desteğini görmek mutlu edici. 