Hakkari, eski başkanı kaybetti
Hakkari eski Belediye Başkanı Abdurrahman Keskin (68), geçirdiği kalp krizi sonucu yaşamını yitirdi.
 Önceki gece aniden fenalaşan Keskin, yakınları tarafından Hakkari Devlet Hastanesi'ne kaldırıldı. Kalp krizi geçirdiği belirlenen Keskin yapılan tüm müdahalelere rağmen kurtarılamadı. 1977- 1980 döneminde CHP, 1994- 1999 döneminde SHP'li olarak Hakkari Belediye Başkanlığı yapan Keskin'in cenazesi Dağgöl Mahallesi'ndeki Kalealtı Mezarlığı'nda toprağa verildi. DHA