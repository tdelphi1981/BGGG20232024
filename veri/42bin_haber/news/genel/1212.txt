Bağdat Caddesi'nde binaların yüzde 80'i yıkılabilir durumda
Bağdat Caddesi'ndeki kentsel dönüşüm incelemelerinde, binaların %80'inin yıkılacak durumda olduğu tespit edilirken, 30 bina için yenilenme raporu verildi
 Çevre ve Şehircilik Bakanlığı'nın kentsel dönüşüm süreci kapsamında Türkiye genelindeki riskli yapıların tespitine başlandı. Bağdat Caddesi'nde incelemelerde bulunan Kentsel Dönüşüm Bakanlık Yetkili Kuruluşu Tektaş Mühendislik, 50 yıllık binaların bulunduğu Bağdat Caddesi'nde binaların yüzde 80'inin yıkılacak durumda olduğuna ilişkin rapor hazırladı. Açıklamaya göre Tektaş Mühendislik, Bağdat Caddesi'ndeki 30 bina için Çevre ve Şehircilik Bakanlığı'na 'Binalar Yenilenmeli' raporu verdi. 
 TektaŞ Mühendislik Yönetim Kurulu Başkanı İnşaat Yüksek Mühendisi Hakan Çatalkaya, sadece İstanbul'da toplamda 200 bin binanın yenileneceğinin öngörüldüğünü ifade ederken, 'İstanbul’daki yapıların durumu tahmin edildiğinden de kötü. Ben bu sayının 300 binlere yaklaşacağını düşünüyorum' ifadelerini kullandı. Binaların tek tek dönüştürülmesindense alansal olarak dönüştürülmesinin daha sağlıklı olacağını açıklayan Hakan Çatalkaya, alan olarak başvurulduğunda devletten ek imar da aldıklarını söyledi.
  