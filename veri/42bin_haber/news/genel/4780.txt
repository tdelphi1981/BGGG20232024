Hem kurşun, hem gönderme yağmuru: Django
Quentin Tarantino’nun son filmi ‘Django Unchained’, ‘Zincirsiz’ olarak Türkçeleştirilen adıyla vizyonda. Spagetti westernlere bir saygı duruşu yapan film, kölelik kavramının kullanımıyla da siyahî yönetmen Spike Lee ile Tarantino’nun arasını açtı.
  
  
 KAAN KAVUŞAN
 kaan.kavusan@aksam.com.tr Siyahî yönetmen Spike Lee, ‘Zincirsiz’ hakkında şöyle diyordu türün babasının adını da anarak: “Kölelik bir Sergio Leone spagetti western’i değildir! Bu filmi izlemek atalarımıza saygısızlık olacaktır!” Buna karşın Tarantino’nun bu yeni saygı duruşunda da, ‘gönderme bombardımanı’ yaptığı spagetti western türünde de ırkçılığa pek yer yok aslında. Hatta spagetti western’in çıktığı yıllarda, etkilediği ABD sinemasında Kızılderili’ye itibarını iade eden tür olarak anılıyor.