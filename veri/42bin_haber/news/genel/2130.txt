TEM Dilovası geçisi yarın 1 saat kapanacak
TEM Otoyolunun İzmit-Gebze arası Dilovası geçişinde, enerji nakil hatlarındaki iletkenlerin söküm çalışması nedeniyle yarın 09.00- 10.00 saatleri arasında trafiğe kapatılacak. Sürücüler bu saatler arasında D-100 Karayolunu kullanacak.Kocaeli Emniyet Müdürlüğünden yapılan açıklamaya göre, Karayollarının Tütünçiftlik Bakım ve İşletme Şefliği sorumluluğunda olduğu belirtilen O-4 TEM Otoyolunun Dilovası bölgesinde, yüksek gerilimli enerji nakil hatlarındaki iletkenlerin sökümü yapılacak. Saat 09.00 ile 10.00 arasında gerçekleştirilecek olan çalışma sırasında, TEMin Körfez İlçesi ile Gebze arası ulaşıma kapanacak. Ankara istikametinden gelen sürücüler, TEM Otoyolunun Körfez turnikelerine, İstanbuldan gelen sürücüler de Gebzeden itibaren D-100 karayoluna yönlendirilecek. Yol bir saatlik çalışmanın ardından yeniden ulaşıma açılacak.