Fosil sergisine baskın
Uludağ Üniversitesi (UÜ) Görükle Kampüsü'ndeki alt geçitte açılan fosil sergisi, bir grup tarafından basıldı. Yaklaşık 30 kişilik gruptakiler, 3 görevliyi darbedip, tamamı orijinal olan fosillerin büyük bölümünü tekmelerle parçaladı.
UÜ Görükle kampüsünde bulunan alt geçitte açılan sergiye gelen yaklaşık 30 kişilik grup, 3 görevliyi tekme tokat atarak etkisiz hale getirdi. Gruptakiler, daha sonra camlar içerisindeki fosilleri tekmelerle kırmaya başladı. Saldırganlar, kırdıkları fosillerle hatıra fotoğrafı çektirdi. Saldırganlar, kısa bir süre slogan atıp ve alkış tuttuktan sonra dağıldı. 
  NÜ TABLOLARI İNDİRİP TERS ÇEVİRDİLER  
Grubun sergiyi bastığı, fosilleri tekmeleyip sonrasında hatıra fotoğrafı çektirip slogan attıkları anlar, cep telefonuyla kaydedildi. Görevlilerin ihbarı üzerine olay yerine gelen polis ekipleri, çevre güvenliğini alırken, Olay Yeri İnceleme Şube Müdürlüğü uzmanları, parmak izi incelemesi yaptı. 
Sergi görevlisi Hakan İyihuylu, muhabirine yaptığı açıklamada, kendilerine Gönüllüler adını verdiklerini belirterek, Geçtiğimiz cuma günü bu sergiyi açtık. Bu öğle saatlerinde slogan atan bir grup geldi. Bizimle hiç konuşmadılar, tekme tokat sergiyi yağmaladılar. Sergiye saldıranlar, Darwinizm'i savunuyorlar dedi. 
Fosillerin hepsinin lisanslı olduğunu ifade eden İyihuylu, Fosilleri insanlara göstermiyorlar. Biz insanlığımız gereği, sorumluluk gereği, bu eserleri insanlara tanıtıyoruz. Buradaki fosillerin hepsi orijinal. Bu grup, canlılıktaki herhangi bir değişimi kabul etmiyor. Bize bu nedenle karşılar ifadelerini kullandı.
Polis ekiplerinin alt geçitteki güvenlik kamera kayıtları ile görgü şahitlerinin cep telefonları ile çektiği görüntülerden faydalanarak saldırganları tespit etmeye çalışıyor.