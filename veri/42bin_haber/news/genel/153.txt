Yılbaşında emekliye çifte zam
Kamuoyunda intibak düzenlemesi olarak bilinen 2000 yılı öncesinde emekli olan vatandaşların maaşlarında ek iyileştirme yapılmasını öngören çalışmalarda, güncelleme işlemleri büyük ölçüde tamamlandı.
 Kamuoyunda 'intibak' olarak bilinen çalışmalar tamamlandı. Yılbaşında 1.9 milyon emekliye çifte zam yapılacak. Yapılacak iyileştirme için bütçeye de 3 milyar kaynak konuldu.
 Star'dan Hüseyin Özay'ın haberine göre Yaklaşık 2.7 milyon emekliyi kapsayan düzenlemeden, 1.9 milyon vatandaş yararlanacak. Güncelleme işlemleri kasım ayında tamamlanarak, kamuoyuna ilan edilecek. İntibak düzenlemesi çerçevesinde, emekli maaşlarına yapılacak zam tutarları 1 lira ile 339 lira arasında değişiyor.
 Ocak ayında enflasyon farkı
 En yüksek zamdan yaklaşık 45 bin kişi yararlanacak. Hesaplamalara göre, 45 bin kişiye 250 lira ve üstü zam yapılacak. Ayrıca intibak zammından yararlanacak olan 1.9 milyon emekliye, ocak ayında da geçmiş altı aylık enflasyon oranları dikkate alınarak rutin zam yapılacak.
 Bu hafta Meclis'e sunulacak olan 2013 yılı bütçesinde, intibak düzenlemesi içinde yaklaşık 3 milyar liralık kaynak konuldu.
 45 bin kişiye yüksek zam var
 Emekli sayısı (Bin)    Zam aralığı (TL)
 207                          20 TL ve altında
 293                          20-50
 340                          50-100
 471                        100-150
 291                        150-200
 258                        200-250.
 45                           250 TL ve üzeri