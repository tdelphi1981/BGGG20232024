Cezaevinde toplu intihar girişimi
Çocuk cezaevinde şok... Muğla Düğerek E Tipi Kapalı Cezaevi'nde tutuklu 6 çocuk mahkum, kötü muamele ve işkence gördüklerini ileri sürerek intihar girişiminde bulundu.
     BULAŞIK deterjanı içen 6 çocuk, Muğla Sıtkı Koçman Üniversitesi Eğitim ve Araştırma Hastanesi'ne kaldırıldı. Cezaevinde kendilerine kötü davranıldığını ve işkence gördüklerini ileri süren yaşları 15 ila 17 arasında değişen çocukların hayati tehlikesinin bulunmadığı ve tedavilerinin ardından cezaevine gönderildikleri öğrenildi.  
 ÇOCUKLARIN İntihar girişimi ve iddialarla ilgili Muğla Cumhuriyet Başsavcılığı'ndan bir açıklama yapılmadı. Muğla Barosu Başkanı Mustafa İlker Gürkan ise, ìİddiaları araştırmak üzere bir arkadaşımızı görevlendirdik. Biz konuyu Muğla İnsan Hakları Kuruluna da bildirdik. Onlar da iddiaları araştıracak" dedi.   
 MUSTAFA İNCİ-MUĞLA   