1.5 yıllık 7 milyon maç başına 30 bin euro
Güney Afrikada kamp kuran Bülent Tulun ve menajer Ceylan Çalışkan ile görüşmek için milli takımdan özel izin alan Drogba, ikiliyle dün yemekte bir araya geldi. Ayrıntılarda anlaşma sağlanınca Pretoriadaki Türk Büyükelçiliğinde sözleşme yapıldı.
G.sarayın transferi için Güney Afrikaya çıkarma yaptığı Fildişi Sahilli Yıldız, sarı kırmızılı kulüple resmi sözleşme imzaladı. 
Sneijderı kadrosuna katan G.Saray Yönetimi, dünyaca ünlü yıldızı da renklerine katmayı başardı. Menajeri Pierre Frelotu 1 yılı opsiyonlu 2.5 yıllık sözleşmeye razı ettikten sonra Güney Afrikanın Cape Town kentine giden Galatasaray heyeti oyuncu ile baş başa görüştü.  
G.Saray Sportif Direktörü Bülent Tulun ve menajerler Ceylan Çalışkan ile Pierre Frelot, Didier Drogba ile Cape Townda öğle yemeğinde birlikte idi.  
2 SAATLİK KRİTİK GÖRÜŞME 
Afrİka Uluslar Kupasında Fildişi Sahilleri Milli Takım kampında bulunan Drogba, bu görüşmeyi yapmak için federasyon yetkililerinden özel izin aldı. 
2 saat süren yemek ve transfer zirvesinde Drogba, G.Sarayın kendisine yaptığı 1.5 yıllık 7 milyon Euro net ve maç başına 30 bin Euro olan ücreti kabul etti.
Varılan anlaşmaya göre, Drogba önümüzdeki sezon 25 maçta forma giyebilirse, sözleşmesi bir yıl daha uzayacak ve toplamda 2.5 yıl olacak. 
Yemekte Drogba 3 gündür G.Saray ve İstanbul hakkında bilgi topladığını anlatırken, özellikle Eboue ve Zokoradan olumlu şeyler duyduğunu söyledi.  
KULÜP BUGÜN AÇIKLAYACAK 
G.sarayın şampiyonlar ligindeki pozisyonu ve kadro hakkında da uzun süre kritik yapılan yemeğin sonunda Didier Drogba, G.Sarayda oynamaktan mutlu olacağını bildirdi. 
Çin Kulübü Shangai Shenhua ile olan sorun da giderilince, Bülent Tulun hemen olayı resmiyete dökmek için harekete geçti. Proteria kentindeki Türkiye Büyükelçiliğine gidildi ve burada resmi sözleşme imzalandı. Sarı kırmızılı kulübün bugün Drogba transferini resmi olarak internet sitesinden yapacağı duyuruyla açıklaması bekleniyor. 
Taraftar ne istiyorsa olur 
G.Saray Başkanı Aysal, her zaman taraftarı mutlu etmek için çalıştıklarını söyledi. 
BAŞKAN Ünal Aysal, maç sonrası Drogbanın transferi ile ilgili yoğun sorulara muhatap oldu. Önce konuşmak istemeyen Aysal, basın mensupları, Taraftarlar merak ediyor diye ısrarı sürdürünce, Arkadaşlar, şu kadarını söyleyeyim. Galatasaray taraftarı ne istiyorsa o olur dedi.  Aysalın daha önce aldığı prensip kararı gereği, konuşmaktan kaçındığı,  olay resmileştikten sonra açıklamanın kulüpten yapılacağı öğrenildi.