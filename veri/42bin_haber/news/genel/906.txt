Antalya'dan 10 ayda 1 milyar dolarlık ihracat
Antalya İhracatçılar Birliği üzerinden yapılan ihracat, bu yılın ilk 10 ayı itibarıyla 1 milyar doları aştı.
 Antalya İhracatçılar Birliği Yönetim Kurulu Başkanı Mustafa Satıcı, milyar dolarlık ihracat gerçekleştiren şehirler arasındaki yerini 3 yıldır aralıksız koruyan Antalya'nın ekim ayı ihracatının geçen yılın aynı dönemine oranla yüzde 31,6 oranında artışla 105 milyon 734 bin dolara ulaştığını belirtti.
          
 Yılın ilk 10 aylık döneminde ise geçen yılın aynı dönemine göre yüzde 15,6'lık artışla 1 milyar 6 milyon 252 bin dolarlık ihracata ulaşıldığını vurgulayan Satıcı, bu dönemde 368 milyon dolarlık ihracat ile yaş meyve sebze sektörünün, bölgenin en önemli ihracatçı sektörü olduğunu dile getirdi.       
 Aynı dönemde bölge ihracatının yakaladığı başarıya önemli ölçüde katkı sağlayan diğer sektörlerin sırasıyla madencilik, toprak sanayi ve kimya sektörleri olduğunu bildiren Satıcı, ocak&#8211;ekim döneminde bölgeden toplam 143 ülkeye ihracat gerçekleştirildiğini, ihracatçıların en önemli pazarlarının sırasıyla Rusya Federasyonu, Almanya, Bulgaristan, Çin Halk Cumhuriyeti ve Ukrayna olduğunu kaydetti.
          
 AA