Pektemek geri döndü
Spor Toto Süper Lig'in 26. haftasında 16 Mart Cumartesi günü Kasımpaşa ile karşılaşacak olan Beşiktaş, müsabakanın hazırlıklarını bugün Pendikspor ile yaptığı antrenman maçı ile sürdürdü.Saat 14.00'da basına kapalı olarak Nevzat Demir Tesisleri'nde gerçekleşen karşılaşmayı Siyah Beyazlı takım 2-0 kaybetti.

PEKTEMEK FORMASINA KAVUŞTU

Ligin ikinci haftasında 26 Ağustos 2012 tarihinde Galatasaray ile oynanan derbi maçında sakatlanan ve uzun bir tedavi süreci geçiren Mustafa Pektemek, yaklaşık 6 aylık aranın ardından Pendikspor'a karşı Siyah Beyazlı formayı giydi. 55 dakika sahada kalan Mustafa'nın yanı sıra tedavisi tamamlanan Dentinho da karşılaşmada görev yaptı.

Ayrıca Pendikspor maçı kadrosunda yer almayan McGregor, Hilbert, Sivok, Holosko, Oğuzhan, Olcay, Veli, Niang, Muhammed Demirci ve Gökhan Süzen, yardımcı antrenörler yönetiminde 1.5 saat süren bir çalışma yaptı.
İsmail Köybaşı, Uğur Boral, Manuel Fernandes ve Ersan Gülüm'ün tedavilerine devam edilirken; Veli Kavlak ve Hugo Almeida ise özel program dahilinde çalışmalarını sürdürdü.  Beşiktaş, hazırlıklarına yarın saat 11.00'da basına kapalı olarak yapacağı antrenmanla devam edecek.