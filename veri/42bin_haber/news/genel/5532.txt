Doğu Akdenize kara liste uyarısı
Kıbrıs Rum Yönetiminin, Doğu Akdenizde sözde parsellere ayırdığı deniz bölgesinde uluslar arası şirketlerle iki anlaşma daha imzalaması tartışma konusu olurken, Enerji ve Tabii Kaynaklar Bakanı Taner Yıldızdan kara liste uyarısı geldi.
Yıldız, Elde edilecek doğalgaz ve petrolün Kıbrısın tamamı tarafından paylaşılması gerekiyor. Biz nasıl Türkiyede kuzey-güney ayırmamak şartıyla, bütün halkının diyorsak, orada da aynı mantığı yürütmek gerek. Olursa çalışma desteklenir. Olmazsa tartışmamız devam eder. Oraya giren firmalar kara listemize girer. En son İtalyan Eni. Biz de tercihimizi yaparız diye konuştu.  
GÖNÜL YAPMAYIZ 
Kanal 24te katıldığı bir programda, gündeme ilişkin değerlendirmelerde bulunan Yıldız, Irakta dünyanın ve Amerikanın hoşlanmadığı bir şey mi oluyor? sorusunu şöyle yanıtladı: Açıkça bir şey söyleyeyim. Bizim her yaptığımız işten herkesin hoşlanması mümkün değil, biz de bunu beklemiyoruz. Türkiyenin kendi çıkarlarını düşünmesinden daha doğru ve tabii ne olabilir. Bazı ülkeler bundan hoşlanmayabilirler. Ama biz onların gönüllerini yapmak için uğraşmayız. Biz uluslararası ilişkileri bilen ve buna nezaket gösteren ve kendi çıkarlarını koruyan bir ülkeyiz.