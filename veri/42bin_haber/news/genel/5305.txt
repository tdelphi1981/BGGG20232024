Raylı sisteme 7 milyon kişi
İstanbul Büyükşehir Belediye Başkanı Kadir Topbaş yaklaşan yerel seçimler öncesinde Devam noktasında mutabakat hissediyorum dedi. 2016ya kadar yapılacak raylı sistem yatırımlarını anlatan Topbaş, İstanbulu 641 kilometrelik metro ağı ile saracağız. 2016 yılında 7 milyon kişi raylı sistem kullanacak dedi.
İSTANBUL Büyükşehir Belediye Başkanı Kadir Topbaş yaklaşan yerel seçimler öncesinde neden yeniden aday olduğunu anlatırken Devam etmem noktasında mutabakat hissediyorum dedi. Topbaş İsimleri İstanbul adaylığı ile anılan Ak Partinin ağır topları hakkındaki düşüncelerini paylaşırken, Yol arkadaşlarım hakkında hiçbir şey söylemem, kendi canımı acıtmam, kendi canımı yakmam dedi. Topbaş, Hürriyetin Haliç Metro Köprüsü, İstanbuldaki Metro Çalışmaları, İstanbul Surları, Taksim Topçu Kışlası, Kadıköy Kuşdili Meydanı ve Metrobüs ile ilgili sorularını da yanıtladı.  
EN ÖNEMLİ PROJELER 
Kadir Topbaş bugünlerde farklı bir heyecan yaşıyor. Zira İstanbul ulaşımında entegrasyonu sağlayacak olan önemli projeler tamamlanma aşamasına geldi. Kadıköy-Kartal Metrosunun hizmete girmesinin ardından sırada Marmaray, Haliç Metro Köprüsü, Esenler-Bağcılar-Olimpiyat Köyü metrosu var. Topbaş ile İstanbulun ulaşım sorununu ve çözüm projelerini konuşurken söz siyasete geldi. Başkan Topbaşa AK Parti içindeki rakiplerini de sorduk. Bir süredir gündemde olan söylentilere son noktayı Hürriyet aracılığıyla koyan Topbaş, AK Parti içindeki bazı önemli isimlerin İstanbul Büyükşehir Belediye Başkanlığına aday olabilecekleri konuşuluyor. Bu sizi rahatsız etmiyor mu? sorusuna yanıtı şu oldu: 
KENDİNİ BİTİRİR  
Siyasette ben değil, bize inanırım. Siyasette Ben demeyi doğru bulmuyorum. Ben ne olacağım diyenler hem kendisini hem partisini bitirdi. Dalan bu duruma örnektir. AK Partinin kuruluşundan bu yana beraberce yürüdüğümüz yol arkadaşlarım hakkında bir şey söylemeyi doğru bulmuyorum. Başbakanımızın öncülüğünde Türkiyeyi dünya lideri yapma mücadelesini omuz omuza sürdürdüğümüz AK Partili arkadaşlarım hakkında lütfen bana soru sormayın, ola ki bir sözüm yanlış anlaşılır ben de kendi canımı acıtmış gibi olurum. Kusura bakmayın kendi canımı yakmam yanıtını verdi.  
BİZİ DÜNYA GÖRÜYOR 
Topbaş, yeniden aday olduğunu açıklarken Başbakan Erdoğandan işaret aldı mı? İşte yanıtı: Yeniden adayım dedim. Bunu şahsım ile ilgili bir hesabın sonucu olarak söylemedim. İstanbulun son 9 yılda nereden nereye geldiğini dünya görüyor. İstanbullular bana üst üste iki kez bu yetkiyi verdi. Kamuoyunun beklentilerini gözlemleyebildiğimi düşünüyorum. Göreve devam etmem noktasında bir mutabakat olduğunu hissediyorum. Devam eden çalışmalarımız var. İstanbulu 641 kilometrelik metro ağı ile sarıp sarmalamak için gece gündüz demeden çalışıyoruz. 2016 yılında 7 milyon kişinin raylı sistem kullanacak. İşte bu çalışmaların kesintiye uğramaması adına, yaptığımız işlerin sonuçlarını görebilmek ve İstanbullularla bu mutluluğu paylaşabilmek adına yeniden aday olduğumu söyledim. Tabi ki, karar İstanbulun. Kamuoyunda karşılığınız olmaz ise istediğiniz kadar düşünün, sonuç alamazsınız. Karar AK Partinin ve Genel Başkanımız olarak Sayın Başbakanımızın. 
7 milyar dolarlık yatırım yaptık 
METRO yatırımlarını anlatan Topbaş, şunları söyledi: Esenler-Olimpiyatköy Metrosu Hamdolsun paramız var. 7 milyar dolarlık metro yatırımı yaptık. Yapmaya devam ediyoruz. Kabataş-Mahmutbey metrosu birinci etap çalışmasının ihale aşamasındayız. Esenler Bağcılar-Başakşehir metrosunu bu yaz açıyoruz. Çalışmalar yeraltında olduğu için görülmüyor ama 24 saat aralıksız çalışma var.  
MARMARAY PROJESİ  
Marmaray sadece Türkiye açısından değil dünya çapında bir ulaşım sistemi olarak Cumhuriyet Tarihinin rüya projelerinden biri. Kadıköy-Kartal Metrosu ve akabinde Üsküdar-Sancaktepe metrosu Marmaray ile entegre olacak. Marmaray üzerinden Yenikapıya gelen yolcu kesintisiz olarak Sarıyere, oradan Beşiktaşa, Mecidiyeköye, Bağcılara, Esenlere ve Başakşehir Olimpiyatköye ulaşacak. Biz bunu yapacağız ve İstanbul bu çıtayı yakalayacak. Bütün çabamız bunun için. Bu söylediğimi hayal bile edemezlerdi. Marmaray demek Doğu-Batı aksında Londradan Çine kadar kesintisiz demiryolu geçişi demek. Gündüz insan taşınacak, geceleri ise lojistik hizmet verecek. Marmaray çare olmayacak diyenler bunu göremiyorsa, biz ne söyleyelim.  
HALİÇ METRO KÖPRÜSÜ  
Sözünü ettiğim entegre ulaşım sisteminin ana omurgalarından birisi de Haliç Metro Köprüsüdür. 19 yıllık bir olay. Nihayet tamamlanıyor. Yenikapıyı Taksime bağlamak günde 1 milyon yolcunun raylı sistem kullanması demek. 
Kadıköy Kuşdili Meydanı 
KADİR Topbaş, Kadıköyde yapılacak projeyi şöyle anlattı: Adı Kuşdili Çayırı ama kendisi değil. Salı Pazarı olarak da bilinen 48 bin metrekarelik alan baştan başa beton. Otopark olarak kullanılıyor. Kurbağalıderenin Kadıköy açısından büyük bir sorun olmasının sebeplerinden biri de bu alan. Şimdi ne oluyor? Örnek bir proje ortaya çıkacak. Bu alanın yüzde 70i yeşil alan. Yüzde 30u ise Kadıköyün dokusuna, esnafının geleneksel yapısına uyumlu olarak, çeşitli fonksiyonlarla düzenlenecek. Uygulama projesi ortaya çıktığında büyük beğeni kazanacak.  
Turizmden pay almak çok önemli 
TAKSİM Topçu Kışlasına ilişkin çalışmaları anlatan Topbaş, şöyle konuştu: Yeterli düzeyde bilgi belge ve doküman olmadığı gerekçesiyle bu çalışmayı iptal etti. Aynı kurul daha önce Topçu Kışlasını korunması gereken tarihi eser olarak tescil etmişti. Ama farklı bir karar verdiler. Şimdi biz üst kurula başvuruyoruz. Yeterli bilgi, belge ve doküman var. Karara göre çalışmalar başlayacak. İstanbul gibi büyük metropollerin aktivite merkezlerine ihtiyacı var. Ne kadar aktif olursanız, turizmden o kadar pay alıyorsunuz, şehri de canlı tutuyorsunuz. 
Metrobüs Parise örnek oldu 
METROBÜS sistemiyle ilgili değerlendirmelerde de bulunan Topbaş, Bu projeyi eleştirenler Paris Belediyesinden gidip brifing alsın. İmar Komisyonu Başkanımız ve aralarında muhalefet partilerine mensup üyelerin de bulunduğu heyet Parise gitti. Orada onlara İstanbuldaki metrobüs sistemini Parise uygulamayı düşünüyoruz dediler.  
Camileri vatandaş kendi kesesinden yapıyor 
CAMİLERİ vatandaşın kendi kesesinden yaptırdığını dile getiren Topbaş, Talep gelirse belediye meclisleri halk adına değerlendirme yapar, ihtiyaca göre yanıt veririz. Osmanlıda da mescidler vardı. Mescit ve camiler buluşma yeridir. Sempati noktalarıdır. Ancak cami yapıldıktan yapılırken alt kısımlarına dükkan ya da mağaza kurmayı doğru bulmuyorum. Bunlar camilerin kütlesel cazibesini deforme ediyor. Duygusal boyuta da dikkat edilmeli dedi. 
Surlar yenilenecek 
2012 yılında İstanbul Surları ile ilgili ön analiz çalışması başlattıklarını dile getiren Kadir Topbaş, şu bilgileri verdi: Temmuz 2013te surlar ile ilgili neler yapılacağı kesinleşmiş olacak. Sadece surlar değil, çevresi de baştan başa rehabilite edilecek. Mülkiyet yapısının nasıl çözüleceği, koruma-kullanma dengesi gözetilerek hangi fonksiyonların yükleneceği proje tamamlanınca ortaya çıkacak. Arzumuz büyük yatırım. Bazı sponsorları devreye sokulabilir.