Hindistan'da tecavüze karşı ilginç önlem
Hindistanda tecavüz olaylarına sıkça rastlanmasının ardından polis, bu tür suç eylemlerinin engellenmesi için şaşırtıcı önlemler almaya başladı.
Buna göre 16 Aralıkta yaşanan 23 yaşındaki bir genç kadının ölümüyle suçlanan toplu tecavüz vakasının ardından Mumbainin bir ilçesinde suçla mücadele için sivil polisler görev almaya başladı. 
Polisler, akşam sokağa tek başına çıkmış kadınları ya da bekar çiftleri uyararak suçla mücadele etmeyi umuyor. Polis yetkilisi Ramakant Mahire, Bekar çiftler ve bekar kadınlar, ıssız yerlerde ya da parklarda görüldüğünde oralarda durmamaları konusunda uyarılıyor dedi. 
Mahire, toplumda dehşet yaratan tecavüz olayı sonrasında böyle bir önlem alındığını doğruladı. Hintli polis, uygunsuz davranan çiftlerin 22 dolara kadar para cezasına çarptırıldığını, bazen de ebeveynlerinin karakola çağrıldığını söyledi.  
The Times of India, Bombay Polis Eyleminin başladığından bu yana kamuyu rahatsız ettikleri gerekçesiyle 95 kişinin kayda geçtiğini söyledi. Polis, Bir genç kız, gecenin bir vakti yalnız görüldüğünde bir genç ona yaklaşmaya çalışabilir. Bu önlemler güvenlik için dedi. Polis komiseri K.P.Raghuvanshi, bu önlemlerin kadınları tacizden korumak için olduğunu söyledi. 
Mumbai Emniyet Müdürü Satyapal Singh ise ABD gibi cinsel eğitimin okul müfredatında yer aldığı okullarda tecavüz suçunun daha yüksek olduğunu savundu.