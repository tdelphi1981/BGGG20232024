Yasak imamdan katliam çağrısı
Mısır'da aşırı dinci bir imam, Cumhurbaşkanı Muhammed Mursi'ye "protestocuları öldürme" çağrısı yaptı.
   Ülkede Arap Baharı'nın 2. yıldönümü nedeniyle devam eden protesto gösterilerine katılarak şiddet eylemleri gerçekleştirenlerin öldürülmesi gerektiğini ifade eden Vecdi Goneym adlı imam, aksi taktirde Mursi yerine bunu halkın yapacağını iddia etti. Mursi'ye "kibarlık burada işe yaramaz" sözleriyle seslenen Goneym, "eğer polis adaleti sağlayamazsa biz sağlarız" diye konuştu. ABD ve İngiltere'nin yanı sıra pek çok Avrupa ülkesinde de yasaklı isimler arasında bulunan Goneym, en son Sandy kasırgasının ABD'yi vurması sonrası "Allah'ın askerleri ABD'ye cezasını verdi" demişti.    