Bayan X'in sanal kâbusu
Kâbus, eski eşinin porno sitesinde Bayan Xin videosunu görmesiyle başladı. Görüntülerdeki kadının vücudundaki ben ve ameliyat izlerini gören Bayan X, o kişinin kendisi olduğunu anladı ama olayı hatırlamıyordu. Video internette yayılınca şikâyetçi oldu. Siteler engelense de görüntülerdeki erkek tespit edilemedi.
İSTANBULda yaşayan 41 yaşındaki Bayan Xin eski eşi bir porno sitesinde kadının görüntülerini görünce çılgına döndü. 1.5 yıl önce boşanmışlardı ve bir çocukları vardı. Bayan X, eski eşinin anlattıklarıyla şoke oldu. O videoyu defalarca izledi. Görüntülerdeki kadın kendisiydi. İlk önce videonun fotomontaj olabileceğini düşündü ancak video orijinaldi. Baldırındaki iki ben, göğüslerindeki ameliyat izleri de videoda görünüyordu. Videodaki erkeğin yüzü hiçbir karede belli değildi. Video kısa sürede birkaç porno sitesine daha düştü. Savcılığa başvurmak için yeterince cesaret topladığında avukat Orçun Gündüzden yardım istedi. Bayan X avukatıyla birlikte başvurduğu Bakırköy Cumhuriyet Başsavcılığında yaşadıklarını şöyle anlattı.  
HİÇBİR ŞEKİLDE O OLAYI HATIRLAMIYORUM 
Boşandıktan sonra hiç erkek arkadaşım olmadı. Benimle cinsel ilişkiye giren, görüntülerimi çeken ve internette yayımlayan kişinin kim olduğunu bilmiyorum. Hiçbir mekanda, hiçbir zaman herhangi bir erkek ile baş başa kalmadım ve cinsel ilişkiye de girmedim. Bu ilişki benim rızam dışında meydana gelmiştir. Muhtemelen şuurum yerinde değildir. 
BİR GÜN İŞTEN DÖNDÜĞÜMDE ÇITÇITIM AÇIKTI 
Sadece bir akşam işimden evime döndüğümde, kıyafetlerimin altına giymiş olduğum zıbın olarak tabir edilen iç giysimin ön çıtçıtının açık olduğunun farkına vardım. Hiçbir dönemde vücudumda darp cebir izi ve ırza geçme izleri de görmedim. Bu olayın nasıl gerçekleştiğini de bilmiyorum. 
YAYINLAYAN 7 SİTEYE ERİŞİM ENGELLENDİ 
Başsavcılık jet hızıyla soruşturma açtı. Videodaki erkeğin kimliği tespit edilemediği için takipsizlik kararı verildi. Sadece yatak ve birkaç eşyanın bulunduğu odadaki kamera tavana yakın bir noktaya sabitlenmişti. Bakırköy 26. Asliye Ceza Mahkemesi de, videoyu yayınlayan Kanadadaki site ve bu sitenin linklerini barındıran 7 siteye erişimin engellenmesi kararı verdi.  
KANADAYA DA YAZI GİTTİ 
İstanbul Barosu Staj Eğitim Merkezinde görev yapan ve bilişim suçları konusunda uzman olan avukat Orçun Gündüz yurtdışından erişilebilen videonun internet sitesinden tamamen kaldırılması için karar alınmasını da talep etti. Bakırköy 26. Asliye Ceza Mahkemesinin verdiği karar, Adalet Bakanlığı aracılığıyla Kanadadaki adli makamlara gönderildi.