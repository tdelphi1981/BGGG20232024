Tembel işçi ile Embesil bakan
Fransadaki Goodyear fabrikasını sendika yüzünden alamayan Titan Internationalenin CEOsu Maurice Taylor ile Fransız bakan arasında mektup krizi sürüyor.
DÜNYA son üç gündür, Fransız Sanayi ve Üretimi Geliştirme Bakanı Arnaud Montebourg ile Amerikalı Titan Internationalein CEOsu Maurice Taylorın akıllara durgunluk veren söz düellosuna tanıklık ediyor. Fransadaki Goodyear fabrikasına talip olan ancak sendikanın ücret direnişi nedeniyle bir türlü satışı gerçekleştiremeyen Taylor, Bakan Montebourga mektup yazarak, Tembel Fransız işçisi, 3 saat çalışacağı iş için yüksek ücret istiyor dedi. Bakan, cahil ve hakaret dolu diye mektupla yanıt verince, Taylor bu sefer öfkelenerek, Embesil bakan dedi. 
CAHİLLİKTEN KAYNAKLI  
İşçilerden yana aldığı tavırları nedeniyle Fransız patronları kızdıran genç sosyalist Sanayi Bakanı Arnaud Montebourg, şimdi de Goodyearı almak isteyen Amerikalı lastik firması Titan Internationalin patronu Maurice Taylor ile amansız bir polemiğe girdi. Kavga ekonomi gazetesi Les Echosnun Çarşamba günü Taylorın mektubunu yayınlaması ile başladı. Taylor, Amiens kentindeki Goodyear çalışanlarını sözde işçiler diye tanımladığı mektubunda, 3 saat çay, kahve, sigara molası, bir saat yemek molası veriyorlar, 3 saat de çalışıyorlar. Hem tembeller hem de yüksek ücret istiyorlar dedi. Bunun üzerine sert bir mektup kaleme alan Sanayi Bakanı Montebourg, Bu ifadeler cahillikten kaynaklanıyor diye konuştu. 
KADINLARINIZ GÜZEL 
Montebourgun mektubu üzerine dün yeniden bir mektupla yanıt veren Taylor şunları söyledi: Mektubunuz politikacıların, dünyanın gerçek problemlerinden ne kadar uzak olduğunu gösteriyor. Fransanın gerçekten güzel kadınları ve harika şarapları var dedi.
Hızını alamayarak Europe 1 radyosuna da konuşan Taylor, Niye bakanınız beni bununla rahatsız ediyor. Aptal mı ne? Goodyear fabrikasından konuşuluyor, bana mektup gönderiyor. Bu sorunuzu bu embesil adama sormalısınız. Bir yıldır müzakere ediyoruz ama sendika kapıları çarptı ve gitti. 500 insanın iş bulması umurlarında değil. Madem öyle, hükümetin parası varsa Goodyearı satın alsın dedi.