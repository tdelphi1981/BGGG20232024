Dört kişilik ailenin açlık sınırı 958 lira
Türk-İş tarafından yapılan araştırmada dört kişilik ailenin açlık sınırı 958, yoksulluk sınırı 3 bin 121 lira olarak belirlendi. Dört kişilik aileye sahip işçinin aylık net asgari ücreti 773 lira oldu, mutfak enflasyonunda yıllık artış ise yüzde 6,71 olarak gerçekleşti.
 Türk-İş tarafından, çalışanların geçim koşullarını ortaya koymak ve temel ihtiyaç maddelerindeki fiyat değişikliğinin aile bütçesine yansımalarını belirlemek amacıyla her ay düzenli olarak yapılan 'açlık ve yoksulluk sınırı' araştırmasının 2012 Kasım ayı sonuçları açıklandı. Araştırmaya göre dört kişilik bir ailenin sağlıklı, dengeli ve yeterli beslenebilmesi için yapması gereken gıda harcaması tutarı (açlık sınırı) 958,03 lira, gıda harcaması ile birlikte giyim, konut (kira, elektrik, su, yakıt), ulaşım, eğitim, sağlık ve benzeri ihtiyaçlar için yapılması zorunlu diğer harcamaların toplam tutarı (yoksulluk sınırı) ise 3 bin 120,61 lira olarak belirlendi.
 CİHAN
  