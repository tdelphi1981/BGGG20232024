Seri katil için karar çıkmadı
İzmir'de 2 yıl önce birer gün arayla bankacı Esra Yaşar, üniversite öğrencisi Ayşe Selen Ayla ve Azra takma isimli travesti Mustafa Has'ı öldüren Hamdi Ayri'nin yargılanmasına 7'nci Ağır Ceza Mahkemesi'nde devam edildi.
  Ayşe Selen Ayla'nın ailesi, kızlarının çocukluk arkadaşı S.G. ile sık sık  telefonla konuştuğunu, olay günü İzmir'de olmasına rağmen yüz yüze görüşmekten kaçındığını belirtip telefon kayıtlarının incelenmesini istemişti. Aile talebi yineledi. Avukat İsmail Tünür 'Davanın başından beri sanığın maktulleri tesadüfen öldürmediğini, tasarlayıp öldürdüğünü savunuyoruz' dedi. Sanık Ayri susma hakkını kullandı. Mahkeme heyeti, S.G.'nin 1 Ocak 2010 ila 30 Nisan 2010 tarihleri arasındaki telefon görüşmelerinin kayıtlarının istenmesine karar verip duruşmayı karar için şubata erteledi. Kadın Cinayetlerini Durduracağız Platformu üyeleri de dün adliye önünde eylem yaptı.
  