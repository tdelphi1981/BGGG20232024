Paris için hazırız
Moda tasarımcısı Dilek Hanif, merakla beklenen 2013 Bahar Dalı Koleksiyonunu, Paris Couture Week kapsamında modaseverlerin beğenisine sunmaya hazırlanıyor.
Hanifin Armaggan işbirliği ile özel olarak dokunan kumaşlarla hazırladığı bu koleksiyon, 22 Ocak 2013 tarihinde Pariste Hotel Crillonda sergilenecek. Couture tasarımlarının sergilenmesinde dünyanın en önemli etkinliği kabul edilen Paris Couture Week, bu yıl 21-24 Ocak 2013 tarihleri arasında moda dünyasıyla buluşacak. Etkinlik kapsamında, Dilek Hanifin 2013 Bahar Dalı Koleksiyonu 22 Ocak tarihinde Parisde Hotel Crillonda moda dünyasına tanıtılacak. Dilek Hanifin bu yeni couture koleksiyonunun kumaşları ise, Armaggan tarafından özel olarak üretildi.  


Turkish Cultural Foundationın desteği ile kurulan DATU (Doğal Boya Araştırma Tasarım Uygulama Laboratuarı) işbirliği ile Armagganın kendi atölyesinde üretilen doğal boya tekstil koleksiyonları, özel dokuma ve üretimi ile de fark yaratıyor. Dilek Hanifin her zaman rafine ve elegan tarzıyla dikkat çeken koleksiyonu, Armagganın özgün, geleneksel baskı tekniği uygulaması, el işçiliğiyle dokunan, organik boya ve baskılarla çeşitlendirilmiş özel kumaşlarıyla birleşince göz kamaştırıyor. İlk kez bu tür bir işbirliğiyle hazırlanan couture koleksiyonundaki parçalar, 16. Yüzyıl Osmanlı sanatının en değerli örneklerinden kabul edilen tekrar üretimi dünyada yalnızca Armaggan tarafından yapılabilen Kemha kumaşının ihtişamıyla da zenginleşiyor. Dilek Hanif, "2013 Bahar Dalı Koleksiyonunda Osmanlı ve Selçuklu desenlerini modern çizgilerle doğal boya kumaşlarla birleştiriyor.  
  
ROMANTİK BAHAR  


Koleksiyonda modernizm ile etnik detayları birleştirerek elegan bir tarz oluşturan Hanif, Osmanlının romantik bahar deseninden hareketle bedenden eteklere doğru inen el işlemelerini, Selçuklunun art-deco tarzıyla harmanlayarak asırlık bir şıklık sunuyor. İpek- şifon ve ipek- organzenin yanı sıra, Armaggan atölyelerinde 100 yıllık dokuma tezgahlarında tamamen insan gücüyle el dokuması olarak dokunan Armagganın çok özel Kemha kumaşlarıyla oluşturulan parçalar, geçmişin mirasını koleksiyona taşıyor.  


Türk el dokuma sanatının eseri olan, modernize edilmiş tezgahlarda ham ipek, altın ya da gümüş karışımı ipliklerle elde dokunan bu özel kumaş, günde sadece 15 santim üretilebilirliği ile dikkat çekiyor. Derin yırtmaç ve transparanların ön plana çıktığı parçalar, drapelerle hareketlendirilerek feminen bir şıklığı gözler önüne seriyor. Tek taraflı drape toplamalar, sırt dekolteleri, Osmanlıdan modernize edilerek çalışılan şalvar pantolonlar pelerinlerle zenginleştiriliyor. Ağırlıklı olarak açık ve yarı saydam renklerin hakim olduğu koleksiyonda, pudra, somon, karamel tonları, fildişi, kum renkleri ve ten renginin yanı sıra amber gold, bal rengi de koleksiyonu renkleriyle özel kılan diğer unsurlar arasında yer alıyor.

 
  
  
 