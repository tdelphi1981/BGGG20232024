Yeni yıla gülerek girin
Süheyl Ve Behzat Uygur Kardeşler Yeni Yılda Metroport Avm’de Katılımcıları Gülmekten Kırıp Geçirecek Bir Etkinlikle Hediyeler Dağıtacak…
 Yeni yıl için geri sayımın başladığı şu günlerde, İstanbul hem rengarenk görüntüsü hem de aktiviteleriyle 2013’e hazır. Bahçelievler’de bulunan Metroport Alışveriş Merkezi de yeni yıl için gerçekleştirdiği özel tasarım süslemesiyle konuklarına tam bir görsel şölen sunuyor. Ayrıca AVM’nin ziyaretçilerine çok özel bir yeni yıl sürprizi var. Geçtiğimiz günlerde Metroport Club Card projesini hayata geçirerek kartla alışveriş yapan kişilere yüzlerce hediye dağıtan AVM, yeni yıl etkinliği için de yine çok özel hediyeler hazırladı. Üstelik bu hediyeler 22 Aralık Cumartesi günü sunuculuğunu Süheyl-Behzat Uygur kardeşlerin gerçekleştireceği ve katılımcıları gülmekten kırıp geçirecek bir aktiviteyle sahiplerini bulacak. 
 Katılımcılar gözleri bağlı bir şekilde dev cam fanusun içinde hediyeleri yakalamaya çalışacak. İlk denemeyi Süheyl ve Behzat Uygur gerçekleştirirken izleyenler eğlenceli dakikalar geçirecek…    
  
 Mağazalardan indirim ve hediye çeklerinin yanı sıra bir çiftin de Uludağ’dan tatil kazanacağı yeni yıl aktivitesinde hediyeler oldukça eğlenceli bir yöntemle sahiplerini bulacak. Armağanlar, dev bir cam fanusun içinde uçuşurken, kişiler gözleri bağlı bir şekilde bu fanusun içinde hediye çeklerini yakalamaya çalışacak. 22 Aralık Cumartesi günü saat 14.30’da başlayacak organizasyonda cam fanusta ilk denemeyi gerçekleştirecek olan Süheyl ve Behzat Uygur kardeşler ise eğlenceli sunumlarıyla yeni yıl aktivitesine renk katacak. 
 Her özel günde ziyaretçilerini birbirinden ünlü isimlerle buluşturan Metroport AVM’nin Club Card hediye kampanyaları 2013 yılı boyunca da farklı etkinliklerle devam edecek.
  