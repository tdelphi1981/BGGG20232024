2013'deki ilk destinasyonu: Belgrad
Pegasus Hava Yolları’nın uçuş ağına katılan yeni destinasyonu Belgrad’a 1 Şubat 2013’te başlayacak uçuşlarının biletleri 49.99 Euro’dan başlayan fiyatlarla satışa sunuldu
 Yurt içinde ve yurt dışında uçuş ağını genişletmeye her geçen gün hız kesmeden devam eden Pegasus Hava Yolları’nın 2013 yılında uçuşlarına başlayacağı ilk destinasyonu Belgrad oldu.
 Pegasus Hava Yolları’nın uçuş ağına eklenen 26. ülkedeki 62. destinasyonu olan Belgrad uçuşları 1 Şubat 2013 tarihinden itibaren Salı, Perşembe, Cuma ve Pazar günleri Sabiha Gökçen Havalimanı’ndan karşılıklı olarak gerçekleşecek. Belgrad uçuşlarının biletleri, 49.99 Euro’dan başlayan fiyatlarla satışa sunuluyor.
 Pegasus misafirleri, 62. Uçuş noktası olan Belgrad’dan Türkiye’de Adana, Ankara, Bodrum, Dalaman, Elazığ, Gaziantep, Hatay, İzmir, Kayseri, Konya, Samsun, Sivas, Şanlıurfa,  Trabzon’a; yurtdışında ise Almati, Beyrut, Dubai, Krasnodar, Kuzey Kıbrıs- Ercan, Omsk Tahran ve Tiflis’e bağlantılı olarak uçabilecekler.
 TUNA VE SAVA NEHİRLERİNİN ORTASINDAKİ METROPOL:  BELGRAD
 Güneydoğu Avrupa'nın en büyük şehirlerinden biri olan, Tuna ve Sava nehirlerinin birleştiği noktada tarih ve modernliğin iç içe geçtiği Belgrad, Sırbistan’ın başkenti olmasının yanı sıra birçok farklı kültürün tarihinden izler barındırmakta.
 Sırbistan Ulusal Parlamentosu ve Posta Merkezi gibi birçok önemli yapıya ev sahipliği yapan şehrin merkezindeki Cumhuriyet Meydanı, 18. yüzyılda İstanbul'a açılmak amacıyla inşa edilen “İstanbul Kapısı”nın 19. yüzyıl sonlarına doğru yıkılmasının ardından bugünkü görüntüsünü almıştır.
 Tarihin yanı sıra ışıl ışıl mağazalarıyla da her yıl birçok kişinin dikkatini çeken Belgrad, alışveriş ve eğlence imkânlarıyla da Pegasus misafirlerine farklı bir alternatif olacak.
 Pegasus misafirleri, sefer bilgilerine Pegasus Hava Yolları satış noktalarından ve  www.flypgs.com internet adresinden ulaşabilirler.
 Pegasus Hava Yolları ile ilgili gelişmeleri dijital medyada;
 Resmi İnternet Sitesi : www.flypgs.com
 Pegasus Facebook Sayfası : http://www.facebook.com/PegasusHavayollari
 Pegasus Twitter : http://twitter.com/ucurbenipegasus
 adreslerinden takip edebilirsiniz.
 
  