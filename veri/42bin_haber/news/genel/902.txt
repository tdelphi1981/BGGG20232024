Hiç kimse Türkiye'yi görmezden gelemez
AUTOSHOW Fuarı için dünya markalarının üst düzey yöneticileri İstanbul'a akın etmeye başladı.
 Skoda Yönetim Kurulu Başkanı Prof. Dr. Winfried Vahland, Türkiye'deki satışlarını beklenen daha kısa süre içinde ikiye katlayarak 20 bin adet seviyesine çıkarmayı hedeflediklerini vurguladı. Hiçbir otomobil üreticisinin, Avrupa'nın sekizinci büyük pazarı olan Türkiye'yi görmezden gelmesinin söz konusu olamayacağını ifade eden Vahland, 'Türkiye'nin bu sıralamadaki yerinin gelecek yıllarda daha da yükselmesi kaçınılmaz. 75 milyonluk nüfusu ve 1000 kişiye düşen araç sayısı, genç nüfusuyla büyüme potansiyeli çok büyük' dedi.
  