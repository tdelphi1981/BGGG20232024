ABD'de yine üniversite saldırısı: 3 yaralı
ABDnin Teksas eyaletinde bulunan Lone Star Kolejinde yaşanan bir silahlı çatışmada biri ateş açan kişi olmak üzere üç kişi yaralandı. Yetkililer durumun kontrol altına alındığını, silahlı kişilerden birinin yakalandığını diğerinin ise kampüsten ayrıldığının tahmin edildiğini açıkladı.
Lone Star Kolejinin North Harris kampusunda meydana gelen olayın iki kişi arasında bir silahlı çatışma olarak başladığı belirtildi.
Yerel saatle 12.30 sularında yapılan acil durum çağrısının ardından olay yerine gelen güvenlik güçleri bir kişiyi gözaltına aldı. MSNBC gözaltına alınanın okulda öğrenci olduğunu belirtti.
Yerel haber kanalı KPRC News ise 18-20 yaşları arasındaki bir siyahi erkek olan diğer kişinin kampustan kaçtığını duyurdu.
Okulun idarecilerinden Jed Youn, CNNe yaptığı açıklamada, iki şüphelinin birbirlerine ateş açtığını diğer yaralıların o sırada oradan geçmekte olan kişiler olduğunu belirtti. Bir görgü tanığı altı el ateş edildiğini öne sürdü. CNN ayrıca FBI ve BATFE görevlilerinin de olaya müdahale ettiğini bildirdi.
Okulun internet sitesinden yapılan açıklamada, öğrencilerin, öğretim görevlilerinin ve çalışanların bulundukları yere sığınması tavsiye edildi. Kampus ve bölgedeki diğer okullar önlem olarak girişlere kapatıldı.
Bir görgü tanığı KTRK News kanalına üç kişinin açıla ateşte yaralandığını bir kişinin ise kalp krizi geçirdiğini söyledi. Ancak ABC13 iki kurbanın bedenlerinde birçok kurşun yarası olduğunu, bu kişilerin ağır yaralı olarak hastaneye kaldırıldığını söyledi.