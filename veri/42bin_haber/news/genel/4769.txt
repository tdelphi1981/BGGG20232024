'Öcalan'ın TV'siyle meşgul'
MHP Genel Başkan Yardımcısı Celal Adan, Sultangazi'de 'Pik Döküm' olarak bilinen demir döküm işçilerinin sorunlarını dinleyerek, her konuda destek vereceği sözünü verdi. Görüşmede İstanbul Döküm Sanaatkarları Odası Başkanı Gazi Varol, 'Yıllarca hükümet yetkililerinin bize yer sözü vermesine rağmen, sözler yerine getirilmedi. Çoğumuz iflas etti. Arkadaşlarımız hastalandı, cezaevlerine düştü. Her bölgeden çıkartılıyoruz' sözleri üzerine Adan şöyle konuştu:
  
 - TÜRKİYE'NİN SORUNU: Başbakan Abdullah Öcalan'ın odasına televizyon yerleştirmekle meşgul, Öcalan'a verilen önem sanayicimize verilmiyor. Ben ve il teşkilatımız İstanbul'da bütün problemli yerleri geziyoruz. Bizim karşılaştığımız şu. Türkiye uzun süredir Abdullah Öcalan'ın televizyonu var mı? Yok mu? Bunu konuşuyor. 
 ADALET KAĞIT ÜZERİNDE
 - ZÜCCACİYE DÜKKANINA FİL: Özellikle züccaciye dükkanına fil girmiş gibi bütün değerlerin ezilip döküldüğü şu günlerde küçük esnaf, küçük ortaya boy işletmeler, taksiciler, pik dökümcüler kan ağlıyor. İstanbul'da aşağı yukarı 10 milyon vatandaş servetini cebinde taşır hale geldi. İktidar, İstanbul'un oksijen anlarını kendi yandaşlarına vakıf üniversitelerine peşkeş çekerken alınteriyle geçinen pik dökümcülere ise yer verilmemektedir. AK Parti iktidarında fakir daha fakir zengin ise daha zengin olmuştur. Adalet bu iktidarı kağıt üzerindeki bir ifade olmaktan öteye geçememiştir. 
 Önder ŞUŞOĞLU / İSTANBUL  