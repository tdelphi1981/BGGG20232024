Erken yaşta evlilik kaderleri olmasın
Sabancı Vakfı, toplumsal gelişmeye katkıda bulunan "sıra dışı kişilerin olağanüstü öykülerini", "Fark Yaratanlar" programıyla kamuoyuna anlatmaya devam ediyor.
Fark Yaratanlar programı, yapılan çalışmaların kısa videolarının Sabancı Vakfı tarafından hazırlanarak internet ortamında paylaşılması, izleyenlere ilham vermesi, böylece toplumsal gelişmeye aktif katılımın çoğalmasını amaçlıyor.  Muş'ta ve Van'da erken yaşta evliliklerin önüne geçmek için hayata geçirdiği "Erken Yaşta Evlilik Kaderimiz Olmasın" projesi ile Muş Kadın Derneği (MUKADDER) Sabancı Vakfı'nın yeni Fark Yaratan'ı olarak seçildi.  
PROGRAMI İZLEMEK İÇİN / WEB TV  
2009 yılında çocuk gelin olmaya karşı çıkan 7 kadının kurduğu Muş Kadın Derneği, bugün 68 üyeye sahip. Dernek, kadına karşı şiddetin önüne geçmek, kadının iş hayatına katılımını sağlamak, sosyal ve ekonomik alanda gelişimine katkıda bulunmak için çalışıyor.     
"Çocuk Gelinler" konusunun bölgede yaygın ve ciddi bir sorun olduğunu gözlemleyen MUKADDER ekibi, Muş'ta ve Van'da tek tek yaptıkları hane ziyaretleri ile 1.250 genç kadını erken yaşta evlilik konusunda bilinçlendirmeyi hedefliyor. MUKADDER aynı zamanda, düzenlediği film gösterimleri, resim sergisi ve seminerlerle de toplumun dikkatini "Çocuk Gelinler"e çekiyor.  
MUKADDER bünyesinde kurulan Kadın Danışma Merkezi'nde kadınlara; hukuksal, sosyal ve tıbbi alanda destek veriliyor. Bugüne kadar 227 kadına Teknosa işbirliği ile bilgisayar kursu verildi, okuma yazma kursları ise devam ediyor. Dernek, Muş ve Bitlis'in merkezinde ve bazı köylerinde kadınlar için meme kanseri eğitimleri düzenliyor. MUKADDER, 6 ülkeden gelen kadın dernekleriyle Muş'ta kadına yönelik şiddet konusunda Ulusal Ajans ile birlikte çalışmalar yürütüyor.  
MUKADDER'in düzenlediği bir diğer destek projesi olan "'Kadınlara Ücretsiz Fitness Salonu ve Spor Kursları"yla da 790 kadına ulaşılarak kadın hakları ve meme kanseri konularında eğitimler verildi. Bugüne kadar "Medeni Haklar ve Medeni Kanunda Kadın", "Toplumsal Cinsiyet ve Toplumsal Cinsiyete Dayalı Roller", "Kadına Yönelik Şiddet ve Şiddete Karşı Haklarımız" ve "Kadının Cinselliği" konularında 30 ayrı seminer düzenlenerek kadınlar bilinçlendirildi. 
Sabancı Vakfı Toplumsal Gelişme Hibe Programı kapsamında da desteklenen MUKADDER'in fark yaratan hikayesi, www.farkyaratanlar.org ve www.sabancivakfi.org internet sitelerinin yanı sıra Facebook, Twitter ve Youtube'da yayınlanıyor. 
Fark Yaratanlar videolarını izlemek ve paylaşmak için:  
www.sabancivakfi.org
www.farkyaratanlar.org
www.facebook.com/FarkYaratanlar
www.twitter.com/Farkyaratanlar
www.youtube.com/user/turkeychangemakers 
  
 