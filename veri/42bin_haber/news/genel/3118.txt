'Öğrencim üşümesin' deyip kalorifer döşetti
Bu öğretmen alkışlanır...
  Bingöl'ün Mezarcık Mezrası'ndaki ilkokulun tek öğretmeni olan Kurtuluş Deliduman, sobanın sınıfı ısıtmaması, öğrencilerin üşümesi üzerine harekete geçti. Deliduman maaşından para artırdı, memleketi Hatay'daki tanıdıklardan para topladı. İlçe Milli Eğitim de destek verdi. 6 bin lirayla sınıfa kalorifer sistemi döşendi. Sınıf artık sıcacık. Deliduman 'Sert kış koşularından dolayı sınıfımız ısınmıyordu. Okulumuzun kalorifer yakıtını Karlıova Milli Eğitim Müdürlüğü temin ediyor' dedi. DHA