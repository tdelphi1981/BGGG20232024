Kırmızı pabuçtan da vazgeçecek
Yarın akşam görevinden ayrılacak olan 16. Benediktin Papalık unvan ve simgelerine ne olacağı belirlendi.
Vatikan tarihinde 598 yıldır bir ilke imza atarak istifasını açıklayan 16ncı Benedikt artık Papa Emeritus diye anılacak. Emeritus, hizmetini tamamlayıp emekli olmakla birlikte alanında çalışmalarını sürdüren profesörlere ve bazı din adamlarına verilen bir unvan. 
CÜPPEYİ GİYEBİLECEK 
Vatikan sözcüsü Federico Lombardiye göre yarından itibaren 16ncı Benedikt Cenapları diye hitap edilecek 85 yaşındaki din adamı, normalde papalara özgü beyaz renkteki cüppeyi giyebilecek, ancak üstündeki yakayı andıran pelerinden vazgeçecek. Benedikt, çok sevdiği kırmızı ayakkabılarının yerine geçen yıl Meksikada kendisine armağan edilen kahverengi pabuçları giyecek. 16. Benediktin Papalık mührü de imha edilecek. 
SON KABUL BUGÜN 
Yeni papanın seçim süreci haftaya pazartesi başlayabilir. 16. Benediktin son genel kabulü bugün. Hayatının geri kalanını Castel Gondolfodaki Papalık yazlığında geçirecek emekli Papayı bundan böyle İsviçre Muhafız Alayı değil, Vatikan polisi koruyacak.