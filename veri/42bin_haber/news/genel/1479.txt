Katliamcı İsrail işbaşında
Gazze'ye hava saldırısı düzenleyen İsrail, Hamas komutanlarından Ahmed el Jabari'nin de aralarında olduğu 10 kişiyi katletti. Donanma bölgeyi abluka altına aldı. Savunma Bakanı Barak, 'Bu başlangıç' dedi
 İsrail, yine katliamcı yüzünü gösterdi. Gazze'ye hava operasyonu düzenleyen İsrail, Hamas'ın askeri kanadı İzzettin El Kassam Tugayları'nın komutanı Ahmet Jabari'nin öldürüldüğünü açıkladı. El Kassam Tugayları'ndan bir asker ise İsrail'in 'cehennemin kapılarını açtığı'nı belirtti.
 EL Cezire'nin haberine göre, hava saldırısında aracı isabet alan Jabari ve koruması ağır yaralı olarak hastaneye kaldırıldı. Ancak kurtarılamadı. 
 İsraİl Başbakanı Binyamin Netanyahu, ''Gazze'deki saldırılar, gerekirse İsrail Ordusu'nun, önümüzdeki günlerde askeri operasyonlarını genişletmeye hazır olduğu yönünde açık bir mesaj niteliği taşıyor'' dedi. Savunma Bakanı Ehud Barak ise operasyonların ''başlangıç olduğunu'' vurgulayarak, ''Hamas'ın altyapısını vurduk'' dedi.
 İSRAİL'in Hamas'a yönelik hava saldırıları akşam saatlerinde de devam etti. Hamas'a ait 2 eğitim tesisinin vurulduğu iddia edildi. Gazze sahilleri ve birçok farklı bölgenin İsrail donanması tarafından belirli aralıklarla top atışına tutulduğu belirtildi. İlk bilgilere göre 40 kişinin yaralandığı saldırılara, Filistin tarafından roketle karşılık verildi.
 TÜRKİYE'DEN TEPKİ
 İSRAİL'in saldırısına Türkiye sert tepki gösterdi. Dışişleri'nden yapılan açıklamada, 'BM acilen girişimde bulunsun' denildi.
  