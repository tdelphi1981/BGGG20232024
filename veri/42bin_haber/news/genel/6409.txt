Bunlar Yüce Divanlık olay
MHP Genel Başkanı Bahçeli, BDPlilerin Kandilde PKK yöneticileriyle bir araya gelmeleri ve İmralı görüşmelerinin kabul edilemeyeceğini söyleyerek, Bunlar Yüce Divanlık olaylar. Başta Tayyip Erdoğan Bey olmak üzere bir gün bunun sorgulanması mutlaka yapılacaktır dedi.
Bahçeli, PKKnın kaçırdığı kamu görevlilerini bırakmasına yönelik girişimler için de, Hangi takas, tutsak takas olur mu? diye sordu. 
MHP Genel Başkanı Devlet Bahçeli, terör örgütü PKKnın kaçırdığı kamu görevlilerinin serbest bırakılmasına yönelik girişimlere, Tutsak takas olur mu? Türkiye Cumhuriyeti Devleti güçlü bir devlettir, gidip ciğerlerinden söküp alıp gelmesi lazım. Hangi takası yapacaklar tepkisini verdi.
BİZİ BDP İLE MUKAYESE ETMEYİN
Bahçeli, parti genel merkezindeki Siyaset Okulu ve Liderlik Okulunun 8. dönem açılışında gazetecilerin, 4. Yargı Paketi için BDPnin önerge vereceğini anımsatarak, MHPnin de önergesinin olup olmayacağı sorusu üzerine, Sorunuzda BDP ile MHPyi mukayese eden bir yaklaşımı yadırgadığımı ifade etmek isterim. BDPnin görüşleri üzerinde bizden bir mütalaa istemeniz çok yanlış ve yakışıksız olmuştur dedi ve şunları söyledi: İmralı ve Kandil arasında bir hat çizilmek suretiyle bir ihanet olayının hukuki bir zemine kavuşturulmak ve İmralının taleplerine karşılık bulması açısından bir dizi hukuki tekliflerin, Bakanlar Kurulunda görüştükten sonra TBMMye taşınmaya, ihanet olgusuna TBMMnin ortak edilmeye çalışılıyor. MHP, TBMMye gelen ülkemizin sosyal, ekonomik sorunlarına yönelik yeni düzenlemelere ihtiyaç duyulduğu anda 51 milletvekilimizle gerekli katkıları sağlanmaktadır, fakat Büyükşehir Yasa Tasarısında olduğu gibi, bazı Anayasa değişikliklerinde olduğu gibi yasa teklifleri geldiğinde, MHP milletvekilleri tüm hassasiyetlerini ortaya koymak suretiyle Türkiyeyi felakete, zarara sürükleyecek bir değerlendirmeyi eleştirmek yerine, doğru bildiklerini teklif etmek suretiyle Meclis faaliyetlerini sürdürmektedir. Bu çerçevede 4. Yargı Paketi adı altında Meclise sunulacak böyle bir teklif, Meclis Genel Kuruluna indiğinde arkadaşlarımız aynı hassasiyet çerçevesinde değerlendirmelerde bulunacak ve İmralı-Kandil arasında çekilmiş olan telgraf tellerine konan kuşları teker teker ayıklamak suretiyle olayı ülkemiz açısından yorumlayacaktır.
KANDİLe TEPKİ
(Kandilde BDPlilerin PKK yöneticileriyle fotoğrafı) O, Sayın Başbakanın çelişkiler dünyasının bir başka ürünüdür. PKK terörist mensuplarıyla kucaklaşmasından çok seçici davranan, hatta İmralıya göndermekle de böyle göndermek doğru değil diye reddeden şimdi İmralı yolcularını kendi elleriyle ve devletin imkanlarıyla Kandile taşımak suretiyle bu çelişkili hayatını devam ettirmektedir. TBMMnin mensubu sıfatını taşıyan zevatın bir ihanet odağı olarak Türk bayrağı dikilmesi gereken bir yere milletvekili sıfatları ile gitmelerini Türk milletinin kabullenmesi mümkün değildir. Bunlar Yüce Divanlık olaylardır. Başta Tayyip Erdoğan Bey olmak üzere bir gün bunun sorgulanması mutlaka yapılacaktır. Bu bakımdan şiddetle kınadığımızı ifade ediyoruz.
BİZDE TAKLİT YOK
(CHP Lideri Kılıçdaroğlunun Cumhurbaşkanı Gül ile görüşmesi) Bizim politikalarımızda taklit yoktur. Birileri bir şey yaptı diye bunun benzerini biz yapacağız diye bir davranış içerisinde hiçbir zaman bulunmadık. Bundan sonra da bulunmayacağız. MHP inandığı yolda kararlı şekilde gitmektedir, böyle de devam edecektir. ANKARA 
Gülümseten ikram
MHP Siyaset ve Liderlik Okulunun 8nci dönem açılışı Genel Başkan Bahçelinin katılımıyla yapıldı. Törende basın mensuplarına üzerinde Püskevit, Afiyet Olsun yazılı kutularda bisküvi dağıtıldı. Bahçeli 2011 genel seçimleri sırasında Yozgat mitingindeki konuşması sırasında Püskevit demiş, daha sonra bu konuşmasının klibi bile yapılmıştı.  
İmralı mızıkacıları 
MHP Grup Başkan Vekili Oktay Vural, hükümetin vatandaşın içinde bulunduğu sıkıntıların gündeme gelmesine izin vermediğini belirtti. Muğlanın Yatağan ilçesine gelen Vural, Varsa yoksa İmralı. Bremen mızıkacıları gibi, İmralı mızıkacıları çıkmış kan üzerinden siyaset ve siyasi vampirlik yapıyorlar dedi. 
Cavit YILDIRIM / DHA 
 