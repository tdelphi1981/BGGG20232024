10'UN ADI SOWBAHÇE
Kanarya, Hollandalı yıldızı Kuyt'un ustalık dolu vuruşuyla öne geçti. AEL'in direncini tamamen kıran ikinci golde ise Sow imzası vardı. Ouon 70'te atıldı, Rumlar 10 kişi kaldı
 Rum ekibi F.Bahçe'nin kalitesinde takım değil
 Kanarya istediği anda tempo yapıp, gol attı
 Sayısız fırsat kaçmasa tarihi bir fark olurdu
 MAÇIN GOLLERi:
 DIRK KUYT
 11 CRİSTİAN'IN kullandığı kornerde Kuyt altı pasta topla buluştu. Sola çekip kaleciyi boşa çıkardı; topu tavana astı.
 MOUSSA SOW
 41 F.BAHÇE hızlı çıktı, Kuyt sağda Gökhan'a verdi. Ortasında Cristian müthiş bir topuk pasıyla Sow'a bıraktı. Senegalli ağları havalandırmakta zorlanmadı.
 Kocaman'la evde ilk galibiyet geldi
 F.BAHÇE Aykut Kocaman yönetiminde evinde oynadığı 6 maçı da kazanamamıştı. 4 beraberlik 1 de yenilgi alan F.Bahçe dün ilk kez kendi evinde Kocaman yönetiminde 3 puan aldı. Şampiyonlar Ligi'nden elenen F.Bahçe, UEFA Avrupa Ligi'nde ise yenilgi yüzü görmedi.
 M'Gladbach son nefeste: 2-2
 AVRUPA Ligi'nde F.Bahçe'nin grubundaki diğer maçta Marsilya, evinde M'Gladbach ile 2-2 berabere kaldı. Almanlar 20'de Hanke ile öne geçti. 54'te Barton skoru eşitledi. 67'de J.Ayew, Fransızları öne geçirdi. 90+2'de Juan Arango son sözü söyledi: 2-2.
 AEL'den 16 kat değerli
 Rum Kesimi'nin takımı AEL Limassol ile F.Bahçe arasındaki güç farkı sadece skor tabelasında değildi. İlk maçta deplasmanda rakibini yenen F.Bahçe, ikinci maçta da sahada ezici bir üstünlük ortaya koyarken, ekonomik değer bakımından da AEL'i ezdi.
 700 BİN EURO CEPTE
 F.BAHÇE'nin ilk 11 değerinin 94 milyon euro olması dikkat çekerken, konuk Rum takımının değeri 5 milyon 900 bin euroda kaldı. F.Bahçe bu değer farkıyla rakibini tam 16'ya katladı. F.Bahçe'de bir çok oyuncunun tek başına değeri AEL'in takım değerinden daha yüksek çıktı.
 ÖTE yandan F.Bahçe UEFA Avrupa Ligi'nde toplam 700 bin euro kazandı. Elde edilen 3 galibiyetin her biri için 200'er bin euro gelir elde eden Kanarya, 1 beraberlik için de 100 TL almayı hak kazandı. F.Bahçe gruptan birinci çıkarsa 400, ikinci çıkarsa 200 bin euro daha kazanacak.
  