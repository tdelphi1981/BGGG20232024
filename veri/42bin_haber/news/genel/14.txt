İstanbul Park'ı MC Yarışçılık kazandı
İstanbul Park İhalesini İstanbul MC Yarışçılık 9.1 milyon lira bedelle kazandı.
 İstanbul Ticaret Odası (İTO) Başkanı Murat Yalçıntaş, İstanbul Park Yarış Kompleksi'nin ihalesine 5 firmanın teklif verdiğini söyledi.İstanbul Park Yarış Kompleksi'nin (İstanbul Formula 1 Pisti) işletme hakkına ilişkin ihale öncesi İTO Eminönü Merkez Bina'da basına açıklama yapan Yalçıntaş, ihaleye Eylül Tarım Oto Kiralama LTD. Şirketi, İstanbul MC Yarış Sporları, Özyacızı İnşaat Elektrik LTD. Şirketi, CNR Uluslararası Fuarcılık AŞ ve Ayhanlar Hazır Beton İnşaat AŞ'nin katıldığını belirtti.
 Yalçıntaş, teklif veren 5 firmanın açık artırmaya çağrıldığını, kira bedeline 3 milyon liradan başladıklarını bildirdi.
 Açık artırma bittikten sonra Yönetim Kurulu olarak karar vereceklerini anlatan Yalçıntaş, “Alan şirket 10 yıllığına sahibi olacak. Daha sonra vakıflara geçecek. Alan şirket vakıflarla anlaşırsa işletmeye devam edecek. Bu konuda vakıfların bir sorun çıkaracağına inanmıyorum” dedi.
 AA