150 bin TLlik define dalı
Bir çatal ağaç dalının verdiği sinyallerden yola çıkan Hikmet Rençber, yaklaşık 150 bin lira harcayarak, Mersinde define aramaya başladı. İddiası da büyük: 3 bin yıllık kazanlar dolusu altın var, Türkiyeyi kurtarır...
MERSİNde yer altında büyük bir hazine olduğuna inanan Hataylı madenci Hikmet Rençber (55), yedi ay önce kazı izni için İl Kültür ve Turizm Müdürlüğüne başvurdu. Rençbere, bir tepenin eteklerinde 100 metrekarelik alanı kazması için ruhsat verildi. Rençber, yaklaşık 150 bin liralık bir harcamayla, yetkililer gözetiminde kazıya başladı. Bölgede bir hazine olduğu yönünde rivayet olduğunu belirten Rençber, kullandığı çatal ağaç dalı parçasının da bunu doğruladığını iddia etti. Yüzeye paralel tuttuğunda dalın belli bir bölgeye doğru eğildiğini, bunun madencilik dilinde Maden rezervi var anlamına geldiğini savunan Rençber, Bu enerjiyi yaklaşık 1.5 kilometreden aldım dedi.

TÜRKİYE BORÇLARINI ÖDER

Özel cihazlarla yer altındaki hazineyi görüntülediğini de iddia eden Hikmet Rençber, şunları anlattı: Buradan çıkacak her şey devlete verilecek. Ondan sonra da kıymet takdir komisyonu devreye girecek, hak ettiğimizi alacağız. Yerin 24 metre altında 2-3 metrekarelik odalardaki büyük kazanlarda, 3 bin yıl öncesine ait olduğunu sandığımız, altın paralar var. Tahminlerimize göre yerin altında Türkiyenin tüm borçlarını ödeyecek servet yatıyor. 

POLİS 24 SAAT NÖBET TUTUYOR 
Polis ekiplerinin 24 saat nöbet tuttuğu bölgede devam eden kazı çalışmalarını yakından görmek isteyen meraklı vatandaşlar da büyük heyecan yaşıyor. Kazı çevresine gelen vatandaşların bazıları da bölgede altın olduğunun yıllardır konuşulduğunu ancak bunun bir rivayet olarak kaldığını anlattı.