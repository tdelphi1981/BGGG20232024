Çin tuzuna yasak
Gıda Tarım ve Hayvancılık Bakanlığının hazırladığı Gıda Katkı Maddeleri Yönetmeliği Taslağına göre bağımlılık yaptığı öne sürülen Glutamikasit (Çin tuzu) artık geleneksel ürünler olan sucuk, pastırma, döner, köfte, pekmez ve çiğ köftede kullanılmayacak.
GIDA Tarım ve Hayvancılık Bakanlığı ilginç bir karar imza attı. Özellikle cips, gofret, asitli içeceklerde bulunan ve bağımlılık yaptığı öne sürülen Glutamikasit-Çin tuzu artık geleneksel ürünler olan sucuk, pastırma, döner, köfte, pekmez ve çiğ köftede kullanılmayacak. Gıda Tarım ve Hayvancılık Bakanlığı Gıda Katkı Maddeleri Yönetmeliği Taslağı hazırladı. Taslağa göre, Türkiyede kullanımı ve ithalatı yasak olan domuz veya insan kaynaklı katkı maddelerinin gıdalarda, gıda katkı maddelerinde, gıda enzimlerinde ve gıda aroma vericilerinde kullanılmayacağı yasal hüküm gelecek.  
  BU BEYAZ TÜRKİYEYİ ÖLDÜRÜR  
GERÇEK TATLAR 
Sucuk pastırma döner ve köftenin içine glutamikasitin yanı sıra ribonükleotitler, nitratlar ve renklendiriciler de konulmayacak. Pekmez ve çiğ köfteye de hiçbir katkı maddesi eklenmeyecek. Bakanlık bu yolla geleneksel ürünleri dünyaya tanıtırken gerçek tatlarının korunmasını amaçlıyor.  
EKMEK KATKISIZ OLACAK 
Taslağa göre, son tüketiciye sunulacak gıda katkı maddelerinin etiketlerinde, gıda katkı maddesinin elde edildiği kaynağın adı (bitkisel/hayvansal/mikrobiyolojik vb.) ve hayvansal gıda katkı maddesinin elde edildiği hayvanın türü belirtilecek. Buğday ununda askorbik asit (C vitamini) dışında tüm gıda katkı maddeleri yasaklanacak. Ekmekte (un, su, tuz ve mayadan oluşan) gıda katkı maddesi kullanılmayacak. 
Yedikçe yediriyor 
ÇİN tuzu olarak bilinen glutamik, asit gıdalarda aroma arttırıcı olarak kullanılıyor. Gıdaların orijinal tadını artırarak daha lezzetli hale getiren bu dde Uzakdoğu mutfağında yoğun olarak kullanılıyor. Ağza alınan ilk yemekle birlikte tat alma duyusu harekete geçerek, beyne ilk sinyalini gönderiyor. Bu ilk sinyalle birlikte tadı oluşturan madde ağzıda kaldığı sürece sinyallerin seviyesine karşı duyarlılık hızla düşmeye başlıyor.  Glutamikasit içeren gıdalar yendiğinde, tat alma duyusu daha fazla hassaslaşıyor ve bu nedenle bu tür gıdalar daha fazla tüketiliyor.