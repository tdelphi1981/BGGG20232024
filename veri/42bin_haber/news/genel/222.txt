Kendi içlerinde bozguna uğradılar
CHP Genel Başkan Yardımcısı Umut Oran, yerel seçimlerin öne alınmasına olanak tanıyan Anayasa değişikliğinin referandum eşiğinde kabul edilmesine ilişkin, ''Kendi içlerinde bozguna uğradılar'' dedi. CHP İzmir İl Başkanlığı'nca düzenlenen ''Büyük İzmir Konferansı''nın ikinci günü açılışında konuşan Oran, yerel seçimlerin öne alınması konusunun Başbakan'ın dayatmasıyla gündeme geldiğini ileri sürerek şöyle devam etti:
 KARİZMA ÇİZİLDİ
 ''12 Ekim Cuma günü yeni bir dönüm noktasıdır. Başbakan yine dayattı, bildiğini okudu, '27 Ekim'de seçim olacak' dedi. MHP'yi de kattı yanına. Ama kendi içlerinde bozguna uğradılar. Bu noktadan sonra AK Parti'nin ivmesini yukarı çıkarması mümkün değil. İçlerinde büyük bir çatışma var, koltuk, rant kavgası var. Cumhurbaşkanı ne karar verirse versin, çok önemli bir sonuçtur. Recep Tayyip Erdoğan'ın karizması çizildi.''
 İktidarın performansına yönelik pozitif algının giderek azaldığını savunan Oran, ''Karşımızdakinin de yenilebilir olduğunu görmemiz gerekiyor. AKP'nin pili bitiyor, bunu görmemiz lazım.''