Almanyadan kaçak gelmiş
ABD Büyükelçiliğine bombalı saldırı düzenleyen DHKP-Cli terörist Ecevit Şanlının uzun süredir Almanyada yaşadığı ve bombalı saldırıdan birkaç gün önce Türkiyeye yasadışı yollardan girdiği tespit edildi.
Sahte kimlik kullanan Şanlının ABD Büyükelçiliğine kendisini Alman vatandaşı olarak tanıtıp, Amerika vizesi almak için geldiğini söyleyerek girmek istediği ortaya çıktı. Almanyada yaşadığı ve kaçak olarak Türkiyeye geldiği için polis takibinde olmayan Şanlı ile ilgili, istihbarat birimlerinin ulaştığı bilgilere göre, Ordu nüfusuna kayıtlı teröristin, bombalı saldırı planını da yine Almanyada yaptığı yönünde bulgulara ulaşıldı.  
    ABDye bomba  Akarsu bir kahraman  Saldırılar büyümemizi engellemek için  
Şanlıya Türkiyeye girişinde yardımcı olan kişilerle bağlantılı olduğu düşünülen şüphelilerin yakalanması için çalışmalara devam ediliyor. Ecevit Şanlının Almanyadaki bağlantılarının tespit edilmesi amacıyla Dışişleri Bakanlığı aracılığıyla, Alman Dışişleri Bakanlığına acil koduyla uyarı mesajı gönderildi. Soruşturmaya, Amerika Merkezi Haberalma Teşkilatının (CIA) Türkiyedeki irtibat görevlileri de dahil oldu. CIA görevlileri, Almanyadaki irtibat görevlilerini soruşturmayı derinleştirmesi için uyardı. 
2001de hastalıktan tahliye oldu 
ECEVİT Şanlı, İstanbul Emniyet Müdürlüğü binası ile Harbiye Orduevine 1997 yılında düzenlenen lavlı saldırılara katıldığı gerekçesiyle 1997de tutuklanmıştı. 2000 yılında F Tipi cezaevlerine karşı pek çok cezaevinde başlatılan açlık grevleri ve ölüm oruçlarına katılan Şanlının ölüm oruçları başladığında Ümraniye Cezaevinde olduğu, Hayata Dönüş Operasyonunun ardından Kandıra F Tipi Cezaevine gönderildiği öğrenildi. Şanlının, 2001 yılında Wernicke Korsakoff hastalığı tanısıyla cezaevinden şartlı olarak tahliye edildiği bildirildi.  
    Olay yerinden ilk fotoğraflar  Patlamadan sonraki tüm görüntüler  Patlamanın olduğu kapının özelliği  
 12 Ağustos 1997 tarihli Hürriyet gazetesi