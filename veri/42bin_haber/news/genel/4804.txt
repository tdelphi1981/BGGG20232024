Ünal Aysal: "Fenerbahçe forması giyerim"
Aysal, Hamburgta ırkçılığa karşı yapılması planlanan futbol turnuvasında boy gösterecek ekiplerin maç içinde rakip takım formalarıyla sahaya çıkmalarına yeşil ışık yaktı. Hamburgta SPD Meclis Üyesi Behçet Alganın Galatasaray ile Fenerbahçe, St. Pauli ile de Hamburg takımlarının karşılıklı birbirlerinin formasıyla maça çıkması teklifini değerlendiren Ünal Aysal, Güzel bir teklif. Ben Fenerbahçe forması giyerim dedi.
Galatasaray Başkanı Ünal Aysal, herkesi çok şaşırtacak açıklamalar yaptı. Spor Akademisi açma çalışmaları kapsamında Almanyayı ziyaret eden Aysal, Hamburgta yapılması planlanan ırkçılığa karşı futbol turnuvasında boy gösterecek ekiplerin rakip takımların formalarıyla sahaya çıkma teklifine sıcak baktığını söyledi. Hamburgta SPD Meclis Üyesi Behçet Alganın Galatasaray ile Fenerbahçe, St. Pauli ile de Hamburg takımlarının karşılıklı birbirlerinin formasıyla maça çıkması teklifini değerlendiren Ünal Aysal, Güzel bir teklif. Ben Fenerbahçe forması giyerim dedi. 
YENİ NESİLLERİ KURTARMALIYIZ 
AYSAL, artık belli kalıpların ve duvarların yıkılması gerektiğini ifade ederek, İlk 15 dakika takımlar karşılıklı olarak birbirlerinin formasıyla maça çıkarlar, ardından yine kendi formalarını giyerler. Ben bunu yaparım. Spor kardeşliktir. Ben fanatik değilim. Benim Fenerbahçeli arkadaşlarım var. Ben onlara bir Galatasaraylıya nasıl bakıyorsam, öyle bakıyorum. Biz bir jenerasyonu kaybettik, hasta ettik. Artık o duvarları yıkmamız lazım. Türkiyede bunun gerçekleşmesi şimdi zor ama bunu Almanyada başlatabiliriz. Avrupada herkes maçı rahatça seyrediyor. Maç izlemek bir eğlence, zevk alma meselesi. Yeni nesilleri kurtarmalıyız. 
CEHENNEME HOŞGELDİNİZ SÜRPRİZİ 
ÜNAL Aysal ve Galatasaray heyeti onuruna Wiesbaden Belediye Başkanı Dr. Peter Müllerin verdiği akşam yemeği davetinde bir sürpriz yaşandı. 18 Mart 1992 yılında İstanbulda oynanan ve golsüz berabere biten Kupa Galipleri Kupasında yapılan Galatasaray-Werder Bremen maçını Alman kanalı ZDFde anlatmış olan spiker Rolf Töpperwien o maçı adeta tekrar yaşattı. Mikrofana gelen Töpperwien, Ali Sami Yen Stadını kastederek tıpkı 21 yıl öncesi olduğu gibi Cehenme hoşgeldiniz diyerek sözlerine başladı. Maçın karlı bir havada oynandığını belirten ünlü Alman spiker Töpperwien ayaklarının sulardan ıslandığı için stat işçilerinin kendisine verdiği çizmeyi hala sakladığını söyledi. Aysala, Buraya gelerek bizleri onurlandırdınız dedi.