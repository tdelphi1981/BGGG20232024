Oktay Mahmuti'ye 2 maç ceza
Türkiye Basketbol Federasyonu Disiplin Kurulu, Anadolu Efes Başantrenörü Oktay Mahmuti'ye 2 maç ceza verdi.
Yapılan açıklamada, Beko Basketbol Ligi'nin 18. haftasındaki Galatasaray Medical Park-Anadolu Efes maçında, hakem kararlarına itiraz etmesinden dolayı 2 teknik faul verilerek diskalifiye edilen, kararın akabinde oyun sahasını terk ederken hakemlere yönelik uygunsuz sözler söyleyen Anadolu Efes Başantrenörü Oktay Mahmuti'ye, 2 maç müsabakalardan men ve 4 bin lira para cezası uygulandığı belirtildi.
 
Aynı karşılaşmanın seremonisinde Anadolu Efesli oyuncu Semih Erden'in tek tip kıyafetle yer almaması nedeniyle lacivert-beyazlı ekibe 1000 lira, anons yetkilisinin seyircileri ve sporcuları yönlendirme amaçlı anonsları nedeniyle de Galatasaray Medical Park'a 2 bin lira para cezaları verildi.