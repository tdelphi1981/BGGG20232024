Eşini yerde görünce gözyaşlarını tutamadı
BEBEKte yeşil plakalı cipin çarparak kaçtığı motosiklete bulunan Filiz İnal, savrularak asfalta düşerek ciddi şekilde yaralandı. Hafif yaralanan motorsikleti kullanan eşi Doğan Durmuş İnal ise yardıma gelenlere, acılar içerisinde, "Boynuna dikkat edin. Canı yanıyor" diyerek gözyaşı döktü.
Beşiktaş-Bebek, Cevdetpaşa Caddesinde dün 15.00 sıralarında meydana gelen kazada, Arnavutköy istikametine giden bir motosiklete, arkadan genel konsolosluk plakalı bir cip çarptı. Yere düşen sürücü 49 yaşındaki Doğan Durmuş İnal hafif, arkada oturan eşi 41 yaşındaki Filiz İnal ise ciddi şekilde yaralandı.

"YAVAŞ OLUN CANI ACIYOR"

Yaralı çiftin yardımına önce çevre sakinleri koştu. Seyir halinde iken kazayı gören bir doktor ilk müdahaleyi yaptı. Haber verilmesi üzerine olay yerine polis ve sağlık ekipleri sevk edildi. Eşinin yerde yaralı bir şekilde yatmasını göz yaşları içinde seyreden sürücü, "Kırık var. Boynuna dikkat edin. Yavaş olun canı acıyor" diye konuştu. Hafif yaralı sürücüyü polis ve çevredekiler sakinleştirdi. Olay yerine gelen sağlık ekipleri ilk müdahaleyi yaptıkları Filiz İnal ve Doğan Durmuş İnalı Şişli Etfal Eğitim ve Araştırma Hastanesine kaldırdı.

"DURMASINI İSTEDİM BENİ DE EZECEKTİ"

Kaza sırasında kaldırımda yürüyen Gülay Ataç, motorsikletle seyir edene çifte, bir cipin vurup kaçtığını söyledi. Görgğü tanığı, "Ben durmasını istedim. Görmedi zannettim. Halbuki görmüş. Demek ki kaçıyormuş. Dur dedim. Durmadı. Ben de plakasını aldım. Ben gördüğümde, motosiklet yere düşüyordu. İnsanlar böyle yuvarlanıyorlardı. Ondan sonra ben duracağını zannettim. Durmayınca önüne geçtim durmasını sağlamak için ama beni de ezecekti. Bir konsolos plakalı içinde iki kadının olduğu bir cip" diye konuştu. Hastanede tedaviye alınan Filiz İnalın sağlık durumunun ciddiyetini koruyor. 
EVLİ ÇİFTE VURUP KAÇAN KONSOLOS EŞİ ÇIKTI  
Polis kısa sürede plakasını tespit ettiği aracın İsviçre Konsolosluğuna ait olduğunu belirledi. Çalışmalarını bu yönde sürdüren polis evli çifte vurup kaçan cip sürücüsünün İsviçre Konsolosu Florian Köppel'in eşi Andrea Köppel olduğunu belirledi. Köppel'e telefonla ulaşan polis ifadesini almak için Etiler Şehit Naci Soydan Polis Merkezine gelmesini istedi. Polis merkezine avukatı ile birlikte gelen Köppel polislere araçtaki hasarı gösterirken DHA kamerası tarafından görüntülendi. Köppel'in hala olayın şokunda olduğu görüldü. Köppel polise verdiği ilk ifadede olayın şokuyla paniklediğini ve olay yerinden uzaklaştığını söyledi. Daha sonra Köppel polis eşliğinde kan örneği alınmak üzere Adli Tıp Kurumu'na götürüldü.  
GÖZALTI YOK YARIN SAVCILIĞA GÖTÜRÜLECEK  
Köppel'in eşi İsviçre İstanbul Konsolosu Florian Köppel'de karakola geldi. Köppel çiftinin çocuklarının da yanında olduğu görüldü. Köppel'in göz altına alınmadığı yarın ifade işlemleri için savcılığa çıkarılacağı öğrenildi. Polis merkezine gelen Olay Yeri İnceleme polisleri de aracı incelemeye aldı. 

 "YAVAŞ OLUN, KIRIK VAR, CANI ACIYOR"