'İncirlik'te 70'e yakın nükleer bomba var'
İranlı medya, Türkiye’ye yönelik eleştirel yayınlarını tüm hızla sürdürüyor.
 Devlet televizyon kanalı PressTV, “ABD, Türkiye’nin güneyindeki bir askeri üste 70 kadar B61 nükleer bombayı tutuyor” iddiasını yansıttı.
 PressTV, bir Arap haber ajansına dayanarak verdiği haberde “Türk kaynakları, bombaların Adana ilindeki İncirlik üssünde tutulduğunu söylüyorlar” dedi.
 Haberde “3.53 metrelik uzun ve ağırlığı 320 kilo olan termo nükleer bombanın, ABD’nin en stratejik silahlarından biri olarak değerlendirildiği” belirtildikten sonra “Bombalardan 10-20’si, İncirlik’e naklinden önce Türkiye’nin Balıkesir ve Ekinci hava üslerinde depolanıyordu” savları da dile getirildi.
 PressTV, ayrıca Türkiye’nin “ABD kuvvetlerinin işlettiği, tartışmalı NATO radarı üssüne” evsahipliğini yaptığını belirttiği haberinde, söz konusunun radarın “Türkiye’ye yararının olmayacağına sadece İsrail’in çıkarlarına hizmet edeceği” iddiasına da yer verdi.
 ANKA