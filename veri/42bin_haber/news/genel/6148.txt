Kanserin aldığı memeye dövmeden meme ucu
Meme kadın için uzuv olmanın çok ötesinde. Öncelik tedavi olsa da meme kanserini atlatan kadınların büyük çoğunluğu tekrar meme sahibi olmak istiyor. Cerrahlar meme protezleri, rekonstrüktif uygulamalarla yeniden meme yapıyorlar. Ancak alınan meme ucu için cerrahi yetmiyor. İşte o noktada dövmeciler devreye giriyor.
Meme kanseri ameliyatı geçiren kadınlara dövmeyle yeniden bebe başı kazandırılıyor. Cerrahlar ameliyat ettikleri hastalarını bir sonraki adım için dövmeciye yönlendiriyor. 10 yıldır meme başı dövmeleri de yapan Tamer Güleryüz cerrahların hastalarını yönlendirdiği devmecilerden biri. Meme ucu dövmesi yaptıran kadını bir müşteri gibi değil, önemli bir sıkıntısını aşmak için gelen hasta gibi görüyorum diyor. 

Steril koşullarda yapılmayan dövmeler pekçok hastalığa zemin hazırlayabiliyor. Güleryüz, her müşterisinde olduğu gibi meme kanserli kadınlara yaptığı dövmelerde de sterizasyona önem veriyor. Kullandığım tüm aletleri ultrasonik yıkayıcıda temizledikten sonra otoklav cihazında basınçlı buhar altında 127 derecede tutuyorum. Stüdyomu her gün zefiranla temizletiyorum. Kullandığım iğneler, boya kaplarının hepsi tek kullanımlık. Bitki köklerinden elde edilen ithal boyaları tercih ediyorum diyor.    

Meme başı dövmeleri yaklaşık bir saat sürüyor ve gerçeğine yakın bir görüntü elde edilebiliyor. Tek meme alınmışsa, sağlam kalan memenin rengi ve büyüklüğüne yakın, ikisi de alınmışsa yine hastaların tercihleri ve cilt renklerine uygun meme ucu dövmesi yapılıyor. Meme başının altı ve yanlarına gölgeler yapılarak derinlik hissi veriliyor. Meme başına, süt kanallarını oluşturmak için beyaz ve kırmızı renkler kullanılıyor. Gerçeğe çok yakın ve kolay kolay farkedilmeyen meme ucu elde ediliyor. 
 
Ressam gibi dövmeciler var
 
Plastik, rekonstrüktif ve estetik cerrahi uzmanı Dr. Barış Çakır bu konuda uzmanlaşmış dövmecilerin inanılmaz sonuçları olduğunu söylüyor. Hastalarını gönül rahatlığıyla dövmeciye yönlendiren Dr. Çakır, şunları söylüyor:

Kanser ameliyatlarında meme başı her zaman alınmıyor. Öncelikle meme sınırlı kanserlerde kısmi meme dokuları çıkarılıyor. Nispeten ilerlemiş kanserlerde meme başı da alınıyor. Flep (doku taşımayla) yapılan memede meme başı ve ve renki kısım yeniden oluşturulmalı. Çünkü getirilen flep de çıkıntı yoktur ve tek renktir. Meme başının etrafındaki koyu renkli kısım için deri yamaları da kullanıyoruz. Diğer bir seçenek de dövme yapmak. Bu işte ustalaşmış dövmeciler ki ben onlar için ressamlar diyebilirim, inanılmaz sonuçlar çıkarabiliyor. Deri yamasından daha iyi bir seçenek olabiliyor. Meme kadın için el, parmak gibi bir organ. Meme kanseri nedeniyle memenin alınması organ kaybı olarak görülüyor. Bu kadın için büyük travma. Memenin doğala yakın yeniden yapılandırılması kadınları çok mutlu ediyor.
 
Seyrek bıyık, sakala ense saçı takviyesi
 
Kirli sakal, bıyık modası erkeklere kıl ektirtiyor. Bıyık, sakal ve favorilerini yeterince gür bulmayan erkeklerin enselerinden alınan saç kökleri yüze naklediliyor. 
Ensesinde saç kılı olan herkes saçın yanısıra sakal, bıyık veya favorilerini de zenginleştirebiliyor. Transmed Saç ve Kozmetik Cerrahi Kliniği Medikal Direktörü Dr. Melike Külahçının verdiği bilgiye göre, bunun için ensede yer alan, sakal ve bıyık kıllarına yakın saç telleri seçiliyor. İki kulak arasındaki saçlı bölgede, ensenin hemen üstündeki ince telli bölge veya kulak üstlerindeki saç kökleri seçiliyor. Ekim erkeğin ihtiyacına göre yapılıyor. Sadece sakal bölgesine yapılabileceği gibi, tüm bıyık veya sakal-bıyık, favorinin tamamı da bir seansta tamamlanabiliyor.
Dr. Külahçı, Özellikle Ortadoğu erkekleri gür bıyık-sakal istiyorlar. Seyrek sakallarını sıkılaştır
mak için başvuruyorlar. Favorilerini uzatmak isteyen, iki günlük sakal görüntüsünü seven ancak sakal telleri düzensiz veya eksik çıkan erkekler de benzer talepte bulunuyor diyor. 

Sakal, bıyık ekimi hormonların bazal seviyeye yerleştiği 20-22 yaşlarından itibaren yapılabiliyor. Köselerin yanısıra sakalında parça parça kılsız bölgeleri olanlara da ekilebiliyor. Modern ekim teknikleriyle çalışıldığında ekilenleri doğal sakal ve bıyık kıllarından çıplak gözle ayırmak mümkün değil. Yüze yapılan ekim daha hızlı sonuç veriyor ve yüzde ilk gün görülen ince kabuklanma saçlı deriden daha hızlı kayboluyor (yaklaşık iki günde). 
 
2-2.5 ayda kıl kökü üretime geçiyor 
 
Ekim adım adım şöyle gerçekleşiyor:
* Saçlı deri lokal anestezi ile birkaç dakikada uyuşturuluyor. 
* Ekilecek kökler toplanıyor.
* Yüzde minik kanallar açılarak kökler ekiliyor. 
* Ekimden 8-12 hafta sonra ekilen kıl kökü bölgeye göre sakal, bıyık veya favori olarak çıkıyor. Ömür boyu da üretim sürüyor. 
* Favorilerin traşı için üç hafta, sakal-bıyık için 1-2 hafta bekleniyor. 
 