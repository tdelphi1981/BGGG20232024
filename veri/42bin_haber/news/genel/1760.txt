Melo tüm dünyayı salldı
MUSLERA'NIN kırmızı kart görmesinden sonra Melo'nun kaleye geçip Elazığsporlu Göksu'nun penaltısını kurtarması dünya basınının manşetlerini süsledi.
 - Globo (Brezilya): BREZİLYA'DA Globo gazetesi, Pitbull'un kurtarışını 'Duvar Melo' başlığı ile sayfalarına taşıdı. Globo yaptığı haberde, 'Melo, takımının 1-0 kazandığı maçta bir penaltı kurtardı. Evet, doğru! 10 numara (ya da 1 numara) Göksu Türkdoğan'ın şutunu sağ köşeden çıkardı' sözlerini kullandı. 
 - Gazeta Esportiva (Brezilya): ESPORTİVA gazetesi ise 'Felipe Melo bu kez ayaklarını değil ellerini kullandı' başlığını kullanarak Brezilyalı yıldızı övdü.
 - Metro (İngiltere): İNGİLİZ Metro Gazetesi, Melo, kurtardığı penaltı sonrası 'Köpek gibi sevindi' dedi.
 - İsport (Çek Cum.): İSPORT, Dortmundlu Koller'in 10 yıl önce  B.Münih maçında penaltı kurtarmasına göndermede bulundu.