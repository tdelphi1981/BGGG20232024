Asrın sızıntısında Maliki bombası
ABD tarihinin en büyük sızıntısına kaynaklık ettiği öne sürülen ve Mayıs 2010da Irakta görevliyken tutuklanan Er Manningin duruşmadaki ses kaydı da basına sızdı.
Wikileakse sızdırılan belgelerle ilgili olarak ABDde bir askeri mahkemede müebbet hapis istemiyle yargılaması süren Er Bradley Manninge, Guantanamodaki terör zanlılarından bile daha sıkı güvenlik önlemleri uygulanıyor. Mahkeme, davadan hiçbir bilgi sızmaması için her tür önlemi almıştı. Ancak İngiliz The Guardian gazetesinin haberine göre kimliği açıklanmayan bir kişi, Basın Özgürlüğü Vakfına (FPF), Manningin iki hafta önce mahkemede verdiği 70 dakikalık ifadenin ses kaydını gönderdi. Gazete, ses kaydından öne çıkan bölümleri sitesinde yayımladı.  
2007den itibaren ABD ordusunda istihbarat analisti olarak görev yapan Manningi Irak savaşını sorgulamaya iten, ABD ordusunun Nuri El Maliki hükümeti yanlısı politikası olmuş. Malikinin siyasi rakiplerini terörist diye yakalayıp işkence ettiğini ve ABD askerlerinin buna yardım ettiğini savunan Manning, mahkemeye özetle şunları söyledi: 
27 Şubat 2010da bulunduğum birliğe bağlı bir taburdan rapor geldi. Irak polisi, Irak karşıtı materyaller basan 15 kişiyi tutuklamıştı. Üstlerim durumu soruşturmamı istedi. Tutuklananların geçmişte Irak karşıtı faaliyet yürütmediklerini ve terörist gruplarla ilişkileri olmadığını saptadım. El konan basılı materyal de, Malikiyi eleştiren akademik bir yayından ibaretti. Maliki hükümetinin yolsuzluklarını ve bunun Irak halkına getirdiği mali külfeti inceliyordu.  
KOMUTAN, BU İŞİN PEŞİNİ BIRAK DEDİ 
Durumu komutanıma ilettiğimde bana bu işin peşini bırakmamı söyledi. Duyduklarıma inanamadım. Bağdat polisine Malikinin siyasi rakiplerini yakalamalarında daha fazla yardımcı olsaydım, o insanlar çok muhtemelen işkenceye uğrayacak, belki de sonsuza kadar bir daha onlardan haber alınamayacaktı. Bu yüzden belgeleri 7 Mart 2010 seçimleri öncesinde WikiLeakse sızdırmayı tercih ettim. Irak ve Afganistan savaşına dair binlerce belgeyi gönderdim. 
ABD Dışişleri Bakanlığı kriptolarına ulaştığımda, kamuoyunun bunları da bilme hakkı olduğuna karar verdim. Belgeler utanç verici olsa da, bazı ülkeler ve örgütler hakkında perde arkasında dürüstçe söylenenleri sunuyordu. ABD gazetelerine ulaşamayınca, belgeleri WikiLeakse sızdırdım.