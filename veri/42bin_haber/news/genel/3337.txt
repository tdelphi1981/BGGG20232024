Tarihi Tevrat, film gibi operasyonla ele geçirilmiş
ADANAda geçen 25 Aralıkta ele geçirilen 8 metre 78 santimetre boyunda 44 santimetre enindeki ceylan derisi üzerine yazılı, 1900 yıllık Tevrat olduğu tahmin edilen eser için polisin film gibi operasyon düzenlediği ortaya çıktı.Operasyonun yapıldığı 5 yıldızlı otelde garson ve otopark görevlisi gibi davranan polisler, 30 milyon dolara satılmak istenen Tevrata el koydu, 4 kişiyi gözaltına aldı. Otelin güvenlik kameraları 4 saatlik operasyonu saniye saniye kaydetti. 

Adana Emniyet Müdürlüğü Kaçakçılık ve Organize Suçlarla Mücadele Şubesi ekipleri, iç savaşın sürdüğü Suriyeden yasadışı yollarla tarihi eser sokulduğu bilgisini alarak harekete geçti. Oluşturulan özel ekip, araştırmalarını derinleştirip, 1900 yıllık olduğu öne sürülen ceylan derisi üzerine yazılmış Tevratın 30 milyon dolara satılmak istendiğini saptadı. Takibi sürdüren polisler, şüphelilerin satış görüşmesi için merkez Yüreğir İlçesindeki 5 yıldızlı otele geleceğini öğrendi. Bunun üzerine operasyon için hazırlıklara başlandı.

POLİSLER GARSON VE OTOPARKÇI KILIĞINDA 

25 Aralık günü, şüphelilerin buluşma noktası otelde bazı polisler garson ve otoparkçı kılığında görev aldı. Otelin güvenlik kameralarının kontrol merkezinde görev alan polisler şüphelilerin her hareketini kaydetti. Otelin dışında da sivil polisler, kameralarla operasyonu baştan sona belgeledi. 

Uzunluğu 8 metre 78 santimetre, genişliği 44 santimetre olan ceylan derisi Tevrata dünyada tek orijinal metin diye müşteri arayan coğrafya öğretmeni T.N.nin otele girmesiyle operasyon start aldı. Garson kılığındaki polis, oteldeki diğer müşterilere fark ettirmeden T.N.yi gözaltına aldı. Otel önündeki otomobilde bekleyen Ş.C., Y.Ş. ile S.C.D. de otopark görevlisi kılığındaki polisler tarafından yakalandı. Otomobilde yapılan aramada rulo şeklinde sarılmış ceylan derisi Tevrat ele geçirildi. 

ESKİCİDEN ALDIM

Tarihi eser kaçakçılığı suçlamasıyla gözaltına alınan 4 şüpheli sorgulanmak üzere Emniyet Müdürlüğüne götürüldü. Suçlamaları kabul etmeyen şüphelilerden Ş.C. "Tevratı eskicilik yapan bir arkadaşımdan aldım. Tarihi olup olmadığını bilmiyorum. Arkadaşım olan T.N.ye incelemesi için getirdim" dedi. 

Coğrafya öğretmeni T.N. de ifadesinde "Arkadaşım beni telefonla aradı, görüşmek istediğini söyledi. Otelin yanında buluştuk. Yanlarında ceylan derisi olduğunu söyledikleri yazıtı getirip incelememi istediler" diye konuştu.

SURİYELİ SIĞINMACILAR MI GETİRDİ?

İstihbarat çalışmalarında tarihi Tevratın İsrailden işgal altındaki Filistine götürüldüğü, buradan da Suriyeye kaçırıldığı, Türkiyeye sığınan Suriyeliler arasındaki bazı kişilerin de yurda soktuğu kanısı ağır bastı. 

Sorgularının ardından adliyeye sevk edilen 4 şüpheli, tutuksuz yargılanmak üzere serbest bırakıldı. Tarihi Tevrat ise uzmanların incelemesi için Ankaraya gönderildi.