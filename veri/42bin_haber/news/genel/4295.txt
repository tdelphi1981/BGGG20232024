Borsadan 11 ayın en sert düşüşü
İstanbul Menkul Kıymetler Borsası (İMKB) 100 Endeksi, dün bankacılık sektörüne gelen satışlarla yüzde 1.95 değer kaybederek 84 bin 755 puana geriledi.
23 Şubat 2012 tarihinden bu yana en hızlı düşüşünü gerçekleştiren endeks dokuz hafta sonra ilk kez haftalık bazda da değer kaybetti. Güne sınırlı da olsa alıcılı başlayan ve 86 bin 641 puan ile en yüksek seviyesini gören Endeks başta lokomotif görevini gören banka hisseleri olmak üzere artan satışlarla sert şekilde düşüşe geçti. Endeks dünkü kapanışa göre 1.682 puan gerilerken hisse senetleri ortalama yüzde 1.95 oranında değer kaybetti.  
9 HAFTA SONRA DÜŞÜŞ 
En düşük 84.666 puanı gören endeks böylece 9 haftanın ardından ilk defa haftalık bazda da değer kaybetmiş oldu. Bankacılık endeksinin bugünkü kaybı yüzde 3.3 olurken, holding hisseleri de ortalama yüzde 1.7 oranında değer kaybetti. Uzmanlar, bankacılık sektörüne gelen satışlarda Merkez Bankası ve Bankacılık Düzenleme ve Denetleme Kurumu (BDDK) başkanları tarafından, bankaların kullandırdığı kredi oranlarının yüzde 15te kalması için kararlılık ifade eden mesajlarının etkili olduğunu söyledi. 
Vargı Turkcell hissesi satıyor 
Borsadaki düşüşte, Turkcellin kurucu ortaklarından MV Holdingin bu hissedeki pay satışı yapacağı haberi de etkili oldu. Turkcellin kurucu ortaklarından MV Holding, toplam 26.02 milyon lira nominal tutarlı payının borsada satışa konu olabilmesi için Merkezi Kayıt Kuruluşuna (MKK) başvurdu. Hisseler açıklama sonrası 11.75 liraya kadar geriledikten sonra günü yüzde 2.8 düşüşle 12 liradan tamamladı.