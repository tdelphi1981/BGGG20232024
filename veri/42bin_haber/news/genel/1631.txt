Başbakan kayıp gazetecinin eşiyle görüştü
Başbakan Recep Tayyip Erdoğan, Suriyede esir tutulan gazeteci Başşar Kadduminin eşi Arzu Kaddumi ile görüştü.
Erdoğan, Kadduminin Türkiyeye getirilmesi için elinden gelen her türlü çabayı göstereceklerini söyledi. Arzu Kaddumi ise CHP Hatay Milletvekili Refik Eryılmazın Muhalifler aileyi arayarak para istedi şeklindeki sözlerini de yalanladı. 

Suriyede 96 gündür esir tutulan Gazeteci Başar Kadduminin eşi Arzu Kaddumi Dolmabahçede bulunan Başbakanlık Çalışma Ofisinde Başbakan Erdoğan ile görüştü. Görüşmeye 10 yaşındaki oğlu Enes ile birlikte gelen Kaddumi çıkışta görüşmeye ilişkin basın mensuplarının sorularını yanıtladı. Başbakan Erdoğan ile yaklaşık 1 saat görüşen ve 96 günlük süreci anlatan Arzu Kaddumi, Başbakanın kendilerini sabırla dinlediğini söyledi. Başbakan Erdoğandan durumunu anlatmak için randevu talep ettiğini belirten Kaddumi Sağ olsun kabul etti. Oğlum ben beraber Başbakan'la görüştük. 96 günlük süreci anlattım kendisine. O da sabırla dinledi. Elinden geleni yapacağını açıkladı. Bu süreçte bize destek verdi. Bu vakte kadar zaten Dışişleri Bakanlığının sürekli desteğini biz görmüştük. Elinden gelen her şeyi yapıyordu. Başbakan da bize bu konuda destek verdi. Yapılabilecek ne varsa yapmaktan geri durmayacaklarını söyledi dedi. 

Başbakanın neler söylediği ile ilgili soruya da Kaddumi, Başbakanın durumdan haberi var. Süreci anlattım. Başbakan dinledi ve durumdan haberlerinin olduğunu ve ellerinden geleni en kısa zamanda yapacaklarını söyledi. Danışmanlarına da durumu bildirdi. dedi. 

ERYILMAZI YALANLADI  
Arzu Kaddumi basın mensuplarının CHP Milletvekili Refik Eryılmazın Muhalifler kurtarmak için aileden para istedi yönündeki açıklamalarının da kendisini üzdüğünü belirterek 96 gündür bana hiç bu şekilde teklif gelmedi. Gerek muhaliflerden gerek başka taraftan Başar Kaddumi elimizde veya ulaşmak için şu kadar para istiyoruz gibi bir teklif bana hiçbir zaman gelmedi. Ancak Başar'ın ailesi Kudüste yaşıyor. Kudüs teki ailesine şu kadar para verirseniz Başarı getiririz. Fotoğrafını getiririz şeklinde teklifler gelmiş. Ayrıca çalıştığı televizyon kanalı El Hurra aracılığı ile de bu tür teklifler oldu. Ama bunlara hiç itibar edilmedi. Çünkü aranan numara tekrar geriye dönüldüğünde cevapsız kaldı. En son bir aile dostumuza böyle bir telefon geldi. Fakat bunun Suriyeden mi arandığı, arayanın kim olduğu gibi hiçbir şekilde böyle bir bilgi yok ve ben bunu açıklamadım. Açıkçası Refik Beyle konuşmamızı bana sormadan, danışmadan bu şekilde basına açıklaması beni üzdü. Çünkü arayanın kim olduğunu ben de bilmiyorum. Yani Suriyeden arandığını bile bilmiyorum. Şu an ben bunu araştırıyorum. Ama Refik Beyin dediği gibi bana hiçbir şekilde böyle bir teklif ve telefon ulaşmadı. Bunun düzeltilmesini istiyorum dedi.