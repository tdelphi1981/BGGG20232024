Aslıyı yalnız bırakmadılar
ERZURUM Konaklı Kayak Merkezinde antrenman yaparken tahta çitlere çarparak hayatını kaybeden milli kayakçı Aslı Nemutlu ölümünün birinci yılında mezarı başında çiçeklerle ve dualarla anıldı.
Aslı Nemutlunun Karacaahmet Mezarlığındaki mezarının başında yapılan anma töreninde okul arkadaşları, Uludağ Kayak ve Snowboard Kulübündeki takım arkadaşları, AKUT üyeleri ve aile dostları yağmurlu havaya rağmen Nemutlu ailesini yalnız bırakmadı. Ellerinde çiçeklerle gelen bazı arkadaşları gözyaşlarını tutamazken, kayakçı arkadaşları da anma törenine gelenlere helva dağıttı. 

BİR BABANIN BİTMEYEN MÜCADELESİ 
MEVLA DA YAĞMURUNU EKSİLTMİYOR O DA AĞLIYOR

 Kızının birinci ölüm yıldönümü nedeniyle yazdığı şiirle ilan veren Aslı Nemutlunun babası Metin Nemutlu, Bugün sene-i devriyesi. Tüm sevenleri burada kabri başına geldiler. Ruhunu okşayacağız inşallah. Dava süreci devam ediyor. Sizler de biliyorsunuz, takip ediyorsunuz. Söyleyecek bir şeyimiz yok. Okul arkadaşları, kayakçı arkadaşları, büyükleri, aile dostlarımız herkes burada, sağ olsunlar. O da herhalde görüyordur bizi. Mevla da yağmurunu eksiltmiyor. O da ağlıyor dedi.  
ACIMIZ HİÇ DİNMEDİ

 Aslı Nemutlunun dedesi Zati Nemutlu ise Acımız hiç dinmedi. Toprağa verildiği gün de önce yağmur sonra kar yağdı. Bu gün de yağmur yağıyor. Tabiat dahi ağlıyor. O bizim kar tanemiz, nur tanemiz bir tanemizdi dedi. 
 