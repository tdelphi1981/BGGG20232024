Işık göründü
İmralı görüşmeleri ile açılan yeni sayfa, sokakta heyecan yarattı. Diyarbakırlıların gözü kulağı gelecek iyi haberlerde. Dilekler ortak: Barış gelsin
 Silahların susması'na yönelik yeni süreç
 Diyarbakır'da büyük heyecan yarattı. Sokakta, kahvede, evde her yerde gündem aynı. Vatandaşlar, açılan yeni sayfadan umutlu. Tek endişeleri var, o da sürecin bir şekilde kesintiye uğramaması... 
 
 GÖZÜMÜZ TV'DE 
 - Ahmet Eliaçik: Çok heyecanlıyız, her gün bütün gazeteleri okuyoruz. Gözümüz hep televizyonda. Görüşmeler başlamadan önce çok umutsuzduk. Öcalan daha önce 'Bu iş bitti' demişti. Ancak nasıl oldu da sabote edildi hala anlamış değiliz. Kürt sorununun çözümü demokrasi sorunu. Çatışmalar biterse psikolojimiz rahatlayacak. BDP'nin görüşmelere dahil olması umudumuzu artırdı. 
 
 GÜVEN HİSSETTİK
 - Kamuran Soner (Ücretli Öğretmen): Başbakan'ın sahip çıkmasıyla görüşmeler anlamlandı. İspanya'da, İngilitere'de de siyasi partiler dahil olmuştu. BDP görüşmelere dahil olunca güven duygusu hissettik. Oyumu BDP'ye veriyorum ama olmazsa AKP'ye veririm. Hükümete bu defa güveniyorum. Dedelerimiz, babalarımız ve biz savaşı yaşadık, çocuklarımız barışı yaşasın. 
 Kılıçadroğlu'nun da olumlu bakması önemliydi. CHP'nin, hatta MHP'nin olumlu katkı vermesi gerekiyor. Türk- Kürt  ayrımı yapmıyoruz. Anayasanın biran önce değişmesini istiyoruz. Ben öğretmenim, ilkokul 4.sınıfa gelen öğrenci Türkçe bilmiyor. 
 
 UMUTLA BAŞLADIK
 -  Mehmet AkkuŞ (Esnaf): Umut bitmez, zaten her şeye umutla başladık. Artık aldatılmak istemiyoruz. 24 satte bu sorun çözülür. Tek beklentimiz kanın durması. Öcalan'la görüşülmesi bir ışık olduğunu da gösterdi. 
 14 yıldan sonra ilk defa BDP İmralı'ya gitti. Akan kan durursa, Türkiye, Ortadoğu'nun süper gücü olur. ABD, İsrail bu savaşın bitmesini istemiyor.
 
 UMUTLA BAŞLADIK
 - Ahmet Güler (Esnaf): Biz Kürdistan istemiyoruz, beraber yaşamak istiyoruz. Bir ümit oldu içimizde. Hakan Fidan, Başbakan'ın en yakını, bazı kesimler onu karalamaya çalışıyor. Biz Fidan'a saygı duyuyoruz. 
 Helin ALP
  