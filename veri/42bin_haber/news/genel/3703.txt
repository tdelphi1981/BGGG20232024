6 bin kadın kurtlarını döktü
Ülker'den dev organizasyon... Sibel Can, Nükhet Duru ve Mehmet Ali Erbil, Kadınlar Matinesi'nde sahneye çıktı. Ülker Sports Arena'yı dolduran 6 bin kadın, göbek atıp şarkı söyledi
 Olcay Ünal SERT
 Ülker Sports Arena'da düzenlenen Kadınlar Matinesi'ne büyük ilgi... Ülker ürünlerinden 15 TL'lik alışveriş yapanların iki kişilik davetiye kazandığı organizasyonda; Sibel Can, Nükhet Duru ve Mehmet Ali Erbil sahneye çıktı. 6 bin kadının kurtlarını döktüğü eğlencede, Harem Ritm Grubu da kıvrak bir performans sergiledi. Çeşitli çekilişler ve yarışmalar yapılarak, tüketicilere hediyeler dağıtıldı. Mehmet Ali Erbil'in yaptığı çekilişte, 20 kadın sanatçılarla fotoğraf çektirme şansını yakaladı.
 Kopacağı
 Sahneye beyaz derin yırtmaçlı bir elbiseyle çıkan Nükhet Duru 'Güzellerim kopacağız değil mi?' diyerek, salondakileri coşturdu.
 Maksim günleri
 Sibel Can, 'Eskiden Maksim'de kadınlar matinesi yapardık. Bugün, yeniden o anları yaşadım' diyerek, eski günleri yad etti.
 Evlenmek istiyorum
 Erbil, 'Bir sürü kadın var burada. En sevdiğim şey... Canım bu günlerde evlenmek istiyor. 2 yıldır evlenmedim' deyince, salondakiler kahkahaya boğuldu.
 Foto galeri için tıklayınız