Yaktın bizi cehalet!
ORMAN ve Su İşleri Bakanı Veysel Eroğlu, 2002-2011 arası yaşanan orman yangınlarına ilişkin bilgi verdi, ortaya çarpıcı bir tablo çıktı.
 CHP'li İhsan Özkes'in soru önergesini yanıtlayan Eroğlu'nun paylaştığı bilgiler şöyle:
 - 2002-2011 yılları arasında 19 bin 739 orman yangını meydana geldi. Alevler, 83 bin 638 hektar orman alanında etkili oldu.
 - Yangın nedenlerinin başında cehalet, hiçbir şekilde cezalandırmaya gidilmemesi bulunuyor. İhmal, dikkatsizlik, kasıt, kaza, yıldırım önemli sebepler arasında. Bakan'ın yanıtında, sabotaj ve mafyanın çıkardığı yangınlar konusunda ise bilgi verilmiyor.
 - Yanan alanlar anayasa gereği yılı içerisinde Bakanlıkça ağaçlandırılıyor. 
 - 2002-2011 arası yanan alanların yaklaşık 57 bin hektarı, suni gençleştirme ve ağaçlandırma suretiyle yeniden ormanlaştırıldı.
 İLK SIRADA SİGARA VAR
 -Teknik yönden müdahale imkanı bulunmayan (taşlık, kayalık vb.) 26 bin hektar saha ise tabiatı koruma alanı olarak bırakıldı.
 - 2011 yılı içerisinde bin 954 orman yangını meydana geldi. Bunların 269'u sigara, 37'si piknik, 131'i anız, 62'si kundaklama, 130'u yıldırım, 48'i çöplük kaynaklı. ANKA