Prim borcu süresi uzatıldı!
Yeniden yapılandırılan prim borcu ödeme süresi 7 Kasım 'a kadar uzatıldı.
 6111 sayılı Bazı Alacakların Yeniden Yapılandırılması ile Sosyal Sigortalar ve Genel Sağlık Sigortası Kanunu ve Diğer Bazı Kanun ve Kanun Hükmünde Kararnamelerde Değişiklik Yapılması Hakkında Kanun gereğince yeniden yapılandırılan işveren primlerinin tahsilat süresi, 7 Kasım Çarşamba gününe kadar uzatıldı.
          
 Sosyal Güvenlik Kurumu'ndan yapılan yazılı açıklamada, 6111 sayılı Kanun gereğince yeniden yapılandırılan işveren primleri tahsilatlarının, Kurban ve Cumhuriyet bayramlarının resmi tatil olması ve tatil sonrasında yoğun başvuru yaşanması nedeniyle yapılamadığı belirtildi.
          
 Prim ödeme yükümlülerinin mağduriyetlerini önlemek amacıyla, tahsilatlar için daha önce verilen son ödeme tarihinin, 7 Kasım Çarşamba günü sonuna kadar uzatıldığı kaydedildi.
         
  
  
 
         
  
  