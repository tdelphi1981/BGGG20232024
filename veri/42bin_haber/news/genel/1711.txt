Başbakan'a forma
Atletico Madridin dün sahasında ağırladığı Sevilla'yı 4-0 yendiği maçta asistleriyle maçın yıldızı olan Arda Turan ile Emre Belözoğlu Başbakan Tayyip Erdoğana Atletico Madrid forması hediye edecek.
Beraberindeki 5 bakanla birlikte IV. Türkiye-İspanya Hükümetlerarası Zirvesine katılmak için bugün İspanyanın başkenti Madride gelecek Erdoğan, yarın akşam da kaldığı otelde Atletico Madridin iki başarılı Türk oyuncusu Arda Turan ve Emre Belözoğlu ile görüşecek. Futbolcular görüşmede Başbakana arkasında Erdoğan yazan Atletico Madrid forması hediye edecek.  
İspanya eski Başbakanı Zapatero döneminde yoğunluk ve derinlik kazanan Türkiye-İspanya ilişkilerinin kurumsal bir çerçeveye oturtulması amacıyla 15 Eylül 2008 tarihinde ilki düzenlenen hükümetler arası zirvenin salı günü düzenlenecek dördüncüsünde her iki taraftan da çok sayıda bakan katılacak. 
Zirvede, iki ülke arası siyasi ve ekonomik boyutları, Türkiye-AB ilişkileri, Kıbrıs, küresel ekonomik durum, G-20 ile bölgesel ve uluslararası plandaki güncel gelişmeler hakkında görüş alışverişinin yanısıra Medeniyetler İttifakı Girişimiyle bağlantılı son çalışmaların da gözden geçirilmesi öngörülüyor. 
Daha önceki zirvelerde ticari ilişkiler başta olmak üzere, diplomasi, turizm, ulaştırma, sağlık, çevre konularında işbirliği anlaşmaları yapılmıştı.  
Zirve'de Erdoğan'a Disisleri Bakanı Ahmet Davutoğlu, AB Bakanı Egemen Bağış, Ekonomi Bakanı Zafer Çağlayan, Milli Savunma Bakanı İsmet Yılmaz ve Enerji Bakanı Taner Yıldız eşlik edecek. Son Türkiye-İspanya Zirvesi, 6 Eylül 2011 tarihinde İspanya Başbakanı Zapateronun katılımıyla Ankarada yapılmıştı.