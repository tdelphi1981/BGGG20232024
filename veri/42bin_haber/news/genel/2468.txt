Kırca'dan yakışıksız sözler
İSTANBUL Bostancı Gösteri Merkezi'nde 'Sanatçılar Girişimi'nce düzenlenen 'Reddediyoruz' etkinliğinde CHP lideri Kemal Kılıçdaroğlu'nun konuşmasının öne çekilmesine sinirlenen Levent Kırca sert sözler sarf etti.
 Kılıçdaroğlu, başka bir programı olduğunu belirtince konuşması öne çekildi. CHP lideri 'Türkiye'de demokrasi kalitesiz. Gittikçe demokrasimiz kan kaybediyor' diyerek demokrasi mücadelesinin önemine vurgu yaptı.
 Kılıçdaroğlu'nun salondan ayrılmasından sonra Levent Kırca kürsüden Kılıçdaroğlu'nu hedef aldı: 'Eğer bir geceye katılıyorsan, o gecenin adamı olacaksın. 'Beni önden çıkar, ben gideyim...' Beni de çıkar ben de gideyim. Bir karı buldum belki dü....m.  Ağabeyciğim, sıramızı yerimizi bileceğiz.' Kırca, sözleriyle ilgili soruya dün 'Üslubum yanlıştı. Heyecan ve tansiyondan saçma bir söz sarf ettim, dil sürçmesidir. Özür dilerim. Ama başkanı eleştirdiğim için özür dilemem. Eleştirimde haklıyım' karşılığını verdi.
 Yine saydırdı
 Kırca dün de Erciyes Üniversitesi'nde şok çıkışlar yaptı, Sezen Aksu, Halil Ergün ve Ali Poyrazoğlu için 'dönek ve vatan hainleri' ifadesini kullandı.