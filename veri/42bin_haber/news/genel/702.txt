Amerika'nın sadece ofisi var
Milli Savunma Bakanı İsmet Yılmaz da Suriye'deki olaylara ilişkin ABD'nin Türkiye'ye asker gönderdiği iddialarını yalanladı.
 Sivas'ta soruları yanıtlayan Yılmaz, 'Genelkurmay Başkanlığımız açıklama yaptı. Herkes o açıklamada şunu görecektir ki bizim Amerika'yla ekonomik işbirliği anlaşmamız var. Amerika'yla Kürecik'teki radarın NATO amaçlarında kullandırılması doğrultusunda anlaşmamız var. Amerika'nın burada ODC dediğimiz Savunma İşbirliği Ofisi var. Bunun dışında Amerika'nın Türkiye'ye gönderilmiş ne bir askeri birliği ne de bir gücü vardır. Türkiye'de mevcut anlaşmalar dışında, özellikle de Suriye'yle ilgili gönderilmiş herhangi bir askeri gücü de herhangi bir askeri birliği de söz konusu değildir'' diye konuştu.  AA
  