AKP sonrası yüzleşme ve hesaplaşma dönemi olur
Bahçeli, "Türkiye tarihi yüzleşmeye hazırlanmalı. Bu fırsatı millet bana verirse bunu yaparım" dedi
 MHP Genel Başkanı Devlet Bahçeli, yerel seçimlerin çok önemli olduğunu, AKP sonrasının bir  yüzleşme ve hesaplaşma dönemi olacağını söyledi. 
 Ankara'da bir grup gazeteciyle yemekte bir araya gelen Bahçeli, Büyükşehir Yasası'nın Türkiye'yi bölme tehlikesine dikkat çekti. Bahçeli şunları söyledi: Büyükşehir Yasası'yla başkanlık sistemini birlikte ele alırsanız, çayla şeker gibi bir birbirini tamamlar. Bu anlamda yerel seçimler çok önemli. AKP, burada oy kaybına uğrar, bir siyasi iktidar değişikliği arkasından gelirse, 90 yıllık cumhuriyetin yüzleşme dönemi olur. Türkiye'nin bu tarihi yüzleşmeye hazır hale gelmesi lazım. Bu fırsatı millet bana verirse yaparım." 
 Bahçeli'nin diğer konulara ilişkin açıklamaları da satırbaşlarıyla şöyle; 
 
 İMRALI SÜRECİ: Barış süreci denilen süreçten olumlu bir durum çıkabileceğine ihtimal vermiyorum.  
 
 KARABAĞ ZİYARETİ: Herkesin İmralı'ya gittiği dönmede biz Silivri'ye gittik. Şimdi de Karabağ'a (Ermeni işgali altındaki bölge) gitme düşüncesi var.  
 
 MAKAM OTOSU: Volvo çok eskimişti. Mercedes zaten artık orta halli insanların kullandığı araba.  Volvo'nun yeni modeliyle hemen hemen aynı para. 
 YENİ MİTİNGLER: 1 Mart'tan itibaren dokuz miting yapacağız. Ayrı ayrı isimleri var. Mesela birincisi "bayrak", ikincisi "Türkçe" üçüncüsü "ülkem."   
 DEVLET YARDIMI: Üniversitelerden de davet alıyoruz, ama katılmıyoruz. (Güvenlik sebebiyle mi?) Ülkücünün güvenlik sorunu olmaz. Allaha emanet olmuş insanın güvenlik sorunu olmaz. Öğrenci olaylarının en yoğun olduğu dönemde benim sınıfımda hiç olay olmadı. Devrimcisi de vardı. Bazen 43 alıyorlardı, "50'ye tamamlar mısınız" diye geliyordu. "Merak etmeyin her zaman Devlet yardımı vardır" diyordum. 
 ALLAH'IN VERMEDİĞİ: Bu aralar Melihat Gülses'ten 'Fikrimin İnce Gülü'nü dinliyorum. (Siz de mırıldanır mısınız?) Cenabı Allah'ın vermediklerini zorlamayacaksın. VOLKAN YANARDAĞ   