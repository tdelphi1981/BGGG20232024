Denizbank, 7 ayda Altın Günleri ile 1.5 ton altın topladı
Denizbank Altın Bankacılığı Grup Müdürü Cem Turgut Gelgör: DenizAltın Günlerinde İstanbul Altın Rafinerisi eksperliğinde 1.5 ton altın topladık
 Denizbank Altın Bankacılığı Grup Müdürü Cem Turgut Gelgör, Türk yatırımcısının en çok tasarruf ettiği alanların başında altın ve gayrimenkul geldiğini belirterek özellikle son 10 yılda altının yakaladığı yükseliş performansının vatandaşın altına olan ilgisini daha da artırdığını söyledi. Gelgör, 'Öyle ki, bankacılık sektöründeki altın mevduat hesapları son bir yılda 3.1 milyar TL'den 16 milyar TL'ye fırladı. Artık birçok kişinin bankada altın hesabı bulunuyor. Vatandaş günün 24 saati altın alıp, istediği zaman bu altını paraya çevirebiliyor' dedi.
 GELGÖR  sözlerini şöyle sürdürdü: 'Bankaların altın bankacılığında son dönemde artış yaşanıyor. DenizBank olarak bizim de müşteri sayımız 1.000 adetten 32 bine çıktı. Denizbank olarak mevduatımız 500 kg iken 6 tona ulaştı. Kredilerimiz ise 400 kg'dan 1,5 tona geldi.'
 Denizaltın günleri başladı
 DENİZBANK Altın Bankacılığı Grup Müdürü Cem Turgut Gelgör, mayıs ayında başlattıkları Deniz altın günlerinde İstanbul Altın Rafinerisi eksperliğinde 1,5 ton altın topladıklarını söyledi. Ekim ayı itibarıyla de yine ilkini DenizBank'ın yapmış olduğu sektördeki en geniş kapsamlı 2. altın toplama kampanyasına başladıklarını hatırlatan Gelgör, yıl sonuna kadar 280 yetkili Denizbank şubesinde haftanın 5 günü altın günlerinin devam edeceğini söyledi.