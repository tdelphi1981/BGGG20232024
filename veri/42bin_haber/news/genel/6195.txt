Müslüm Gürses'i kaybettik
ARABESK müziğin unutulmaz ismi Müslüm Gürses, tedavi gördüğü Şişlideki Memorial Hastanesine sabah saatlerinde yaşamını yitirdi.
Arabesk müziğinin baba lakaplı sanatçısı Müslüm Gürses, 15 Kasım 2012 Perşembe günü geçirdiği by-pass ameliyatından sonra karaciğer ve böbrek yetmezliği nedeniyle yoğun bakıma kaldırılmıştı. Sanatçının bu sabah ölümü üzerine menajeri Nevzat Takmaz ile doktoru Uzman Dr. Deniz Şener basının karşısına geçti. Açıklamayı yapan Dr. Şener, "Müslüm Babayı maalesef kaybettik. Ailesinin, dostlarının, tüm sevenlerinin, hepimizin, Türkiyenin başı sağ olsun. Zor bir süreçti. Bu sabah tansiyonu düştü. Kalp durması gelişti, yapılan müdahalelere rağmen maalesef sabah saatlerinde kaybettik.Sabah saat 08.30 gibi problemler başladı, saat 10.30 gibi kaybettik Muhterem Hanıma başsağlığı dileklerimizi iletmek içir kendisini bekledik. Ona başsağlığı dileğini ilettikten sonra da size bu açıklamayı yapıyoruz. Bu uzun süreci birlikte yaşadık. Söyleyecek bir şey yok. Allah sevenlerine sabır versin ve hepimizin başı sağ olsun." dedi. 
HAYRANLARI AMBULANSIN PEŞİNDEN KOŞTU
Müslüm Gürses'in cenazesi Memorial Hastanesi'nden bir ambulansla Zincirlikuyu Mezarlığı Gasilhanesi'ne götürüldü. Cenazenin çıkarıldığını öğrenen Müslüm Gürses hayranları hastanenin acil servis girişine doğru koştular. Özel güvenlikçilerin engellemelerine rağmen sanatçının bazı hayranlarının ambulansın peşinden koştuğu görüldü.
 HAYRANLARI AMBULANSIN PEŞİNDE KOŞTU 
İŞTE MÜSLÜM GÜRSES'İN HAYATI / WEB TV 
CENAZE YARIN 
Sanatçı Müslüm Gürses'in cenazesinin yarın  öğle vakti kılınacak cenaze namazının ardından toprağa verileceği bildirildi. Sanatçının Menajeri Nevzat Takmaz, gazetecilere yaptığı açıklamada,  Gürses için ilk törenin yarın saat 10.00'da Cemal Reşit Rey Konser salonunda  yapılacağını söyledi. Takmaz, öğle vakti Teşvikiye Camisi'nde kılınacak cenaze namazının  ardından cenazenin Zincirlikuyu aile mezarlığında toprağa verileceğini bildirdi.
 
   Arabeskin 'Baba'sı Müslüm Gürses'in ardından duygularınızı paylaşın... 
MESAJINIZI YAZIN YAYINLAYALIM  
  "KONUŞSANA BİRTANEM" 
UNUTULMAYAN ŞARKILARI  
Başbakan Erdoğan : "BÜYÜK BİR SANATÇIYDI" 
Başbakan Recep Tayyip Erdoğan, tedavi gördüğü hastanede yaşamını yitiren sanatçı Müslüm Gürses'in hem kendi nesillerini hem de genç nesli derinden etkileyen, şarkılarıyla sevginin, kardeşliğin ve dayanışmanın şiirini yazmış değerli bir sanatçı olduğunu bildirdi. 
Balıkesir'de sivil toplum temsilcileriyle bir araya gelen Erdoğan, yoğun bakımda tedavi gören sanatçı Müslüm Gürses'in sabah saat 08.30'da yaşamını yitirdiğini ifade etti. 
Müslüm Gürses'in hem kendi nesillerini hem de genç nesli derinden etkileyen, şarkılarıyla sevginin, kardeşliğin ve dayanışmanın şiirini yazmış değerli bir sanatçı olduğunu ifade eden Erdoğan, Allah taksiratını hasenata tebdil etsin. Ailesine, yakınlarına, tüm sevenlerine sabır ve başsağlığı diliyorum dedi. 
Erdoğan, şarkısının sözlerini okuduğu sanatçının tüm Türkiye'ye, bütün insanlığa şu mesajı verdiğini söyledi: 
Sev bütün insanları, say bütün insanları
Kin gütme, unut gitme geçmişte olanları
Dürüst ol, insancıl ol düşün öbür dünyayı
Bir karıncayı bile incitme sakın evlat
Geçmişten geleceğe yaratılmış ne varsa
Unutma ki hepsinin de bir sahibi var
Kul kaderini yaşar bahtına ne çıkarsa
Düşmez kalkmaz bir Allah unutma sakın evlat

 DOKTORU GÜRSES'İN ÖLÜM HABERİNİ BÖYLE DUYURDU 


Başbakan Erdoğan, Gürses'in, gençliğin Müslüm Baba diye iltifat ettiği bir usta olduğunu da kaydetti. 
  Müslüm Gürses'in ardından... 
KAL GİTTİĞİN YERDE MUTLU OL  
ŞARKILARLA YAŞAYACAK / WEB TV  
İŞTE MÜSLÜM GÜRSES'İN EN SEVİLEN ŞARKISI / WEB TV 
  MÜSLÜM GÜRSES'İN YAŞAM ÖYKÜSÜ  

 
  İBADET EDER GİBİ BİR SEVGİ  

MÜSLÜM GÜRSES'İN EN MEŞHUR ŞARKISI / WEB TV

ONU HİÇ UNUTMAYACAĞIZ / WEB TV 
  JİLETLENMİŞ BİR HÜZNÜN EN JAZZ HALİ