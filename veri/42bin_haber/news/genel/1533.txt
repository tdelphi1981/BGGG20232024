Kolsuz yarışçı pistlerin tozunu attırıyor!
Polonyalı Bartek Ostalowski, çocukken geçirdiği kaza sebebiyle kollarını kaybetse de ayaklarıyla hayata tutunuyor. Direksiyonu ustaca kullanan Ostalowski, yarış pistlerinin tozunu attırıyor.
 26 yaşındaki Ostalowski, 5 yaşında geçirdiği motosiklet kazasında iki kolunu da kaybetmesine rağmen yarış tutkusundan vazgeçmemiş. Vücudunun esnekliğinden de faydalanan azimli sürücü, yarışlara katılarak hünerlerini sergiliyor. Aracına ayağıyla hükmeden Ostalowski, drift şovları da yaparak izleyenleri hayrete düşürüyor. Engelli yarışçı, otomobil kullanmayı çok sevdiğini ve yarışlara katılmaya devam edeceğini belirtiyor.
 Polonyalı yarışçı, bir ayağıyla direksiyonu ve vitesi kontrol ederken, diğer ayağıyla gaz ve fren pedallarını kullanıyor. Ostalowski en son Eylül ayında Bemowo Havaalanı'nda düzenlenen Inter Cars Motor Show 2012'de yeteneğinden söz ettirmişti.
 CİHAN
  