Galaxy Note 8.0'in fotoğrafı internete sızdı
Samsung'un yeni oyuncağı Galaxy Note 8.0'e ait bir fotoğraf internete sızdı.
Sızan fotoğrafta Galaxy Note 8.0'in yanında Galaxy Note II de yer alıyor. Tablet boyutlarında olan cihazın Dünya Mobil Kongresi'nde tanıtılması bekleniyor. 

İLK AĞIZDAN DOĞRULANMIŞTI

Samsung'un yeni bir tabletle Barselona'da gerçekleşecek Mobil Dünya Kongresi'nde ortaya çıkacağı konuşuluyordu. Samsung'un Mobil Bölüm Başkanı JK Shin ise Galaxy Note 8.0'ı lanse edeceklerini ilk ağızdan doğrulamıştı.

ÖZELLİKLERİ NASIL OLACAK

Android 4.2 işletim sistemini kullanacak ilk Samsung tableti olma özelliğini taşıyan cihazın teknik özellikleriyle ilgili net bir bilgi bulunmazken, şirkete yakın kaynaklar cihazın olası iskeletini oluşturdu bile. 

1.6 GHz hızında Exynos 4 Quad dört çekirdek işlemciden güç alması beklenen Galaxy Note 8.0, 16 ila 32 GB'lık hafızaya sahip olacak.

Arka yüzünde 5, ön yüzünde ise 1.3 megapiksel dahili kamera bulunan cihazda WiFi, A-GPS, Bluetooth 4.0 gibi ağ teknolojileri de yer alıyor.

Android 4.2 Jelly Bean işletim sistemi altında çalışan Galaxy Note 8.0'ın ekranı 8 inç olacak.

Yani cihaz daha önce tanıtılan Galaxy Note 10.1 ve 5.5 inç'lik ekranıyla Galaxy Note II'nin arasında bir ekran büyüklüğüne sahip ve 1280x800 piksel ekran çözünürlüğüne ulaşıyor.

GALAXY S4 NE ZAMAN GELİYOR

Samsung'dan net bir açıklama olmasa da Galaxy S4'ün Nisan ayında tüketicilerle buluşabileceği konuşuluyor. 


 