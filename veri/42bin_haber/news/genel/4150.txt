Sivasspor kupada devam dedi
Ziraat Türkiye Kupası A Grubu 4. karşılaşmasında Sivasspor, Trabzon 1461'İ kendi evinde 2 - 1 mağlup ederek gruptan çıkma yolunda önemli bir avantaj yakaladı.
Ziraat Türkiye Kupası A Grubu 4. karşılaşmasında Sivasspor, 1461 Trabzon'u kendi evinde 2 - 1 mağlup etti. Sivasspor bu galibiyetle puanını 7'ye çıkarttı ve önemli bir avantaj sağladı. Kırmızı beyazlıları galibiyete taşıyan golleri ise Enaramo ve Hakan Arslan kaydetti. Konuk 1461 Trabzon'un golünü ise Sercan attı. 
Grubun diğer karşılşamasında Fenerbahçe ile Bursaspor, İstanbul'da karşılaşacak. 
Stat: 4 Eylül
Hakemler: Hüseyin Sabancı, Ömer Faruk Yeşil, Ahmet Şimşek
Sivasspor: Borjan, Uğur Kavuk, Rajnoch, Murat Akça, Hayrettin Yerlikaya,  Hakan Arslan, Adem Koçak, Grosicki, Aatif, Sercan Yıldırım, Eneramo
1461 Trabzon: Fatih Öztürk, Göksu Alhas, Mustafa Akbaş, Mehmet Kuruoğlu,  Kadir Keleş, Emrullah Kokoç, Abdulkadir Özdemir, Eren Albayrak, Barış Memiş,  Jebrin, Sercan Kaya
Goller: Dk. 40 Eneramo, Dk. 66 Hakan (Sivasspor), Dk. 45 Sercan Kaya (1461 Trabzon)
 
KARŞILAŞMADAN ÖNEMLİ DAKİKALAR
-Sivasspor, Hakan Arslan'ın golüyle 2 - 1 öne geçti. (Dk.66)
-Karşılaşmada ilk yarı 1 - 1 eşitlikle sonuçlandı.
-İlk yarının son dakikasında 1461 Trabzon, Sercan'la golü buldu ve eşitliği sağladı. (Dk.45)
-Sivasspor, Enaramo'nun attığı golle öne geçti. 1 - 0 (Dk.40)
-Sivassporlu Aatıf'ın vuruşunda top direkten döndü. Dk.23
  
ÇALIMBAY: "ÖNEMLİ OLAN KAZANMAKTI"
Sivasspor Teknik Direktörü Rıza Çalımbay maç sonrası yaptığı açıklamada, karşılaşmanın zor geçtiğini  belirterek, Önemli olan 3 puanı kazanmaktı dedi. Çalımbay, maçın ardından düzenlenen basın toplantısında, çok iyi ve  candan mücadele eden bir takıma karşı oynadıklarını söyledi. Kendi takımının da iyi mücadele ettiğini belirten Çalımbay, İlk yarıda  da ikinci yarıda da çok çok iyi oynadık. Birçok pozisyonumuz vardı. Bazılarını  değerlendirdik, bazılarını değerlendiremedik. Çok zor olacağını biliyorduk,  beklediğimiz gibi geçti. Ama önemli olan 3 puanı kazanmaktı diye konuştu. Ligin 19. haftasında Mersin İdmanyurdu ile karşılaşacaklarını aktaran  Çalımbay, hem kupada hem ligde mücadele etmenin kendilerini olumsuz etkilediğini  ancak ikisini de götürmek istediklerini, işlerinin zor olduğunu kaydetti. Sivasspor'un savunma oyuncusu Hayrettin Yerlikaya da kazanmak için  mücadele ettiklerini belirterek, galibiyetten dolayı mutlu olduğunu söyledi.
 
Hakan Arslan ise Sivasspor formasıyla çıktığı ilk karşılaşmada gol attığı  için mutlu olduğunu dile getirerek, takım arkadaşlarını tebrik etti.
         
AKÇAY: "KORA KOR MÜCADELE ETTİK"
1461 Trabzon Teknik Direktörü Mustafa Reşit Akçay da Sivasspor'a karşı  kora kora mücadele ettik dedi. Müsabakayı kaybettiklerini ancak Süper Lig yolunda önemli dersler  çıkaracaklarını belirten Akçay, bu maçta elde ettikleri verileri pozitif olarak  kullanıp, ilerleyen süreçte kazançlı çıkacaklarını söyledi. Akçay, Sivasspor'a kupada başarılar diledi. 1461 Trabzon takımının futbolcularından Gökhan Alsan ise 3 puan için  geldiklerini ancak sahadan yenik ayrıldıklarını söyledi. Genç oyuncu Mehmet Sıddık İstemi de 90 dakika iyi mücadele ettiklerini  ancak şansız bir yenilgi aldıklarını kaydetti.
        