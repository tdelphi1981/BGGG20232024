O sözlere takipsizlik
Diyarbakır Emniyet Müdürü Recep Güven'in 'Dağda ölen teröriste ağlayamıyorsanız insan değilsiniz' sözleri üzerine başlatılan soruşturmada takipsizlik kararı verildi.
  Basın toplantısının görüntülerini inceleyen savcılık, konuşmanın tamamında suç unsuruna rastlamadı. Güven o konuşmada şunları söylemişti: 2005'te bir konferansa davet edildim. Salondakilerin büyük ünlemlerle bakmasına sebep olan bir cümle kurdum. Dağda ölen teröriste ağlayamıyorsanız insan değilsiniz demiştim. Ama eline silah almış, çoluk çocuk demeden insan katleden canavarlaşmış bir teröristi de entegre edemiyorsanız devlet değilsiniz. Ben bu iki duygu arasında gidip geliyorum. Benim yitik evladım dağa çıkmış. Keşke ulaşabilseydim, onun terörize olmasına mani olabilseydim diye ağlarım' CİHAN