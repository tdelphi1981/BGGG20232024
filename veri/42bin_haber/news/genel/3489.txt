ABD'de 'Türkiye neden yükseldi?' tartışması
Washingtonda Türkiyenin yükselişini ele alan geniş katılımlı bir panel düzenlendi. Amerikanın Frank Ricciardoneden önceki, birbirlerine zıt fikirleriyle bilinen iki Ankara Büyükelçisi Ross Wilson ve Jim Jeffrey, yükselişin sadece AK Partiden kaynaklanmadığını, Turgut Özal döneminden beri 25-30 yıldır süren bir süreç olduğu konusunda anlaştı.
ABDnin önde gelen düşünce kuruluşlarından Washington Enstitüsünde yapılan bir panelde, Amerikanın bundan önceki iki Ankara Büyükelçisi Ross Wilson (2005-2008) ve Jim Jeffrey (2008-2010), Türkiyenin bölgesinde yükselen bir güç olmasının yaklaşık 30 yıldır devam eden bir süreç olduğunu savundular. Ak Partinin politikalarına yönelik genelde sıcak yaklaşımı ile bilinen Wilson ve AK Partiye daha mesafeli duran Jeffreynin mutabık kaldıkları analizde, Türkiyenin kuşaklara dayalı yükselişinin Turgut Özala kadar dayandığı belirtildi. 
Halen Washingtonun en önemli düşünce kuruluşlarından, NATOya projeler üreten Atlantik Konseyinde çalışan ve ABD Savunma Bakanlığına atanacak Chuck Hagelın da en yakınındaki isimlerden biri olan Wilson, panelde şöyle konuştu: Bu (yükseliş) sadece AKPden değil. 25-30 yıldır devam eden bir süreç. İzlenen politikanın kökenleri de 20-30 yıl öncesine uzanıyor. Kuşaklara yayılan bir değişim. Her şey AkPden olmadığı gibi sosyal, ekonomik ve politik alanda yaşanan değişimler de AKPden sonra devam edecek. Tabi bu ne zaman olursa  
TURGUT ÖZALA DAYANIYOR Ankaradan sonra iki yıl Bağdat Büyükelçiliği görevini üstlenen ve şimdi Washington Enstitüsünde gören alan Jeffrey ise konuşmasına Rossa katılıyorum diye başlayarak şöyle konuştu: Bugün AKP döneminde gördüğümüz birçok şeyin izi Turgut Özala dayanıyor. Yaklaşık 10 yıl hem Başbakan hem de Cumhurbaşkanı olarak Türk politikasını yöneten ve aynı zamanda, İslami köken, çok güçlü bir ekonomik açılım ve kalkınma, Batıyla yakın bağ oluşturma kombinasyonunun sahibi  Şimdi Başbakan Erdoğan. Ve bir devamlılık var. 
HERKESLE KONUŞULMALI Panelin diğer konuşmacısı Washington Enstitüsünün Türkiye direktörü Soner Çağaptay ise Türkiyenin bölgede sözü geçen bir ülke olma hedefine dair yapması gerekenlere değindi. Eğer Türkiye bölgesel güç olmak istiyorsa, herkesle konuşabilmeli diyen Çağaptay şöyle devam etti: Eğer Esad sonrası dönemde etkili olmak istiyorsa, Müslüman Kardeşlerle olan iyi ilişkilerini Suriyedeki muhalefetin diğer unsurlarına da yayabilmeli ama şu anda bunu yapabilmiş değil. İsrail bunun başka bir boyutu. Eğer Türkiye bütün başkentlerde dinlenen ülke olmak istiyorsa buna İsrailin başkenti de dahil olmalı. Ama durum bu değil. 
SİSTEM DİNEN KÖR OLMALI Çağaptay, Türkiyenin yükselen güç olma konusunda önündeki en önemli süreçlerden birinin ise yeni Anayasa olduğunu belirterek, yeni Türkiyede laiklik modelinin çöktüğünden bahsetti. Bunun ne anlama geldiğini ise şöyle özetledi: Türkiye yeni Anayasada iki şeyi sağlamak zorunda. Din özgürlüğü ve aynı zamanda dinden bağımsız olma. Bölünmüş kamplar meselesinde beraber yaşamayı öğrenmek zorundalar. Çağaptay, yeni Türkiyenin demokratikleşmesinde Hıristiyan ve Yahudi azınlıklar da dikkate alındığında sistemin dinen kör olması gerektiğini savundu. 
EKONOMİNİN ÖNEMİ Panelde konuşmacıların Türkiyenin yükselişiyle ilgili en çok üzerinde durdukları ise işin ekonomik boyutuydu. Çağaptay, Türkiyenin başarısının global ekonominin de etkisiyle sağladığı büyük büyüme olduğunu ama şu anda Ortadoğudaki Müslüman Kardeşlerin dünyada yaşanan ekonomik krizler düşünüldüğünde bu avantajdan mahrum olduğunu söyledi. Wilson da Türkiyenin yaşadığı ekonomik dönüşümün dünyada benzeri zor görülen bir örnek olduğunu belirtti. 
KİŞİSEL HIRSLAR DEĞİL Wilson, Türkiyenin bölgede etkin bir rol oynaması konusunda ise bunu hükümetten Türk kamuoyunun talep ettiğini söyledi. Wilson, Bu Başbakan Erdoğan ve Dışişleri Bakanı Davutoğlunun kişisel ihtiraslarından daha öte bir durum diye konuştu. Wilson, Davutoğlunun bakanlığı devralmasından (2009) sonraki ilk yıllarda da Türkiyenin sahip olduğu güçle örtüşmeyen hırslarını ayarladığını ve daha gerçekçi düşünüp ABD ile geleneksel ilişkiye dönüldüğünü belirtti. Wilson, Türkiyenin yükselişinin Türk-Amerikan ilişkilerine yansıyışı konusunda ise Türkiye ve Amerika bugün tarihte hiç olmadığı kadar yakınlar diye konuştu. 
 