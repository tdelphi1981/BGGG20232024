Sıra Avustralya’da
Son albümleri “Yalnızlığın çaresini bulmuşlar” ile müzik listelerinde zirveye yerleşen başarılı rock grubu Gripin, yurt içi ve yurt dışı konserlerine tüm hızıyla devam ediyor.
 Geçtiğimiz ay New York, Washington DC, Boston, San Diego, Los Angeles ve San Francisco olmak üzere Amerika’da altı şehirde konser veren grup, 15 Şubat’ta da Avustralya  Melbourne’de konser verecek. Avustralya konseri öncesinde 28 Ocak Tekirdağ, 30 Ocak Edirne, 1 Şubat Balıkesir, 3 Şubat Bursa, 5 Şubat İzmit ve 10 Şubat’ta Bursa Uludağ’da sahne alacak olan grup üyeleri, konserlerde Gripin severlerle hasret giderecekler.