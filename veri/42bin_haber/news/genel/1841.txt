Başbakan yanlış anlaşıldı Lira Bölgesi planımız yok
Başbakan Erdoğan'ın Almanya'da sinyalini verdiği Lira Bölgesi planına Maliye Bakanı Şimşek açıklık getirdi: Başbakan liranın dönüştürülebilir bir para birimi olmasından bahsediyor. Yani Komşularla ticaret aracı olmasından söz ediyor
 Maliye Bakanı Mehmet Şimşek, CNBC'nin yayınına katıldı ve Türk ekonomisine yönelik değerlendirmeler yaptı. CNBC muhabirleri Şimşek'ten Başbakan Erdoğan'ın 'Lira Bölgesi' oluşturmaya yönelik açıklamalarını değerlendirmesini istedi. Maliye Bakanı bu soruya, 'Başbakan aslında liranın dönüştürülebilir bir para birimi olmasından bahsediyordu. Biz Lira Bölgesi oluşturmayı planlamıyoruz. Bu aslında bir para birimi seçimi. Ticaret ortaklarımızı izliyoruz. Euro Bölgesi gibi bir birlik kurma planımız yok. Başbakanın da bahsettiği buydu' dedi. Şimşek, Türk lirasının simgesinin oluşturulmasının dolara ve euroya karşı para birimini korumak için alınan bir karar mıydı şeklindeki soruya, 'Lira şu anda Türk ekonomisinin gücünü temsil ediyor. Biz de liranın simgesini değiştirdik. Şu anda güvenilir bir para birimi' şeklinde yanıt verdi.
 FAİZLER HALA OLUMLU
 CNBC muhabirlerinin 'Faiz oranlarını enflasyon için düşürmeyi mi planlıyorsunuz?' şeklindeki sorusuna Şimşek, 'Bandımız var faiz oranlarını buna göre belirliyoruz. Fitch'in not artırımından sonra faiz oranları düştü. İhracat açısından değerlendirecek olursak negatif faiz var. Beklenen enflasyonu dikkate alırsanız yine olumlu bir havanın olduğunu görürsünüz. Faiz oranları hazine borçlanması açısından yüzde 6'ydı ama hedeflenen enflasyona göre uygun bir orandı bu' şeklinde yanıt verdi.
 2013'te yüzde 5 büyüme
 MALİYE Bakanı Mehmet Şimşek, büyümenin son yıllara göre bu yıl düştüğüne yönelik gelen soruya '2010-2011'de yüzde 10'luk büyüme oldu. Bu yıl yavaşladı ama bunu biz de istedik. Türkiye'nin büyümesinin yavaşlamasında Avrupa'daki gelişmeler de etkili oldu. Avrupa ihracatımızın, yatırımlarımızın ve turizm kaynağımızın önemli bir bölümünü oluşturuyor. Avrupa'ya rağmen yine de bu yıl yüzde 3'ün üzerinde büyüdük. Bu yıl için biz yüzde 4'lük bir büyüme bekliyoruz. Gelecek yıl içinse büyüme beklentimiz yüzde 
 5 seviyesinde' dedi.
 Biz piyasalarda yatırım yapılabilir bi ülkeyiz
 ŞİMŞEK Fitch'in not artırımının ardından diğer kredi derecelendirme kuruluşları Moody's ve S&P'den de benzer hareketlerin gelmesini bekleyip beklemediklerine yönelik gelen soruya şöyle yanıt verdi: 'Öyle görünüyor ki dış zayıflıklar cari açığı etkiliyor. Cari açık  diğer yıllara göre azaldı ama yine de yüksek. Politik istikra var ülkede şu anda. Türkiye borcunun GSYİH'E oranını yüzde 31'e düşürmeye çalışıyor. Türkiyenin çabalarını görseniz ne kadar çalıştığımızı fark ederseniz.  Ama bazı kredi kuruluşları farklı şeylere takılmış durumda. Ama piyasalar zaten bizi yatırım yapılabilir ülke olarak fiyatlıyor' dedi.
 Kredi balon olmaz
 TÜRKİYE'de kredi balonunun önüne geçmek için Merkez Bankası'ndan sıkı politikalar geldiği yönündeki soruya Şimşek, 'Makro ihtiyati önlemler çok moda. biz ek sermaye değerlenmesini ilk uygulayan ülkelerden biridiydik. Stres testlerini de çoktan  uyguladık. Türkiye kimse yüzde 25 teminat ödemeden mortgage kredisi alamaz' şeklinde yanıt verdi.
  