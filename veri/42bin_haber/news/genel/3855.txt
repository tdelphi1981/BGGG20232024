İşte İsraildeki son hesaplar
Seçimlere üç gün kala Hürriyet İsrailde nabız tuttu. İlk izlenim: Seçmende Nasılsa hiçbir şey değişmeyecek havası hakim.
SALI günü yapılacak seçimleri izlemek için üç gündür İsrailde bulunuyoruz. İlk durağımız Kudüste, hükümetin yabancı gazeteciler için kurduğu basın merkezinde farklı dillerde konuşan kalabalık olmasa birkaç gün sonra seçimlerin düzenleneceğini anlamak çok zor. Hürriyet Dünyası Fotoğraf Editörü Sebati Karakurtla birlikte seçim coşkusunu yansıtacak fotoğraf çekmek amacıyla seçim merkezinden çıkıp şehirde turladığımızda ise seçimi hatırlatan afiş veya ilan panosu bulmakta zorlanıyoruz. Yabancı bir gazeteci nedenini anlatıyor: Burada çok sayıda Arap var. Arapların önemli kısmının da vatandaşlığı yok. Olanların çoğu da seçimleri boykot ediyor. 
KATILIM DÜŞÜK OLUR 
Tel Avivde ise seçim coşkusunun çok olmasa da kendisini hissettirdiğini fark ediyoruz. Reklam alanları, partiler arasında bölüştürülmüş gibi. Ancak genç seçmende umutsuzluk ve bir şeyin değişmeyeceği inancı var. Analistler, İsrailde son seçime katılımının yüzde 65e indiğini, bu kez daha da düşebileceğini söylüyor. Son kamuoyu yoklamalarına göre sağ partiler önde. Bir kez daha kazanması beklenen Başbakan Binyamin Netanyahunun, koalisyon ortağı olarak aşırı sağ yerine, merkez partileri tercih etmesi bekleniyor.