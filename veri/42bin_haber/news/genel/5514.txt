Kanlı saldırının detayları
Hatayda 13 kişinin ölümüne, onlarca kişinin yaralanmasına neden olan kanlı saldırının detaylarına hurriyet.com.tr ulaştı.
Adalet Bakanı Sadullah Ergin, İçişleri Bakanı Muammer Güler ile Gümrük ve Ticaret Bakanı Hayati Yazıcı, Hatay'a geldi. Bakanlar kanlı saldırının görüntüleri hakkında bilgi aldı ve incelemelerde bulundu. hurriyet.com.tr saldırının görüntülerinde tespit edilen unsurlara ulaştı.  
  ŞAM DEĞİL CİLVEGÖZÜ: 13 ÖLÜ  
Araç, patlamadan 15-20 dakika önce olay yerine gelerek park ediyor. Otomobilden inen üç kişi araçtan uzaklaşıyor. Daha sonra bir kişi tekrar aracın yanına gelerek ön kapıyı açıyor ve içeride bir şeylerle uğraşıyor. Ancak şüphelinin tam olarak ne yaptığı kamera kayıtlarında görülmüyor. Daha sonra bu kişide aracın yanından ayrılıyor.  
Birkaç dakika sonra araçtan inen ilk 2 kişinin başka bir otomobile binerek Suriye yönüne doğru gittikleri görülüyor. Üçüncü kişinin ise Türkiye sınırları içinde kaldığı tahmin ediliyor. 
  En ufak taviz verilmeyecek  
"ZAMAN AYARLI PATLATILDI" Üç bakandan önemli açıklamalar Hatayın Reyhanlı İlçesi Cilvegözü Sınır Kapısına giderek incelemelerde bulunan İçişleri Bakanı Muammer Güler, Adalet Bakanı Sadullah Ergin ve Gümrük ve Ticaret Bakanı Hayati Yazıcı, Hatay Havaalanında açıklamalarda bulundu. Detayı için tıklayınız  
Bakanlarla birlikte olay yerindeki incelemelere katılan Adalet Bakanı'nın danışmanı Adnan Boynukara Olay tahmin edilenin ötesinde planlı. Araç Suriye tarafından Türkiye'ye giriyor ve gümrük alanında terk edilip zaman ayarlı olarak patlatılıyor" ifadesini kullandı.  
İDDİA: HEDEF MUHALİFLER MİYDİ? 
Bu arada Ankara'da bombalı saldırının hedefinin Suriyeli muhalif liderleri olabileceği değerlendirmesi yapılıyor. Gelen istihbaratlarda, Türkiye'de bulunun bir grup Suriyeli muhalifin sınır kapısında Suriye'deki muhaliflerin askeri komutanlarıyla buluşacakları, patlamanın da tam buluşma saatinde planlandığı ifade ediliyor. Ancak Suriye'den gelenlerin gecikmesi üzerine muhalif komutanların patlamadan kurtulduğu iddia ediliyor. Ancak bu istihbarat resmi makamlarca doğrulanmadı.  
Hedef Esadsız çözüm arayan koalisyon mu 
Cilvegözü Sınır Kapısındaki patlamanın zamanlaması Hedef Esadsız çözüm arayan koalisyon üyeleri miydi? sorusunu akla getirdi. Suriye Devlet Başkanı Beşar Esadsız bir geçiş için rejimle görüşmeye hazırız mesajı veren Suriye Ulusal Koalisyon Üyeleri, Suriyeye geçti ve görüşmelerin ardından Cilvegözü Sınır Kapısından Türkiyeye girdi. Heyetin dönüşünden 10 dakika sonra patlama oldu. Koalisyon üyesi Louay Safi, heyette Koalisyon Başkanı Muaz El-Hatip ve çok sayıda üst düzey yetkilinin bulunduğunu söyledi. Patlama sonrası Emniyet Genel Müdürlüğünde güvenlik zirvesi yapıldı, istihbarat, terör ve bomba uzmanlarından oluşan özel bir ekip bölgeye gönderildi. Bir başka iddiaya göre de, Türkiyedeki bir grup muhalifin sınırda Suriyedeki muhaliflerin komutanlarıyla buluşacakları, patlamanın da buluşma saatinde planlandığı, ancak komutanların gecikmesi üzerine saldırıdan kurtuldukları belirtiliyor. -  Fevzi KIZILKOYUN-Zeynep ŞAFAK/ANKARA 

 