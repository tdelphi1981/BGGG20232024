Erdoğan: Sen krediye muhtaçsın
Başbakan Recep Tayyip Erdoğan, Gabon, Nijer ve Senegal'i kapsayan ziyaretleri öncesinde Atatürk Havalimanı'nda bir açıklama yaptı.
 Erdoğan, "İmralı için genel af ya da ev hapsi asla söz konusu değildir. Bu yeni başlamış bir süreç değil. Gayretimiz ülkemize huzurun gelmesidir" dedi.
 Erdoğan şunları söyledi;
 İMRALI İLE GÖRÜŞME SÜRECİ
 Bu yeni başlamış bir süreç değil. Buradaki bütün gayretimiz terörle mücadelede başarılı olabilmek ülkemize huzur ve refahı ülkemizin dört bir köşesine getirebilmek.
 Olayın bizim açımızdan iki ayağı var. Bir devlet ayağı iki siyaset ayağı. Ama bunu bilmeyen anlamayan var.
 
 Siyasetle hükümetle veya devlet, yönetmeyle devlet mekanizmalarının çalışması arasındaki inceliği ayırt edemeyen siyasetçiler var. Biz bu inceliği koruyarak bir yol gidiyoruz.
 İstihbarat teşkilatı yürütmenin en önemli bu konuda ayağıdır. Bu dünyanın her yerinde böyledir. Sadece terörde değil asayişte de kullanılır.
 Bu gelişmeler esnasında bizler şu anda siyasetçi olarak böyle bir görüşmenin içinde olmadık, olmuyoruz. Terörle biz mücadele ederiz siyasetçiyle müzakere ederiz.Bu görüşmeleri yaparsınız sonra bu görüşmelere göre adım atarsınız. Daha önce bir Oslo süreci vardı. Şu anda gündemde yok. gelecekte olur mu ona da kapıları kapatmamak lazım. Avrupa bu sürecin bir ayağıdır.
 El ele verirsen bu süreçte başarılı oluruz. Şu anda el ele vermiş değiliz. Şimdiye kadar ne yazılı basından n ne de STK’lardan destek görmüş değiliz.
 KILIÇDAROĞLU'NA 'KREDİ' CEVABI
 Ana muhalefet partisi 'kredi veriyoruz' diyor. Kendi himmete muhtaç bir dede, kime himmet ede... Sen hangi krediyi veriyorsun sen krediye muhtaçsın.
 Eğer samimyse dürüstse versin üç arkadaşına talimatı çalışmayı başlatalım. Ben sizin şahitliğinizde üç arkadaşıma talimatı veriyorum. Buyursunlar bu çalışmayı yapalım.
 PROVOKASYON OLABİLİR Mİ? AF GÜNDEMDE Mİ?
 Ben yeni bir süreçten bahsetmiyorum. Bu devam eden bir süreç. Kesilmiş bir şey değil. Başlamış devam ediyor. Bun süreçte eğer dürüst samimi davranacaklarsa bizim ekibimiz hazırdır.
 Meclis de bu süreçte defalarca bilgilendirilmiştir. Kapalı oturum dahi yaptık. Her şeyi rahat konuşalım diye kapalı oturum yaptık.
 4.yargı paketiyle ilgili çalışmalar devam ediyor.
 "ÖCALAN'A EV HAPSİ ASLA OLMAYACAK"
 Teröre bulaşmış olanları bağışlayan bir genel af asla söz konusu değildir. İmralı için ev hapsi gibi şeyler uydurulup duruyor. Bizim iktidarımızda böyle bir şey asla olamaz.
 İMRALI’DAN TALEP VAR MI?
 Her şeyi sizinle paylaşamam. Bunların bir çoğunu uygulamada görürsünüz. Paylaşılmaz ama uygulanır.
 ESAD’IN HALKA HİTABI
 Kendisinin hala 2014’te devlet başkanlığına aday olmasının bu işi çözeceğini düşünmüyorum. Bunu nihai kararını Suriye halkı verecektir. Bu karar bizim müdahale yetkimiz yoktur.