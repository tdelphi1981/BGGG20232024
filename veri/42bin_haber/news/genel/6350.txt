Bir gariban mı Bir canavar mı
Çoğu Ermeni 5 yaşlı kadına saldırılıp birinin öldürülmesiyle ilgili yakalanan Murat N., tanıyanlara göre sessiz, sakin, zararsız bir yalnız. Hatta bölgede, Gariban Murat diye tanınıyor. Bazıları ise onda karanlık bir taraf gördükleri iddiasında.
SAMATYAda, çoğu Ermeni yaşlı kadınlara yönelik biri cinayetle sonuçlanan saldırıları gerçekleştirdiği iddiasıyla tutuklanan 38 yaşındaki Murat N.nin merak edilen portresine Hürriyet ulaştı. 
Murat N. yıllarca Kumkapıda yaşadı. Bekâr evlerinde kaldı. Gündelik işlerde 20-25 TLye çalışıyordu. Altı ay önce evden kovulunca, ortadan kayboldu. Polis onu, çoğunlukla zencilerin kaldığı, aylığı 300 TLye oturulan bir apartmanda buldu. 
KIT KANAAT GEÇİNİRDİ 
Mahallede kendisini çok iyi tanıyan esnaf, Murat N.yi Samatya saldırganı olarak Asayiş Şubenin merdivenlerinden inerken televizyonlarda gördü. Herkesin ortak söylemi, Kimsesi yoktu. Kumkapıdaki arkadaşlarına göre ise sessiz, sakin ve kimseye zararı olmayan bir garibandı. Samatya saldırganı olarak karşımıza çıkmadan önce, Kumkapılılar onu Gariban Murat diye tanıyordu.
Murat N., yaklaşık 6 ay, mahalle esnafından Y.K.nın evinde kiracı olarak kaldı. Y.K., onu, Kimseyle kavga etmedi, sessiz sakin bir adamdı. Hiçbir zaman da kirayı tam vermedi ama kıt kanaat geçinen biri olduğu için yardım da ediyorduk. Ben saldırıları yaptığına inanmıyorum. Yani benim tanıdığım adam bunları yapmış olamaz. Ben de çok şaşkınım diye anlattı. 
ÇOK KABAYDI 
Murat N.nin Ermeni olduğunu uzun süre sonra öğrendiklerini söyleyen Y.K., Kimi kimsesi yoktu. Ermeni olduğunu kimliğini görünce öğrendim. Sonraları telefonda Ermenice konuştuğuna şahit oldum dedi. Yine onu tanıyan, market sahibi de, Murat N.nin sürekli çok aç olduğunu söylediğini belirterek, Birçok defa ekmek arası bir şeyler verdim. Ancak en sonunda para vermesini istedim. Bunun üzerine dükkandan ayrıldı. Ondan sonra onu bir daha hiç görmedim diye konuştu.  Böyle bilinse de, Murat N.nin karanlık tarafı da konuşuluyor. Türkeli Caddesi esnafından İ.,  Murat N.nin yanında kısa süre çalıştığını söyleyerek, Müşterilere çok tuhaf davranıyordu. Sürekli şikâyet geldi. Son zamanlarda da işe hep geç gelmeye başladı. Günde 25 lira veriyordum, kazanca göre değişiyordu. En sonunda işten çıkarmak zorunda kaldım. Ben de şaşkınım diye bilgi verdi. Aynı cadde üzerinde berber dükkânı bulanan C.A. onu yakından tanıdığını belirterek, Hep bende traş olurdu. Parasını verirdi ama kıt kanaat geçindiğini bilirdik. Bir ara ortadan kayboldu, sonra televizyonda haberlerde gördük. İnanın bunu yapacak biri değildir. O kadar parasız gezdi daha önce hiçbir olayıyla karşılaşmadık. Ama dengesiz hareketli oluyordu zaman zaman, o adamın psikolojik sorunları vardı. Kendi kendine konuştuğu söylendiği de olurdu dedi. 
Hatırlasam size her şeyi anlatacağım 
SEVK edildiği mahkemece tutuklanan Murat N. (38), adliyedeki ifadesinde, Kasten adam öldürmekle suçlansa da, suçlu olduğuna inanmadığını belirtti. Ermeni uyruklu Türk vatandaşı olduğunu, Romanyalı eşinin kendisini terk ettiğini söyleyen Murat N., Maritsa Küçükü öldürüp öldürmediğini hatırlamadığını söyleyip, şu ifadeyi verdi: Bir şey hatırlamıyorum. Hatırlasam söyleyeceğim. Öldürülen Maritsa Küçükü tanımam. Evine de gitmedim. Daha doğrusu gidip gitmediğimi hatırlamıyorum. Psikolojik sorunlarım var. Geçmişte ilaç kullandım. Bir şey yapmışsam ilaç kullandığım sırada ya da psikolojik nedenlerle kendimde olmadığım bir zamanda olmuş olabilir. Geçmişte uyuşturucu kullandığım da olmuştur. En son ne zaman kullandığımı hatırlamıyorum dedi. 
Emniyette kendisine MOBESE kamera görüntüleri gösterildiğini belirten Murat N., Birisindeki görüntüyü kendime benzettim. Bunu da polise de söyledim fakat o kişinin ben olup olmadığımdan da emin değilim. Suçlu olduğuma inanmıyorum suçlu olsam kabul ederdim diye konuştu.  - Ayşegül USTA/İSTANBUL