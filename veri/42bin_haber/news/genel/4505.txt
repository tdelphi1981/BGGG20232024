Kafkas protestosu
Şenol Güneşin istifasının ardından genç teknik adamla anlaşılması Trabzonda ipleri gerdi.
Güneşin istifa ettiği günün akşamı Tolunay Kafkasın göreve getirilmesine tepki gösteren yardımcı antrenörler de istifa edince çalışma yapılamadı. Taraftarlar, tesislere girerken gördükleri Kafkasa sessiz kaldı. 
ŞENOL Güneşin ardından 6 yardımcı antrenör, dün sabah istifalarını verince Trabzonsporun bu sabah ant-renmanı önce iptal edildi, daha sonra sahaya çıkan futbolcular, taraftarlarını selamlayıp içeri girdiler. Şenol Güneşin Sanica Boru Elazığspor mağlubiyetinin ardından görevi bırakmasından sonra yardımcısı olan Ünal Karamanla öteki yardımcı antrenörler Alper Boğuşlu, Şeref Çiçek, Özcan Bizati, Mehmet Kulaksızoğlu ve Turgut Kural da yönetime istifasını verdi.
İstifalara yönetimin, Güneşin bıraktığı günün akşamı Tolunay Kafkası takımın başına getirmesinin yol açtığı öğrenildi.  
ANTRENMAN İPTAL EDİLDİ AÇIKLAMASI 
Bordo mavili futbolcular, saat 11.30daki antrenmana çıkmak için dün sabah sabah tesislere gittiler. Sahaya gelen görevliler, yardımcı antrenörlerin ayrıldığını belirterek antrenmanın iptal edildiğini söylediler.
Basın mensupları tesis dışına çıkmaya hazırlanırken kaptan Tolga Zenginin başında olduğu bordo mavili futbolcular, ant-renman kıyafetleriyle soyunma odasından çıkmaya başladı. Bu sırada futbolcular, (Antrenman iptal olmadı mı?) diye soran gazetecilere, (Ne alakası var. Biz sahaya çıkıp çalışacağız) cevabını vererek sahaya yöneldiler. 
SAHADA TOPLANTI YAPTILAR 
TÜM takımın sahaya gelmesinin ardından malzemeciler de futbolculara egzersiz minderi dağıttı. Kaptan Tolga, saha ortasında oturan oyunculara bir konuşma yaptı. 3 dakika görüntü alımalarına izin verilen basın mensupları da tesis dışına alındı..
Taraftarların tesislerden çıktığı sırada Futbol Federasyonu Gelişim Direktörü olan Tolunay Kafkas, Asbaşkan Nevzat Şakarla görüşmek üzere tesislere girdi. Futbolculuk döneminde 4 yıl Trabzonspor, 2 yıl da Galatasaray forması giyen Kafkas, taraftarların arasından geçerek tesislere girdi. Bu sırada taraftarların Tolunay Kafkasa tezahürat yapmadıkları dikkati çekti. 
Utandım! 
İstifa eden Ünal Karaman, Nezaket konuşması bile yapılmadan yeni hoca getirdiler. Tükendim, utandım dedi. 
ŞENOL Güneş sonrası takımın başına getirileceği ileri sürülen yardımcı antrenör Ünal Karaman, dün sabah bordo mavili kulübe veda etti. Karaman, antrenman öncesi geldiği Mehmet Ali Yılmaz Tesislerinde kulüptekilerle vedalaştı. Karaman burada yaptığı kısa konuşmada, Davet etmişlerdi, gelmiştim. Son olaylar sırasında bizimle bir nezaket konuşması bile yapılmadan yeni bir hoca getirdiler. Tükendim ve utandım ifadelerinini kullandı. 
Güneş ve takıma destek 
Trabzonsporlu taraftarlar, dün tesislere gelerek futbolcuları tribüne çağırdı. Tribüne giden futbolcular taraftarları selamladıktan sonra soyunma odasına gitti. Taraftarlar Şenol Güneş lehine, Sen bizim batmayan güneşimizsin tezahüratı yaptı.