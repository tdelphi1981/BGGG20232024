Kadınlar ve çocuklar gitti
Rusya, Suriye'deki çatışmalar nedeniyle tahliye etme kararı aldığı vatandaşlarını otobüslerle Lübnan'a ulaştırdıktan sonra ülkesine getirdi. Acil Durum Bakanlığı önceki gün Rusya'ya dönmek isteyen 100 vatandaşını Moskova'ya götüreceğini açıklamış, iki uçağını Lübnan'ın başkenti Beyrut'a göndermişti.
 Şam'dakİ bir Rus diplomat Interfax'a çatışmalarda evleri yıkılan 100 vatandaşın Suriye'den çıkarıldığını bildirdi. Söz konusu kaynak, Moskova'ya dönenler arasında Suriye'deki Rus diplomatların olmadığını ve bu hareketliliğin 'büyük bir tahliye başlangıcı olarak algılanmaması gerektiğini' bildirdi. Başka uçuşların gerekli olup olmayacağının henüz bilinmediğini ekleyen diplomat 'Eğer gitmek isteyen başka birileri olursa gönderilecektir' dedi.  AP de Rus vatandaşlarını taşıyan dört otobüste çoğunluğu kadınlar ve çocuklardan oluşan 80 kişinin olduğunu bildirdi. 
 İsraİl istihbarat sitesi DEBKAfile ise Rusların tahliyesinin, Suriye Devlet Başkanı Beşşar Esad'ın orduya geniş kapsamlı saldırı emri vermesinden sonra gerçekleştiğine dikkat çekti. Saldırılacak bölgelerin Halep, Humus ve Deraa olduğunu savunan site, Rusya'nın da detaylarını incelediği operasyonu İran'ın yönettiğini iddia etti. Suudi Arabistan, Katar ve Birleşik Arap Emirlikleri'nin muhaliflere ayırdığı bütçenin bitmesi nedeniyle muhaliflerin güç kaybettiğini savunan site, Şam yönetiminin özgüvenin yükseldiğini
 savundu.
 Suriye'de patlama: 30 ölü
 Surİye'nİn Selamiye kasabasında bomba yüklü bir aracın patlaması sonucu 30 kişi yaşamını yitirdi. Hama yakınlarındaki kasabada meydana gelen patlamanın yanı sıra İnsan Hakları Örgütü, Şam yakınlarında başka bir patlamanın daha olduğunu bildirdi. Saldırılar, Suriye Savunma Bakanı General Fahd Yassem el-Freij'in 'Ordu başarıya ulaşıncaya kadar saldırılarına devam edecektir' açıklamasının hemen ardından geldi. Birleşmiş Milletler de, Suriye'ye geniş kapsamlı yardım operasyonuna başlayacağını açıkladı.
  
 
  