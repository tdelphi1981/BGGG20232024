Koruma tahsis ettik
AK Parti Ağrı Milletvekili Fatma Salman Kotanın eşinden şiddet gördüğü iddiaları üzerine Aile ve Sosyal Politikalar Bakanlığı devreye girdi. "Beni kocamdan koruyun" diyen ve dokunulmazlığı bulunan milletvekili Kotan'a devlet tarafından koruma verildi.
KARŞILIKLI DAVA AÇMIŞLAR       
Ak Parti Ağrı Milletvekili Fatma Salman Kotan ile eşi İdris Kotanın birbirlerine karşı ayrı ayrı boşanma davası açtıkları bildirildi. İdris Kotan, Sincan 4. Aile Mahkemesinde, Fatma Kotanın da Ankara 2. Aile Mahkemesinde karşı boşanma davası açtığı öğrenildi. İdris Kotanın dava dilekçesinde, boşanmayı eşinin de kabul ettiğini belirterek, yaptıkları protokolü mahkemeye sunduğu kaydedildi. Buna göre Fatma Kotan eşinden sadece çeyizini istedi. İdris Kotanın dilekçesinde özetle şunlar vurgulandı:    
  'BENİ KOCAMDAN KORUYUN'  
PROTOKOL YAPILDI 
Çift, 1995 tarihinde evlenmiştir ve bu evliliklerinden 3 tane çocukları bulunmaktadır. Ancak eşler evlendiklerinden bugüne kadar birbirine uyum sağlayamamış, tarafların fikrin ve ruhen anlaşamamaları sonucu aralarında geçimsizlik baş göstermiş, müşterek hayat çekilmez hale gelmiştir. Taraflar iyi niyetle anlayış ve sabır göstererek uyuşmazlıkları gidermeye çalışmışlarsa da bundan başarılı olamamışlar ve her geçen gün birbirlerinden daha da uzaklaşmışlardır. Bu nedenle bir arada yaşayarak evlilik birliğinin devam ettirmeleri mümkün görünmemektedir. Birlikte geçirdikleri her gün gerek kendilerine gerekse müşterek çocuklara zarar vermeye başlamıştır. Tarafların tekrar bir araya gelerek evlilik birliğini devam ettirmeleri mümkün değildir. Davalı eş de aynı düşüncedir. Eşler arasında protokol yapılarak mali sonuçları ve çocukların durumu hakkında anlaşmaya varılmıştır. Bu itibarla tarafların anlaşmalı boşanmalarının talep etmek zaruretimiz hasıl olmuştur. 
SADECE ÇEYİZİNİ ALDI 
Protokolde, Fatma Kotanın eşinden sadece çeyiz olarak getirdiği eşyalarını aldığı. çocukların velayetinin de anneye verildiği belirtildi. Protokolde özetle şu hükümler yer aldı: 
*Tarafların karşılıklı olarak tedbir, yoksulluk nafakası ile herhangi bir şekilde maddi ve manevi tazminat talebi, talepleri bulunmamaktadır. Davalıya ait bulunan her türlü şahsi eşyası ile çeyiz olarak getirmiş bulunduğu eşyalarının tümü davalı tarafından alınmış olup, eşya olarak başka alacağı olmadığını kabul eder. Aynı şekilde davacının da herhangi bir eşya ve şahsi eşya alacağı yoktur.  
* Tarafların birbirinden katkı payı maddi ve manevi tazminat talebi, tedbir yoksulluk ve iştirak nafakası talepleri bulunmamaktadır.  
* Tarafların müşterek çocukların velayetleri davalı anne Fatma Salman Kotana verilmesi hususunda taraflar anlaşmış olup davacı baba ile velayeti anneye bırakılan çocuklar arasında mahkemece takdir edilecek şahsi ilişki kurulacaktır.  
FABRİKA İDRİS KOTANIN 
* Ağrı ili, Doğubeyazıt İlçesi 308 Ada 41. parsel sayılı taşınmaz ile Ağrı Tuğla Fabrikası ve Ağrı Kireç Fabrikasında mevcut işletme hakkı ve işletme hakkı bulunan Kotan limitede hisseleri şirket üzerindeki tüm haklar davacı İdris Kotana ait olacaktır. Davalı Fatma Salman Kotan gerek Ağrı Tuğla Kireç Fabrikası üzerinde gerekse fabrika nezdinden işletmesini üstleneceği şirketler üzerinde herhangi bir hak talebinde bulunmayacağını kabul ve beyan eder. Buna karşılık İdris Kotan, davalı Fatma Salman Kotandan herhangi bir taşınır taşınmaz vs herhangi bir mal varlığı talebinde bulunmayacaktır.  
* Taraflar boşandıktan sonraki yıllarda da yoksulluk veya iştirak nafakası, katkı payı, tazminat eşya taşınır  taşınmaz mal vs herhangi bir mal varlığı talep etmeyeceklerini taahhüt ederler.  
* Taraflar karşılıklı olarak birbirlerinden masraf ve vekaleti ücreti talebinde bulunmayacaklardır. 
AK PARTİLİ VEKİLE KORUMA 
AK Parti Ağrı Milletvekili Fatma Salman Kotanın boşanma davası sırasında yaşadığı sıkıntılar ve eşinden şiddet gördüğü iddiaları üzerine Aile ve Sosyal Politikalar Bakanlığı devreye girdi. 
Konu Başbakan Tayyip Erdoğana iletildi. Kotana yakın koruma verildi. 10 gün önce Fatma Salman Kotanın boşanma sürecinde yaşadığı sıkıntılar ve eşi tarafından darp edildiği iddiaları Bakan Şahin aracılığıyla Başbakan Tayyip Erdoğana iletildi. Erdoğan, yardım için ne gerekiyorsa yapılmasını istedi. Şahin, birkaç kez görüştüğü Kotanla yakından ilgilendi ve konunun gizli tutulmasının daha iyi olacağını dile getirdi. Kotan, bu süreçte parti grubuna rahatsızlandığı gerekçesiyle rapor gönderdi.  
Boşanma davasının son duruşmasına gelindiğinde, Kotanı eşi İdris Kotan tarafından darp edildiği iddiaları yerel internet siteleri aracılığıyla kamuoyuna yansıyınca, sıkıntı çıktı. Tahsis edilen korumanın, 10 günden beri görevde olduğu öğrenildi. Bakan Şahin dün sorular üzerine Kotanın yanında olduklarını ve koruma verdiklerini söyledi. Şahin şunları söyledi: Fatma kardeşimizin yanındayız, ne gerekiyorsa yardımcı olacağız. Koruma verdik.