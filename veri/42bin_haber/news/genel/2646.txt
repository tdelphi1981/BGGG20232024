10 ve 11 yaşındaki kızlara sokakta taciz
İzmirin Konak İlçesinde 11 yaşındaki Y.A. ve 10 yaşındaki L.A.ya cinsel istismarda bulunduğu iddiasıyla 59 yaşındaki esnaf A.H. polis tarafından gözaltına alındı. Şüphelinin durumunu öğrenmek için polis merkezine gelen 26 yaşındaki oğlu B.H. ve 25 yaşındaki akrabası İ.U.H. ile kız çocuklarının yakınları arasında kavga çıktı. Kavgada, B.H. ile İ.U.H., kızların yakını Mehmet A. tarafından çeşitli yerlerinden bıçaklandı.
Olay, dün akşam saatlerinde meydana geldi. Esnaf A.H., iddiaya göre, sokakta birlikte oynayan Y.A. ve L.A.yı yanına çağırdı. Ara sokakta pantolonunu indiren A.H.nin iki kız çocuğuna dokunmaya başladığı ileri sürüldü. Bir kişinin ihbarı üzerine olay yerine gelen polis ekipleri, çocuklara cinsel istismarda bulunduğu gerekçesi ile şüpheli A.H.yi gözaltına aldı. Kız çocukları ise sağlık kontrolünden sonra Çocuk Şube Müdürlüğüne teslim edildi.

Suçlamayı kabul etmeyen A.H., ifade için karakola götürüldü. Şüphelinin oğlu B.H. ve yakını İ.U.H. de bir süre sonra A.H.nin durumunu öğrenmek için polis merkezine gitti. İkili polis merkezinin önünde kız çocuklarının yakınlarıyla karşılaştı. Çıkan tartışmada Mehmet A., B.H. ile İ.U.H.yi bıçakla yaraladı. Yaralılar hastanelerde tedaviye alındı. İki kişiyi bıçaklayan kızların yakını Mehmet A. da gözaltına alındı. Cinsel istismarda bulunduğu iddia edilen A.H. ise Ahlak Büro Amirliğine teslim edildi.

Gözaltındaki A.H. ile Mehmet A. işlemlerinin ardından adliyeye sevk edilecek. 
  OTOBÜSTE TOPLU TECAVÜZE UĞRAMIŞTI 
İKİ HAFTA DAYANABİLDİ