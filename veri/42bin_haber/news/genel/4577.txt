John Kerry onay aldı
ABD'nin yeni Dışişleri Bakanı John Kerry oldu.
İkinci Obama döneminde ABD Dışişleri Bakanlığına önerilen Massachusetts Senatörü John Kerry, dün Senatoda yapılan oylamanın ardından üçe karşı 94 oyla onay aldı. Kerrynin bugün, Washingtonda düşünce kuruluşu Dış İlişkiler Konseyinde bakan olarak son konuşmasını yapacak Hillary Clintonın binayı Cuma günü boşaltmasının ardından görevi Pazartesi devralacağı açıklandı. 
100 kişilik Senatoda 69 yaşındaki Kerryye karşı oy veren üç kişi, Cumhuriyetçi Partinin Oklahoma Senatörü Jim Inhofe ve Teksas senatörleri John Cornyn ile Ted Cruz oldular. Kerrynin Senato Dış İlişkiler Konseyi üyesi olduğu dönemde Teksaslı eski Başkan George W. Bushun politikalarına getirdiği eleştirileri unutmayan Teksaslı senatörler, oylamayla ilgili yaptıkları açıklamada, Senatör Kerrynin uzun yıllar liberal görüşlere dayalı pozisyonu Teksaslıların çoğunluğuyla uyuşmuyor dediler. 
Parti içindeki diğer Cumhuriyetçiler ise Kerryyi olumlu oy verdi. 
Kerrynin ardından şimdi kabinenin diğer kritik koltuğu Savunma Bakanlığı için onay süreci başlayacak ve yarın Obamanın asıl eleştiri alan adayı Chuck Hagel, Senato Dış İlişkiler Komitesinde ifade verecek.