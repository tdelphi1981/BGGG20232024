2B için beklenen tarih: 13 Şubat!
Bakan Şimşek, 2B arazilerinin satış ve iade işlemlerine '13 Şubat' itibarıyla başlanacağını açıkladı. Vatandaşlar, rayiç bedelleri Milli Emlak'ın internet sitesinden öğrenebilecek...
 Maliye Bakanı Mehmet Şimşek, 2B alanlarının değerlendirilmesine yönelik çalışmaların büyük oranda tamamlandığını söyledi. İşlemlerin 13 Şubat itibarıyla başlayacağını açıklayan Şimşek, şöyle konuştu: Başvuru yapmamış olanların belirlenen süre için başvuruda bulunması gerekiyor. İşi kolaylaştırmak amacıyla artık başvuru bedeli alınmayacak. Ayrıca, bedel yatırmadan başvuru yapan dar gelirli vatandaşların başvuruları da geçerli kabul edildi. Bedel yatıranların  ödedikleri tutar, satıştan mahsup edilecek.' 
 ŞİMŞEK, rayiçlerin bilirkişi görüşü ve emsallerin bedelleri dikkate alınarak parsel bazında belirlendiğini söyledi. 2B arazilerinin satışından bu yıl için 4,8 milyar lira gelir planlanmakla birlikte toplam 9,8 milyar lira gelir elde edileceğini tahmin edildiğini kaydeden Şimşek, 'Bu gelirlerin %3'ü tarihi eserler onarımı, yüzde 15,2'si afet riskindeki alanların dönüşümü, kalanı yeni orman alanlarının oluşturulması için kullanılacaktır' diye konuştu.
 SON 17 GÜNE GİRİİLDİ
 HAK sahipleri 28 Şubat'a kadar başvuruda bulunabilecek. Satış bedeli, 3 ay içinde peşin veya taksitle ödenebilecek. İtiraz veya dava açılması halinde doğrudan satın alma hakkı düşecek.
  