O kadar vahşiceydi ki
Hindistan'da 6 kişinin tecavüzüne uğradıktan sonra hayatını kaybeden kızın erkek arkadaşı konuştu: O kadar vahşiceydi ki size anlatamam
 3 hafta önce Hindistan'da bir otobüsün içinde 6 kişinin tecavüzüne uğradıktan sonra yaşamını yitiren genç kızın sevgilisi, iğrenç olayı bir TV kanalında anlattı. Davanın hassasiyeti nedeniyle ismi açıklanmayan, ancak yüzü gösterilen genç adam, şunları söyledi:
 BİR alışveriş merkezinde film seyrettikten sonra eve gitmek için triportöre binmek istedik ama şoför bizi almadı. İçinde 6 kişinin bulunduğu halk otobüsüne bindik.
 KISA  bir süre sonra bize saldırdılar. Üçüyle sıkı kavga ettim ama beni demir çubukla yaraladılar. Polisi aramaya çalışan sevgilimin cep telefonunu aldılar ve otobüsün arka tarafına götürüp tecavüz ettiler. O kadar vahşiceydi ki size anlatamam... Hayvanlar bile böyle hareket etmez.
 SALDIRGANIN biri 'Kadın öldü' dedi. Bizi çıplak ve yaralı halde bir üstgeçidin altına bıraktılar. Yoldan geçenlerden yardım istedik ama kimse durmadı. 
 20 dakika sonra polis geldi. Onlara kıyafet ve ambulans için yalvardım ama onlar sorgulamaya başladılar. Tıbbi yardıma ihtiyacım olduğu halde beni dört gün boyunca karakolda tuttular.