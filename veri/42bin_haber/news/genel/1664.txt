Erdoğan'a eleştiri
İngiliz Economist dergisi, İsrail’i ‘terörist devlet’ olarak niteleyen Başbakan Erdoğan’ın “aşırı çıkışının" Türkiye’nin arabulucu olarak yararını azalttığını savundu.
 Mısır’ın arabuluculuğuyla Hamas ile İsrail arasında sağlanan ateşkesin barışa yol açıp açmayacağı tartışmaları sürerken Economist dergisi, Başbakan Recep Tayyip Erdoğan’ın İsrail’e yönelik söyleminin Türkiye’nin arabulucu olarak yararını azalttığını öne sürdü.
 İngiliz Economist dergisi, “kısa savaş ve bunun ardından ateşkesin bölgede dramatik değişikliklerine” vurgu yaptığını analizinde Hamas’ın Şam’daki merkezini terk ettikten sonra ilkbahardan bu yana İran’dan yardım almayı durduğuna inanıldığını belirterek Hamas için “En iyi yeni dostları, Mısır, Katar ve Türkiye” diye yazdı.
 Hamas’ın yönelişini değiştirmesinin, uluslararası meşruiyetini arttırma umudunu pekiştirdiğini kaydeden dergi, Gazze krizi öncesi ve sırasında bölgeye giden ünlü ziyaretçilere dikkat çekerken Dışişleri Bakanı Ahmet Davutoğlu’nu da zikretti.
 Dergi, “Gazze’nin başlıca hastanesinde gözyaşlarına boğuldu” dediği Davutoğlu’nun Gazze’de sarfettiği “Acınız acımızdır, kaderiniz kaderimizdir, geleceğiniz geleceğimizdir” sözlerini de yansıttıktan sonra şu yorumu yaptı:
 “Ancak, İsrail’i ‘terörist devlet’ olarak niteleyen, Başbakan Recep Tayyip Erdoğan’ın aşırı çıkışı, bir zamanlar sıcak olan İsrail-Türkiye ilişkilerini onarma şansını aşındırdı ve (Türkiye’nin) arabulucu olarak yararını azalttı."
 ANKA
  