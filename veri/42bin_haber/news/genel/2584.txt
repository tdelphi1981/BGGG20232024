2013 yılında her şey dahil turlar tercih edilecek
Tatilcilerin 2013 yılında her şey dahil turları tercih edeceği belirtilirken yılının en popüler destinasyonlar arasında Türkiye'nin de bulunacağı bildirildi.
 Telegraph gazetesi, seyahat kuruluşu Abta tarafından yayımlanan, 2013 trendlerine ilişkin yeni raporun, 2013 yılına ait rezervasyonların olumlu bir görünümü sergilediğini, tatilcilerin güneşli destinasyonları istediklerini gösterdiğini kaydetti.
 Turistlerin her şey dahil tatilleri tercih edeceğini de belirten gazete, tatil sürelerinin uzayacağını ve tatil için daha çok para harcanacağını ortaya koyan TravelSupermarket'in anketinin bulgularına da dikkat çekti. Gazete, şunları yazdı:
  "Anket, 2013 yılının en popüler destinasyonlarının, İspanya, ABD, Portekiz, Yunanistan, Türkiye, İtalya ve Fransa olacağını gösterdi ve başta gemi gezileri olmak üzere, her şey dahil tatillerin büyüyeceği beklentisini destekliyor."
 ANKA
  