Arabaya servis mücevher
Diva'nın alışverişi böyle olur... Mücevher almak için mağazalara gitmekten sıkılan Bülent Ersoy, altın ve pırlantaları VIP minibüsüne getirtti. Parçaları tek tek deneyen Ersoy, 70 bin liralık takı aldı
 Samet ADAY MAGAZİN
 Mücevhere olan merakıyla bilinen Bülent Ersoy, alışverişte devrim yarattı. Önceki akşam Etiler'deki Akmerkez'in önüne VIP minibüsünü çeken Ersoy, aracın içinde takı beğenirken objektiflere takıldı.  Dünyaca ünlü bir mücevher markasının temsilcisini minibüse kadar getirtip, altın ve pırlanta kolyeleri, bilezikleri deneyen Diva, 70 bin lira değerinde takı aldı. 'O kadar para veriyoruz, hep ben mi onlara gideceğim, biraz da onlar bana gelsin' diyen sanatçı, meşhur kahkahasını attıktan sonra evinin yolunu tuttu.
 
  