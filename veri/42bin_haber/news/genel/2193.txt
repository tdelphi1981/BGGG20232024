Rumlar kuyu satıyor
Kıbrıslı Rumlar, Türkiye ve KKTCnin Bizim de hakkımız var diyerek şiddetle karşı çıktığı doğu Akdenizde tespit edilen potansiyel doğalgaz yataklarını, gaz çıkmadan satmanın peşine düştü.
Güney Kıbrısta Şubat ayındaki seçimlerin favori başkan adayı Nikos Anastasiadis, yeni doğalgaz yatakları buldukları anda, fiyatına bakmadan üzerine satılık levhası asacaklarını açıkladı. 
Anastasiadisin, Bulunan doğalgaz rezervlerinin yanında başka parsellerde de doğalgaz yatakları bulunursa, ardından doğalgaz çıkartılırsa, bu parselleri hemen ön satışa çıkartırız tezine, Kilisenin desteklediği aday Yorgo Lilikas da katıldı. Lilikas, Bu fikri daha önce ben söylemiştim dedi. 
PARANIN TALİBİ ÇOK 
Doğalgazın nasıl uluslararası pazarlara ulaştırılacağı sorularına cevap bulunmadan hesaplanan gelire sadece Rumlar değil, batık Güney Kıbrısa kredi vermeye hazırlanan AB de göz koymuş durumdu. AB, gelecekte elde edilebilecek potansiyel doğalgaz gelirlerinin, borç ve faizlerin ödenmesinde kullanılmasını planlıyor. AByi, gaz hesapları yapmasına, önümüzdeki yıllarda Kıbrıs sorunun çözülme ihtilali neden oluyor. 
TÜRKİYE OLMADAN ASLA 
Rum yönetimi KKTC ve Türkiyenin itirazlarına rağmen tek yanlı olarak 13 parsele ayırdığı doğu Akdenizde Afrodit adını verdikleri bir parselde doğalgaz rezervlerine ulaşmıştı. Sondaj çalışmalarını 2012 Ocak ayında tamamlayan Amerikan Noble Energy şirketi ile konunun uzmanları, Kıbrıs adasının 175 kilometre güneyindeki tespit edilen rezervlerden kayda değer doğalgaz çıksa bile Türkiye üzerinden Avrupaya gönderilmedikçe ekonomik değeri olmayacağı, görüşünde birleşiyor. 
Gaz 7 yıl sonra ulaşacak 
DENİZALTINDAN inşa edilecek boru hatlarıyla doğalgazın sadece Kıbrıs adasına ulaşmasının en erken 7 yılda gerçekleşmesi bekleniyor. Ardından uluslararası pazarlara ulaşması gündeme gelecek. Adaya 70 kilometre mesafedeki Türkiye yolu kullanılmadan, Güney Kıbrısa kurulacak sıvılaştırma tesisi ya da Yunanistana boru hattı seçeneklerinin ise, çok zor ve maliyetinin çok yüksek olacağına dikkat çekiyor.  
  
  

 