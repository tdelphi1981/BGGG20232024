Kiev’de emlak fiyatları yüzde 5 düştü
Dünyada 2008 yılı sonunda başlayan finans krizi öncesinde yüksek emlak fiyatları dikkat çeken başkent Kiev'de emlak fiyatları düşmeye devam ediyor.
 Stoliçna Nedvijimost (Başkent Emlak) adlı sitenin bildirdiğine göre Kiev'de 2012 yıl içinde emlak fiyatları yaklaşık yüzde 5 oranında daha düştü.
 Geçtiğimiz 2012 yılı içinde Kiev'de satılan 17 bin 806 adet daire ile önceki yıla oranla yüzde 25,4 oranında artış kaydedildiği belirtildi.
 Kiev'de 2012 Aralık ayında satışa sunulan dairelerin metrekaresi ortalama 2 bin dolar seviyesine kadar geriledi. Kiev'de 2008 yılı aralık ayında dairelerin ortalama metrekare fiyatı ise yaklaşık 4 bin dolar seviyesindeydi.
 Emlak uzmanlarına göre 2012 yıl içinde en çok düşüş başkentin merkezindeki ev ve dairelerde yaşandı merkezde fiyat düşüşü yüzde 9,8'e kadar ulaştı.
 Fiyat düşüşü yüzde 2,8 ile en az tek odalı dairelerde görüldü. En çok kaybeden daireler ise yüzde 10 oranıyla 4 odalı evler oldu.
 CİHAN
  