Darbeyi savundu
Sanatçı Ayten Gökçer, Habertürk'te yayınlanan Söz Sende programında, 12 Eylül darbesini Asker yanlış bir şey yapmaz. 12 Eylül çok da kötü olmamıştır. Çünkü Türkiye'de çok kötü şeyler oluyordu sözleriyle savundu.
Balçiçek İlterin sunduğu programa katılan oyuncu Ayten Gökçer, 12 Eylül darbesiyle ilgili ilginç açıklamalarda bulundu. Şehitlere çok üzüldüğünü ve ağladığını söyleyen Gökçer sözlerine şöyle devam etti:  
Ben çok asker düşkünü bir sanatçıyım. Benim yanımda askere hiçbir şey söylenemez.  Ben askerlerin Türkiye'ye zarar getirecek bir şey yapmak için toplandıklarına hiç inanmıyorum. 
12 Eylül darbesinin olmasına üzülmedim. Binlerce çocuk perişan olmuştu. Tarihte en kansız müdahaleler Türkiye'dedir.  Diğer ülkelerin tarihine bakın, bir gecede omuz üstünde baş bırakmıyorlar. Bizim Başbakanımızı asmamız büyük bir yanlış ama 1-2 kişi gittiyse bu devirde yine de şükretmek lazım. Dünyadaki diğer müdahalelere bakın bir de. Darbenin sırası gelmiş ki yapılmış. Ordunun işi gücü yok, "Gelin darbe yapalım." mı diyor? Ülke bir yere doğru gidiyorsa Türkiye'nin üzerinde oynanan oyunların da tesiri var. Dış güçler de buna çanak tuttular. Biz birlik olmazsak, Atatürkümüzün bize hediye ettiği bu ülkeyi çok yanlış yerlere götürebiliriz.