53 ilde 175 şubede 'Altın Buluşmaları'
İŞ Bankası Genel Müdür Yardımcısı Erdal Aral, şu ana kadar toplam 53 ilde ve 175 şubede gerçekleştirdikleri 'Altın Buluşmaları'na önümüzdeki günlerde başta İstanbul, İzmir ve Ankara olmak üzere diğer illerde de devam edeceklerini söyledi.
 Aral, 'Altın Buluşmaları'nın zaman içinde Türkiye'nin her ilinde gerçekleştirilmesinin hedeflendiğini ifade etti. Erdal Aral, İş Bankası olarak 1997 yılından bu yana müşterilerine farklı altın ürünler sunduklarını ve gelen talepler doğrultusunda yeni ürünler geliştirdiklerini dile getirdi. Aral, bu alanda çok geniş bir ürün portföylerinin bulunduğunu söyledi.