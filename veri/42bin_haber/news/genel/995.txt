TOKİ'den 15 bin TL'ye işyeri, 64 bin TL'ye konut
Başbakanlık Toplu Konut İdaresi Başkanlığı(TOKİ) İstanbul, Ankara, İzmir, Bursa, Adana ve Samsun gibi büyükşehirlerin de arasında olduğu 40 ilde 133 işyeri ve 25 konutu satışa çıkardı. 6 Kasım 2012’de düzenlenecek açık arttırmada işyerleri 15 bin TL, konutlar 64 bin TL’den başlayan fiyatlarla, yüzde 15 peşin 120 ay vade ile satışa sunulacak.
 Başbakanlık Toplu Konut İdaresi Başkanlığı(TOKİ) İstanbul, Ankara, İzmir, Bursa, Adana ve Samsun gibi büyükşehirlerin de arasında olduğu 40 ilde 133 işyeri ve 25 konutu satışa çıkardı. 6 Kasım 2012’de düzenlenecek açık arttırmada işyerleri 15 bin TL, konutlar 64 bin TL’den başlayan fiyatlarla, yüzde 15 peşin 120 ay vade ile satışa sunulacak.
 TOKİ, piyasa koşullarında ev ve işyeri sahibi olamayan vatandaşlara düşük maliyetli çözümler sunuyor. İdare bu kapsamda 158 konut ve işyerini cazip fiyatlarla açık arttırma yöntemi ile satışa çıkardı. Satışa sunulan taşınmazlar arasında Başkentin turizm merkezlerinden Beypazarı’nda işyerleri de bulunuyor. 42 metrekare büyüklüğündeki işyerlerinin fiyatları 18 bin TL ile 21 bin TL arasında değişiyor. Ankara protokol yolunda bulunan 153 metrekare büyüklüğündeki işyeri de 145 bin TL’den teklife açılacak.
 İdare’nin satışa çıkardığı taşınmazlar arasında İzmir Torbalı’da bulunan 132 metrekare büyüklüğündeki işyeri 62 bin TL, Diyarbakır Merkez Üçkuyular’daki 48 metrekare büyüklüğündeki işyeri de 15 bin TL muhammen bedelle alıcıya sunulacak.
 Ankara Polatlı 1. Etapta 120 metrekare büyüklüğünde 3+1 konut 87 bin TL’den, Polatlı 2. Etaptaki konutlar 121 TL’den, Sincan Yenikent’te bulunan 135 metrekare büyüklüğündeki 3+1 konut da 85 bin TL’den teklife açılacak.
 Satışa sunulan taşınmazlar, İstanbul, Ankara, İzmir, Bursa, Adana,  Sakarya, Balıkesir, Karaman, Tokat, Samsun, Osmaniye, Kahramanmaraş, Diyarbakır, Gaziantep, Konya, Yozgat, Burdur, Kırşehir, Niğde, Trabzon, Zonguldak, Ağrı, Çorum, Edirne, Aydın, Eskişehir, Kocaeli, Mardin, Ordu, Yalova, Giresun, Isparta, Kayseri, Kırıkkale, Malatya, Mersin, Nevşehir, Sivas, Şırnak ve Van illerinde bulunuyor.
 Açık artırmaya ilişkin bankacılık hizmetleri Halk Bankası ve Ziraat Bankası tarafından yürütülecek, başvurular ve teminatlar bu bankaların yetkilendirilmiş şubeleri aracılığı ile kabul edilecek. Ayrıca, açık artırma gününde müzayedenin yapılacağı salonlarda kurulacak stantlarda da başvuru kabul edilecek. 
 Başvuru sırasında, muhammen bedeli 20 bin TL’ye kadar olan taşınmazlar için 2 bin TL, muhammen bedeli 100 bin TL’ye kadar olanlar için 5 bin TL, muhammen bedeli 100 bin-200 bin TL arasında olanlar için 10 bin TL, muhammen bedeli 200 bin TL’nin üstünde olan taşınmazlar için 50 bin TL katılım teminatı alınacak.
 Bütün taşınmazlar açık artırmaya vadeli muhammen bedellerle çıkacak, bankada yapılacak sözleşme imzalama aşamasında, dileyen katılımcılar peşin ödeme talebinde bulunabilecek. Bu durumda, taşınmazlar için peşin ödeme indirimi yapılmayacak.
 6 Kasım 2012 saat 14:00’da yapılacak işyeri ve konut satış müzayedesi Eskidji firmasının İstanbul’daki merkezinde ayrıca TOKİ’nin Ankara Bilkent’deki merkez binası canlı bağlantı yoluyla gerçekleştirilecek.
 ANKA
  