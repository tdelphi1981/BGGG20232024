Rus gelinler Gülsüm Ana'ya akın etti
Geçirdiği trafik kazası sonucu yatağa mahkum kalan ve Rus olduğu tahmin edilen gence 4 yıldır bakan Gülsüm Kabadayı (40), Moskova'da yayınlanan bir TV programına katılınca Antalya'daki evi Rus gelinlerin akınına uğradı.
  Çok sayıda Rus kadın, Kabadayı'yı ziyaret ederek Umut adıyla tanınan genci görmeye geldi. Gülsüm Kabadayı'dan bilgi alan Rusların arasında bir psikolog da yer aldı. Antalya'da 4 yıldır yaşadığını belirtilen psikolog Marina Rauzetdinova, Umut'la Rusça konuşup tepkilerini aldı. Rauzetdinova, Kabadayı'yı sık sık ziyaret edip Umut'a terapi yapacağını söyledi. 10 yıl önce bir Türkle evlenerek Antalya'ya yerleşen Olga Shertsova ise 'Gülsüm Kabadayı'nın bu gence para için baktığını öne sürenler var. Bu çirkin yorumlardan bir Rus vatandaşı olarak çok üzüldüm' dedi. Mustafa KOZAK
 Umut'u vermem
 Üç çocuk annesi olduğunu, Umut adını verdiği gence de kendi çocuğu gibi baktığını anlatan Gülsüm Kabadayı, ekledi: Devlet bana koruyucu aile olduğum için aylık 930 lira veriyor. Bu parayı Umut'un ihtiyaçlarına harcıyoruz. Ben ona Allah rızası için sahip çıktım. Eğer ailesini bulursam Umut'u vermeyeceğim.