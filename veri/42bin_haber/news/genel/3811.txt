Karartma yapıldı
MHP lideri Devlet Bahçeli, partisinin Siyaset ve Liderlik Okulu tarafından düzenlenen 7. Dönem Sertifika Törenine katıldı. Gazetecilerin sorularını da yanıtlayan Bahçeli, üç PKK'lı için Diyarbakır'da düzenlenen cenaze törenini eleştirdi:
 'MEDYA önemli ölçüde karartma yapmasına rağmen siyasi iktidarı yönetenler herhangi bir şekilde olay çıkmamasından övünçle bahsetmekteler. Samimiyet sınavını başarıyla verdiklerini söylemektedirler. Her tarafın bölücü terör örgütünün bayraklarıyla donatıldığı, tek slogan halinde bazı görüşlerin ileri sürüldüğü ve 'Özgürlük aşamasına gelindi' diye bağırıldığı bir ortamda kim olay çıkmadı diye övünecektir, nasıl gurur duyacaktır. Bunun sorgulanması lazım.'  ANKARA