Altın Portakal'ı fırsata çevirdi!
49'uncu Altın Portakal Film Festivali'ne katılan oyuncu Deniz Tunca bir taşta iki kuş vurdu.
 Festivale destek olmak amacıyla geçtiğimiz günlerde Antalya'da bulunan Tunca, gün boyu festival kapsamındaki filmleri yakın takibe aldı. Yönetmenlerle tanışma fırsatı da yakalayan genç oyuncu, adını sır gibi sakladığı bir filmden rolü kaptı. Yapımla ilgili olarak şimdilik ser verip sır vermeyen Tunca aynı zamanda 'Kaybedenler Kulübü' filminde beraber oynadıkları Nejat İşler'le yeniden bir yapımda oynayacaklarının da müjdesini verdi.