En küçük kurbanı sekiz yaşındaydı
İNGİLİZ yayın kuruluşu BBCnin geçen yıl başını çok ağrıtan çocuk tacizi skandalıyla ilgili detaylı rapor dün kamuoyuna açıklandı.
Polis raporuna göre, Jimmy Savile isimli ünlü sunucu, 1995 ve 2000 yılları arasında 34ü tecavüz olmak üzere yaşları 8 ile 47 yaş arasındaki kişilere yönelik toplam 214 cinsel saldırı gerçekleştirdi. Toplamda 450 kişi, eski televizyon sunucuyla ilgili kanıtları polise iletti. Dedektifler kaleme aldıkları raporda, yaşanan skandalın İngilterede emsali görülmemiş bir durum olduğunu belirtti. Üç ayda tamamlanan raporda, saldırılarla ilgili ayrıntılara da yer verildi. Buna göre, bir defasında 10 yaşındaki bir çocuk, Savilein programı için toplu fotoğraf çektirmeye geldiğinde cinsel saldırıya maruz kaldı. Başka bir defasında ise engelli kız çocukları, sigara ve Savilein aracında gezme karşılığında adamla cinsel ilişkiye zorlandı. 
Kurbanların yüzde 73ü 18 yaş altı, yüzde 82si kız çocuğu, genç kızlar ve kadınlardı. Kurbanların en yaşlısı 47, en küçüğü 8 yaşındaydı. 1955 ile 2009 yılları arasında yaşanan saldırıların çoğu fırsatçı cinsel saldırılardı ve Savile tarafından manipüle edilen durumlarda yaşanıyordu. İngilterede 1970li ve 1980li yıllarda en tanınmış televizyon sunucuları arasında yer alan Savile, Ekim 2011de 84 yaşındayken ölmüştü. 
 