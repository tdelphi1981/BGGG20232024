Her ev artık 'kamu dairesi'
En küçük resmi işlemde bile kapı kapı dolaşıp, saatlerce sıra beklemek tarih oluyor. Artık vatandaş tapu işlerinden adli sicil kaydına kadar bir çok işlemi oturduğu bilgisayar başında yapabilecek
   HAKKI KURBAN / ANKARA Devlet kapınıza gelecek. Vatandaş, artık evini taşırken bile elektrikten suya, kablolu TV'den doğalgaza kadar işlemlerinin tamamını, kapı kapı dolaşmadan e-devlet üzerinden yapabilecek. TÜBİTAK'ın dünyadaki örneklerini inceledikten sonra hazırladığı rapora göre, e-devlette vatandaşın kamu hizmetlerine ulaşabileceği önemli bir aşamaya geçildi. Hazırlıkları yapılan projeye göre, kurumlar kendi ürünlerini hazırlayarak e-devlet ana sayfasından vatandaşın hizmetine sunacak. BÜYÜK TASARRUF 
 TÜBİTAK, raporunda incelediği ülkelerden örneklere de yer verdi. Buna göre, Güney Kore'de kamu dairelerine gitme sayısı yılda 3'e kadar inmiş durumda. Bu ülkede, ihracat işlemleri 2 dakikada, ithalat işlemleri ise 1.5 saatte yapılabiliyor. 47 kamu kurumunun konsolidasyonu sayesinde yıllık 1.2 milyar TL tasarruf edildi.  ABD'de, işlem başına 24 TL tasarruf sağlanıyor. 2015'e kadar sadece bu aşamaya geçildiği için tasarruf edilecek miktar 5.4 milyar TL.  İngilizler sadece e-devlet uygulamaları sayesinde 2011-2015 arası 4 milyar TL tasarruf öngördü. Singapur'da, iş ve bekleme süresinin de toplamda 1 milyon saat azaldı.  Raporda Avustralya'daki  "Ev Taşıma Portalı" da örnekler arasında. Türkiye'nin de bu modele geçmesi durumunda,                 taşınırken bütün işlemler e-ortamda yapılabilecek. Böylece telefondan internete, doğalgazdan elektriğe, kablolu yayından suya kadar işlemler kurum kurum dolaşmadan internet üzerinden yapılabilecek. 2 DAKİKADA TRANSFER RAPORDA, Türkiye'nin model aldığı başarılı örneklerle birlikte bazı kurumların bu alandaki başarılı çalışmalarına da dikkat çekildi. Rapora göre Adalet Bakanlığı, mahkeme dosyalarının transferi 15-20 günden 2-3 dakikaya kadar düştü. İçişleri Bakanlığı'nın e-İçişleri uygulamasıyla ise bütün mahalli idareler arasında evrak akışı hızlandı. Aile ve Sosyal Politikalar Bakanlığı'nın "Bütünleşik Sosyal Yardım Hizmetleri" sistemi sayesinde inceleme süresi 2-3 haftadan 1 dakikaya kadar düştü, 600 bin haksız yardım kaydı engellendi. Eğitim bile evden Yürütülen çalışmalar çerçevesinde vatandaşın kurum kurum dolaşmadan sorunlarını kolayca çözmesi, paradan ve zamandan kazanılması öngörülüyor. Bu çerçevede, Türkiye'nin ağırlık vereceği bazı projeler de şöyle: - Eğitimde temel derslerin müfredatları yeniden tasarlandı. 110 video ile bin 700 animasyon hazır. 190 video ile bin 800 animasyon da tamamlandığında e-Ders ve z-Kitap ile eğitimde okul kadar ev de önemli hale gelecek. - İnşaat ve Emlak İşleri Yönetim Sistemi ile kurum kurum dolaşılmadan hem belediye hem resmi kurumlardan izin ve takip süreçleri elektronik ortamda yapılabilecek. - Adlİ sicil kaydı başta olmak üzere birçok belge, adliyelere gidilmeden alınabilecek.  