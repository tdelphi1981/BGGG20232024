Aday olma köşene çekil Akil adam ol
1 milyon 200 bin üyeli TOBB'da seçimler yaklaşırken, Ankara Sanayi Odası'ndan (ASO) beklenmedik çıkış. İş dünyasının en güçlü odalarından olan Ankara Sanayi Odası'nın Başkanı Nurettin Özdebir, TOBB Başkanı Hisarcıklıoğlu'na "Aday olma, köşene çekil. Akil adam ol" çağrısı yaptı. Yapılması gereken, söylenmesi gereken birçok konu olmasına karşın başta TOBB olmak üzere sessiz kalındığını belirten Özdebir, "Konuşması gerekenler konuşmuyor. İnsanların defosu ne kadar çok olursa, o kadar az konuşur" dedi.
ASO Başkanı Nurettin Özdebir, bir grup gazeteciyle sohbetinde yaklaşan TOBB seçimleriyle ilgili değerlendirmelerde bulundu. Anayasa Mahkemesi'nin iki dönemden fazla görevde olan oda başkanlarının yeniden seçilmesinin önündeki engeli kaldırmasının ardından gözler Hisarcıklıoğlu'nun yeniden aday olup olmayacağına çevrilmişken Özdebir'in sürpriz çıkışı herkesi şaşırttı. Hisarcıklıoğlu'na ilişkin bir soru üzerine Özdebir, "Bana göre etik olarak başkanlığa aday olmaması lazım. Projelerin gerçekleştirilmesi için 2 dönem başkanlık, yani 8 yıl yeterli bir süredir. Rifat Beyin yerinde olsaydım aday olmaz, yönetimi emin ellere bırakır, sonra da akil adam olarak, kendisine danışılan kişi olarak köşeme çekilirdim dedi. 
 
DEFOSU OLAN KONUŞAMAZ! 
 
Hisarcıklıoğlunun yaptıkları hizmetlerle TOBBda çıtayı çok yükselttiğini, herkesin beğenisini kazanan işler yaptığını belirten Özdebir, Rifat Bey Anadoluda çok sevilen bir insan. TOBB çıtasını yukarı taşımış bir insan" sözleriyle övdüğü başkanı eleştirmeyi de ihmal etmedi. Çıtanın yükselmiş olmasına karşın rahatsızlıkları olduğunu da vurgulayan Özdebir, sözlerini sert ifadelerle sürdürdü: 
 
 
TOBBla ilgili şikayetçi olduğum konular var. Yapılması gereken bir sürü iş var. Ama bakıyorsunuz kimsenin sesi soluğu çıkmıyor. Ben bir şey söylersem Zafer Bey (Ekonomi Bakanı Çağlayan) söyletti, denilecek diye susuyorum. Yoksa içim içimi yiyor. Zafer Beye zarar vermemek için konuşmadım. Ama konuşması gerekenler konuşmuyor. İnsanların defosu ne kadar çok olursa o kadar az konuşur. TOBB, iş dünyasının diğer aktörleri, STKlar konuşmuyor. İşletmeler tek tek konuşamaz. İş dünyasının temsilcilerinin konuşması lazım. 
 
SERİ İFLASLARA DİKKAT! 
Merkez Bankasının piyasayı sıkan yanlış politikaları nedeniyle yakında piyasada seri iflasların yaşanabileceğini ileri süren Özdebir, TOBBun bu duruma sessiz kaldığını, bundan da rahatsızlık duyduğunu belirtti. "Ciddi iflas ve kapatmalar var. Mart ayıyla birlikte bu sayılar iyice patlayacak. Merkez Bankası piyasadaki likiditeyi çekiyor, piyasayı nakitsiz bırakıyor. Faizi indirdi ama munzam karşılıkları artırarak piyasadan 1,5 milyar lira çekti. Sıkıntılar artıyor. Merkez gereğinden fazla frene basıyor. Yumuşak iniş değil, paraşütsüz atlama oldu" diyen Özdebir, "Durmuş Yılmaz'dan şikayetçiydik ama en azından ara sıra dikleniyordu. Erdem Başçı çok fazla temkinli" dedi. 
 
ÇAĞLAYAN'DA ŞEYTAN TÜYÜ VAR!
 
Özdebir'in Çağlayan'a ilişkin övgü dolu sözleri de dikkat çekti: "Zafer Beyde sanki şeytan tüyü var. Herkesin sevgisini kazanıyor. Çünkü herkesin sorunlarını çok yakından takip ediyor, canı yananı hemen görüyor. Başbakan da kendisini destekliyor. Benim bir beklentim yok. Kazık çakacak değilim. Ben burada oturuyorsam inandığım şeyleri söyleyeceğim. TUSKON da ASKON da ekonomideki dar boğazdan şikayetçi.
 
"Peki siz TOBB Başkanlığı'na aday olacak mısınız" sorusuna ise Nurettin Özdebir, "Daha kendi odamızın seçimlerini bitirmedik. Onları bir bitirelim ondan sonra bakarız" yanıtını verdi. 
 