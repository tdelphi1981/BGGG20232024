Tasarım Bienali'ne özel resepsiyon
İstanbul Kültür Sanat Vakfı (İKSV) tarafından bu yıl ilki gerçekleştirilecek İstanbul Tasarım Bienali, açılış öncesi İstanbul Modern' de bir resepsiyon düzenledi.
 Açılış resepsiyonuna, İKSV Yönetim Kurulu Başkanı Bülent Eczacabaşı, bienal küratörleri Emre Arolat ve Joseph Grima ile bienal direktörü Özlem Yalım Özkaraoğlu' nun yanı sıra, sergide yer alan tasarım ve mimarlar, üniversitelerin ilgili bölümlerinin dekanları, akademisyenler, mimarlık ve tasarım dünyasının önde gelen isimleri katıldı. Emre Arolat, Joseph Grima ve Özlem Yalım Özkaraoğlu' nun kısa konuşmalarıyla başlayan gece, Gevende grubunun özel performansıyla devam etti.