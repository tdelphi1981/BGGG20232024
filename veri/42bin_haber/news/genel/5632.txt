Boğaziçi Caz Korosu'ndan müzik ziyafeti
Koç Üniversitesi Sevgi Gönül Kültür Merkezi (SGKM), Şubat ayında da ev sahibi olduğu sanat etkinliklerine devam ediyor.
Bu ay SGKMde gerçekleştirilecek etkinlikler kapsamında; Boğaziçi Caz Korosu, çağdaş müzik, caz ve çoksesli türkü düzenlemeleriyle müzikseverlerin karşısına çıkarken, Semaver Kumpanya Metot adlı oyunu sergileyecek. 
Yıl içinde gösteri, sergi, konser gibi çeşitli kültürel faaliyetlere ev sahipliği yapan Koç Üniversitesi Sevgi Gönül Kültür Merkezi, şubat ayında Boğaziçi Caz Korosu ile Semaver Kumpanyayı sanatseverlerle buluşturuyor.  
Boğaziçi Caz Korosunu SGKMde dinleyin  
Etkinlikler kapsamında, şefliğini Masis Aram Gözbekin yaptığı, 40 kişiden oluşan Boğaziçi Caz Korosu, dinleyicilerine adeta bir müzik ziyafeti yaşatacak. Bugün saat 20:00de izleyicilerin karşısına çıkacak olan Boğaziçi Caz Korosu, çağdaş müzikten caza ve çoksesli türkü düzenlemelerine kadar uzanan geniş bir repertuarı seslendirecek.  
Türkiyede ve uluslararası alanda pek çok etkinlikte yer alan koro, uluslararası koro festival ve yarışmaları düzenleyen Almanya merkezli INTERKULTURun folklor kategorisi sıralamasında Avrupada ikinci, dünyada 12'nci sırada yer alıyor.