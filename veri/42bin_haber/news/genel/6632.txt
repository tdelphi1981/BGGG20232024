BÜYÜK BULUŞMA
İÇ turizm hareketliliğine katkı koymak amacıyla düzenlenen Kırmızı Ödülleri kapsamında Hürriyet Dünyası, İzmire geliyor.

Hürriyet ekibi yarın iş dünyası, gençler ve üniversitelilerle buluşacak. İlkinin İzmirde açıklanacağı Hürriyet Kırmızı Kent Ödül Töreni, Ulaştırma, Denizcilik ve Haberleşme Bakanı Binali Yıldırımın katılımıyla yapılacak. Yarışma, İzmirin ardından Antalya, Bursa, Gaziantep, Kayseri ve Trabzonda devam edecek. 
Hürriyet Dünyası ilk buluşmayı iş dünyasıyla gerçekleştirecek. Ege Sanayicileri ve İşadamları Derneğinin ev sahipliğinde düzenlenecek toplantı, Swissotel Büyük Efeste 12.00-14.00 saatleri arasında olacak. Oyunun Yeni Kurallarını Okumak başlıklı toplantıda, Hürriyet Gazetesi Genel Yayın Yönetmeni Enis Berberoğlu, Hürriyet Gazetesi Yayın Direktörü Fatih Çekirge ve ESİAD Başkanı Bülent Akgerman birer konuşma yapacak. İkinci buluşma ise Hürriyet Gazetesi yazarı Ertuğrul Özkökün Arta Kalan Zamanda... başlığındaki sohbetiyle gençlerle olacak. Ege Genç İşadamları Derneği Başkanı Seda Kayanın ev sahipliğindeki toplantı yine aynı yerde 14.00-16.00 saatleri arasında yapılacak.  
 
Hürriyet Web TVden canlı 
Aynı saatte bir başka toplantı da İzmir Ekonomi Üniversitesinde düzenlenecek. Hürriyet Gazetesi yazarı Ahmet Hakan, Tarafsız Bölgeyi İzmirde yapacak. Konukları ise CHP İzmir Milletvekili Mehmet Ali Susam, Ak Parti İzmir Milletvekili Aydın Şengül, MHP İzmir Milletvekili Oktay Vural, İzmir Ticaret Odası Başkanı ve İzmir Ekonomi Üniversitesi Mütevelli Heyeti Başkanı Ekrem Demirtaş, Batı Anadolu Sanayici ve İşadamları Dernekleri Federasyonu Başkanı ve Hürriyet Ege yazarı Sıtkı Şükürer, İzmir Ticaret Borsası ile Vadeli İşlem ve Opsiyon Borsasının Yönetim Kurulu Başkanı Işınsu Kestelli, pop müzik sanatçısı Bengü ve TAV İzmir Genel Müdürü Erkan Balcı olacak. Program, Hürriyet Web TVden canlı yayınlanacak.  
Yaratıcı fikirler ortaya çıkıyor
Hürriyet buluşmasının finali ise İzmirin yaratıcı fikirlerinin belli olacağı, Ulaştırma, Denizcilik ve Haberleşme Bakanı Binali Yıldırımın katılımıyla gerçekleşecek Hürriyet Kırmızı Kent Ödül Töreni olacak. Swissotelde saat 16.00da başlayacak törende, Hürriyet Reklam Grup Başkanı Ayşe Sözeri Cemal, Hürriyet Yayın Direktörü Fatih Çekirge, TÜRSAB Başkanı Başaran Ulusoy ve reklamcı-akademisyen Levent Erden birer konuşma yapacak. 
 
HÜRRİYET Kırmızı Ödülleri - TÜRSAB işbirliğinde ve MNG Kargo desteğinde düzenlenmeye başlayan Kırmızı Kent Reklam Yarışmasının jürisi, İzmir için hazırlanan çalışmaları değerlendirdi, ilk üçe girenleri belirledi. Bu yıl içersinde altı farklı kent için düzenlenen yarışmanın İzmir etabına 32 çalışma başvurdu. Reklamcılardan ve TÜRSAB temsilcilerinden oluşan 15 kişilik jüride şu isimler bulunuyor; Bahadır Songül (Brand The Bliss), Burak Tonbul (TÜRSAB), Çetin Gürcün (TÜRSAB), Duygu Yegül (UltraRPM), Ender Emiroğlu (Serbest reklamcı), Erdal Güngör (Movida Plus MAP), Ferit Yantur (Medina Turgul DDB), Günnür Özalp (TÜRSAB), İlker Barouh (İlancılık Reklam Ajansı), İris Cıngı (Hürriyet), Önder Bayraktar (Grey İstanbul), Sedat Dündar (Concept), Sinan Haliç (TÜRSAB), Şölen Yücel (Yorum Publicis), Kemal Hayıttan (BİG / Birleşik İletişim Grubu). Jürinin moderatörlüğünü ise oy hakkı bulunmayan Kırmızı Ödülleri Koordinatörü Gürül Öğüt yaptı. 
  
12.00  14.00 İş dünyasıyla 
Oyunun Yeni Kurallarını Okumak 

Konuşmacılar  · Hürriyet Gazetesi Genel Yayın Yönetmeni Enis Berberoğlu· Hürriyet Gazetesi Yayın Direktörü Fatih Çekirge · ESİAD Başkanı Bülent Akgerman · Yer:  Swissotel  

14.00  16.00 Gençlerle 
Arta Kalan Zamanda 

Konuşmacı · Hürriyet Gazetesi Yazarı Ertuğrul Özkök· Yer: Swissotel 

14.00  16.00 Üniversite ile 
Ahmet Hakan ile Tarafsız Bölge 

· Mehmet Ali Susam  
· Aydın Şengül 
· Oktay Vural  · Ekrem Demirtaş · Sıtkı Şükürer 
· Işınsu Kestelli · Bengü · Erkan Balcı 
16.00  18.00 
HÜRRİYET KIRMIZI KENT ÖDÜL TÖRENİ 
-Ulaştırma, Denizcilik ve Haberleşme Bakanı Binali Yıldırım'ın katılımıyla 
-Konuşmacılar: Hürriyet Reklam Grup Başkanı: Ayşe Sözeri Cemal 
-TÜRSAB Başkanı Başaran Ulusoy - Reklamcı akademisyen Levent Erden 
 