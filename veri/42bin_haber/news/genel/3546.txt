Otomobilin anavatanı iflas etti
KRİZDE Amerikan markaların bir bir yatırımlarını gelişmekte olan ülkelere kaydırması sonucu otomotivin anavatanı ve Amerikan rüyasının başladığı şehir olan Detroit iflas noktasına geldi. Şehir merkezinde ofisler, yollar bomboş. Bir başka değişle Detroit artık Ölü bir şehir.
HERKESE bir ev, her eve bir otomobil diye adlandırılan Amerikan rüyasının kaynağı olan Detroitin iflas bayrağını çektiğini net olarak yerinde gördük. Moodys tarafından notu çöp seviyesine inen otomotivin anavatanı Detroitin tam bir ölü şehir olduğunu söylersek yalan olmaz. Yılın ilk önemli uluslararası otomobil fuarına ev sahipliği yapmasına ve tüm dünyadan 10 bine yakın gazetecinin gelmesine rağmen şehir merkezinde yok denecek sayıda insan ve araç görmek tüm dünya basını gibi bizi de hayrete düşürdü. 
DETROİT OTOMOBİL FUARI / FOTO ANALİZ 
GÖKDELENLER BOMBOŞ 
Pazar ve pazartesi günü alışveriş merkezleri de başta olmak üzere şehir merkezindeki sessizlik, artık bu şehri çok zor günlerin beklediğini net olarak ortaya koyuyor. Şehir merkezindeki dev gökdelenlerin ve binaların neredeyse yüzde 70inin boş olduğunu şehirde evsiz insanların son 1 yılda ne kadar arttığını görebiliyorsunuz. Peki ne oldu Amerikan rüyasının başladığı bu koca şehire? 
KRİZDE KAÇIP GİTTİLER 
Herşey Amerikadan dünyaya yayılan küresel kriz döneminde başladı. O dönemde, hükümet tarafından iflastan kurtarılan ABDli otomotiv devleri (Ford-GM) kârlılıklarını artırmak için hızlı bir şekilde gelişen pazarlara yatırım yapmaya başladı. Bu durum bir anda Detroitte bir çok tesisin kapanmasına ve binlerce işçinin işsiz kalmasına yol açtı. Bu süreç otomotivin doğduğu şehir olarak kabul edilen Detroiti iflasa sürükledi. Detroitin 8 milyar doları bulan borcu ve 100 milyon dolarlık bütçe açığı nedeniyle önümüzdeki 2 yıl içerisinde iflas etmesi kaçınılmaz gibi gözüküyor.  
ÇÖP NOT ÖLDÜRDÜ 
Bunların üzerine geçtiğimiz aylarda kredi derecelendirme kuruluşu Moodys de şehrin notunu B3ten çöp seviyesi olan Caa1e düşürünce, Detroitin adeta bir Ölü şehir haline gelmesi kaçınılmaz oldu. ABD Senatörü Rick Jones şehirde yaşanan sıkıntılar nedeniyle Detroit isminin tamamen ortadan kaldırılması dahil pek çok seçeneğin de düşünülmesi gerektiğini savunuyor. Jones, Eğer durum federal bir iflasa varırsa, Detroitteki bütün çalışanlar aç kalacak. Şehir can çekişecek ve akbabalar gelip Detroitin bütün mücevherlerini alıp gidecek diyerek özetliyor. 
FUARI DA KAYBEDER Mİ?  
1 Ocaktan itibaren pek çok çalışanı izne çıkarmak zorunda kalan Detroitin ayakta kalmak için kısa vadede 30 milyon dolara ihtiyacı var. Detroit, son 10 yılda nüfusunun yaklaşık 4te 1ini de kaybetti. Bizde Mercedesin davetlisi olarak fuarı ziyaret etmek için geldiğimiz bu Ölü şehri yakından görme ve söylenenlerin gerçek olduğunu görme şansını bulduk. Eğer Detroit önümüzdeki süreçte toparlanmazsa, Amerikanın en büyük fuarı olan Detroitin de başka bir şehre kayacağını düşünüyorum. 
 