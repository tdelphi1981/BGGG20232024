Yem bekleyen değil kanadı kırık güvercin
MHP Grup Başkanvekili Oktay Vural, ataması yapılmayan bir grup öğretmenle düzenlediği toplantıya iki güvercinle geldi.
 MHP Grup Başkanvekili Oktay Vural, ataması yapılmayan bir grup öğretmen adayıyla birlikte TBMM'de basın toplantısı düzenledi. Toplantıya 2 güvercinle katılan Vural '160 bin öğretmen açığı olduğu söyleniyorsa neden bu öğretmenler atanmıyor?'' diye sordu. Vural, şunları söyledi: Milli Eğitim Bakanı'nın yem bekleyen güvercinler olarak adlandırdığı, çocuklarımıza bilgi ve kültür vermek isteyen öğretmenlerimiz geldi. Bu güvercinler, kanadı kırık güvercinler, uçamıyorlar. Atanamadıkları için de çocuklarımızın dersi boş geçiyor.'' Adayların 24 Kasım'da Milli Eğitim Bakanı'ndan yem değil atama müjdesi beklediklerini kaydeden Vural, 'İnşallah 24 Kasım'da kanat takıp uçarsınız' dedi. 
 ANKARA
 Fotoğraf: Murat ÖZTEK