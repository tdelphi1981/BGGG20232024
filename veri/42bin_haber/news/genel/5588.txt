Ulaşım yaşlı ve engelliye bedava oluyor
Başbakan Erdoğan, şehit aileleri, gaziler, görev malulleri, yaşlılar ve engellileri ücretsiz toplu ulaşım müjdesi verererek, Dostlar, kardeşler, akrabalar, dede ile torun, nine ile torun arasında ulaşım engelini artık kaldırıyor, bu şekilde sevenleri birbiriyle buluşturuyoruz dedi.
BAŞBAKAN Tayyip Erdoğan, şehit aileleri, gaziler, yaşlılar, görev malülleri ile engellilere ücretsiz toplu ulaşım müjdesi verdi. Dün partisinin grup toplantısında konuşan Erdoğan, toplu ulaşım konusunda ki yeni düzenlemeleri anlattı. Erdoğan, Ben sosyal yardımlar konusunda bazı önemli müjdeleri açıklamak istiyorum. Başta engelli vatandaşlarımız olmak üzere birkaç düzenlemeyi paylaşacağım diyerek sözlerini şöyle sürdürdü: 
ANNE-BABALAR DA YARARLANACAK 
Toplu taşıma araçlarından indirimli yararlanma noktasında belli kesimlere belli avantajlar sağlanıyordu. Gaziler ve şehit yakınları toplu taşıma hizmetlerinden ücretsiz yararlanıyordu. Vazife malullerinin çocukları yararlanırken anne ve babaları yararlanamıyordu. Bakanlar Kurulumuzda Bakan Fatma Şahinin sunumunu değerlendirdik. Vazife malullüğü kapsamında şehit olanların çocukları, anne-babaları, gazi olanların harp malullerin, muharip gazilerin çocukları ve anne babaları da toplu taşımadan ücretsiz yararlanacak. 
REFAKATÇİ DE DÜŞÜNÜLDÜ 
Konuşmasına Engelli kardeşlerimiz demiryollarının, deniz yollarının şehir içi ve dışı hatlarında ücretsiz seyahat edecek diye devam eden Erdoğan şu detayları verdi: Ağır engelli kardeşlerimizin yanında bir refakatçi de bu hizmetten yararlanacak. 65 yaş üstü vatandaşlarımız, Devlet Demiryollarının şehir içi hatlarında deniz yollarının şehir içi hatlarında, belediyelerin şehir içi toplu taşıma hatlarında Türkiye genelinde ücretsiz seyahat edebilecek. Belediyeler arasındaki farkı ortadan kaldırıyor, tüm Türkiyede yaşlılarımıza ücretsiz seyahat imkanı getiriyoruz. 
BİZİM BOYNUMUZUN BORCU 
Erdoğan, saat uygulamasını kaldırdıklarını ve dileyenin dilediği saatte bu hizmetten yararlanacağını belirterek, 65 yaş üzeri vatandaşlarımız, Devlet Demiryolları ve deniz yollarının şehirlerarası hatlarında ise yüzde 50 indirimle seyahat edebilecekler. Bugüne kadar yüzde 20 gibi bir uygulama vardı. Dostlar, kardeşler, akrabalar, dede ile torun, nine ile torun arasında ulaşım engelini artık kaldırıyor, bu şekilde sevenleri birbiriyle buluşturuyoruz. Bu bizim boynumuzu borcu, sosyal devlet olmamımızın gereğidir diye konuştu. 
Engelli öğretmen bal gibi olur 
Başbakan Erdoğan konuşmasında, Öğretmenlik bedensel engeli bulunanlar tarafından icra edilebilecek mesleklerden değildir diyen eski Milli Eğitim Bakanı Ömer Dinçeri de ağır bir dille hedef aldı. Erdoğan, Engelli öğretmen olamaz diye bir düşünceyi biz tanımıyoruz, bal gibi olur, hem de çok iyi öğretmen olur dedi. Erdoğan, Engelli kardeşlerimize ne yapalım, kader mahkumuyuz ifadesini söyletme hakkına kimse sahip değildir. Sen nasıl, kader mahkumu diye onu bir kenara itersin dedi. Engelli öğretmenler için çalışma başlatıldığını açıklayan Erdoğan, Öğretmen yetiştiren okullardan mezun olanlardan öğretmen olarak atamalarını gerçekleştireceğiz bilgisini verdi. Erdoğan, 2013 yılında 8 bin 115 engelli vatandaşı daha kamuda istihdam edeceklerini belirterek, 2012de yapılan merkezi sınav esas alınarak ÖSYM aracılığıyla Mart ayında 8 bin 115 kardeşimizi inşallah işe yerleştireceğiz dedi.  
Toz değil süt dağıtıyoruz 
BU yıl Şubat ayında eş durumu başta olmak üzere mazeret atamaları gerçekleştirecekleri konusunda söz verdiklerini ve bu atamaları gerçekleştirdiklerini belirten Erdoğan sözlerini şöyle sürdürdü: Dün itibari ile il içi mazeret atamaları başlatıldı. Diğer yandan okullarımızda okul sütü programımız devam edecekti. 30 bin 885 okulda ana sınıfı dahil olmak üzere, 6 milyon 291 bin öğrencimize haftada 3 gün uzun ömürlü süt dağıtacağız. 14 Hazirana kadar 60 bin ton süt öğrencilerimize ulaşacak. Bunlar ithal süz tozu değil. Bunun üzerinde de spekülasyon yapmaya başlarlar. Hesabı çok güçlüdür.