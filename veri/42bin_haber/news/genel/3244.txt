Yargıtay 300 milyon lira tazminatı bozdu
Türkiye televizyon pazarının en büyük oyuncularından G. Koreli LG ile eski distribütörü Digicom arasındaki, LG aleyhine 300 milyon liralık tazminatı da içeren iki yerel mahkeme kararı Yargıtay tarafından bozuldu.
GÜNEY Koreli LG Electronics (LG) ile eski distribütörü Digicom Elektronik Pazarlama A.Ş. (Digicom) arasındaki davalarda iki yerel mahkemenin LG aleyhine verdiği kararlar Yargıtay tarafından bozuldu. Davalardan birinde LGnin, Digicoma 300 milyon liralık tazminat ödemesine hükmedilmişti. Böylece Türkiyenin en yüksek tutarlı tazminat hükmü bozuldu.  
KAVGANIN SEYİR DEFTERİ 
Sabri Yiğite ait Digicom Elektronik Pazarlama A.Ş., LG Electronics Inc. ile 28 Şubat 2002 tarihinde imzaladığı anlaşmayla Türkiyede LG televizyonlarının distribütörü oldu. 2007 sonuna gelinirken LG, Türkiyede kendi şirketini kurma kararı aldı ve Digicoma distribütörlük sözleşmesini feshetmek istediğini bildirdi. Müzakereler sonucu Digicoma bazı imtiyazlar ve sözleme feshi için 4 aylık süre tanıyan anlaşma sağlandı. Ancak LGnin Türkiye şirketinin lansmanının yapılacağı sırada, Digicom; 10 Nisan 2008 tarihinde birçok ulusal gazeteye ilan vereret LG marka LCD televizyonlardan 37LY95 model ürünün müşterilerden şikayet aldığını, üretici firma nezdinde gerekli girişimlerin yapılacağını açıkladı. LG, bu ilanlar üzerine 11 Nisan 2008de distribütörlük anlaşmasını feshetti. LG, ilanlara karşı dava açarken, Digicom da distribütörlük sözleşmesinin tek taraflı haksız feshedildiğini ileri sürerek 300 milyon liralık tazminat davası açtı. İstanbul 9. Asliye Ticaret Mahkemesi ve İstanbul 10. Asliye Ticaret Mahkemesindeki davaların ikisi de LG aleyhine sonuçlandı. LG de iki karar içinde temyize gitti.  
YARGITAY LGYİ HAKLI BULDU 
İstanbul 9. Asliye Ticaret Mahkemesinin, LGnin Digicoma 300 milyon lira tazminat ödemesine hükmeden kararı Yargıtay 19. Hukuk Dairesince bozuldu. İstanbul 10. Asliye Ticaret Mahkemesinin diğer hükmünü de Yargıtay 11inci Hukuk Dairesi LG lehine bozdu. 2012/16860 Karar Nolu bu bozma kararında özetle; Davaya konu ilanda geçen televizyonlara ilişkin üretim hatasına dayalı yoğun müşteri şikayeti ile ilgili somut delil ibraz edilmediği gibi, dava konusu ilanda LG markasının ibaresinin diğerlerine göre daha büyük, kalın ve koyu renklerle yazıldığ da sabittir. Esasen ilanın zamanlaması, şekli ve içeriği de nazara alındığında tüketiciyi bilgilendirmek amaçlı olduğunun kabulü hayatın olağan akışına aykırıdır. Zira dava konusu ilandan önce davalının uzun süreden beri iş ilişkisi içinde olduğu davacı tarafa hiçbir bildirimde bulunmadan ve ona başvurmadan üstelik iş ilişkisi ile ilgili fesih bildiriminde bulunmadan sonra dava konusu duyuruyu yapmasının iyiniyet kuralları ile bağdaşmadığı açıktır... İlk rapor ile son rapordaki ayrık bilirkişi raporuna dayalı hüküm tesis edilmesi de kabul şekli bakımından isabetli görülmemiş, bozmayı gerektirmiştir denildi.  
Yargıtay Türkiyeye güvenimizi tazelendi 
LG electronics Ticaret A.Ş. Yönetim Kurulu Başkanı Calvin Cho, Yargıtayın kendileri lehine aldığı kararların başta LG olmak üzere Güney Koreli tüm şirketlerin Türkiyeye ve Türk hukuk sistemine güvenini tazelediğini söyledi. Cho, Digicom, yabancılar distribütör üzerinden işini görür sonra da sözleşmeyi fesheder Türk şirketi mağdur olur imajını kullanmaya çalıştı. Ancak LGnin dünya genelinde yüzlerce distribütörü var ve aramızda çok az sorun çıkıyor. Bu davalar nedeniyle büyük zarar gördük, yıpratıldık ama Türkiyeye dönük politikalarımızdan vazgeçmedik dedi. 
Burada klima üretiyoruz televizyon da üretiriz 
LG electronics Ticaret A.Ş. Yönetim Kurulu Başkanı Calvin Cho, LGnin 2007de Türkiyedeki televisyon cirosunun 25 milyon dolar olduğunu, kendi şirketlerini kurarak başladıkları yeni dönemle birlikte 2012de 300 milyon dolar ciroya ulaştıklarını belirterek, Şu anda Arçelik ile Gebzede klima üretiyoruz ve birçok ülkeye ihraç ediyoruz. Televizyonda Avrupa pazarı için Polonyada fabrikamız var. Ancak Türkiyede de televizyon üretimi için fizibilite çalışmalarına başladık. Afrika ve Ortadoğu pazarını kapsayacak bir üretim üzerinde duruyoruz dedi. Güney Kore ile Türkiye arasında serbest ticaret anlaşmasının da imzalandığını hatırlatan Cho, Birçok üründe kademeli serbest ticarete başlayacağız. İki ülke arasındaki ticari ve ekonomik ilişkiler çok daha hızlı büyüyecek diye konuştu.