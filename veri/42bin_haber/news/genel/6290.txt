Arazi kavgası: 5 ölü
ADANAnın Ceyhan İlçesine bağlı Kösreli Beldesinde arazi anlaşmazlığı yüzünden 2 aile arasında çıkan tartışma, silahlı kavgaya dönüştü. Olayda, 5 kişi yaşamını yitirdi, 7 kişi yaralandı. Çatışmada yaralanan AK Partili İl Genel Meclis üyesi Mahmut Mazı da hayatını kaybetti.
Olay dün saat 16.00 sıralarında, Ceyhana bağlı Kösreli Beldesi ile Azizli Köyündeki bir tarlada meydana geldi. Kösrelide oturan ve yıllardır aralarında arazi anlaşmazlığı bulunan Mazı ve Tan ailelerinin fertleri arasında aynı gerekçeyle yine tartışma çıktı. Tartışma kısa sürede ailelerin diğer fertlerinin de katılmasıyla silahlı kavgaya dönüştü. Tarlada onlarca kişi tabanca ve tüfeklerle birbirlerine ateş açtı.    
Jandarma ve köylülerin müdahale ettiği çatışmada Yunus Yılmaz, İsmail Kan, İlker Mazı ve Mehmet Tan olay yerinde yaşamlarını yitirirken, Mahmut Mazı, Ahmet Çetin, Hasan Taşyürek, Nafi Tan, Uğur Mazı, Ufuk Mazı ile kimliği saptanamayan 2 kişi yaralandı. Yaralılar, götürüldükleri Ceyhan Devlet Hastanesinde tedaviye alındı. 
Jandarma, ikinci bir olayın meydana gelmemesi için Kösreli Beldesi ve Azizli Köyünde geniş güvenlik önlemi alarak soruşturma başlatıldı. 
3 DÖNÜMLÜK ARAZİ İÇİN 
Olayın Ak Parti İl Genel Meclis Üyesi Mahmut Mazı ile birlikte ölen Azizli Köyü eski muhtarı İsmail Tan arasındaki 3 dönümlük arazi anlaşmazlığı yüzünden çıktığı iddia edildi. Her iki ailenin kendi arazisinin ortasında kalan 3 dönümlük tarlanın kendilerine ait olduğunu iddia ettiği öğrenildi. 
İl Jandarma Komutanı Kurmay Albay Murat Koç da Azizli Köyüne giderek Mazı ve Tan ailelerinin ileri gelenleriyle görüşerek olayın daha fazla büyümesinin önlenmesini istedi. Ayrıca köyde jandarma özel hareket timleri de geniş güvenlik önlemi aldı. 
BABASINA SİPER OLDU  
Adananın Ceyhan İlçesine bağlı Kösreli Beldesinde arazi anlaşmazlığı yüzünden 2 aile arasında çıkan çatışmada, İlker Mazının Babası Mahmut Mazıya siper olduğu öğrenildi. İlker Mazı babasını kurşunlardan korumak için önüne geçerken çatışmada her ikiside hayatını kaybetti. 
3 AY SONRA BABA OLACAKTI  
Adananın Ceyhan İlçesine bağlı Kösreli Beldesinde arazi anlaşmazlığı yüzünden 2 aile arasında çıkan çatışmada, hayatını kaybeden İlker Mazının 1 yıllık evli olduğu bildirildi. İlker Mazının eşinin de 6 aylık hamile olduğu ve bir erkek bebek bekledikleri öğrenildi.