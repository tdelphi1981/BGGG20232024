Arapça savunma da olabilir
Başbakan Yardımcısı Bülent Arınç, 'İsteyen kendini Arapça da savunabilmeli' dedi.
 ARINÇ, Muğla'nın Marmaris İlçesi'nde TRT Haber'in 45 Artı programına konuk oldu. '25 yıllık avukat olarak söylüyorum. Savunma hakkı kutsaldır' diyen Arınç şöyle konuştu: Anadilde savunmayı sadece Kürt vatandaşımızın Kürtçe savunma yapma isteği olarak kabul etmemek lazım. Bunu her insan için farklı düşünmek mümkün. Sadece Kürtçe olarak değil, 'ben savunmamı Arapça yapmak istiyorum, çünkü ben Arapça konuşan bir aileden geliyorum. Yıllardır bu dili konuşuyorum' diyen Mardinli Şanlıurfalı ve Siirtli olanlar için mümkün olacaktı' dedi. BÜLENT Arınç, programın ardından eşi Münevver Arınç ile kaldığı otele geçti.  Mustafa İNCİ