İş Bankası 2B kredisi kullandıracak
İş Bankası, 2B uygulaması ile arazilerini peşin satın alarak yüzde 44 indirimden faydalanmak isteyen hak sahiplerine 120 aya varan vadelerle ve yüzde 1.07’den başlayan faiz oranı ile kredi kullandıracak.
 Türkiye İş Bankası, 2B yasasına yönelik yeni bir kredi kampanyası hazırladı. Bu kampanya ile banka, peşin ödeme imkânı olmayan hak sahiplerine, aylık yüzde 1.07’den başlayan faiz oranları ve 120 aya uzayan vadelerle kredi kullandıracak. 
 İş Bankası’ndan yapılan yazılı açıklamada, 2B uygulaması kapsamındaki arazilerde hak sahiplerine arazinin rayiç bedelinin peşin ödenmesi halinde yüzde 44 indirim imkânı sunulduğu hatırlatıldı. Buna göre, taşınmazın satış bedeli üzerinden yüzde 30 indirimin yanı sıra, hak sahibinin peşin ödeme yapmak istemesi halinde bu tutar üzerinden yüzde 20 ek bir indirim daha yapılmasının söz konusu olduğu ve hak sahibinin taşınmazı toplamda yüzde 44 indirimle satın alabildiği vurgulandı.
 -120 AYLIK TAKSİT 928 TL-
 2B arazilerini satın almak için peşin ödeme imkânı olmayan hak sahiplerinin, 100 bin TL rayiç bedelli arazinin yüzde 4 indirimle 56 bin TL tutarındaki kredisi için 36 ay vadede 1.952 TL, daha küçük taksit ödemek isteyen hak sahiplerinin ise 120 ay vadede 928 TL taksitle taşınmazlarının sahibi olabileceği belirtildi.  Böylelikle hak sahiplerinin, bankanın sunduğu çözümlerle taşınmazlarının tapusuna kavuşabilecekleri kaydedildi. Söz konusu krediden yararlanmak isteyenlerin, herhangi bir İş Bankası şubesine başvurmalarının yeterli olduğu bildirildi.
 ANKA
  