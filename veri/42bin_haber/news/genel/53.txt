Uyuşturucu baronuna infaz
Meksika'daki en büyük uyuşturucu karteli Zetas'ın lideri Heriberto Lazcano'nun öldürüldüğü bildirildi.
 Meksika donanması, ülkenin kuzeyindeki sınır eyaleti Coahuila'da deniz piyadelerinin girdiği çatışmada öldürülen 2 kişiden birinin cesedinin, Zetas'ın 'El Lazca' lakaplı lideri Lazcano'ya ait olduğuna dair güçlü kanıt olduğunu açıkladı. Donanma, cesedin Lazcano'ya ait olduğunun doğrulanması için bazı adli testlerin yapılacağını bildirdi. Lazcano'nun ölümü, Meksika emniyet teşkilatı için büyük bir zafer olacak.
  