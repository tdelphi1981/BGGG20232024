135 bin dolarlık şarap Çin'i sarstı
Çin Devlet Başkanı Xi Jinping'in devlet görevlilerine tutumlu olma çağrısında bulunmasının ardından evinde verdiği özel yemekte binlerce dolar değerindeki şarapların içildiği ortaya çıkınca Zhou Shaoqiang, "şarap tadımı yapıyorduk" dedi.
    Pahalı şaraplar bir misafirin sosyal medyada fotoğraf paylaşmasıyla ortaya çıktı. Château Latour ve Haut-Brion şaraplarının fotoğraflarının internette yayılması Zhou aleyhinde bir sosyal medya kampanyası başlamasına neden oldu. Altı litrelik bir şişe 1961 Château Latour'un fiyatı 2011'de 135 bin dolardı. Zhou hakkında açılan soruşturmada yalnızca altı şişe şarap içildiği ve 258 dolar harcandığı kaydedildi.  