500 liraya Avrupa'yı şaşkını çevirdiler
UEFAya Şimdi ne yapacağız dedirten çılgın Fenerbahçeliler Hürriyete konuştu.
50 kişilik bir gruptuk. Adam başı 10 TL vererek fişekleri aldık. Fişekleri maraton tribününün arkasındaki yolun karşısından attık. Sahaya düşeceğini ve bu kadar ses getireceğini tahmin etmedik. 
FENERBAHÇE, Bate Borisovu eleyerek UEFA Avrupa Liginde son 16ya kalırken karşılaşma sırasında sahaya paraşütle düşen fişekler tartışma yarattı. Bu tablonun perde arkasını araştırdık ve öncelikle Fenerbahçe yöneticileri ve TFF yetkilileri ile görüştük. Ardından da fişek organizasyonunu yapan taraftarlara sorularımızı yönelttik. Öncelikle, Fenerbahçeli yöneticiler bu durumun emsalinin olmadığını ve UEFAnın kendilerine ceza verip, vermeyeceğini bilmediklerini söylediler. UEFAnın Kulüpler stat dışından da sorumludur dediğini ama böyle bir olayı öngörmediğini ve stat dışındaki kavgaları kast ettiğini söyleyen yöneticiler, ceza hakkında fikir sahibi olmadıklarını belirttiler.
Spor hukukçuları ise stat çevresinden Fenerbahçenin sorumlu olduğu için ceza alabileceğini ifade ettiler. Peki futbol tarihine geçen bu olayın kahramanları kimlerdi? Neden böyle bir işe girişmişlerdi? Amaçları neydi? Nasıl organize olmuşlar ve maliyeti nasıl karşılamışlardı. Dün uzun bir araştırmadan sonra şovu hazırlayanlardan S.Gye ulaştık... 
GÖRSEL BİR ŞOV PLANLAMIŞTIK AMA... 
- Organizasyonu nasıl planladınız?
- 2-3 gün önce planladık. Facebook, twitter ve telefon yoluyla haberleştik.
- Böylesine bir etki yaratacağını düşünmüş müydünüz?
- Hayır. Aklımızın ucundan bile geçmedi. Bu kadar ses getireceğini tahmin etmedik
- Fişekleri nereden buldunuz? Maliyetlerini nasıl karşıladınız?
- Nereden alındığını bilmiyorum ama herkes 10 TL para verdi. Yaklaşık 50 kişinin ortak organizasyonuydu. Paralar toplandıktan sonra bir arkadaşa verdik. O arkadaş gidip topluca aldı. Sonra da bize dağıttı.
- Fişekleri nereden attınız?
- Maraton tribününün arkasındaki yolun karşısından attık. Fişekleri Salı Pazarından atmadık.  
POLİSTEN ERKEN DAVRANIP, KAÇTIK 
- Polis sizi gördü mü?
- Evet. Yaklaşık 50-60 çevik kuvvet polisi 100 metre gerimizden koşmaya başladı. Biz de Salı Pazarına doğru koştuk. Polisler bize yetişemeden oradaki kalabalık taraftar grubunun içine karıştık. Kalabalığın içinde kaybolunca kimse göz altına alınmadı.
- Fişeklerin sahaya düşmesini planlamış mıydınız?
- Hayır. Aklımıza bile gelmemişti. Zaten sadece 1-2 tane düşmüş. Biz sadece takımımıza destek vermek için bu fişekleri gökyüzüne gönderdik. Sahaya düşen fişekler tesadüf olmuş tamamen.
- Yaş ortalamanız kaçtı? 
- 21-22 yaşlarındayız. Her gruptan kişiler vardı. Fenerbahçeyi seven ve zarar vermek istemeyen taraftarlarız. Bu şovu yaparken zarar vermek aklımızdan bile geçmedi. Tamamen takıma moral vermek için yaptık. 
Disiplin Kuruluna sevk edildiler 
UEFA, Fenerbahçeyi BATE Borisov karşılaşmasında saha dışından maç oynanırken stat içine atılan yabancı maddeler nedeniyle Disiplin Kuruluna sevk etti. Sarı lacivertlilere nasıl bir ceza geleceği önümüzdeki günlerde belli olacak. 
FENERE CEZA GELİR Mİ? 
Eşi benzeri yok
Selçuk DERELİ (Eski hakem) 
TEMSİLCİLER o meşaleyi sahaya atanların taraftar olduğunu tespit ettiyse mutlaka Fenerbahçeye bir disiplin işlemi uygulanacaktır diye düşünüyorum. Dünya üzerinde eşine ender rastlanacak bir durum. 
Para cezası gelir
Mustafa ÇULCU(MHK Eski Başkanı) 
HAKEM havai fişek nedeniyle oluşan sis yüzünden oyunu durdurdu. Yani oyun durduğu için yapılan bu eylem kayıtlara geçti. Bu nedenle gözlemciler bu gelişmeleri UEFAya rapor edecek. Para cezası muhtemel. 
Saha kapama zor
Bülent YAVUZ (MHK Eski Başkanı) 
SAHAYA atılan meşale ile F.Bahçeye ceza getiren olaylar birbirinden farklı. Ben UEFAnın Fenerbahçeye atılan bu birkaç meşale nedeniyle saha kapatma cezası vereceğini düşünmüyorum. Küçük bir para cezası gelebilir. 
14 yaşındaki çocuk meşale yüzünden öldü 
BOLİVYAda oynanan ve 1-1 biten San Jose-Corinthians Libertadores Kupasında büyük bir trajedi yaşandı. Corinthianslı taraftarların attığı bir meşale 14 yaşındaki Bolivyalı çocuk taraftarın yüzüne geldi. Kevin Beltran Espada isimli çocuk yaşamını yitirirken, 12 Corinthians taraftarı cinayetten gözaltına alındı.  
ULUSAL YAS İLAN EDİLDİ 
BOLİVYA genç futbolsever için ulusal yas ilan etti. Corinthians tribünlerinden 12 kişi gözaltına alınırken, yargılamaları 10 Nisanda Brezilyada oynanacak ikinci maçtan önce yapılacak. Suçlunun 18-35 yaş arasında olduğu tahmin ediliyor. 
Gazeteci de yaralanmıştı 
ELAZIĞSPOR ile Beşiktaş arasında 21. hafta oynanan maçta siyah beyazlı tribünlerden atılan bir meşale Anadolu Ajansı Muhabiri İbrahim Halil Kurtun yüzüne isabet etmişti. Kanlar içinde kalan Kurt acilen hastaneye götürülmüştü. / Çağrı DEVELİOĞLU