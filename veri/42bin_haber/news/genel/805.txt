Zeytin üreticisinin gözü birincilikte
Bu yıl 455 bin ton rekolte bekleyen sofralık zeytin üreticileri, İspanya'daki kuraklığın da etkisiyle Türkiye'nin sofralık zeytinde dünya birincisi olabileceği görüşünde.
 İspanya ve Yunanistan'daki ekonomik kriz nedeniyle fiyatlarda önemli bir artış beklemeyen sofralık zeytin üreticileri, iklim şartları kaynaklı bazı olumsuzluklara rağmen sezondan oldukça umutlu.
 Ulusal Zeytin ve Zeytinyağı Konseyi (UZZK) Yönetim Kurulu Üyesi Ümmühan Tibet, AA muhabirine yaptığı açıklamada, zeytin hasadının Ege'deki bazı ilçelerde düzenlen şenliklerle başladığını belirterek, Türkiye'nin 162 milyon zeytin ağacı varlığıyla dünyanın önde gelen zeytin üreticilerinden olduğunu söyledi.
 Tibet, Bu yıl beklediğimiz rekolte 455 bin ton. Yaklaşık 500 bin ton civarında sofralık zeytin üretimi olan İspanya, bu yaz hissedilen bir kuraklık yaşadı. Bundan dolayı orada önemli miktarda ürün kaybı olması bizi birinciliğe taşıyabilir'' dedi.
  