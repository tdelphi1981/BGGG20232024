Kitaplara sığmaz
Kıbrıs davası ve Türk ulusunun efsanevi liderlerinden Rauf Denktaş, ölümünün birinci yıldönümünde Lefkoşadaki mezarı başında anıldı.
Devlet erkanının ve yüzlerce vatandaşın katıldığı törende KKTC Cumhurbaşkanı Derviş Eroğlu, Denktaşı anlatmanın kitaplara sığmayacağını belirterek, Türklük şuuru yüksek, Türkiyeye yürekten bağlı Kıbrıs Türklerini dağılmakta olan bir toplumdan alıp devlet sahibi yapan bir halk haline getirdi. Rahat uyu liderimiz dedi. 
DENKTAŞ MEZARI BAŞINDA ANILDI / FOTO GALERİ 
ASLA TAVİZ YOK 
Denktaşı anma törenleri, kurucusu olduğu Türk Mukavemet Teşkilatının (TMT) Lefkoşadaki anıtının bulunduğu parktaki mezarında başladı. İstiklal Marşı ve saygı duruşunun ardından Eroğlu, yaptığı konuşmada şunları söyledi: Bugün Türk milletinin, Kıbrıs Türklüğünün, bir milli kahramanının, eşine az rastlanır bir direnişçi, diplomat, devlet adamı olan KKTCnin kurucu Cumhurbaşkanı Rauf Denktaşın birinci ölüm yıldönümü dolayısı ile kabri başında toplanmış bulunuyoruz. Bana, Devlete, egemenliğe, halka, sahip çık dedi. Sözümde duruyorum; duracağım. Kıbrıs Türk halkını asla devlet sahibi egemen bir halk noktasından geriye düşürmeyecek, Türkiyenin etkin ve fiili garantisinden asla taviz vermeyeceğim.             
Denktaşın mezarı başındaki tören, eşi Aydın Denktaş başta olmak üzere, sivil ve asker devlet erkanının mezara çelenk koyması ve anı defterine Denktaşla ilgili övgü dolu sözlerin yazılmasının ardından sona erdi. Törende vatandaşlar, Babatürk Denktaş Yolumuzdan Ayrılmayacağız yazılı pankartlar taşıdı. 
Tarihte müstesna 
DIŞİŞLERİ Bakanlığı, Denktaşın ölüm yıldönümü nedeniyle şu bildiriyi yayımladı: Kıbrıs Türklerinin Ada üzerindeki eşit siyasi haklarını ve kurucu iradelerini varlığında sembolleştiren KKTCyi halkına armağan eden Sayın Denktaş, tüm dünyada takdir edilen liderlik ve devlet adamlığı vasıflarıyla tarihteki müstesna yerini her zaman muhafaza edecektir.