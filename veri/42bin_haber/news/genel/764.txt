Mahkemeden SGK'yı üzecek karar!
Ankara'da, ölen babasının maaşını alabilmek için eşinden anlaşmalı boşanarak kamuyu zarara uğrattığı iddia edilen kadın, hakkındaki davada beraat etti.
 Ankara'da, ''ölen babasının maaşını alabilmek için anlaşmalı olarak eşinden boşanıp, birlikte yaşamaya devam ettiği'' iddiasıyla hakkında, ''nitelikli dolandırıcılık'' suçundan dava açılan kadın beraat etti.
 Ankara 5. Ağır Ceza Mahkemesi'nin gerekçeli kararında, Ankara Cumhuriyet Başsavcılığı'nın, anlaşmalı olarak boşandığı eşi R.A. ile aynı evde yaşayan ve ölen babasının bin 239 lira maaşını alan N.A. hakkında, Sosyal Güvenlik Kurumu'nun şikayeti üzerine ''dolandırıcılıkla kamu kurum ve kuruluşlarını zarara uğratma'' suçundan dava açtığı belirtildi.
 Boşanmış eşlerin veya reşit kişilerin bir arada yaşama hak ve özgürlüklerini kısıtlayan herhangi bir yasal düzenlemenin bulunmadığı belirtilen kararda, dolandırıcılık suçunun unsurlarının oluşmadığı kaydedildi.
 AA