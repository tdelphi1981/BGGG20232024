Fransız polisine göre cinayeti kim işledi?
Aralarında Sakine Cansız’ın da bulunduğu üç Kürt kadın militanının Paris’te öldürülmesi olayı Fransız gazetelerinde çok geniş yer aldı.
 Franız terör mücadele uzmanları için “Türk otoritelerince işlenen bir cinayet” tezi pek inandırıcı değil. Daha çok PKK’daki iç hesaplaşmalar izi araştırılıyor
 -LE FİGARO: “ESRARENGİZ CİNAYETLER”-
 Muhafazakar Le Figaro gazetesi, “esrarengiz cinayetler” olarak nitelediği öldürmelerin yarattığı hissiyatın İçişleri Bakanı Manuel Valls’ın bizzat olay yerine gitmesini izah ettiğini kaydetti.
 Franız terör mücadele uzmanları için “Türk otoritelerince işlenen bir cinayet” tezinin pek “inandırıcı gibi gelmediği”ne dikkat çeken gazete, Fransız polisinin bir iç hesaplaşma üzerinde durduğunu da belirtirken kurbanlardan Sakine Cansız’ın Abdullah Öcalan’a yakınlığına da dikkat çekti.
 -LİBERATİON: “BAZILARI ÖCALAN’I HAİN GİBİ GÖRÜYOR”-
 Paris’teki üçlü cinayetin zamanlanmasına dikkat çeken Liberation ise, olayın, başlıca amacı PKK’nın silahsızlanması olan Ankara ile Öcalan arasındaki müzakerelere denk düştüğüne işaret etti.
 Gazete, “Bu üçlü cinayet ve özellikle Sakine Cansız’ın öldürülmesi, hem Türk devleti, hem de PKK içerisinde kızgın hasımları olan bir müzakere sürecini çötürme çabasıdır. Bazıları, baskılar altında müzakere eden tutuklu Öcalan’ı davaya ihanet eden biri gibi görüyorlar” diye yazdı.
  -LE PARİSİEN: “CİNAYETLER BİR ÖFKE DALGASINA YOL AÇTI”
 Le Parisien ise, Paris’te üç Kürt mililatının öldürülmesinin bir “öfke dalgası”na yol açtığını belirtirken “siyasi iz” sürüldüğüne dikkat çekti. Gazete, “Ankara ile 30 yıllık ihtilaf” başlığı ile verdiği bir diğer haberlerinde 1978 yılında Abdullah Öcalan tarafından kurulan PKK’nın Ankara’ya karşı silahlı mücadele sürdürdüğünü anlattı.
 üt değil"
 ANKA