Erdoğan'ın sürpriz görüşmesi
Erdoğan ile Ahmedinejad ikilisi Bali'de... Resmi programda yer almayan buluşmada merdiven yolculuğu, yemek ve sergi vardı... Görüşmenin içeriğinin ise Suriye olduğu düşünülüyor.
 Erdoğan ile Ahmedinejad ikilisi Bali'de... Resmi programda yer almayan buluşmada merdiven yolculuğu, yemek ve sergi vardı... Görüşmenin içeriğinin ise Suriye olduğu düşünülüyor.
 Başbakan Erdoğan, bu yıl 5. düzenlenen demokrasi forumu nedeniyle Endonezya’nın Bali kentinde.
 Forumun açılış konuşmasını yapan ve Suriye üzerinden BM’ye yüklenen Erdoğan’ın, beklenmeyen bir görüşmesi oldu.
 Erdoğan, aynı forum için Bali’de bulunan İran Cumhurbaşkanı Mahmud Ahmedinejad ile birlikte kısa bir ‘yolculuk’ yaptı. Birlikte öğlen yemeğine çıkan ikili, merdivenleri de birlikte katetti; ikili ayrıca birlikte bir sergiyi gezdi.
 Resmi programda olmayan ‘Erdoğan – Ahmedinejad zirvesi’nin ana gündem maddesinin Suriye olduğunu tahmin edilirken, Erdoğan, forumun açılış konuşmasında komşudaki duruma değindi.
 Ülkede yaşananlara dikkat çeken ve BM’nin tavrını eleştiren Erdoğan, bir kez daha göreve çağırdığı BM’nin yenilenmesi gerektiğini söyledi.
 Erdoğan forum kapsamında şu dakikalarda Afganistan Devlet Başkanı Hamid Karzai ile görüşürken, daha sonra Tayland ve Avustralya başbakanlarıyla biraraya gelecek.
 Bu arada 3 gün sürecek forumda güvenlik, barış, insan hakları ve ekonomik kalkınma konularının ele alınması bekleniyor.
 Türk heyetinde Başbakan Erdoğan'ın yanı sıra Başbakan Yardımcısı Beşir Atalay ve AK Parti Genel Başkan Yardımcısı Ömer Çelik de yer alıyor.
 Forum sırasında liderlerin ikili görüşmeler yapması da bekleniyor.
 
 NTV