Liseli genç sohbet ederken öldü
ZONGULDAK Ereğli'de lise öğrencisi Cihat Cöbek (15), arkadaşlarıyla sohbet ederken aniden fenalaştı ve kaldırıldığı hastanede kurtarılamadı.
 Hacı Kadri Yılmaz Anadolu Lisesi 10. sınıf öğrencisi Cihat Cöbek (15), bir süre ders çalıştıktan sonra evlerinin bulunduğu caddede arkadaşlarıyla buluştu. Sohbet sırasında fenalaşan liseli genç ambulansla hastaneye kaldırıldı, ancak doktorların bir buçuk saat süren müdahalelerine rağmen kurtarılamadı. Kalp krizinden öldüğü sanılan gencin cenazesi kesin nedenin belirlenmesi için Ankara Adli Tıp kurumu'na gönderildi. Cöbek'in cenazesi otopsi yapılmasının ardından Zonguldak'a getirildi ve Gebedoğan Köyü'nde toprağa verildi.
 Ercan AYGÜN