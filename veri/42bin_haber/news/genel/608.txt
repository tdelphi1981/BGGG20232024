Sberbank kolları sıvadı
Rus turistler Deniz'den faizsiz para çekebilecek
 Denizbank satın alarak büyük ses getiren Sberbank, Türk ekonomisi için de büyük katkı sağlayacak  yeni bir strateji için kolları sıvadı. Buna göre Türkiye'de Denizbank üzerinden Rusya vatandaşlarına konut kredisi kullandırılması ve Sberbank kredi kartlarıyla nakit para çekişlerinde faizin sıfırlanması gibi önemli adımlar atılacak. Kommersant gazetesine konuşan Sberbank Başkan Yardımcısı Sergey Gorkov, Sberbank'ın yurtdışındaki iki bankası Denizbank ve Volksbank kanalıyla yeni bir hizmet başlatacağını söyledi. Buna göre, Rusya'da Sberbank kartıyla yurtdışında bu iki bankadan nakit çekilirken faiz ödenmeyecek. Yani Citibank ve Uni Credit Bank gibi dünya devlerinin uygulamasına Sberbank da geçecek. Bu yolla özellikle turistlerin yurtdışındaki harcamalarından daha fazla pay almak isteyen banka, ayrıca yine yurtdışındaki bankaları üzerinden konut kredisi sağlamayı planlıyor.