CHP ile AKP arasında kaç puan fark var?
CHP Buca İlçe Başkanlığı tarafından Şirinyer Düğün Salonu'nda düzenlenen 700 kişinin partiye kayıt olduğu törene CHP Genel Başkan Yardımcıları Adnan Keskin, Gürsel Tekin, CHP Genel Sekreteri Bihlun Tamaylıgil 'in yanı sıra partililer katıldı.
 CHP Buca İlçe Başkanlığı tarafından Şirinyer Düğün Salonu'nda düzenlenen 700 kişinin partiye kayıt olduğu törene CHP Genel Başkan Yardımcıları Adnan Keskin, Gürsel Tekin, CHP Genel Sekreteri Bihlun Tamaylıgil 'in yanı sıra partililer katıldı.
 "9 PUAN FARK KALDI"
 Gürsel Tekin, konuşmasında AKP ile aralarında son kamuoyu yoklamalarına göre yüzde 9 puan oy farkının kaldığını belirterek partililerden biraz daha çaba sarf etmelerini istedi.
 Gürsel Tekin, bugün aralarına MHP'den, AKP'den, BDP ve birçok partiden 700 kişinin katıldığını belirterek, "Türkiye'nin bütün yükü CHP 'nin sırtındadır. Bu yükü biliyoruz. AKP ile CHP arasındaki oy farkı sadece 9 puan. Biraz daha çaba sarf edersek bunun da üstesinden geleceğiz" dedi.
 "TOPLUMUN YÜZDE 80'İ MUTSUZ"
 Gürsel Tekin, sadece yarım saat içinde cebine çok sayıda not geldiğini belirterek şunları söyledi: "Her gün siyaset konuşanlar bu ülkenin emeklisi, işsizi, çalışanı, esnafı ne durumda biliyorlar mı? TÜİK verilerine bakıldığında toplumun yüzde 80'i mutsuz. Dikili Belediye Başkanı Osman Özgüven, Dikili'de yurttaşların daha rahat geçinebilmesi için kamuya ait yeşil alanların önemli kısmını kamuya açmış olsaydı hiçbir şey olmazdı. Yandaşları ise Türkiye'de yolsuzluk hırsızlık yaparak meşrulaştı."
 "GÖZTEPE PARKINA CAMİ YAPAMAZSIN"
 AKP'nin sıkıştığı dönemde kullandığı din faktörünü yine kullanmaya başladığını belirten Tekin, şöyle konuştu: "Cami okul planı dahilinde yapılıyor. İbadet yerlerini Diyanet İşleri Başkanlığı talep etmeli. Sayın Başkan sizin görevinizi AKPliler mi yapacak siz mi yapacaksınız? İstanbul'da cami planları ranta dönerken siz ne yaptınız? 1995 yılında ihtiyaç duyduğunuz bir yer 2005 yılında ihtiyaç olmaktan neden çıktı? Nüfus mu eksildi? Hayır, daha da arttı. Şimdi gözünüzü insanların hava alabileceği Göztepe parkında cami yapacağım diye tutturdular. Göztepe parkına cami yapamazsın. Yapmak istiyorsan binlerce kamu alanı var. Gel ben sana göstereyim."
 "HER COĞRAFYA İZMİR OLACAK"
 CHP Genel Sekreteri Bihlun Tamaylıgil de, AKP İzmir'i hiçbir zaman kazanamayacak diyerek şunları söyledi: "Gelen yeni üyelerimizle iktidara yürüyoruz. İktidarın temsilcileri zaman zaman İzmir'e geliyor. İzmir'in önüne hayaller koyuyor. Bunlar hayaldir ve hayal kalacak. 2014'ten itibaren Türkiye'nin her coğrafyası bir İzmir olacaktır."