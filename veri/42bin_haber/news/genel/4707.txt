Emre Belözoğlu İstanbul'da
Eşi ve çocuğu ile birlikte İstanbul Sabiha Gökçen Havalimanı'na gelen Emre Belözğlu'nu coşkulu bir kalabalık karşıladı.
Emre'ye sevgi gösterisinde bulunan taraftarların, Aziz Yıldırım ve yönetim aleyhine tezahüratlar yapması da dikkat çekti. Emre Belözoğlu, havalimanından ayrılırken kendisine gösterilen yoğun ilgi nedeniyle zor anlar yaşadı. 

EMRE BELÖZOĞLU İSTANBUL'DA - Semih BAHADIR'ın objektifinden

EMRE VE ZIEGLER YENİDEN F.BAHÇE'DE

Havalimanında yaptığı açıklamada transferinde emeği geçen herkese teşekkür eden Emre Belözoğlu'nun açıklamaları şöyle;

"Fenerbahçe'de forma giymek benim için büyük bir gurur. Kısa bir ayrılık oldu ve yeniden birlikteyiz.  Başarılar ile sevindiki kötü sonuçlar ile üzüldük. Burada yaşanılan duygular çok yüksek oluyor. Hep birlikte çok daha iyi duruma geleceğiz. Şu kulüp olarak içinde bulunduğumuz durum da gayet iyi. Türkiye'nin en büyük camiasına geldim. Bu durumdan üç gün önce haberim oldu ve biraz şaşkınlık içerisindeyim. Sarı lacivertli forma ile yeniden mücadele edeceğim ilk gün için sabırsılanıyorum."

Taraftarın havalimanında kendisine gösterdiği ilgiye de değinen Emre, "Ben bu yoğun ilgiyi hak edecek bir şey yapmadığımı düşünüyorum. Bu soğukta buraya kadar gelerek bana destek verdikleri için teşekkür ediyorum. 4 sene önce buraya gelirken nasıl duygulara sahipsem, bugün de aynı duygularla geldim. Beni çok duygulandırdılar. Bunları hak ettiğimi düşünmüyorum" dedi. 

Transfer süreciyle ilgili bir soru üzerine Emre Belözoğlu, "3 gün önce oldu. Yarın hocamla beraber geniş kapsamlı bir basın toplantısı yaparız. Benim için verilecek karar çok zor değildi. Buradan gitmem hem benim adıma, hem de kulübüm adına nasıl hayırlı olduysa, buraya gelmem için de aynı şeyi düşünüyorum. Şimdi birliktelik ve birbirimize sarılma zamanı. Elimden geldiğince bu kulübün başarısı için mücadele edeceğim. Benden beklenen neyse onu vereceğim" ifadesini kullandı.

Aykut Kocaman ile hiçbir sıkıntısı bulunmadığını da vurgulayan tecrübeli oyuncu, "Hocamla konuştuk zaten. Dediğim gibi şimdi birbirimize sarılma zamanı" dedi. 

İŞTE EMRE'NİN ALACAĞI PARA 
KAP'a yapılan bildiride tarafların anlaştığı bildirilirken, Atletıco Madrid'e 350 bin euro ödeneceği belirtildi. Diğer şartlar şöyle: 
"Futbolcu Emre Belözoğlu transferi için Kulübüne 350.000,- EURO 
Futbolcu Emre Belözoğlu'na
2012-2013 yarı sezonu için 1.200.000,- Euro Maç Başı 20.000,- Euro
2013-2014 Sezonu için 2.000.000,- Euro Maç Başı 20.000,- Euro
2014-2015 Sezonu için 2.000.000,- Euro Maç Başı 20.000,- Euro 
ZIEGLER DE AÇIKLANDI  
Fenerbahçe resmi internet sitesinen duyurdu bir diğer transfer ise yine eski futbolcusu Ziegler oldu.. Yapılan açıklama şöyle; 
"2011-12 sezonunda tüm aidiyetiyle formamızı giyen Reto Ziegler sezon sonuna kadar yeniden Fenerbahçemizde. 
Fenerbahçemiz ile yolunun kesiştiği, her günü ile tarihimize kazınacak o zorlu sezonda; yıllardır formamızı taşıyormuşçasına mücadele eden, Fenerbahçemizin ve taraftarımızın ruhunu,saha içi ve dışında layıkıyla yansıtan Ziegler'e, "yuvana hoşgeldin" diyor; şampiyonluk yolunda vereceğimiz mücadelede başarılar diliyoruz." 

Emre Belözoğlu, yarın sabah Reto Ziegler ile birlikte sağlık kontrolünden geçecek.