Rehine krizi
ABDde Jimmy Lee Dykes isimli saldırgan, salı günü okul servisine baskın düzenleyerek kaçırdığı beş yaşındaki çocuğu dün de serbest bırakmadı. Polis çaresiz.
ARALIK ayında Connecticut eyaletindeki bir ilkokulda 20 çocuğun öldürüldüğü ABDde yine silahlı saldırgan şoku yaşanıyor. Saldırgan bu kez, Alabama eyaletinde yaşayan, psikolojik sorunları olan Vietnam gazisi eski bir şoför. Jimmy Lee Dykes (65), geçen salı günü öğle saatlerinde içinde 22 çocuk bulunan okul servisine baskın yaptı. Servis şoförünü öldürdükten sonra beş yaşındaki otizm hastası olduğu söylenilen bir çocuğu kaçırdı. 
SIĞINAKTA TUTUYOR 
Saldırgan, çocuğu evinin bodrumunda bir buçuk yıldır gece gündüz kazarak inşa ettiği sığınakta alıkoyuyor. İçeride elektrik, televizyon, yiyecek var. FBI çocuğun kurtarılması için hemen harekete geçti ancak rehine krizi dün üçüncü gününde de devam etti. Tıbbi desteğe ihtiyacı olan çocuğa PVC borusuyla yardım sağlandığı, renkli kitaplar verildiği söyleniyor.
          