Polisi şehit eden PKK'lılar öldü
Mardin'de geçen hafta polis memuru Cengiz Engizek'i şehit eden PKK'lılar, Midyat İlçesi kırsalında bir mağarada kıstırıldı. PKK'lıları etkisiz hale getirmek için Mardin Emniyet Müdürü Derviş Kaya'nın yönettiği hava destekli operasyon başlatıldı. Askerlerin de destek verdiği operasyona Polis Özel Harekat Timleri katıldı. Timler, Sikorsky helikopterlerle bölgeye indirilirken, karadan da polis ve asker sevk edildi.
 Operasyonda 2'si kadın 6 terörist etkisiz hale getirildi. Bölgede operasyonlar devam ediyor.
 ÖTE yandan Çukurca'da öldürülen 'Sorxwin Koçer' kod adlı PKK'lı Berivan Aykaç Yüksekova ilçesinde, 'Kurtay Leşker' kod adlı Emrah Kaya'nın cenazesi ise Hakkari'de toprağa verildi. Cenazede Paris'te öldürülen Sakine Cansız, Leyla Şaylemez ve Fidan Doğan'ın fotoğrafları da taşındı. 
 Kadir ÜRÜNDÜ / MARDİN
  