Süte 'anlık takip'
Türkiye Süt Üreticileri Merkez Birliği Başkanı Koyuncu, ulusal süt kayıt sistemindeki verilerin artık aylık değil, anlık geleceğini söyledi.
 Türkiye Süt Üreticileri Merkez Birliği Başkanı Ali Koyuncu, AA muhabirine yaptığı açıklamada, Türkiye genelinde 450 bin üyelerinin olduğunu belirterek, Türkiye'de süt kayıt sisteminin kurulması için kurdukları sistemin 2009 yılında faaliyete geçtiğini ifade etti.
 Hangi köyde ne kadar süt üretiliyor, görülebilecek
 Koyuncu, yeni bir çalışma başlatarak, ulusal kayıt sisteminde "anlık takip" sistemine geçeceklerini ifade ederek, "Bu ülkede şu saatte, şu dakikada,  hangi bölgede hangi ilde, hangi köyde, hangi üretici ne kadar  süt üretiyor bu bir düğmeye basıldığında görülebilecek, anlık olarak takip edilebilecek" dedi.
  