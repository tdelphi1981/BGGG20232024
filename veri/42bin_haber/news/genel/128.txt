Çadır kentte kış hazırlığı
Türkiye'ye sığınan Suriyelilerin kaldığı çadır kentlerde havaların soğumasıyla birlikte kış hazırlıkları başladı. Gaziantep'te Vali Veysel Dalmaz Nizip Konaklama Tesisleri'ndeki çalışmaları inceledi.
 Dalmaz, 'Öncelikle rutubetten, yağıştan etkilenmemesi için çadırların üzerinin brandayla örtülmesini sağlıyoruz. Tabanları bazı yerde beton parke, bazı yerde ahşapla döşenerek veya izolasyon malzemesiyle rutubet alması önlenecek Çadırlar yangına karşı duyarlı yağlı radyatör tipi ısıtıcılarla ısıtılacak. Buradaki geçici koruma, iltica hukukuna göre mülteci hakkı sağlamıyor. Biz öncelikle, geçici korumanın gerektirdiği korumayı sağlıyoruz' dedi. AA