Ömer 'Polat' hayranıydı
Paris'te üç PKK'lı kadının öldürüldüğü suikastın tek zanlısı Ömer Güney hakkında yeni iddia... PKK'ya yakınlığıyla bilinen Fırat Haber Ajansı, Güney'in Türk Spor isimli bir derneğin çaycısı olarak çalıştığını öne sürdü. Ajansın haberine göre 6 yıl birlikte çalışan eski bir iş arkadaşı, Güney'in 2003'ten 2009'a kadar Almanya Waakirchen/Marienstein köyündeki fabrikada, sonra ise Türkspor Derneği'nde çaycı olarak çalışmaya başladığını söyledi.
 HABERE göre ismini açıklamayan arkadaşı Ömer Güney'i şöyle anlattı: 'Yakın arkadaşları Türk milliyetçileriydi. Onlarla geziyordu. Çantasında, cebinde sürekli küçük pahalı çakılar vardı, silah merakı oldukça fazlaydı. Hatta arabasını ormana götürüp kurşun yağmuruna tuttuğunu hatırlıyorum. Ama en azından bize böyle anlattı. 
 SÜREKLİ beyaz gömlek, siyah palto ve siyah eldiven ile dolaşırdı. Kurtlar Vadisi'ni izliyordu ve dizinin yayınlandığı ertesi gün gelip o akşamki bölümü bize ısrarla anlatıyordu. Dizinin kahramanı olan Polat Alemdar hayranıydı, fakat hiç bir politik görüşü yoktu. Siyasete ilişkin bilgisi neredeyse sıfırdı.
 
  