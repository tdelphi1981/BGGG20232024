Yaralı askerlere yardım eden anneler ağlattı
ŞIRNAKın Uludere İlçesinde geçen yıl 9u asker 10 kişinin şehit olduğu trafik kazasında olay yerine gidip, yaralı askerlere ilk yardımı yapan Gülyazı Köyü kadınlarına, Tabipler Odası Diyarbakır Şubesi tarafından Barış Dostluk ve Demokrasi Ödülü verildi. Törende Irak sınırındaki hava operasyonunda 34 kişinin ölümüyle ilgili sinevizyon gösterisinde Diyarbakır Büyükşehir Belediye Başkanı Osman Baydemir ile yakınlarını kaybedenler gözyaşlarını tutamadı.Şırnakın Uludere İlçesi Gülyazı Köyünde geçen yılın Ağustos ayında BDPlilerin Irak sınırındaki hava operasyonunda ölen 34 kişinin ailelerine yapacağı ziyaret nedeniyle güvenlik önlemi almak için köye giden askerleri taşıyan minibüs, uçuruma yuvarlandı. Kazada 9 asker ile korucu olan minibüs sürücüsü olmak üzere 10 kişi şehit olmuştu. Kaza yerine ilk giden Gülyazı köylüleri kaza geçiren askerleri ilk yardımı yaparak araç içinden çıkarıp, hastanelere taşınmasında yardımcı olmuştu.

YARALI ASKERLERE YARDIM EDEN ANNELER AĞLATTI / FOTO GALERİ

Tabipler Odası Diyarbakır şubesi, Barış Dostluk ve Demokrasi Ödülü"nü kaza geçiren askerlere yardım eden Gülyazı Köyündeki annelere verilmesini kararlaştırdı. Diyarbakır Büyükşehir Belediyesi Sümerpark toplantı salonunda düzenlenen ödül törenine BDP Genel Başkan Yardımcısı Meral Danış Beştaş, Büyükşehir Belediye Başkanı Osman Baydemir ile Irak sınırındaki hava operasyonunda yaşamını yitiren 34 kişinin yakınları katıldı. 

Törende konuşan Osman Baydemir, kucaklaşmak, barış ve hellaşmek için adaletin tecelli etmesi gerektiğini söyledi. Baydemir, "Onurlu bir barışın tesisi için gerçeklerin mutlaka açığa kavuşturulması ve aydınlanması gerekiyor. Kucaklaşmak, barışa gidebilmek, helalleşmek bilmek için, mutlaka gerçekler ışığında adaletin tecelli etmesi gerekir. Adalet tecelli edilmeden gerçeklerin üstü örtülerek yapılabilecek en büyük zulüm bir kez daha bu topluma Uludereli annelerimize ve aslında vicdan sahibi olan bütün insanlara bir kez daha tekerrür etmiş olacaktır. Bugün burada bulunan annelerimizin yüreğindeki tek duygu gerçeğin paylaşılması ve adaletin tecelli etmesidir. 1 yılı aşkın süredir 34 insanın katilleri hakkında açılmış bir dava yok, tutuklanmış tek bir sanık yok. Peki helalleşme, kucaklaşma, barış ve adalet nasıl tecelli edecek" dedi.

DUYGUSAL ANLAR YAŞANDI

Konuşmaların ardından salonda Uluderede ölenler için Tabipler Odasının hazırladığı sinevizyon gösteri yapıldı. Gösteri sırasında savaş uçakları sesinin salonda duyulması üzerine hava operasyonunda yaşamını yitirenlerin anneleri ile Osman Baydemir gözyaşlarına tutamadı. Annelerin acı dolu ağlama sesleri salonda yankılanırken, Baydemir salondan bir süre ayrıldı.

Duygulu anların yaşandığı sinevizyon gösterisinin ardından kazada askerlere yardım eden annelere ödülleri verildi.