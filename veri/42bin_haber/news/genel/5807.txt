Cazistan
Dünyada yaklaşık 30dan fazla ülkede kutlanan ve 30 Nisanda gerçekleştirilecek olan Uluslararası Caz Gününün merkezi bu yıl İstanbul olacak.
Kutlamalar 30 Nisan Salı sabahı Galatasaray Lisesinde Herbie Hancock ve Wayne Shorter önderliğinde, lise öğrencilerinin katılımıyla gerçekleştirilecek özel bir performansla başlayacak. Aynı akşam, Aya İrini Müzesinde düzenlenecek konserdeyse, dünyanın dört bir yanından gelen yıldız müzisyenler aynı sahnede buluşacak.  
DEV KADRO 
Kutlamalar için İstanbulda sahneye çıkacak müzisyenler arasında piyanistler John Beasley, George Duke, Robert Glasper, Herbie Hancock, Abdullah Ibrahim, Keiko Matsui ve Eddie Palmieri; vokalistler Al Jarreau, Milton Nascimento ve Dianne Reeves; trompet sanatçıları Hugh Masekela, İmer Demirer ve Christian Scott; bas sanatçıları James Genus, Marcus Miller ve Ben Williams; davulcular Terri Lyne Carrington ve Vinnie Colaiuta; gitaristler Bilal Karaman, John McLaughlin, Lee Ritenour ve Joe Louis Walker; saksofon sanatçıları Dale Barlow, Igor Butman, Jimmy Heath, Wayne Shorter ve Liu Yuan; klarnet sanatçıları Anat Cohen ve Hüsnü Şenlendirici; kemancı Jean-Luc Ponty ve perküsyon sanatçısı Pedro Martinez bulunuyor. Aya İrini Müzesinde gerçekleşecek konser UNESCO, ABD Dışişleri Bakanlığı ve Thelonious Monk Caz Enstitüsü internet sitelerinden tüm dünyaya canlı yayımlanacak ve dünyanın dört bir yanındaki devlet televizyonlarında yayımlanmak üzere kaydedilecek.