Eşime tecavüz mü edildi
Sarayburnu surlarında ölü bulunan Sarai Sierranın eşi Steven Sierranın, basındaki tecavüz haberlerini polise sorduğu ortaya çıktı. Steven Sierra polise, Eşime tecavüz edilmiş mi? sorusunu yöneltti. Bu arada genç kadın ile son haberleşen kişilerden biri olan Taylan K.den de DNA testi için numuneler alındı.
İSTANBULda, kaybolduktan sonra Sarayburnunda tarihi surların içindeki bir dehlizde cesedi bulunan ABDli Sarai Sierranın (33) eşi Steven Sierra, kardeşi David Jimenez ve ABD Konsolosluğu yetkilileri önceki gün sabah saatlerinde, soruşturmanın yürütüldüğü Asayiş Şube Müdürlüğüne geldi. Steven Sierra, polis şeflerine, basında eşinin tecavüz edilerek öldürüldüğü yönündeki haberlerin doğru olup olmadığını öğrenmek için geldiğini söyledi.  
  Annesi konuştu  
TÜRK BASININDAN ÖĞRENDİM 
Polis yetkilileri, Şu ana kadar yapılan inceleme ve Adli Tıp Kurumunun ön inceleme raporunda, tecavüz bulgusuna rastlanmadı. Bu konu, nihai raporun hazırlanmasıyla netlik kazanacak yanıtını verdi. Steven Sierra, aldığı cevap üzerine, polis şeflerine, Basında tecavüz haberlerini okudum. Tecavüz konusunun doğru olup olmadığını öğrenmek için geldim. En baştan beri yaptığınız çalışmalar için size teşekkür ediyorum dedi. 
Taylan K.  yine gündemde 
OLAYIN hemen ardından gözaltına alınan 21 kişinin Adli Tıp Kurumunda kan, kıl ve tükürük örnekleri alındı. Alınan örneklerin Sarai Sierranın vücudundan alınan doku ve sıvı örnekleri ile karşılaştırılacağı belirtildi. Sarai Sierranın Gmailde son gördüğü kişi olarak tespit edilen ve emniyette bilgisine başvurulan Taylan K.nin sperm ve kan örnekleri alındı.  
Montu ve çantası kayıp 
Son olarak Sirkecideki bir güvenlik kamerasının görüntülediği Sarai Sierranın üzerinde mont ve çanta görünmesine rağmen, genç kadının bulunduğunda çanta ve montunun üzerinde olmadığı belirtildi. Olay yeri inceleme ekipleri tarafından cesedin bulunduğu dehlizin çevresinde çanta ve montun da arandığı ancak ikisinin de bulunamadığı öğrenildi. ABDli kadının cesedinin bulunduğu sırada pantolonunun da üzerinde olmadığı açıklandı. Pantolonun cesedin bulunduğu dehlizin içinde bulunduğu, üzerinde yırtıklar bulunan pantolonun incelendiği belirtildi. Kaybolduktan sonra cesedi bulunan Sarai Sierranın gmail dökümleri ABD Başkonsolosluğundaki irtibat görevlisi olan FBI ajanı tarafından İstanbul Emniyetine teslim edildi. Mail ve mesaj dökümleri Cinayet Büro Amirliğinde incelenmeye başlandı. - Çetin AYDIN/İSTANBUL 
Surlara kamera 
İSTANBULda ABDli Sarai Sierranın ölümüyle bir kez daha gündeme gelen surlar, bundan böyle 24 saat gözetlenecek. Zeytinburnu Belediyesi, surların Topkapıdan sahile kadar olan kısmına gece görüşlü ve yüksek çözünürlüklü kameralar yerleştirileceğini açıkladı. 