Cenazeler yola çıktı
Fransa makamları, Paris'teki Kürt Enformasyon Merkezi'ne düzenlenen saldırıda öldürülen PKK'lı kadınlar Sakine Cansız, Fidan Doğan ve Leyla Söylemez'in otopsilerini tamamladı.
 Üç kadının cenazesi, dün yakınları ve avukatlarıyla Kürt Enstitüsü Vakfı yöneticileri tarafından teslim alındı. Türkiye 'nin Paris Büyükelçiliği'nin yürüttüğü nakil işlemlerinin ardından Adli Tıp'tan alınan cenazeler, Paris'in Villiers-Le-Bel banliyösüne getirildi. Buradaki törenin ardından Charles De Gaulle Havaalanın'dan yola çıkması planlanan cenazelerin bugün sabah saatlerinde İstanbul'da olması bekleniyor.
  