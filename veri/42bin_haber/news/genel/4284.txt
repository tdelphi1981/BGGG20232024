Geldi-Gitti halayı
Kabinede yapılan revizyon sonrasında vatandaşlar, yeni göreve gelen bakanlara sevinç gösterilerinde bulundu.
Kabine değişikliği ile İdris Naim Şahinin yerine İçişleri Bakanlığına atanan Muammer Güler, Güneydoğuda barış güvercinleri uçurtacağız. Herkesin mutlu, güvenli ve refah içinde olması için çalışmalarımıza hızlı bir şekilde devam edeceğiz dedi. 
Gülerin bakan olması memleketinde sevinçle karşılandı. AK Partili Mardin Belediye Başkanı Mehmet Beşir Ayanoğlu, belediye önünde davul zurna eşliğinde halkoyunları ekibiyle halaylar çekerken, iki koç kurban olarak kesildi. Kentte Gülerin fotoğraflarının yeraldığı, İçişleri Bakanlığı onurun milletvekilimiz Muamer Güler ve şehrimize hayırlı olsun yazılı afişler asıldı. 
  Dört Bakan neden gitti  
Gitti halayı 
Milli Eğitim Bakanı Ömer Dinçerin yerine Ak Parti Eskişehir Milletvekili ve TBMM Milli Eğitim Kültür Gençlik ve Spor Komisyonu Başkanı Prof. Dr. Nabi Avcının getirilmesi Türk Eğitim Sendikası Bursa 2 Nolu Şube üyelerini sevindirdi. 
Bursa İl Milli Eğitim Müdürlüğü önüne gelen yaklaşık 30 sendika üyesi, kutlama yapmak için davul zurna getirtti. Kasap havası oynayan üyeler ellerinde Öğretmeni Hiç Sevmezdi, Bir Hışımla Geldi Gitti Peh Peh dövizleri ile halay çekti. Şube Başkanı Selçuk Türkoğlu ve sendika üyeleri, İl Milli Eğitim Müdürlüğü önüne getirdikleri koçu tekbir getirerek kasaba kestirdi. Sendika üyeleri daha sonra koçun kanını alınlarına sürerken, Türkoğlu koçun etini ihtiyacı olanlara ve üyelere dağıtacaklarını söyledi.  
  O akademik ekiptense biz neciyiz?  
  Dün gece iki kere görevden alındı  
  Twitterda Avcı tuzağı