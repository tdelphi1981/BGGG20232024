Sosyal Sorumluluk Okulu açılıyor
Bahçeşehir Üniversitesi Sürekli Eğitim Merkezi (BÜSEM), Akşam Gazetesi ekonomi muhabiri Dr. Aylin Löle'nin Program Koordinatörlüğü'nde 17 Kasım'da 'Sosyal Sorumluluk Okulu' programı başlatıyor. Sosyal
 Program Koordinatörlüğü’nü Dr. Aylin Löle’nin yaptığı, Bahçeşehir Üniversitesi Sürekli Eğitim Merkezi’nde açılacak olan Sosyal Sorumluluk Okulu’nda,  şirketlerin yöneticileri ders anlatacak. 6 haftalık programın ücreti 400 TL olurken, isteyene 4 taksit de yapılacak.
 Bahçeşehir Üniversitesi Sürekli Eğitim Merkezi (BÜSEM), Akşam Gazetesi ekonomi muhabiri Dr. Aylin Löle’nin Program Koordinatörlüğü’nde 17 Kasım’da ‘Sosyal Sorumluluk Okulu’ programı başlatıyor. Sosyal Sorumluluk Okulu’nda Koç Holding, Limak Holding, Turkcell, Coca-Cola İçecek, Yıldız Holding, Türk Telekom, Avea , Teknosa, TNT Ekspres, Net Holding, Novartis ve Özel Sektör Gönülülleri Derneği’nin yetkileri, A’dan Z’ye başarılı bir sosyal sorumluluk projesinin ipuçlarını interaktif bir şekilde paylaşacak. Program, pazarlama iletişiminden kurumsal iletişime kadar bu alanda deneyim elde etmek isteyenler ile sivil toplum kuruluşlarında kariyer hedefleyenler ve akademik çalışmalar yapanlara hitap edecek.
 İSTEYENE TAKSİT DE VAR
 17 Kasım’da başlayacak, 6 hafta sürecek program 22 Aralık’ta sona eriyor.  Her cumartesi saat 10.00-14.00 arası gerçekleşecek programın ücreti KDV dahil 400 TL olarak belirlendi. BÜSEM, programa katılmak isteyenlere isterlerse 4 taksit de yapıyor.  Sosyal sorumluluk projelerinin kamuoyu ile paylaşımı konusunda en çok desteği veren mecraların başında gelen Akşam Gazetesi’nin Yayın Yönetmeni İsmail Küçükkaya da bu projede ders anlatacak.
 Sosyal Sorumluluk Okulu’nda kimler ders verecek?
 Nihat Özdemir - Limak Holding Yönetim Kurulu Başkanı
 Aslı Ünlü - Turkcell Kurumsal Sosyal Sorumluluklar Bölüm Müdürü
 Tuba Sözeri - Novartis Türkiye Kurumsal İletişim Müdürü
 Reha Arar - Net Holding İcra Kurulu Başkan Yardımcısı
 Füsun Feridun - Avea Kurumsal İletişim Direktörü
 Turgut Yıldız - TNT Ekspres Türkiye Genel Müdürü
 Başak Güçlü - Özel Sektör Gönüllüleri Derneği Koordinatörü
 Atilla D. Yerlikaya - Coca-Cola İçecek A.Ş. Kurumsal İlişkiler Direktörü
 Mehmet T. Nane - Teknosa Genel Müdürü
 Aslı Alemdaroğlu - Yıldız Holding Kurumsal Projeler, Reklam ve Organizasyon Direktörü
 Oya Ünlü Kızıl - Koç Holding Kurumsal İletişim ve Dış İlişkiler Direktörü
 İsmail Küçükkaya - Akşam Gazetesi Genel Yayın Yönetmeni
 Lebin Ebru Çokişler-Türk Telekom Kurumsal İlişkiler Direktörü