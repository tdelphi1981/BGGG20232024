Ramadi Şeytanının katili de Irak gazisi
ABD tarihinin en ünlü keskin nişancısı olan ve 10 yıl içinde dört kez görev aldığı Irakta 150yi aşkın direnişçiyi öldüren Chris Kyleın (38) Teksasta bir poligonda cinayete kurban gitmesinin yankıları sürüyor.
ABD medyasına göre travma sonrası stres bozukluğu (TSSB) yaşayan eski askerlere gönüllü olarak yardım eden Kyleı vuran Eddie Routh (25), 2006-2010 yılları arasında deniz piyadesi idi ve 2007de Irakta savaştı. Kyle, TSSB tedavisi kapsamında Routhu kendisinin de tasarımına katkıda bulunduğu poligona götürdü, ama yakın mesafeden işlenen cinayetin nedeni henüz bilinmiyor. 
İDAM VERİLEBİLİR 
Kyleın bir komşusunu da öldüren Routh, cesetleri poligonda bırakıp kız kardeşine gitti ve  herşeyi itiraf etti. Kız kardeşi polise haber verince Routh yakalandı. 3 milyon dolar kefaletle hapiste tutulan katil Routh, Teksas yasaları gereği idam cezasına çarptırılabilir.