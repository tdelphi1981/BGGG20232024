Babacan: Yabancı yatırımcılar İmralı sürecine olumlu bakıyor
Finans sektörü temsilcileriyle toplantı yapmak ve ikili görüşmelerde bulunmak üzere New Yorkta bulunan Başbakan Yardımcısı Ali Babacan, PKK ile başlayan sürecin, yatırımcıların ilgisini çektiğini iş dünyası ve uluslararası yatırım çevrelerinin katıldığı toplantılarda bu sürece yönelik sorular yönelttiğini söyledi.
Babacan, New Yorkta yaptığı bazı görüşmelerin ardından gazetecilerin sorularını yanıtladı.   
Yatırım ortamının iyileştirilmesinin yatırımcılar açısından çok büyük önem arzettiğini, Türkiyenin güvenilir bir üke olmasının, yatırımcıların kolay iş yapabileceği bir yapıya sahip olmasının önemine değinen Ali Babacan, bir soruya verdiği yanıtta, bölücü terör örgütü ile ilgili başlayan süreç yatırımcıların oldukça ilgisini çekiyor. Hem Davosta hem de burada bana bu konu çok soruldu. Böyle bir sürecin başlamış olmasına uluslararası yatırım çevreleri çok olumlu bakıyor." 
New York ziyaretinin finans çevreleriyle temaslarda bulunmaya yönelik olduğunu anlatan Babacan, New Yorkun, dünyanın finans merkezlerinden biri olduğunu, Türkiyeyi New Yorktan takip eden çok sayıda finans sektörü mensubu olduğunu bildirdi. Bakan Babacan, şöyle dedi:  
REFORM SÜRECİ SORULUYOR 
"Onlarla ilk elden temasta bulunmak, Türkiye ekonomisi ile ilgili son gelişmeleri anlatmak, onların merak ettikleri konularda ayrıntılı bilgi vermek önemli oluyor. Özellikle ilerde uygulayacağımız politikaları dinlemeleri genel anlamda çok verimli sonuçlar oluşturuyor." 
Görüşmelerde özellikle Türkiyenin reform programı, anayasa sürecinin merak edildiğini dile getiren Babacan, önümüzdeki dönemde yapacakları bazı reformların çok kritik olduğunu söyledi. Özellikle yargı ve eğitim sektörü ile ilgili reformların çok önemli ana konular olduğunu belirten Ali Babacan, şöyle konuştu: 
"Türkiyenin gerçek anlamda bir hukuk devleti oluşu bizim reform gündemimizde ekonomi açısından da, demokrasi açısından da çok çok önemli konular. Yargı sürelerinin kısa olması, yargı sonuçlarının güvenilir olması gibi konular, bizim buluşmamızda aktardığımız konuların başında geliyor. Türkiyenin genç bir nüfusa sahip olması ve bu genç nüfusun aynı zamanda çok eğitimli, yüksek katma değer üreten bir nüfus olması konuları, ekonominin dışında gibi görünse de ekonomimizi en çok etkileyecek iki önemli reform alanı diye konuştu.  
"KATI NOKTALARI AZALTIYORUZ" 
Başbakan Yardımcısı Ali Babacan, Türkiyede iş gücü piyasalarında çok katılıklar olduğunu, bu katılıkları azaltmak için reformlar yapmak zorunda olduklarını anlattı.  Babacan, şöye devam etti: 
"Türkiyede tasarruf oranlarımız çok düşük. Bu oranları arttırmak için reformlar yaptık. Önümüzdeki yıllarda bu reformların daha çok uygulama safhasında olacağız. İster Bireysel Emeklilik Sistemi (BES) olsun ister genel anlamda sigortacılık sektörü olsun, girişim sermayesi konusuna önem vermemiz, melek yatırımcı konusuna önem vermemiz, bütün bunlar önümüzdeki dönemde önemli gündem maddelerimiz olacak." 
Borsa İstanbulun herkesin çok dikkatini çektiğini belirten Babacan, Türkiyedeki bütün farklı kurumları Borsa İstanbul çatısı altında bir araya getirme ve bölge borsalarından alacağı hisseler ile İstanbulun bölge için de büyük bir finans merkezi adayı olmasının dikkat çektiğini vurguladı.