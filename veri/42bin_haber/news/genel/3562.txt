100 bin Bağ-Kur'lunun borcu silindi
Prim borcu bulunduğu için, yakınları sağlık hizmeti alamayan Bağ-Kur'luların ödemesi gereken borçlar silindi. Bu kapsamda 100 binin üzerinde kişinin borcu bulunduğu öğrenildi.
 Geçen hafta Meclis'ten geçen düzenleme ile bu kapsamdakilerin borcu affedilerek devlet milyonlarca liralık alacağından vazgeçti. Özellikle esnaf ve çiftçi olarak çalışan Bağ-Kurlular bulunuyor.
 Bağ-Kur'da 60 gün ve daha fazla prim borcu bulunanlar sağlık hizmeti alamıyor. Bu nedenle bu kişiler sigortası olan eş veya anne-baba gibi yakınları üzerinden sağlık hizmeti aldı.
 Ancak kendi sigortalı bulunduğu için kanunen başkaları üzerinden sağlık hizmeti almamaları gerekiyor. Uygulamada ise yüz binlerce kişi bu şekilde sağlık hizmeti aldı.
 SGK da bu durumda olanları tespit ederek borç çıkardı. Ancak çıkarılan afla prim borcu olduğu için eş, anne veya babasının üzerinden sağlık hizmeti alanlar, kendilerine çıkarılan borçları ödemeyecekler.
 Öte yandan devlet, yıllardır alamadığı sosyal güvenlik destek primlerinin (SGDP) peşine düştü. Meclis'ten geçen ve yaklaşık 600 bin kişinin borcunu yapılandıran düzenleme ile 1,5 milyar lira prim tahsilatı hedefleniyor.
 Kaynak: Zaman
  