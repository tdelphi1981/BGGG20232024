İstifa eden Başbakan'dan Türk lidere ağır suçlama
Bulgaristan parlamentosu, Başbakan Boyko Borisov hükümetinin istifasını onayladı. Hükümetin istifası, 5'e karşı 209 oyla kabul edildi. Bir milletvekili çekimser kaldı. Oylamadan kısa süre önce parlamentoya gelen Borisov, kendisi de kısa bir süre önce silahlı saldırıya uğrayan Hak ve Özgürlükler Hareketi onursal başkanı Ahmed Doğan'ı kendisine yönelik suikast planlamakla suçladı.
Başbakan Borisov, parlamentoda yaklaşık 5 saat süren tartışmalar ve görüşmelere katılmadı. Bakanların büyük bir bölümü görüşmeleri izledi. 
İktidardaki GERB milletvekilleri, Borisov'un programının yoğun olduğunu ve bu nedenle salona gelmeyeceğini bildirdiler.  
Oturumda muhalefetin eleştirilerini Başbakan Yardımcısı ve İçişleri Bakanı Tvetan Tzvetanov yanıtladı. 
  BULGARİSTANDA İSTİFA DEPREMİ  
Borisov ise oylamadan hemen önce parlamentoya gelerek, kısa bir konuşma yaptı. Borisov, yabancı bir istihbarat servisinden kendisine yönelik suikast planlandığı bilgisini aldığını belirterek, üyelerinin çoğunluğunu Türklerin oluşturduğu Hak ve Özgürlükler Hareketi (HÖH) partisine yönelik, "Beni öldürtmek isteyen onursal başkanınız Ahmet Doğan. Lütfen, bir komisyon kurup, konuyu araştırın" dedi. AHMED DOĞAN GEÇTİĞİMİZ GÜNLERDE BÖYLE SALDIRIYA UĞRAMIŞTI 
Salonda şok etkisi yaratan açıklamadan sonra bakanları ile birlikte parlamento binasının önüne çıkan Borisov, burada toplanan 3 bine yakın taraftarını sakinleştirmeye çalıştı. Borisov, halkın dağılması ve provokasyonlara kapılmaması için çağrıda bulundu. Parti bayrakları sallayan kalabalık, Borisovun sözleri üzerine yavaş yavaş dağılmaya başladı. 
  BULGARİSTANDA TÜRK LİDERE SUİKAST GİRİŞİMİ  
HÖH LİDERİNDEN TEPKİ
HÖH lideri Lütvi Mestan ise partisinin böyle bir bunalımda taraf olmayacağını söyledi. Mestan, kendilerine ulaşan bilgilere göre ülkede kanlı olayların çıkarılması için planlar yapıldığını öne sürdü. 
Mestan, hükümet istifasının oylamasından sonra parlamento kürsüsünden yaptığı konuşmada, "İktidardaki GERB partisi ülkeyi etnik bunalıma doğru sürüklemek istiyor" dedi. 
Parti olarak bildikleri en yüksek değerin toplumsal huzur ve etnik barışın olduğunu vurgulayan Mestan, "Borisov'un, Bulgaristan'daki uyumlu etnik modelin mimarı olan Ahmet Doğan'a karşı yaptığı hakaretler ve iftiralar kabul edilemez. Totaliter rejimlerin son sığınağı etnik bunalımdır. Huzurlu bir ortamda yapılacak erken parlamento seçimde GERB büyük bir hayal kırıklığına uğratılacak." 
Mestan, Bulgaristan'ın 1989 yılı sonrası demokrasiye geçişini kansız olarak gerçekleştiren tek ülke olduğunu vurguladı. Lütvi Mestan, Cumhurbaşkanı Rosen Plevneliev'i kriz ortamında toplumsal huzuru sağlaması için üzerine düşeni yapmaya çağırdı. 
 