Aydan Şener ölümden dönmüş
Yılların eskitemediği Çalıkuşu'nun Feride'si Aydan Şener, katıldığı bir radyo programında hayatından samimi açıklamalar yaptı.
 “Aslında soğuk gözüken biriyimdir.İnsanlara hep mesafeli yaklaşırım.Bu maskemi bir kenara bırakıp beni bu kadar özleyen izleyicimle bir arada olmak benim için çok keyifliydi,iyiki katılmışım” dedi
 İşte programda yaşananlardan başlıklar:
 “Güzellik yarışmasında ağlayan kızlardan değildim”
 Yarışmaya katılmam tesadüftü.Babamın arkadaşının ısrarı sonucunda katılmıştım.Açıkcası hiç kazanacağımı düşünmedim.Etrafımda saçları yapılı ,yüzleri makyaja bulanmış frapan onca kız.Onlarla baş edebileceğime inanmadım.Çünkü ben onlara göre çok doğaldım.Spor ayakkabılarım ve kot pantolonumla kendimi kraliçe adayı olarak görmüyordum.Sonuçlar açıklandı ve doğal güzellik gerekçesiyle Aydan Şener birinci oldu.Şaşırdım ama ağlamadım.
 “Herkes beni Çalıkuşu dizisi ile tanıdı”
 Yarışmadan sonra bir çok teklif geldi.Sinema reklam.Bazılarını kabul ettim tabi.İlk projem 1983 yılındaki Küçük Ağa dizisidir.Hayatım tesadüflerle dolu aslında.Çünkü bu diziye seçilmemde tesadüftü.Bir reklamda köylü bir kızı oynuyordum. Resmimi bu şekilde görüp Küçük Ağa’ya seçmişler beni.Çalıkuşu dizisine de böyle seçildim.Yine resmimi görüp karar vermişler.
 “Osman Seden beni babamdan istemeye geldi”
 Bursa’da yaşıyordum o zamanlar.Proje geldikçe teyzem Suzan AVCI’nın yanına gelip onunla kalıyordum.Osman Seden Bursa’ya kadar geldi beni babamdan istemek için,dizi için yani,babamda Feride’yi verdi gitti işte.
 “Reşat Nuri Güntekin’in eşi bir gün beni aradı”
 21 yaşındaydım Feride rolü bana teklif edildiğinde deli cesaretiyle hiç düşünmeden kabul ettim.Feride ayakları yere basan ,idealist,onurlu ve gururlu bir kadındı.Bu yönleri beni çok etkilemişti.Her şeyi ile karakter sanki benim için yaratılmıştı.Çok severek oynadım ve çokta iyi yorumladım.Diziyi seyreden Reşat Beyin eşi beni aradı ve evlerine davet etti.Karşılaştığımızda boynuma sarılıp kalk Reşat kalk gör bak Ferideni gör yarattığın güzelliği dedi.Çok mutlu oldum,çok duygulandım tabi.
 “Hep çok büyük oyuncularla oynadım.”
 Oynadığım dizilerin her biri çok sevildi.Hala internet üzerinden seyrediliyor.Bu beni çok mutlu ediyor.Hep çok büyük tiyatrocularla oynadım.Ve onlardan çok şey öğrendim.Mesela Sadri Alışık.Bir kere Sadri Alışıktan sonra dizi setine geldim.Hayattaki ilk ve tek geç kalmamdır bu sete.Beni beklemişler.Koskoca Sadri Alışık beni beklemiş.Çok utanmıştım.Çok büyük bir ders olmuştu bu bana.
 “Gülben Ergen ile aynı erkeğe aşık olduk”
 İki kız kardeş filminde Gülben ile aynı erkeğe aşık olduk.Gülben kötü bir karakteri canlandırıyordu orda.Bende kardeşim için sevdiğim erkekten vazgeçmiştim.Gerçek hayatta böyle yapmam ama.Bir kız kardeşim yok ama olsa ve aynı erkeğe aşık olsak eğer o beni seviyorsa kardeşime yürüyüp gitmek düşer.Eğer onlar birbirini seviyorsa aynı şekilde ben çeker giderim ama aklım onlarda kalır tabi.
 “Kenan İmirzalıoğlu mu Kenan Kalav mı?”
 Kenan Kalav ile çok iyi bir ikiliydik. Kadir inanır-Türkan Şoray , Ediz Hun – Filiz Akın gibi önemli isimlerden sonra Kenan Kalav ile ben o dönemin moda ikilisiydik.Kenan çok iyi bir oyuncudur.Şimdiki oyuncuları da beğeniyorum tabi,Beren’i , Gökçe Bahadır’ı ,Kenan İmirzalıoğlunu. Ama tercihim Kenan Kalav.Hala çok yakışıklı.Türkiye için çok önemli bir oyuncu.Bir de şuna inanıyorum önemli olan üç beş yıllık bir şöhret değil.Yirmi yıllık ya da daha fazla saygın bir şöhret olmak.Şimdikiler geçici söhretler.Bakalım yıllar sonra ne olacaklar.
 “Kimse bilmez 3.5 aylık hamileyken sette merdivenlerden düştüm”
 Sette unutamadığım anılarımdan biri 3.5 aylık hamileyim ve dengemi kaybedip merdivenlerden düştüm.Düştüğüm yerde bayılıp kalmışım.Herkes bebeğimi kaybedebileceğimi söylüyordu çünkü o düşüşten sonra hayatta kalması imkansızdı. Ama Kızım Ecem hayatta kalmayı başardı çok şükür.
  
 Kaynak: Star