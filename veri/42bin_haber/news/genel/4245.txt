19 bin polise şarka hazırlanın talimatı
Emniyet Genel Müdürlüğü, İstanbul Emniyet Müdürlüğü'ne bir yazı göndererek, 70 emniyet müdürü, 350 emniyet amiri, başkomiser ve komiserin de arasında bulunduğu 19 bin polise şark görevine hazırlanma yazısı gönderdi.
Gönderilen yazıda şark görevi gelen polislerin, hangi ili istedikleri, İstanbul'da kalmak isteyenlerin de mazeretlerini bildirmeleri istendi. Hazırlık sürecinin tamamlanmasının ardından 1 Mayıs 2013'te Başkomiser, komiser ve polislerin tayini açıklanacak. 1 Haziran 2013'te ise emniyet müdürleri ve emniyet amirlerinin tayinleri belli olacak. Geçen yıl aynı dönemde, 18 bin polise hazırlık yazısı gönderilmiş, 2 bin 500 polise şark görevi çıkmıştı.