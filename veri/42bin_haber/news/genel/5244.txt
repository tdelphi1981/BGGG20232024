Çıldırdılar
Suriyede çatışmalar iki gündür başkent Şama taşındı. Topçu bombardımanı ve ağır silahlar Cobar mahallesini adeta cehenneme çevirirken, bir görgü tanığı olan biteni Hepsi delirmiş gibi sözleriyle özetledi.
SURİYEde 22 aydır süren, 60 binden fazla kişinin ölümüne yol açan iç çatışmalardan en şiddetlilerinden biri başkent Şamda sürüyor. Başkenti Humusa bağlayan çevreyolunun stratejik bir kavşağında yer alan Cobar mahallesini kuşatan isyancılar ile Esada bağlı Cumhuriyet Muhafızları 48 saati aşkın süredir durmaksızın çarpışıyor. Suriye ordusunun yoğun topçu atışına, isyancılar uçaksavar roketleri, havantopu ve ağır silah ateşi ile yanıt veriyor. Suriye Ordusu, dün yoğun topçu bombardımanın ardından isyancıların mahalleden çıkarıldığını iddia etti, ama muhalif güçlerden mevzilerini koruduklarını yönünde açıklamalar geliyor.  Çatışmalarda tarafların kayıtları hakkında çelişkili bilgiler geliyor. Ancak ordu lojmanlarının hemen yakınındaki Cobarı isyancılara bırakmamaya kararlı görünen Cumhuriyet Muhafızları, mahalleyi yukarından gören Kasyun Dağından isyancı mevzilerine yoğun topçu ateşi açtığı ve isyancıların ciddi kayıplar vermiş olabileceği, hedef ayırmayan yoğun ateş altında onlarca sivilin ölmüş olabileceği belirtiliyor. Suriyeli muhaliflerin merkezi İngilterede olan Gözlem Grubu, sadece çarşamba günkü çatışmalarda 160 kişinin öldüğünü bildirdi. Cobar çatışmalarının boyutu Şamda sivillerde büyük tedirginlik yarattı. İç savaşın ilk günlerinden beri silah sesine alışık kentin sakinlerinden adını açıklamayan birisi dün Reutersa Çıldırdılar. Her iki taraf da delirdi sözleriyle durumu özetledi.  
Kadın tutukluları serbest bırakın 
ÇATIŞMALAR tam da muhalif Suriye Ulusal Koalisyonunun lideri Ahmet Moaz el-Hatibin Suriye lideri Beşar Esada şartlı barış görüşmesi teklif ettiği bir döneme geldi. ABD ve Arap Birliğinin desteğini alan teklife, bazı muhalif gruplar karşı çıkmıştı. El-Hatip, pazar gününe kadar bütün kadın tutukluların serbest bırakılmasını, aksi halde inisyatifini reddedilmiş olarak kabul edeceğini söyledi. 
İstifa değil, diyalog çağrısı yapıldı 
İKİ gün süren İslam İşbirliği Teşkilatı (İİT) 12. Dönem Zirvesi dün sona erdi. Zirve sonrası yapılan açıklamada Suriye muhalefetinden ve Esad yönetiminden şiddete bulaşmamış kişilere kanlı iç savaşın çözülmesi için diyalog çağrısında bulunuldu. Görüşmeler, Suriye halkının demokratik reform ve değişiklik isteklerinin yerine getirilmesine yardımcı olabilir denildi. Açıklamada Beşar Esada istifa çağrısı ise yapılmadı. Geçmişte zirvede Mısır dahil birçok ülke Suriye liderine istifa çağrısı yapmıştı.  

 