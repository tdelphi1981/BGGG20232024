Antalya'da 5 ayda 3 yıllık uyuşturucu yakalandı
Antalya Emniyet Müdürü Mustafa Sağlam, görev yaptığı yerlerde kaçakçılık, suç örgütü ve uyuşturucuyla mücadeleye öncelik verdiğini belirterek, Antalya'da son 4-5 ayda yakalanan bin 900 ton uyuşturucu, neredeyse 2,5-3 senelik yeküne denk dedi.Mustafa Sağlam yaptığı açıklamada, Türkiye'de son yıllarda organize suçlara yönelik mücadelenin arttığını söyledi.

Görev yaptığı yerlerde kaçakçılık, suç örgütü ve uyuşturucuyla mücadeleye öncelik verdiğine vurgulayan Sağlam, Çalışma arkadaşlarınızla ortak bir vizyonunuz olursa daha iyi işler çıkarılıyor. Antalya sıkıntıları çok büyük bir şehir değil, ama yine de bazı konularda artış var. Ancak suçlar konusunda, uyuşturucu kullanma konusunda batıdan gerideyiz dedi.

Türkiye'de aile yapısının çok bozulmadığını, batıda ise aile yapısının dejenere olduğunu aktaran Sağlam, Türkiye'de de dejenerasyonun arttığını, toplumu dejenere edecek olayların, suçların, suç örgütlerinin üstüne gidilmesi gerektiğini kaydetti.

Sağlam, Antalya Valiliği'nce Zeytinköy ve diğer bölgelerde yürütülen projelere ciddi şekilde eğildiklerini vurgulayarak, Antalya'da son 4-5 ayda yakalanan bin 900 ton uyuşturucu, neredeyse 2,5-3 senelik yeküne denk. Geçen yıl yaklaşık 600 kilogram uyuşturucu yakalanmış. Sadece Zeytinköy değil diğer bölgelerde de çalışmalar yapılıyor diye konuştu.

Uyuşturucu yakalanması ve polisin aldığı tedbirler ile meselenin çözülmediğine değinen Sağlam, şöyle devam etti:

Bu madde ile para kolay kazanılıyor. Bu nedenle bu insanların ekmeğini kazanmaları için iş fırsatları oluşturmamız lazım. Onun için o bölgelerde vatandaşları meslek ve sanat edindirme kurslarına yönlendirerek kendi ayakları üzerinde durmalarını sağlamaya çalışıyoruz. O bölgedeki vatandaşlara hem bir çıkış gösterelim hem suçun üstüne gidelim. Aile ekonomisini sağlarlarsa başka yollara başvurmazlar.