KCK davasında 10 tahliye
Diyarbakır'da görülen KCK ana davasında aralarında 6 eski belediye başkanının da bulunduğu 10 kişi tahliye edildi.
Diyarbakır'da devam eden 108'i tutuklu 175 sanıklı KCK ana davasında aralarında eski belediye başkanlarının da bulunduğu 10 kişi tahliye edildi. 

Diyarbakır 6. Ağır Ceza Mahkemesi'nde görülen 'Kürdistan Topluluklar Birliği/Türkiye Meclisi' (KCK/TM) ana davasında mahkeme tutuklu 10 sanığın tahliyesine karar verdi. 

Davanın dün görülen duruşması bugün saat 02.00'ye kadar devam etti. Diyarbakır 6'ncı Ağır Ceza Mahkesi'nde 17 saat süren duruşmada sonunda mahkeme heyeti, sanıklardan Takibe Tugay, Kazım Kurt, Fırat Anlı, Hüseyin Kalkan, Ahmet Ertak, Abdullah Akengin, Fadile Bayram, Ferhan Türk, Hasan Öner ve Aslan Özdemir'in tahliyesine karar verdi.