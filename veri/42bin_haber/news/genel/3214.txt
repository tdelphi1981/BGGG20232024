Nereden biliyorsun vicdansız?
Paris'te düzenlenen suikastlerle ilgili AK Parti sözcüsü Hüseyin Çelik'in 'örgüt içi hesaplaşma gibi' yorumu BDP'yi öfkelendirdi. BDP Eşbaşkanı Selahattin Demirtaş, 'Daha cenazeler kalkmamışken, nereden biliyorsun da örgüt içi infaz diyorsun? Sen o örgütün içinde misin vicdansız?' diye sordu.
 AKŞAM'a konuşan Demirtaş,  'Tanıdığım insanlardı. Tek kelimeyle şoke oldum. Çok vahşice bir infaz' dedi. Demirtaş, Çelik'e tepkisini şöyle sürdürdü: 'Senin hükümet olarak yapacağın, ilk girişim, Dışişleri kanalıyla anlamaya çalışmak temas kurmaktır. Çünkü bu vahşi saldırı senin yaptığın görüşmelerle bağlantılı. Şimdi biz bu hükümete nasıl güvenelim. PKK nasıl güvensin?' 
 Öte yandan Selahattin Demirtaş ve Gültan Kışanak'ın, Paris'e gitmeye hazırlandıkları açıklandı. ANKARA
 
  