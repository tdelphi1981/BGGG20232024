Mersin İdmanyurdu 0-2 Trabzonspor
Ziraat Türkiye Kupası'nın iddialı takımlarından Trabzonspor, B Grubu 3. hafta mücadelesinde deplasmanda Mersin İdman Yurdu'nu 2-0 mağlup etti.
Tevfik Sırrı Gür Stadyumu'nda oynanan mücadeleyi Fırat Aydınus yönetirken, Trabzonspor'un golleri 35. ve 82. dakikada Mustafa Yumlu'dan geldi. 

Bu sonucun ardında Trabzonspor B Grubu'nda oynadığı üçüncü maçında üçüncü galibiyetini alırken Mersin İdmanyurdu ise sıfır çekti...

STAT: Tevfik Sırrı Gür 
HAKEMLER: Fırat Aydınus (7), Orkun Aktaş (7), Bülent Gökçü (7) 
MERSİN İDMANYURDU: Orkun (5)- İvan (5), Tanju (5), Serkan (5), Murat (6), Culio (6), Nurullah (5), Burhan (5), Eren (5)(Dk.69 Mahmut 6), Nduka (5)(Dk.75 Can Erdem 5), Nobre (5) 
TRABZONSPOR: Tolga (6)(Dk.46 Onur 6)- Marek Cech (6), Mustafa Yumlu (8), Celustka (7), Aykut (6), Alanzinho (7), Sapara (7)(Dk.88 Soner Aydoğdu), Zeki (6), Olcan (6), Robert Vittek (6), Emre Güral (6)(Dk.64 Colman ) 
GOLLER: Dk.35 ve Dk.83 Mustafa Yumlu (Trabzonspor) 
SARI KARTLAR: Dk.30 Tolga, Dk.73. Alanzınho (Trabzonspor) Dk.80 Mahmut, 90+2 İvan (Mersin İdmanyurdu) 

MAÇIN AYRINTILARI

Ziraat Türkiye Kupası B Grubu'nda mücadele eden Mersin İdmanyurdu, sahasında konuk ettiği Trabzonspor'a 2-0 mağlup oldu. 
5'inci dakikada defansın arkasında topla buluşan Alanzinho'nun plase vuruşu yandan az farkla auta çıktı. 
10'uncu dakikada Vittek soldan seri çalımlarla girdiği ceza alanında sert vurdu, top yan direği sıyırarak auta çıktı. 
23'üncü dakikada Burhan'ın sağdan pasıyla ceza alanına giren Eren'in şutu kaleci Tolga'dan döndü, yeniden tamamlayan Eren, topu auta gönderdi. 
35'inci dakikada kazanılan köşe vuruşunu kullanan Olcan'ın ortasında defansın arasından iyi yükselen Mustafa Yumlu, sert kafa vuruşuyla topu ağlara gönderdi: 0-1 
42'nci dakikada orta alandan İvan'ın pasıyla ceza alanında topa buluşan Nobre, müsait durumdaki Burhan'ı gördü. Burhan topu auta atarak takımını mutlak bir golden etti. 
48'inci dakikada Olcan'ın kullandığı serbest atışta topa iyi yükselen Aykut'un kafa vuruşu üstten az farkla auta çıktı. 
61'inci dakikada Murat'ın defansın arkasına indirdiği topla buluşan Eren, müsait pozisyonda topu auta gönderdi. 
71'inci dakikada sağdan seri çalımlarda defansı geçen Vittek'in ayaklarına kapanan kaleci Orkun topu kontrol ederek mutlak golü önledi. 
82'nci dakikada topla buluşan Alanzinho, ceza yayı çaprazından sert vurdu. Kaleci Orkun son anda kornere çeldi. 
83'üncü dakikada Olcan'ın sol kanattan ceza alanına gönderdiği topu alan Zeki'nin plase vuruşu kaleci Orkun'dan döndü. Dönen topu yeniden tamamlayan Zeki'nin vuruşu kaleci Orkun'un ayaklarından sektiği anda, pozisyonu arka direkte iyi takip eden Mustafa Yumlu topu ağlara gönderdi: 0-2