Bankadan bir İş çıktı
KONSOLİDE aktif büyüklüğü, 201.1 milyar TLye ulaşan İş Bankası, kredilerde sektörün, mevduatta ise özel bankaların en büyüğü oldu. Kredilerde ilk kez bir Türk bankasının 100 milyar lirayı aştığını söyleyen Adnan Bali, 2009dan bu yana sağladığımız büyüme ile İş Bankasının içinden bir İş Bankası daha çıkardık dedi.
AKTİF büyüklüğü 175.4 milyar lira ile Türkiyenin en büyük bankası konumundaki İş Bankasının kredi büyüklüğü de 2012de 106.7 milyar TLye ulaştı. İş Bankası Genel Müdürü Adnan Bali, 100 milyarı aşan 3 basamaklı kredi büyüklüğü rakamının Türk bankacılık sektörü için bir ilk olduğunu belirterek, 100 milyar lirayı aşan kredi, 100 milyar lira mevduat. Türkiyede büyüklüğü 100 milyar dolara koşan ilk bankayız. Arkadaşlar ulaştığımız 100lü rakamlarla ilgili çeşitli çalışmalar bile yaptılar; Yaptığımız iş yüz-yüze bankacılık dedi. Geçmiş yıllarda bankanın kredi ve mevduatta sağladığı büyümeyi orta ölçekli bir banka daha oluşturduk şeklinde tanımladıklarını söyleyen Adnan Bali, 2009 yılından bu yana sağladığımız büyümeye baktığımızda İş Bankasının içinden bir İş Bankası daha çıktı diyebiliyoruz şeklinde konuştu.  
BANKAYI ZAPTEDEMİYORUZ 
2009 yılında 48.3 milyar lira olan kredi hacminin, 2012de 106.7 milyar liraya ulaştığının altını çizen Bali, Üç basamaklı kredi hacmi sektörde bir ilktir. Bankayı zaptedemiyoruz. Kredilerin aktiflerdeki payı yüzde 61le zirveye ulaştı. Bu gerçek bankacılığın tarifidir. Bu başarıyı sahada yatıp, sahada kalkmaya borçluyuz. Bu bir meslek erbablığıdır, imece usülü çalışmanın sonucudur. Yönetim kalitesinin sonucudur dedi. Bali, 2009 sonundan bu yana bankanın aktiflerinde yüzde 55le 62.2 milyar liralık büyüme olduğunun altını çizdi. İş Bankasının 2009 yılından 2012 sonuna kadar özkaynaklarında gerçekleşen artış yüzde 68.4 oldu. Bankanın konsolide aktif büyüklüğü ise, 201.1 milyar TLye ulaştı. İş Bankası aktif, kredi ve özkaynakta sektörün, mevduatta ise özel bankaların en büyüğü oldu.  
EN BÜYÜK KÂRI YAPTIK 
İş Bankasının 2012 performansı ve 2013 hedeflerini paylaşan Bali, şunları kaydetti: 2012 yılında 3.3 milyar TL net kâr ile bankacılık tarihinin en büyük kârını elde ettik. Bu süreçte müşterilerimizin de bizi önemli bir ticari partner olarak gördüğüne memnuniyetle tanık olduk. Biz müşteriye bir adım attık, müşterilerimiz bize 5 adım attı. Aktiflerimizde yüzde 8.5 artış oldu. Bankanın toplam mevduatı yüzde 7.2 artışla 105.4 milyar liraya ulaşırken, özkaynakları da yüzde 26.8 artışla 22.7 milyar lira oldu. Bankanın 2012de sermaye yeterlilik rasyosu yüzde 16.3, takipteki kredilerin oranı da yüzde 1.9 olarak gerçekleşti. 
Ekonomiye 145 milyarlık katkı 
2012 yılına başlarken İş Bankasının kredilerde en büyük banka olduğunu hatırlatan Bali, Kredi hacminin 106.7 milyar liraya ulaştığını rakiplerle arayı biraz daha açtığını söyledi. Bali, İş Bankası Grubunun kullandırdığı nakdi ve gayrinakdi kredilerin 2012 yılı içinde yüzde 15 arttığını, Grubun ekonomiye yaptığı toplam katkının 144.8 milyar TLye ulaştığını ifade etti. 
Krediye limitte tür önemli 
BU yıl kredilerde finansal istikrarı tehdit edecek boyutta olmamasını da gözeterek yüzde 18 büyüme hedeflediklerini kaydeden Adnan Bali, Merkez Bankasının kredi büyümesine yönelik politikarıyla ilgili şu değerlendirmeyi yaptı: Türkiyenin büyük altyapı projelerine ihtiyacı var. Bunlar ihtiyaçlar. İhtiyaç olduğu için bankacılık sektörü buralara fon sağlıyor. O yüzden bu ihtiyaçlarla içinde bulunduğumuz koşulların iyi optimize edilmesi ve kredi türleri itibariyle detaylı tariflendirilmesi gerekir diye düşünüyorum.  
Kartta kaliteye önem veriyoruz 
2012 yılında yüzde 22.5 büyüyen kredi kartında cironun 8.1 milyar liraya çıktığını belirten Adnan Bali, Lider olmadığımız yegane alan kredi kartlarıdır. Başaramadığımızdan değil, seçimimizdir. Nedeni şu, bu alanlarda kaliteli, sürdürülebilir ve gördüğümüz kadar iş yapmayı seçiyoruz. Dramatik hikayelerin yazılmasına taraf ve neden olmak istemiyoruz diye konuştu. 
Yurtdışındaki büyüme fırsatlarını  değerlendiriyoruz 
İŞ Bankası olarak yurtdışındaki büyüme fırsatlarını değerlendirdiklerini belirten Adnan Bali, Irak, Pakistan, Azerbaycan ve Gürcistanda yeni şubeler açacaklarını, Mısırdaki faaliyetlerin genişletilmesi yönündeki kararı da koruduklarını söyledi. Uluslararası bankacılık alanında öncelikle bölgesel, daha sonra global bir banka olmayı hedeflediklerini belirten Bali, Yurtdışında genişleme çalışmalarımız kapsamında halen Irakın Bağdat ve Duhok, Pakistanın Karaçi, Azerbaycanın Bakü ve Gürcistanın Tiflis şehirlerinde bankacılık faaliyetleri konusunda imkanları değerlendiriyoruz. Öte yandan Mısırda halihazırda temsilcilik düzeyinde bulunan bankacılık faaliyetlerimizin genişletilmesi yönündeki kararımızı muhafaza ediyoruz dedi.İş Bankasının bankacılık alanındaki iştirakleri de dahil edildiğinde 14 ülkede, 50 şube, 2 temsilciliği bulunuyor. Yurtdışı faaliyetlerinin toplam aktif büyüklüğü ise 23.9 milyar TL seviyesinde.