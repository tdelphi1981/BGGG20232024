'Üzerime kalacaktı'
Ege Üniversitesi yurdunda şok intihar girişimi... Oda arkadaşlarının hırsızlıkla suçladığı D.G, bunu gururuna yediremeyerek 5'inci kattan aşağı atladı. Genç kız, ağır yaralı yerde yatarken bile 'Atlamasaydım, üzerime kalacaktı' dedi
 
 ONUR TUNGUT / İZMİR
 Üniversitelinin 'gurur' savaşı... Önceki gün saat 22.00 sıralarında İzmir Ege Üniversitesi kampusunda bulunan Kredi  Yurtlar Kurumu Yurdu'nda olay şöyle meydana geldi:
 - EGE Üniversitesi Tekstil Mühendisliği son sınıf öğrencisi D.G'nin kaldığı 6 kişilik odada, iddiaya göre bir öğrencinin laptopu çalındı. 
 - ARKADAŞLARI hırsızlıkla suçladıkları D.G. ile tartıştı ve tartakladı.
 - SUÇLAMAYI gururuna yediremeyen D.G, akşam kaldığı yurdun beşinci katına çıkarak koridor penceresinden kendini boşluğa bıraktı. 
 - TOPRAK zemine düşen genç mühendis adayı D.G'yi, oradan geçen bir öğrenci fark etti ve yurt yetkililerine haber verdi. Genç kızın ilk müdahalede bulunan öğrenciye 'Atlamasaydım, üzerime kalacaktı' dediği öğrenildi. 
 - ÇAĞRILAN 112 Acil Servis ekibi ağır yaralı genç kızı hemen Ege Üniversitesi Hastanesi'ne kaldırdı. Tedavi altına alınan D.G.'nin durumunun ciddiyetini koruduğu bildirildi. 
 - D.G'nin oda arkadaşlarının ise ifadelerinde, kendisine doğrudan bir hırsızlık suçlamasında bulunmadıklarını söyledikleri belirtildi.
  