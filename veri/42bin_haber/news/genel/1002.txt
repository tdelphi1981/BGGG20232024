Ekim ayının zam şampiyonu kadın kazağı oldu
Ekim ayının zam şampiyonu kadın kazağı oldu. Ekim ayında tüketici fiyatlarında en yüksek artış yüzde 22.96 oranı ile kadın kazağında yaşanırken, üretici fiyatlarında en yüksek artış yüzde 35.72 oranı ile tütün alım fiyatında gerçekleşti.
 Ekim ayında fiyatı en çok düşen ürün tüketici fiyatlarında yüzde 28.09 ile yurtiçi bir hafta ve daha fazla süreli turlar, üretici fiyatlarında ise yüzde 15.40 ile palamut-torikte yaşandı.
 Türkiye genelinde Ekim ayının zam şampiyonu kadın kazağı oldu. Ekim ayında tüketici fiyatlarında en yüksek artış yüzde 22.96 oranı ile kadın kazağında yaşanırken, üretici fiyatlarında en yüksek artış yüzde 35.72 oranı ile tütün alım fiyatında gerçekleşti.
 Türkiye İstatistik Kurumu’nun (TÜİK) verilerine göre, Ekim ayında en yüksek fiyat artışı TÜFE’de yüzde 22.96 ile kadın kazağında tespit edildi. Bunu yüzde 20 ile kadın botu, yüzde 19.14 ile erkek botu, yüzde 17.31 ile erkek kabanı, yüzde 15.51 ile çocuk kazağı, 13.45 ile etek, yüzde 10.46 ile takım elbise, yüzde 9.84 ile doğalgaz izledi.
 -TÜFE’DE EN FAZLA DÜŞÜŞ YURTİÇİ BİR HAFTA VE DAHA FAZLA SÜRELİ TURLARDA YAŞANDI- 
 TÜFE kapsamında Ekim’de en fazla fiyat düşüşü yüzde 28.09 ile yurtiçi bir hafta ve daha fazla süreli turlarda yaşandı. Bunu, yüzde 26.86 ile limon, yüzde 24.71 ile salatalık, yüzde 18.27 ile salatalık, yüzde 4.81 ile patlıcan takip etti.
 -ÜFE’DE EN FAZLA ARTIŞ YÜZDE 35.72 İLE TÜTÜN ALIM FİYATINDA YAŞANDI- 
 ÜFE kapsamında 2012 Ekim ayında bir önceki aya göre en çok fiyat artışı yüzde 35.72 ile tütün alım fiyatında yaşandı. Bunu yüzde 35.37 ile muz, yüzde 15.38 ile limon, yüzde 9.17 ile çocuk ve genç odası takımı, yüzde 9.04 ile beyaz peynir takip etti.
 -EN FAZLA DÜŞÜŞ PALAMUTTA- 
 Ekim ayında ÜFE kapsamında en fazla fiyat düşüşü ise bir önceki aya göre yüzde 15.40 ile palamut-torikte yaşandı. Bunu yüzde 11.71 ile kadın için deri çizme ve botlar, yüzde 6.22 ile koyun ve kuzu karkasları, yüzde 5.05 ile plastik damacanalar ve şişeler, yüzde 4.94 ile işlenmiş yünsüz koyun ve kuzu derisi takip etti.
 ANKA
  