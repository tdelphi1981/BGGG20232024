THY kabin amiri otelde ölü bulundu
TÜRK Hava Yollarında (THY) kabin amiri olarak görev yapan 45 yaşındaki Sema Müstecaplıoğlu (en sağda), Osaka-İstanbul uçuşu öncesi dinlendiği otel odasında ölü bulundu. Müstecaplıoğlunun kalp krizi sonucu hayatını kaybettiği bildirildi.
Osaka-İstanbul seferi için kaldığı otelde istirahat eden Sema Müstecaplıoğlunun kabin görevlisi arkadaşları uçuş öncesi havalimanına gitmek için Osakadaki otel lobisinde bekliyorlardı. Uzun bir süre bekleyen arkadaşları daha sonra otel odasını aradı.

 KABİN MEMURU OTEL ODASINDA ÖLÜ BULUNDU 
Sema Müstecaplıoğlunun telefonları cevap vermeyince panikleyen diğer kabin görevlileri kaldığı odaya çıktılar. Kapıyı uzun süre çalan arkadaşları Müstecaplıoğlunun kapıyı açmaması üzerine durum otel görevlilerine bildirildi. Otel görevlileri tarafından kapı açılırken, arkadaşları Müstecaplıoğlunun cansız bedeni ile karşılaştı. 
Müstecaplıoğlunun cenazesi otopsi için hastaneye kaldırılırken, yapılan ilk incelemede kalp krizi sonucu hayatını kaybettiği öğrenildi. Kabin Amiri Sema Müstecaplıoğlunun cenazesinin hafta başında Türkiyeye getirileceği belirtildi.

6 Ağustos 1968 doğumlu olan Müstecaplıoğlu, evli ve bir çocuk annesiydi. 1990 yılında THYde çalışmaya başlamış ve yaklaşık 3 yıldan beri de Kabin Eğitim Şefi olarak görev yapıyordu.