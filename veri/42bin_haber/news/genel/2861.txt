6 MİLGEM'i Koç yapacak
Başbakan Erdoğan'ın başkanlığında toplanan Savunma Sanayii İcra Komitesi'nde önemli kararlar alındı. Denizaltı Savunma Harbi ve Keşif Karakol Gemisi (MİLGEM) Projesi kapsamında 6 geminin daha seri üretimi kararlaştırıldı. Bu amaçla Koç grubu şirketi RMK Marine Gemi Yapım Sanayi ile sözleşme imzalanacak.
 FÜZE KARARI ÇIKMADI: Uzun süredir gündemde olan ve Türkiye'nin özellikle bölgesindeki tehditlere karşı kendi füze savunma sistemini güçlendirmeye yönelik projede teklifler değerlendirildi. NATO'nun Patriotları'nın Suriye tehdidine karşı kurulacak olması da gündeme geldi. ABD, Rus, Çin ve İtalyan firmalarının yarıştığı projede son söz önümüzdeki 
 ilk toplantıya bırakıldı. 
 GÖKTÜRK 3 MİLLİ OLACAK: Yüzde 80 yerli imkanlarla yapılan Göktürk 2'nin uzaya fırlatılmasının ardından Göktürk 3 için de düğmeye basıldı. SSİK, Göktürk 3 Projesi'nin TÜBİTAK ve ASELSAN'ın desteğiyle milli olarak geliştirilmesi İçin, TUSAŞ ile görüşmelere başlanmasına karar verdi. Hakkı KURBAN