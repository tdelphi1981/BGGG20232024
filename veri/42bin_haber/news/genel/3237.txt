Kadınlar cinsel ilişkiden daha çok zevk alıyor
Yapılan araştırmalar, orta yaşlı kadınların seks hayatlarından daha fazla zevk aldığını ortaya koydu.
Daily Mail'de yer alan araştırmaya göre kadınlar, partnerlerinin performans sorunlarına rağmen ve daha az seks yapıyor olmalarına rağmen seks hayatlarından çok daha memnun. Erkeklerde ise durum tam tersi. Yaş ilerledikçe daha az tatmin olduklarını söylüyorlar.  

Araştırma yaşları 50 ile 79 arasında değişen ve evli ya da uzun süreli ilişki yaşayan 1000 heteroseksüel çift üzerinde yapıldı. Yaşları 50 ile 59 arasında değişen erkeklerin yüzde 16'sı seks hayatlarından memnun olmadıklarını söylerken, kadınların sadece yüzde 10'u bu yanıtı verdi. Kadınlara partnerlerinin performansı sorulduğunda ise yaklaşık 3'te 2'si eşlerinin ereksiyon problemi yaşadığını belirtti.  
  
YÜZDE 18 HER GÜN SEKS YAPIYOR 
  
50 yaşın üstündeki kadınlarda seks yapma sıklığı sorulduğunda sadece yüzde 18'i, her gün ya da bir kaç günde bir seks yaptığını söylerken yine yaklaşık yüzzde 18'lik bir kesim de haftada bir kere seks yaptığını belirtti.  
  
Ankete katılanların yüzde 21'i ise ayda bir ya da birkaç haftada bir seks yaptığını söylerken, araştırmada en büyük yüzdeyi, yüzde 27 ile "nadiren"  seks yapanlar aldı.  

 