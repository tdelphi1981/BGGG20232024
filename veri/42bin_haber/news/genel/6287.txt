Termal füzeyle helikopter avı
Suriyede muhalifler giderek güçlenirken AA, Halepte Suriye ordusuna ait bir helikopterin düşürülmesini anbean görüntüledi. Suriyeli AA muhabiri Hürriyete yaptığı açıklamada, Menna Havaalanı etrafında günlerce beklediklerini söyleyerek, Olayın yaşandığı gün helikopteri gördük ve araçtan indik. Füzelerden ilki ıskaladı, diğeri vurdu dedi.
Suriyedeki Esad karşıtları cephede giderek güçleniyor. Termal füze kullanmaya başlayan muhalifler, Halepte Suriye ordusuna ait bir helikopter düşürdü. 
Helikopterin vurulma anını görüntüleyen Anadolu Ajansı muhabiri Hürriyete konuştu. 
Suriyeli gazeteci Abdurrahman eş Şerif, telefonla Hürriyete yaptığı açıklamada, Halepe, Özgür Suriye Ordusunun elindeki termal füzelerin kullanımını görüntülemek için gittiğini söyledi. 
Yaklaşık 15 gün boyunca bölgede kaldığını belirten Eş Şerif, söz konusu görüntüleri ise bir hafta kadar önce çektiğini, geçtiğimiz günlerde de İstanbula döndüğünü ifade etti. Muhaliflerle birlikte Menna Havaalanı çevresinde günlerce beklediklerini söyleyen Suriyeli gazeteci, Olayın yaşandığı gün helikopteri gördük ve araçtan indik. Füzelerden ilki ıskaladı, ikincisi vurdu dedi. 
SURİYELİ MUHALİFLER HELİKOPTER DÜŞÜRDÜ 
  
ENKAZ GİTMİŞTİ 
Eş Şerif, Birkaç gün sonra aynı bölgeye gittiğimizde helikopter yoktu. Enkaz kaldırılmıştı diye devam etti. Helikopteri düşüren Vefa Kalkanı Tugayının Komutanı Kamil el İdlibi ise görüntüleri kaydeden AA muhabiri Eş Şerife, termal füze ve uçaksavar gibi gelişmiş imkanlara sahip olduklarını ve bu silahların helikopter ve savaş uçakları için tehlike arz ettiğini söyledi. Bölgede güç dengelerinin değiştiğini belirten İdlibi, Suriye uçakları devrimcilerin bulundukları bölgelerde alçaktan uçmaya çekiniyor dedi. 

Rakka Valisini tutukladılar 
Suriyenin Rakka ve Humus kentleri de dün yoğun çatışmalara sahne oldu. Muhalifler, Türkiye sınırındaki Rakkada Vali Hasan Celili ve Baas Partisinin il başkanı Süleyman Süleymanı rehin aldı. Londra merkezli Suriye İnsan Hakları Gözlemevi, Celili ve Süleymanın esaret altındaki görüntülerini yayınladı. 
Rakkanın muhaliflere geçtiği haberinin ardından Suriye savaş uçaklarının kenti bombaladığı bildirildi. Esad karşıtlarınca devrimin başkenti olarak tanımlanan ve sekiz aydır ordu kuşatmasında olan Humusta ise iki tarafın da ağır kayıplar verdiği belirtildi.