'Akün ve Şinasi için direneceğiz'
Ankara'da Akün ve Şinasi sahnelerinin bulunduğu binanın Emek İnşaat tarafından satışa çıkarılmasına tepkiler sürüyor. Satışı engellemek için sosyal medyada başlatılan imza kampanyası çığ gibi büyürken tiyatronun duayyen isimleri de harekete geçti.
 ÜNLÜ tiyatro sanatçısı Ayten Gökçer, Akün ve Şinasi sahnelerinin de bulunduğu Emek İnşaat'a ait kompleksin satışı ile ilgili tiyatrocuların izleyeceği yolu anlattı. Satışın gerçekleşeceği 5 Şubat'ın ardından bir heyet ile mülkün yeni sahibi ile görüşeceklerini belirten Gökçer, rica ile baskı sürecine başlayacaklarını söyledi. Şinasi Sahnesi'nde sergilenen birçok oyunda başrol üstlenen ünlü tiyatrocu Ayten Gökçer, AKŞAM'a konuştu:
 'Genel müdürümüz o işle meşgul oluyor. Şu anda yapılacak bir şey yok. Satışı beklemek gerekir. Ancak sanatçılar buna direnecektir. Satış gerçekleştiği zaman, rica ederiz, konuşuruz. Yeni mülk sahibi bir protokol ile iki sahnenin yıkılmadan devamına karar verirse büyük bir sanatsever ile karşı karşıya olduğumuzu anlarız' 
  Volkan  YANARDAĞ