Harabeden saraya
100 milyon dolar (178 milyon TL) serveti olan Hugh Hefner’in evlilik sözleşmesi yaptığı ortaya çıktı
 Geçtiğimiz günlerde Playboy’un sahibi Hugh Hefner (86) ile evlenen model Crystal Harris’in (26) çocukken İngiltere West Bromwich’te yıkık dökük bir bar işleten ailesiyle birlikte içki şişelerinin ve çöplerin arasında yaşadığı ortaya çıktı. Sürekli ev değiştiren ve çocukluğu fakirlik içinde geçen Harris, şu an eşi Hefner’e ait ABD’nin Los Angeles kentindeki Playboy malikânesinde yaşıyor. 2011’in haziran ayında düğünlerine bir hafta kala Hefner’i terk eden Harris “Sadece bir kez seviştik o da birkaç saniye sürdü” açıklamasını yapmıştı. İkili, geçen yıl mayıs ayında barışmıştı.