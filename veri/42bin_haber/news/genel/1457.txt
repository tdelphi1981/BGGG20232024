Eylül'de araç almadık
Trafiğe kaydı yapılan taşıt sayısı Eylül ayında geçen yılın aynı dönemine göre yüzde 5.4 azalarak 84 bin 846’ya geriledi. Ocak-Eylül döneminde 818 bin 804 adet taşıtın trafiğe kaydı yapıldı, 82 bin 584 adet taşıtın ise trafikten kaydı silindi. Böylece trafikteki toplam taşıt sayısı 736 bin 220 adet arttı.
 Türkiye İstatistik Kurumu Eylül ayı Motorlu Kara Taşıtları İstatistiklerini açıkladı. 2012 Eylül ayında trafiğe kaydı yapılan toplam 84 bin 846 taşıt içinde otomobil, yüzde 47.7 pay ve 40 bin 499 adet ile ilk sırada yer aldı. Otomobili yüzde 22 pay ve 18 bin 659 adet ile motosiklet, yüzde 17.7 pay ve 15 bin adet ile kamyonet, yüzde 4.4 pay ve 3 bin 718 adet ile traktör takip etti. Eylül ayında trafiğe kaydı yapılan taşıtların yüzde 8.2 pay ve 6 bin 970 adedini ise minibüs, otobüs, kamyon ve özel amaçlı taşıtlar oluşturdu.
 -TRAFİĞE KAYDI YAPILAN MOTORLU TAŞIT SAYISI EYLÜL’DE BİR AYA GÖRE YÜZDE 7 AZALDI-
 Eylül ayında bir önceki aya göre trafiğe kaydı yapılan taşıt sayısı yüzde 7 azaldı. Bu azalış otomobilde yüzde 10.3, kamyonette yüzde 1.6, kamyonda yüzde 7.9, motosiklette yüzde 14 olarak gerçekleşti. Minibüste yüzde 22.2, otobüste yüzde 53.9, özel amaçlı taşıtlarda yüzde 13.3, traktörde yüzde 15.1 artış yaşandı.
 -TRAFİĞE KAYDI YAPILAN MOTORLU TAŞIT SAYISI GEÇEN YILIN AYNI AYINA GÖRE YÜZDE 5.4 AZALDI-
 2012 yılı Eylül ayında geçen yılın aynı ayına göre trafiğe kaydı yapılan taşıt sayısı yüzde 5.4 azaldı. Bu azalış kamyonette yüzde 9.5, kamyonda yüzde 23, motosiklette yüzde 21.4, traktörde yüzde 13.5 olarak gerçekleşti. Otomobilde yüzde 5.1, minibüste yüzde 35.3, otobüste yüzde 32.4, özel amaçlı taşıtlarda yüzde 78.9 artış oldu.
 -OCAK-EYLÜL DÖNEMİNDE TRAFİKTEKİ TOPLAM TAŞIT SAYISI 736 BİN 220 ADET ARTTI-
 2012 Ocak-Eylül döneminde 818 bin 804 adet taşıtın trafiğe kaydı yapıldı, 82 bin 584 adet taşıtın ise trafikten kaydı silindi. Böylece trafikteki toplam taşıt sayısı 736 bin 220 adet arttı. Eylül ayı sonu itibariyle trafiğe kayıtlı toplam 16 milyon 825 bin 748 adet taşıtın yüzde 50.6’sını otomobil, yüzde 16.4’ünü kamyonet, yüzde 15.7’sini motosiklet, yüzde 8.9’unu traktör, yüzde 4.5’ini kamyon, yüzde 2.3’ünü minibüs, yüzde 1.4’ünü otobüs, yüzde 0.2’sini ise özel amaçlı taşıtlar oluşturdu.
 -EYLÜL AYINDA 391 BİN 879 ADET TAŞITIN DEVRİ YAPILDI-
 2012 yılı Eylül ayında devri yapılan toplam 391 bin 879 taşıt içinde otomobil yüzde 66.6 pay ve 260 bin 801 adet ile ilk sırada yer aldı. Otomobili yüzde 16.1 pay ve 63 bin 112 adet ile kamyonet, yüzde 5.9 pay ve 22 bin 979 adet ile motosiklet, yüzde 3.4 pay ve 13 bin 207 adet ile traktör takip etti. Eylül ayında devri yapılan taşıtların yüzde 8.1 pay ve 31 bin 780 adedini ise minibüs, otobüs, kamyon ve özel amaçlı taşıtlar oluşturdu.
 -EYLÜL İTİBARİYLE TRAFİĞE KAYITLI OTOMOBİLLERİN YÜZDE 41’İ LPG YAKIT KULLANIYOR-
 2012 yılı Eylül ayı sonu itibariyle trafiğe kayıtlı 8 milyon 515 bin 776 adet otomobilin yüzde 41’i LPG, yüzde 34.7’si benzin, yüzde 23.7’si dizel yakıt kullandığı belirlendi. Yakıt türü bilinmeyen otomobillerin oranı ise yüzde 0.6 oldu. Eylül ayında trafiğe kaydı yapılan otomobillerin markalara göre dağılımına bakıldığında; 40 bin 499 adet otomobilin yüzde 11.8’ini Renault, yüzde 9.3’ünü Ford, yüzde 9’unu Hyundai, yüzde 8.6’sını Volkswagen, yüzde 7.7’sini Tofaş-Fiat, yüzde 7.3’ünü Toyota, yüzde 6.5’ini Opel, yüzde 5.5’ini Dacia, yüzde 3.8’ini Nissan, yüzde 3.2’sini Mercedes-Benz, yüzde 27.4’ünü ise diğer markalar oluşturdu.
 ANKA
  