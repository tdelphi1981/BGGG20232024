Enflasyon hesabı değişti yeni sepete kivi de girdi
2013'te TÜFE sepetine, kivi, badem içi, tahin, kadın ceketi, bebek arabası ve araba koltuğu eklendi. Greyfurt, kadın pantolon-ceket takımı, çocuk okul giysileri ve dijital kamera sepetten çıkarıldı
   Aslı IŞIK / ANKARA  
 Türkiye İstatistik Kurumu (TÜİK) Başkanı Birol Aydemir, dün Ankara'da düzenlediği basın toplantısında enflasyon sepetinde 2013'te gıda ve alkolsüz içkilerin, alkollü içeçekler ve tütün grubunun, eğitimin, giyim ve ayakkabının ağırlığının azalacağını açıkladı.  2013 Enflasyon sepetine kivi, badem içi, tahin, kadın ceket, bebek arabası  ve araba koltuğu girdi. Greyfurt, kadın pantolon-ceket takımı, kadın tayyörü, çocuk okul kıyafeti ve dijital kamera çıktı. TÜİK'TE 'erken açıklama' skandalıyla ilgili soruları da yanıtlayan TÜİK Başkanı Birol Aydemir, Enflasyon ve işgücü verilerinin erken açıklanmasıyla ilgili hatanın bilişimden kaynaklandığını söyledi ve diğer kurumlar da saat 10.00'dan önce istatistiki verileri görüyor. Ancak bizlere sorarak yayınlamadı "Ancak o kurum (Reuters) yayınladı" dedi.  İSTİFA EDER Mİ? İSTİFAYI düşünmediğini belirten Aydemir, "En son istifa etmesi gereken kişi olduğum için istifayı düşünmüyorum. Şeffaf bir şekilde hatamızı söyleyip, özür diliyoruz. İstifa edebilecek bir durum görmüyorum. Hata yapanın istifa ettiği bir Kurum'da iş yapacak eleman bulamazsınız. Vicdanen rahatım. Makam derdim yok. Bir yerden ayrılmam için 2 saat yeterlidir" dedi. 