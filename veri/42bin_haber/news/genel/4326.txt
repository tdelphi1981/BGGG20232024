Casus avında elektroşok!
MİT ve polis 'casus eskort'ların peşine düştü... İzmir Cumhuriyet Başsavcılığı'nca yürütülen casus eskort soruşturmasında ilginç detaylar ortaya çıktı. İddianamede 'fuhuş yaptırılan kadınlar aracılığıyla yüksek rütbeli askeri personelin uygunsuz görüntülerini çektikleri ve bunlarla şantaj yaparak bazı askeri bilgileri elde ettikleri' iddia edildi.
 Türkiye'ye getirilen Rus kadınların havalimanında karşılandığı ve İzmir'in en lüks semti olan Mavişehir'de evlere yerleştirildikleri belirtildi. Burada barınan kadınların müşterilerin evlerine ya da otellere bizzat çete üyeleri tarafından getirilip götürüldüğü kaydedildi. Fuhuş yapmak istemeyen bazı Rus eskortların elektroşok cihazıyla işkence gördükleri ve  korkutuldukları söylendi.
 RUS eskortların perde arkası ise araştırılıyor... Güvenlik birimleri kızların gerçek adlarını, ne zaman ve nereden Türkiye'ye girdiklerini, hangi illerde kaldıklarını, adlarının gerçek olup olmadığını ve diğer ülkelerin istihbarat birimleriyle ilişkileri olup olmadığını sorguluyor. 
 Ufuk TÜRKYILMAZ/ İZMİR