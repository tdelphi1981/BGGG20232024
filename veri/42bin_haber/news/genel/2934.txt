Kar alarmı!
Meteroloji Genel Müdürlüğü'nün önümüzdeki günlerde, soğuk ve karlı havaların geleceği yönündeki uyarısı üzerine İstanbul Büyükşehir Belediyesi alarma geçti.
  Kışla mücadele hazırlıkları çerçevesinde 43'ü birinci öncelikli olmak üzere 255 güzergahta toplam 3 bin 500 kilometre uzunluğundaki yol ağı ve meydanlarda tedbir alındı. İstanbul Büyükşehir Belediyesi Yol Bakım ve Altyapı Koordinasyon Daire Başkanlığı depolarında 2013 kış sezonu için 254 bin 7 ton tuz depolandı. İlçe Belediyelerine ihtiyaçları durumunda tuz takviyesi yapılacak. 82 ayrı noktada ise bin 800 ton solüsyon depolandı. İhtiyaç halinde saatte 25 ton kapasiteli solüsyon tesislerinde üretim yapılacak. 
 ANA arterlerin dışında meydanlar, üst ve alt geçitler, vapur iskeleleri, otobüs durakları, hastane giriş çıkışları, üniversite ve okulların giriş çıkışları için de karla mücadele ekipleri oluşturuldu.