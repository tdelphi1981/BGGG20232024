AK Partiden sürpriz Tam Gün operasyonu
YA hastane ya muayenehane yasağıyla doktorları ayağa kaldıran Tam Gün Yasasına karşı AK Partiden sürpriz operasyon geliyor.
Ak Parti Genel Merkezinde dün sabah, yeni Sağlık Bakanı Mehmet Müezzinoğlu ile bir araya gelen AK Partinin doktor kökenli milletvekilleri de Tam Günden şikayet etti. Kahvaltılı toplantıya ev sahipliği yapan AK Parti Genel Başkan Yardımcısı Mehmet Ali Şahin Hürriyete, Tam Gün Yasası ile ilgili şikayetler var. Bunun yeniden gözden geçirilmesi gerektiğini düşünüyoruz. Tıp kökenli arkadaşlarımızın da böyle bir tespiti var. Bu tespit sağlık bakanlığınca mutlaka ciddiye alınacaktır. Yeni Bakanımız da bunu ciddi şekilde ele alacaktır dedi.

YENİ BAKANLA SAĞLIK ZİRVESİ

Toplantıya AK Partinin doktor kökenli 22 milletvekilinin yanı sıra Müezzinoğlu da bakanlıktaki ekibiyle birlikte katıldı. Müezzinoğlu, dün sabahki Cumhurbaşkanı Abdullah Gül ile randevusu nedeniyle erken ayrılırken de ekibini toplantıda bıraktı.  
AK Parti Genel Merkezinde oluşturulan Sağlık Komisyonunun Başkanı ve Samsun Milletvekili Tülay Bakır raporuyla birlikte sağlık konusu, milletvekillerinin tartışmasına açıldı. Müezzinoğlu da bu çalışmanın kendilerine çok yardımcı olacağını söyledi. 

HASTA MEMNUN AMA DOKTOR DEĞİL

Toplantıda, AK Parti iktidarı sırasında halkın sağlık alanındaki memnuniyetinin arttığına dikkat çekilirken, Bizden önce yüzde 30lardaki halkın memnuniyeti bugün yüzde 75lere çıktı. Ama aynı memnuniyet sağlık çalışanlarında görülmüyor. Sağlıkta 2023 vizyonunu gerçekleştirebilmemiz için sağlık çalışanlarının memnuniyetini de vatandaş memnuniyeti oranına çıkarmamız gerekiyor saptaması yapıldı. Hem Bakırın raporunda, hem de toplantıda söz alan milletvekilleri, sağlık çalışanlarının en büyük memnuniyetsizliğinin Tam Gün Yasasından kaynaklandığını söylediler. Genel Başkan Yardımcısı Şahin şunları söyledi:

HEDEFİMİZİN GERİSİNDE

2023 vizyonuna ilişkin hedeflerimizi gerçekleştirebilmemiz için o tarihe kadar bizim 160 bin yeni doktora daha ihtiyacımız var. Bunları yetiştirip hizmete almamız gerekiyor. Ancak şu andaki hızla yılda ancak 5 bin hekim yetiştirebiliyoruz, bu ise 2023e kadar ancak 50-55 bin hekim demek. Bu da 2023 hedefimizin çok gerisinde. Bu konuda da acil önlem alınması gerekiyor. Tıp Fakültelerimizin sayısı arttığı halde öğrenci sayısı maalesef artmamış. O nedenle de hekim açığı giderek büyüyor. Bunu için eğitim düzeyinin yükseltilmesi, öğrenci sayısının arttırılması da dahil sistemin ciddi şekilde gözden geçirilmesi gerekiyor. 
 