İlk adım 22nci başlık
Fransa, Türkiyenin AB müzakerelerinde tıkadığı 5 başlıktan 22 numaralı faslın önündeki engelini kaldırdı. Türkiyenin beklentisi ilk aşamada iki, toplam beş başlık önündeki itirazın kaldırılmasıydı. Fabius, İlk adım olarak 22nci başlığı açıyoruz dedi.
FRANSA Cumhurbaşkanı François Hollandeın Türkiye ile beyaz sayfa açıyoruz vaadinin ilk adımı Avrupa Birliği yolunda geldi. Türkiyenin uzun süreli girişimlerinin ardından Fransa, AB müzakerelerinde tıkadığı beş başlıktan biri olan 22nci fasıl önündeki engeli kaldırdı. Dışişleri Bakanı Ahmet Davutoğlu, dün Pariste Fransa Dışişleri Bakanlığında düzenlenen Libya Konferansına katılmadan önce Fransız mevkidaşı Laurent Fabius ile kahvaltıda bir araya geldi. 
Libya toplantısına katılan Davutoğlu, konferansın sonuna kadar kalmadan Paristen ayrıldı. Görüşmeye ilişkin açıklamayı Fabius yaptı. Fabius, İlk olarak 22nci faslı açıyoruz. Sayın Davutoğluna bu başlığın açılacağını teyit ettim dedi.  
  ÖNEMLİ BİR ADIM 
Türkiyede iki başlık beklentisi 
Davutoğlu, Fransa Dışişleri Bakanı Laurent Fabiusun, Türkiyenin AB müzakere sürecinde Fransa tarafından bloke edilen 5 fasıldan birinin açılması yönünde yaptığı açıklamayı teyit ederek, Bugün Fransa daha önce benimsediği tutumunu değiştirme kararı aldığını bize resmen bildirdi. Bugün, başlangıç itibariyle bir fasıl, ama bundan sonra da Türkiye-AB ilişkilerinin önündeki engellerin kaldırılması için bir siyasi iradeye sahip olduklarını ve birlikte çalışmaya hazır olduklarını bize ifade ettiler dedi.  
Türkiyenin beklentisi 17nci (Ekonomik ve Parasal Politika) ve 22nci (Bölgesel Politika ve Yapısal Araçların Koordinasyonu) fasılların önündeki Fransız engelinin kaldırılmasıydı. Ayrıca eski Cumhurbaşkanı Sarkozynin  tıkadığı beş başlığın tamamının önündeki politik engellerin kaldırıldığı yönünde bir niyet açıklaması bekliyordu.  
  RÜZGAR TERSİNE Mİ DÖNÜYOR? 
Açılan ve bekleyen fasıllar 
Türkiyenin Avrupa Birliği ile üyelik müzakere süreci resmi olarak 3 Ekim 2005te başladı. 7 yıllık süreçte Türkiye-AB arasında toplam 33 fasıldan 13 fasıl müzakerelere açıldı, bir tanesi (geçici olarak) kapatıldı. Açılmayan 20 fasıldan 17si, AB Konseyi ve bazı üye ülkelerin siyasi engeline takılarak bloke edildi.