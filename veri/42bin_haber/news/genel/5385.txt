Beşiktaş ikinci yarıda kabustan uyandı
Spor Toto Süper Lig'in 21. haftasında Beşiktaş, Elazığspor'u deplasmanda 3-1'le geçti. Siyah beyazlılar karşılaşmanın başında geriye düşmelerine rağmen ilk yarının son dakikasında Holosko'nun attığı golle eşitliği sağladı.
İkinci yarıda ise sahada çok farklı bir Kartal vardı. Siyah beyazlılar etkili oyunlarını kaptan İbrahim Toraman ve Fernandes'in golleriyle süsleyerek karşılaşmadan 3-1 galip ayrıldılar.  
MEŞALE TERÖRÜ 
Beşiktaş bu galibiyetle sezonun ikinci yarısının da ilk galibiyetine ulaşmış oldu. Beşiktaş ligin ikinci yarısında kendi evinde oynadığı İstanbul BB ve K. Karabükspor maçlarını 2-2 eşitlikle bitirirken deplasmanda oynadığı Galatasaray derbisinden 2-1 mağlup ayrılmıştı. 
Beşiktaş bu galibiyetle puanını 35'e çıkartarak maç fazlasıyla 2. sıraya yükseldi. Sanica Boru Elazığspor ise 21 puanda ve 16. sırada kaldı. 
KARŞILAŞMADAN KARELER - EMRE OKTAY'IN OBJEKTİFİNDEN 
KARŞILAŞMANIN CANLI ANLATIMI 
BİZİMKİSİ YIKICI BİR AŞK... - ORHAN CAN'IN KALEMİNDEN 
Stat: Atatürk
Hakemler: İlker Meral, Mehmet Cem Hanoğlu, Hakan Yemişken
Sanica Boru Elazığspor: Ivesa, Adem Alkaşi, Ahmet Görkem Görk, Sedat  Bayrak, Orhan Ak, Mustafa Sarp, Marvin (Dk. 59 Mehmet Çakır), Köksal Yedek (Dk.  76 Aydın Karabulut), Serdar Gürler, Sane, Sinan Kaloğlu (Dk. 59 Kujoviç)
Beşiktaş: McGregor, Hilbert, İbrahim Toraman, Sivok, Gökhan Süzen,  Oğuzhan Özyakup, Veli Kavlak, Fernandes, Olcay Şahan (Dk. 88 Muhammed Demirci),  Holosko (Dk. 81 Niang), Sinan Kurumuş (Dk. 40 Escude)
Goller: Dk. 5 Ahmet Görkem Görk (Sanica Boru Elazığspor), Dk. 45 Holosko,  Dk. 56 İbrahim Toraman, Dk. 82 Fernandes (Beşiktaş)
Sarı kartlar: Dk. 45 Marvin, Dk. 51 Ahmet Görkem Görk, Dk. 83 Sedat  Bayrak, Dk. 86 Orhan Ak (Sanica Boru Elazığspor), Dk. 4 İbrahim Toraman  (Beşiktaş) 
ELAZIĞ'DA MEŞALE TERÖRÜ 
Karşılaşmadan önemli dakikalar; 
2. dakikada ani gelişen Elazığspor atağında topla buluşan Köksal, meşin  yuvarlağı sol taraftan ceza alanına hareketlenen Sinan'a aktardı. Sinan'ın ceza  alanı sol çaprazından vuruşunda, yerden giden topu kaleci McGregor uzaklaştırdı.
5. dakikada sağ kanattan Sinan Kaloğlu'nun kullandığı serbest vuruş  sonrası ceza alanında oluşan karambolde topu önünde bulan Ahmet Görkem, düzgün  bir vuruşla meşin yuvarlağı ağlarla buluşturdu: 1-0
16. dakikada Serdar Gürler'in ortasında Köksal'ın gelişine vuruşunda top  auta çıktı.
22. dakikada Beşiktaş'ın etkili atağında, savunmanın arkasına atılan  topla buluşan Holosko'nun plase vuruşunda meşin yuvarlak az farkla auta gitti.
31. dakikada gelişen Beşiktaş atağında, sağ kanattan ceza alanına yapılan  ortada Ivesa kalesini terk etti. Topla buluşan Olcan Şahan'ın vuruşunda Mustafa  Sarp kaleye giden topu uzaklaştırdı.
45. dakikada Elazığspor savunmasının ofsayt gerekçesiyle durakladığı  pozisyonda, defansın arkasına atılan topla buluşan Holosko'nun vuruşunda, meşin  yuvarlak kaleci Ivesa'nın üzerinden ağlarla buluştu: 1-1
49. dakikada Mustafa Sarp'ın pasıyla ceza alanına giren Serdar Gürler'in  sert vuruşunda top auta çıktı.
56. dakikada kullanılan korner atışında, Sivok topa yükseklik kazandırdı.  Kale alanındaki İbrahim Toraman, kafa vuruşuyla topu filelerle buluşturdu: 1-2
65. dakikada Sane'nin ceza alanı dışından sert vuruşunda top direğin  üstünden auta çıktı.
71. dakikada Holosko'nun ortasında Veli Kavlak'ın yakın mesafeden kafa  vuruşunda kaleci Ivesa topu çeldi. Savunma topu uzaklaştırdı.
75. dakikada topla ceza alanına giren Fernandes'in, kalesinden ayrılan  Ivesa'nın üzerinden aşırtma vuruşunda top direğin dibinden az farkla auta çıktı.
82. dakikada Niang'ın pasıyla sağdan ceza alanına giren Hilbert'in  ortasında Fernandes dokunarak meşin yuvarlağı filelere gönderdi: 1-3
          
Karşılaşmadan notlar;
Elazığlı futbolseverlerin yoğun ilgi gösterdiği maçta, 12 bin 500 seyirci  kapasiteli Atatürk Stadı'nın tribünleri, güvenlik gerekçesiyle boş bırakılan  bölüm dışında tamamen doldu. Beşiktaşlı taraftarlar da Elazığ deplasmanında  takımlarını yalnız bırakmadı. Siyah-beyazlı ekibin taraftarlarına 763 koltuk  ayrıldığı bildirildi.
 
3 gün önce vefat eden eski Türkiye Futbol Federasyonu başkanlarından ve  (A) Milli Takım teknik direktörlerinden Doğan Andaç anısına maç öncesinde saygı  duruşunda bulunuldu. Karşılaşmayı, Beşiktaş Kulübü Başkanı Fikret Orman ile bazı  yöneticiler de izledi. Maça, 165 basın mensubu akredite oldu. Sanica Boru Elazığsporlu  futbolcular sahaya ellerinde Madde bağımlılığına hayır yazılı pankartla  çıktı.
         
Sakatlıkları bulunan İsmail Köybaşı, Almeida, Uğur Boral, Dentinho ve  Mustafa Pektemek'i Elazığ deplasmanına getirmeyen Beşiktaş Teknik Direktörü Samet  Aybaba, Kardemir Karabükspor maçında sarı kart cezaları nedeniyle forma giyemeyen  Tomas Sivok, Roberto Hilbert ve Veli Kavlak'ı ilk on birde sahaya sürdü. Aybaba, geçen hafta Almeida'nın sakatlanması üzerine kadroya aldığı Sinan  Kurumuş'a bu maçta ilk on birde şans verdi. Beşiktaş'ın yeni transferi Mamadou  Niang'ın yedek soyunduğu maçta Aybaba, Elazığ'a getirdiği Necip Uysal'ı sakatlığı  nedeniyle maç kadrosuna almadı.
 
Sanica Boru Elazığspor Teknik Direktörü Yılmaz Vural ise sarı kart  cezalısı Bilica'nın yerine Ahmet Görkem Görk'e savunmada şans verdi. Sakatlığı  bulunan Ivan Sesar'ı kadroya almayan Vural, Kasımpaşa maçında sarı kart cezası  nedeniyle forma giyemeyen Sedat Bayrak'ı ise bu karşılaşmada ilk on birde sahaya  sürdü. Vural, kırmızı kart cezası sona eren Marvin'e de ilk on birde görev  verdi. 
CEP TELEFONLARI VE İNTERNET ÇALIŞMADI 
Yoğun güvenlik önlemlerinin alındığı maçı, Diyarbakır, Malatya ve Bingöl valileri şeref tribününden izledi. Valilerin stadyuma gelmesi nedeniyle şifre karıştırıcı jammerler devreye sokuldu. Bu yüzden stat ve çevresinde internet ve cep telefonları çalışmadı. Maçı izleyen gazeteciler de maç fotoğrafı ve yazılarını merkezlerine geçmekte büyük sıkıntı yaşadı.  
BEŞİKTAŞ'I YALNIZ BIRAKMADILAR 
Tunceli'de bulunan çarşı taraftarlar grubu ve Tunceli'den gelen yüzlerce Beşiktaş taraftarı maç boyunca takımlarını yalnız bırakmadı. Çarşı taraftar grubu maç sonrası da yaklaşık bir saat boyunca güvenlik nedeniyle stadyumda bekletildi. Stadyumu dolduran yaklaşık 13 bin taraftarlar maç saatinden önce stadyumunu doldurdu. 
Karşılaşmanın 89'uncu dakikasında SB Elazığsporlu tribünlerinden atlayan bir taraftar, sahaya girerek orta hakem İlker Meral'in üzerine doğru giderken, her iki takım futbolcuları ve polis tarafından yakalandı. Sahaya giren taraftar, daha sonra güvenlik güçleri tarafından saha dışına çıkarıldı.  
MAÇTAN SONRA DA 
Maçın bitiş düdüğüyle birlikte bazı SB Elazığsporlu futbolcular, orta hakem İlker Meral'in yanına giderek maçı kötü yönettiği iddiasıyla tepki gösterdi. 
Elazığlı futbolseverlerin yoğun ilgi gösterdiği maçta, 12 bin 500 seyirci kapasiteli Atatürk Stadı'nın tribünleri, güvenlik gerekçesiyle boş bırakılan bölüm dışında tamamen doldu. Beşiktaşlı taraftarlar da Elazığ deplasmanında takımlarını yalnız bırakmadı. Siyah-beyazlı ekibin taraftarları 800 kişilik tribünü doldurdu. 

         
        