Emekli isyan bayrağını açtı
Türk Emekli-Sen ve Birleşik Emekliler Derneği yaptıkları açıklamada, milletvekillerine 50 bin TL'ye kadar şahsi bütçe verilmesini öngören çalışmaları 'dengeler bozulmasın' diyerek topa tuttu.
 Emekliler aynı zamanda, milletvekilinin 6 olan diş implant yaptırma hakkının 8'e çıkarılmasını da eleştirerek, 'Garip gurebaya, emekliye, memura, işçiye bir tane bile implant hakkı yok, vekilimize 8 tane. Emeklinin dişini söküyorlar, milletvekiline implant çakıyorlar' dedi. Türk Emekli-Sen Genel Başkanı Osman Özdemir ve Birleşik Emekliler Derneği Genel Başkanı Nalan Huriye Akcan, yaptıkları ortak açıklamada, milletvekillerine verilmesi düşünülen 50 bin TL’lik şahsi bütçeyi eleştirerek, 'Milletvekili  maaşları tamam, sekreteri, danışmanı, şoförü de tamam, herkesi kıskandıracak şekilde bol maaş verdiler. Gözümüz yok ama  emekliye, memura 1 puan yok, aman dengeler bozulmasın' ifadelerini kullandılar.
  