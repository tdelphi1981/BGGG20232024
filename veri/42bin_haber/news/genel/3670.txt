Sahrada kriz
Fransanın Malideki İslamcı milislere yönelik operasyonu sürerken bu kez Cezayir karıştı. Önceki gün Cezayirin Sahra Çölü bölgesinde bir doğalgaz tesisinde onlarca Batılıyı rehin alan Maskeliler Tugayına operasyon düzenlendi. Çatışmada çok sayıda kişi öldü.
EL Kaideye yanlısı militanlardan oluşan bir grubun önceki gün gerçekleştirdiği kaçırma eylemi, dünyanın en önemli gündem maddesi haline geldi. Adı farklı kaynaklarda göre Halit Ebu El-Abbas Tugayı, Maskeliler Tugayı ya da Kanla İmza Atanlar Tugayı olarak ifade edilen İslami radikaller, aralarında Batı ülke vatandaşlarının da bulunduğu 41 kişiyi, Cezayirin güneydoğusundaki petrol bölgesi Amenastaki doğalgaz tesisinde rehin aldı. İddiaya göre örgüt aynı zamanda, sayıları 150 ila 180 arasında verilen Cezayirli işçileri de alıkoydu; 3 kişiyi öldürdü. 
Cezayir enerji şirketi Sonatrach, İngiliz enerji şirketi BP ve Norveçten Statoil şirketlerinin oluşturduğu konsorsiyum tarafından işletilen ve bulunduğu yer itibariyle Sahra Çölü sınırlarına giren ve izole bir konumda olan tesisteki eylem, Batı medyasında geniş yer buldu. İddiaya göre 41 rehinenin 9u Norveç, 7si ABD, en azın 3ü Japonya, 2si Malezya, 1i İrlandadan. Ayrıca Fransa ve İngiltereden de bilinmeyen sayıda rehinenin, radikallerin eline geçtiği anlaşıldı. 
CEZAYİR'DE REHİNE KRİZİ / FOTO GALERİ 
Operasyon bitti mi 
Dün özellikle de öğleden sonra hareketli saatler yaşayan tesislerde önce, rehinelerden en az 20sinin kaçmayı başardığı öne sürüldü; ancak bu haber doğrulanamadığı gibi, kaçan tutsakların hangi milletlerden olduğu ve nerede saklandıkları da anlaşılamadı. TSİ 15.00 sularında Cezayir güvenlik güçleri, tesislerde helikopterli operasyon başlattı. Cezayir resmi haber ajansı APS, dün akşam saatlerinde bir askeri yetkiliye dayandırdığı haberinde rehine kurtarma operasyonunun bittiğini duyurdu ancak sonuçla ilgili ayrıntı vermedi. Devlet televizyonu ise operasyonun sonunda 2 İngiliz ve 2 Filipinlinin öldüğünü, 7si yabancı 13 kişinin de yaralandığını bildirdi. Rehineleri tutan militanlar ise 15 arkadaşlarıyla birlikte 35 yabancının hayatını kaybettiğini iddia etti.  
CANLI BOMBA İDDİASI 
Bu arada kendisini tesislerde bulunan Fransız tutsak olarak tanıtan biri, France 24 kanalına ulaştı. Bu kişi, tutsaklar olarak hepsinin üzerine bomba tertibatı yerleştirildiğini; dolayısıyla olası bir operasyon sırasında infilak edeceklerini söyledi.  
  FRANSA'YA AÇIK TEHDİT 
"BİZ DE SİZİ VURACAĞIZ"  
 
 
  SAVAŞ ONA YARADI 
Mali operasyonu tetikledi 
Daha öncede benzeri Batılı kaçırma eylemleri düzenleyen ve bu eylemleri genellikle cinayetlerle biten Muhtar Bilmuhtar, son olarak, Liberation gazetesinin ifadesine göre Malinin kuzeyinde şeriat düzeni kurmaya yardımcı olmak üzere Halit Ebu El-Abbas Tugayı adlı bir yapı oluşturdu. Moritanyadaki bir siteye konuşan militanlar, Malide başlayan Fransız operasyonunun sona erdirilmesini ve Maliye güvenli kaçış için araç istemişlerdi. Militanlar, aksi halde rehineleri öldürme tehdidinde bulunmuştu. 
Yeni bela Tek Gözlü 
Cezayirdeki eylemin başında, adı aslında çoktandır bilinen bir İslamcı radikal var. Yanında infilak eden bir patlayıcı yüzünden gözlerinden birini kaybeden, bu nedenle de Cezayir argosunda Tek Gözlü anlamına gelen Belaouer takma adıyla anılan Muhtar Bilmuhtar, bu ülkenin şiddet öncülerinden biri. Bir anlaşmazlık nedeniyle aralık ayında İslami Mağrib El Kaidesinden (AQIM) ayrılan Bilmuhtar için bu son eylem bir bakıma, Ben hâlâ buradayım mesajını vermek anlamına geliyor. Bilmuhtar (40) , kayıtlara göre 19 yaşında Afganistana giderek El Kaidenin silahlı militan yetiştirdiği kamplarda yer aldı. 1992 yılında ülkesine döndü bölgedeki önemi arttı. 2004 yılında gıyabında yargılandı, 20 yıla mahkûm oldu, 2008deyse Cezayir mahkemesi, bir kez daha gıyabında idam verdi. 
3 Türk çalışan kurtuldu 
DOĞALGAZ tesisinde çalışan 3 Türkün rehine operasyonu sırasında bölgeden çıkmayı başardıkları, durumlarının iyi olduğu belirtildi. Türkiyenin Cezayir Büyükelçiliği 3üncü Katibi Bilal Yılmaz, AAya yaptığı açıklamada, Ayn Emnas kentindeki doğalgaz tesislerinde çalışan 3 Türk ile telefonda görüştüklerini, durumlarının iyi olduğunu söyledi. Yılmaz, Vatandaşlarımız rehineler arasında değildi ancak tesiste çalışıyorlardı. Rehine kurtarma operasyonları sırasında bölgeden çıkmayı başardılar. Sağlık kontrolleri yapıldı. Durumları oldukça iyi. Cezayir güvenlik güçlerinin denetiminde güvenli bir bölgedeler diye konuştu. 
Kötü habere hazırlıklı olun 
CEZAYİRden rehinelerin durumuyla ilgili net bilgiler alınamazken tesiste vatandaşı çalışan devletlerde gergin bir bekleyiş yaşanıyor. Bugün ABnin geleceğiyle ilgili Hollandada çok önemli bir konuşma yapması beklenen İngiltere Başbakanı David Cameron programını iptal etti ve İngiliz halkının kötü habere hazırlıklı olmaları gerektiğini söyledi. Fransa Cumhurbaşkanı Francois Hollande ise krizin korkunç koşullar altında geliştini belirtti. ABD yönetiminden ise krizle ilgili iki gündür yapılan neredeyse tek açıklama ise olayda Amerikan vatandaşlarının da bulunduğuna ilişkin. Öte yandan İrlanda hükümeti tesiste rehin alınan vatandaşının kurtulduğunu ve artık güvende ve sağlıklı olduğunu duyurdu. 
FRANSA MALİ'YE YENİ SAVAŞ HELİKOPTERLERİ GÖNDERİYOR