İran'dan Türkiye ve Katar'a "takas" teşekkürü
Son zamanlarda sık sık Türkiye'ye yönelik sert çıkışlar yapan İran'dan bu kez övgü dolu bir açıklama geldi. İran Dışişleri Bakanlığı Ağustos ayında Suriyede kaçırılan 48 İranlı hacının serbest bırakılmasında oynadıkları rol nedeniyle Türkiye ve Katara teşekkür etti.
Dışişleri Bakan Yardımcısı Hüseyin Emir Abdullahyan, İnsani Yardım Vakfına (İHH) ve Katar hükümetine oynadıkları etkin rolden dolayı minnettar olduklarını belirterek, Allahın, Suriye Devlet Başkanı Beşar Esadın ülkesine yeniden istikrar getirmek adına ortaya attığı barış girişiminin ve Suriye hükümetinin Esadın barış planını uygulamaya hazır olmasının sayesinde, Suriyedeki tutukluların ailelerine geri döndüğünü gördük diye konuştu. 
Abdullahyan, bu çabanın ve Suriyedeki güvenlik koşullarının iyileşmesinin yanı sıra, İran Dışişleri Bakanlığı ile diğer ilgili makamların bütün çabalarını ortaya koymaları sonucu 48 İranlı hacının özgürlüklerine kavuştuklarını belirtti. 
Tutuklu takası için şahsen Şama giden İHH Başkanı Bülent Yıldırım ise İran, insani diplomasi konusundaki tecrübemizi bildiği için 48  kişinin serbest bırakılması hususunda bizden yardım istedi dedi. 
Yıldırım, Anadolu Ajansına yaptığı açıklamada,  İranlıların, Suriye ordusunda üst düzey bir görevdeyken muhaliflerin safına geçmiş olan Abdünnasır isimli bir komutanın elinde olduğunu öğrendik. Çeşitli kanallarla Abdünnasır'a ulaştık ve İHH olarak bu konuda arabulucu olmak istediğimizi ilettik. Abdünnasır, 48 İranlının serbest bırakılmasına yönelik görüşmelere başlanması için yedi kişinin serbest bırakılmasını istedi ve bu istek kabul edildi diye konuştu.