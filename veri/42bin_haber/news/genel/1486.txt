Lopez kasırgası İstanbul'u salladı
Dünyaca ünlü Latin şarkıcı Jennifer Lopez, İstanbul konserlerinin ilkini dün gerçekleştirdi. Lopez, Ataköy'deki salonu dolduran binlerce hayranına coşkulu ve unutulmaz dakikalar yaşattı
 SAMET ADAY - HAKAN UÇ
 İSTANBUL Lopez gördü... Dünyaca ünlü Jennifer Lopez, İstanbul'daki üç konserin ilkini dün akşam Ataköy'deki Aslı Çakır Alptekin Atletimz Salonu'nda verdi.
 Latin şarkıcı Lopez'in, 'Dance Again' turnesi kapsamındaki konseri için binlerce hayranı salonu hınca hınç doldurdu. Kendisini canlı olarak ilk kez göreceklerini belirten müzikseverler oldukça heyecanlıydı.
 Lopez, hayranlarına coşku dolu unutulmaz dakikalar yaşatırken büyük alkış topladı.
 Jennifer Lopez, yarın ve cumartesi günü de Ataşehir'deki Ülker Arena'da konser verecek. 
 
 1 saat geç geldi 1 dakika konuştu
 JENNIFER Lopez, konser öncesi medyanın karşısına çıktı. Basın toplantısına 1 saat gecikmeli katılan Lopez, yaklaşık 100 basın mensubu tarafından alkışla protesto edildi. Sadece 1 dakika konuşan popçu, 'asker selamı' verdi, 'Hello' diyerek söze başladı:
 SİZLERİ beklettiğim için özür dilerim. İstanbul'a ilk defa geliyorum. Arkadaşlarım bu şehir hakkında çok bilgi verdi, zaten çok merak ediyordum. İstanbul'da bu kadar hayranım olduğunu bilmiyordum. Aşırı talepten dolayı 3 konser olması beni çok şaşırttı. Kendimi iyi hissediyorum.
 Bornozla Boğaz'ı seyretti
 LOPEZ ilk gününü, Boğaz'a sıfır Kuruçeşme Les Ottomans'da geçirdi. Gece tavuk, balık, browni ve alerjisi olduğu için fıstıksız baklava yiyen Lopez, sabah 11.00'de kalktı. Kahvaltı için bol bol yumurta isteyen popçu, bornozuyla Boğaz'ı seyre-derken görüntülendi. Çıplak olan sevgilisi Casper Smart da denize baktı.
  