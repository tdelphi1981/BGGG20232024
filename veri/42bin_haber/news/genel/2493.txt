ODTÜ krizinde önemli gelişme
ODTÜ krizinde çok öenmli bir gelişme yaşandı. Cumhurbaşkanı Abdullah Gül ODTÜ rektörü Prof. Dr. Ahmet Acar'ı, Çankaya Köşkü'ne davet etti. Prof. Acar Başbakanlık'taki ile görüşmenin ardından Cumhurbaşkanı Gül ile buluşacak.
ODTÜ Rektörü Prof. Dr. Ahmet Acar Başbakanlıkta Başbakan Recep Tayyip Erdoğanla görüşüyor, ODTÜ'lüler ise yerleşke içindeki 'Devrim' stadında buluştu.

ODTÜdeki olayların ardından son günlerde karşılıklı açıklamalarla yükselen gerilimin görüşme sonrasında nasıl seyredeceği merak konusu oldu. 
GÜL'DEN SÜRPRİZ DAVET 
Başbakan ve Rektörün görüşmesi sürerken önemli bir gelişme daha yaşandı. Cumhurbaşkanı Gül'ün Rektör Acar'ı Çankaya Köşkü'ne davet ettiği öğrenildi. Gül ve Acar saat 17'de Çankaya Köşkü'nde görüşecek.

Rektörün Başbakan ile görüşmesi beklenirken ODTÜ öğrencileri ve öğretim üyeleri yerleşke içinde bulunan ve Devrim olarak bilinen stadyuma yürüyorlar.

İŞTE DAKİKA DAKİKA ODTÜ'DE YAŞANANLAR 
SAAT 13:50 
Öğrenciler Devrim Stadı'nda bir araya gelerek "ODTÜ ayakta" yazısını oluşturdular. Sonrasında stadın tribünlerine koşan öğrenciler yapılacak konuşmaları beklemeye başladı. Kapak fotoğrafı: Özden Erkuş 
SAAT 13:40 
Bütün üniversiteler adeta olimpiyat törenlerindeki yürüyüşlerde olduğu gibi ellerinde üniversitelerin isimlerinin yer aldığı pankartlarıyla geçit töreni yaptılar. 
Öğrencilerin taşıdığı pankartlarda Kırıkkale, Selçuk, Düzce, Bülent Ecevit, Sakarya, Akdeniz, Gazi M. Akif Ersoy, Trakya, Abant İzzet Baysal, Ege, Çukurova, Mersin, Kocaeli, Hatay Mustafa Kemal Üniversitelerinin isimleri yer aldı. 
SAAT 13:10 
İdari Bilimler Fakültesi Dekanı Prof. Eyüp Özveren öğrencilerden Demokratik haklarınıza saygılıyız ama ODTÜ önemli bir dönemeçte, siz de bu özveriyi gösterin ve lütfen içeri girmeyin dedi. 
Öğrenciler ise Bütün üniversitelere saldırı var üniversitelerin piyasalaştırılması sürecinden geçiyoruz meşalenin yakıldığı yer ODTÜ olabilir ama bu bütün üniversitelerin sorunudur diyerek ODTÜye girdiler. 
Dekan Özveren içeriye başka üniversitelerden öğrenci almamanın yönetimin bir kararı olmadığını kendilerinden sadece rica ettiklerini söyledi. 
Bu arada Bulutsuzluk Özlemi solisti Nejat Yavaşoğulları ve Redd Grubu üyeleri de destek olmak için ODTÜye geldiler. 
SAAT 13:05 
Başta Hacettepe olmak üzere Ege, Kocaeli ve Kırıkkale Üniversiteleri'nden gelen öğrencileri güvenlik görevlileri engellemeye çalıştı. 
Ancak öğrenciler Her ODTÜ, her yer direniş sloganlarıyla güvenlik görevlilerini geçerek ODTÜ yerleşkesine girdiler. 
SAAT 13:00 
"ODTÜ ayakta AKPye direniyor" pankartı açarak hazırlık sınıfının önünde toplanan 5 bin öğrenci devrim stadyumuna yürüdü.  
Öğrenciler, Faşizme karşı omuz omuza, ODTÜ yürüyor gelenek sürüyor, AKP defol üniversiteler bizimdir, YÖK kalkacak polis gidecek üniversitelerimiz gülecek sloganları attı. 
ODTÜnün öğrencileri şehir dışında ve Ankaradaki diğer üniversitelerden çok sayıda öğrenci destek için geldi.  
CHPli Muharrem İncede destek için yürüyüşe katıldı.  
ODTÜ öğrencisi olmayan kişiler güvenlik görevlilerinde içeri alınmadı. Otobüsler arabalar durdurularak tek tek kimlik kontrolü yapıldı.  
  DÖNER BIÇAKLI DEĞİL BİLGİSAYARLI GENÇLİK 
 

 
ODTÜDE NE OLMUŞTU

18 Aralık tarihinde ODTÜde Başbakan Erdoğanı protesto etmek isteyen öğrencilere polisin müdahalesi sert oldu. Türkiyenin ilk yerli gözlem uydusu olan Göktürk-2nin fırlatılışından önce Başbakan Recep Tayyip Erdoğanın ODTÜye gelişini protesto eden öğrencilere polis biber gazı ve tazyikli suyla ile müdahale etti.

TÜBİTAK Uzay Teknolojileri Araştırma Enstitüsündeki törene katılmak üzere ODTÜ yerleşkesine gelen Başbakan Erdoğan ve beraberindeki bakanlar da polisin sıktığı biber gazından etkilendi.  
ODTÜ'DEN ALEVLER YÜKSELDİ

BAŞINDAN VURULDU, BEYİN KANAMASI GEÇİRDİ

Ankara Üniversitesi Hukuk Fakültesi öğrencisi barış Barışık atılan gaz bombası kapsülü ile başından vurulması nedeniyle beyin kanaması geçirdi. MHP Milletvekili Lütfü Türkkan yaralanan öğrenciyi hastanede ziyaret etti. Protesto gösterilerine katılan bazı öğrenciler gözaltına alındı. 

YARALI ÖĞRENCİYE SÜRPRİZ ZİYARET

ÖĞRENCİLERDEN EYLEMLİ DESTEK

Olayın ertesi günü ODTÜde yaşananları protesto amacıyla farklı üniversitelerde eylemler yapıldı. Anadolu ve Karadeniz Teknik Üniversitesinde okuyan öğrenciler ODTÜdeki polis müdahalesine tepki gösterdiler. Bu protestolar sırasında da öğrenciler ve polis arasında gerginlik yaşandı.

ODTÜ ATEŞİ DİĞER ÜNİVERSİTELERE SIÇRADI

"İFLAH OLMAZ ULUSALCILAR"

Olayları değerlendiren AK Parti Sözcüsü Hüseyin Çelik, Başbakanı protesto eden öğrencileri İflah olmaz ulusalcılar şeklinde niteledi.

ÇELİK: ONLAR İFLAH OLMAZ ULUSALCI"

ODTÜ ÖĞRENCİSİNE SAHİP ÇIKTI

Yaşananların ardından ODTÜ yönetimi olayları kınayan ve öğrencilere sahip çıkan bir açıklama yaptı. Güvenlik güçlerinin uygulamalarını eleştiren üniversite, polisin, protesto hakkını kullanmak isteyen öğrencilere karşı şiddet kullanmaktan kaçınması gerektiğini vurguladı.

ODTÜ'DEN AÇIKLAMA

POLİS VARSA, DERS YOK 

Kınama açıklamasının ardından ODTÜ'de, öğretim elemanları ve öğrenciler, Şiddet varsa, polis varsa, ders yok sloganıyla derslere girmedi.

ERDOĞAN: YAZIKLAR OLSUN

Olaylarla ilgili ilk kez konuşan Başbakan Erdoğanın tepkisi ise çok sert oldu. Erdoğan öğrencilere destek açıklaması yapan ODTÜ yönetimini yazıklar olsun şeklinde eleştirerek, Sizin yetiştirdiğimiz öğrenciler bunlarsa Türkiye batmıştır. Siz nasıl bir üniversite yönetimisiniz ki ne biçim öğretim üyesisiniz. Öğretim üyesi, derse girmiyormuş. Girmezsen girme. Böyle üniversite öğretim görevlisi olsa ne olur olmasa ne olur dedi.

BAŞBAKAN'DAN SERT TEPKİ

HER ÖDTÜLÜ BİR YÖRÜK ALİ EFEDİR

Tartışmalara katılan CHP Genel Başkanı Kemal Kılıçdaroğlu da Başbakan Erdoğanı eleştirerek, Her Ortadoğu Teknik Üniversiteli bir Yörük Ali Efe'dir. Geleceğimiz olan üniversite öğrencilerine sahip çıkacağız dedi. 
KILIÇDAROĞLU'NDAN ODTÜ ÖĞRENCİLERİNE DESTEK

YÖKTEN SORUŞTURMA, ÜNİVERSİTELERDEN ÖĞRENCİLERE TEPKİ AÇIKLAMASI

YÖK ODTÜdeki olaylarla ilgili soruşturma başlatırken 12 üniversite Türkiye Cumhuriyeti'nin uzay bilimleri ve teknolojileri alanında göstermiş olduğu bu tarihi başarı, ne yazık ki ODTÜ yerleşkesinde bazı öğrencilerin şiddet eylemleriyle gölgelenmeye çalışılmıştır ifadeleri içeren ortak bir tepki açıklaması yaptı.

ÜNİVERSİTELERDEN ORTAK AÇIKLAMA 
  
 