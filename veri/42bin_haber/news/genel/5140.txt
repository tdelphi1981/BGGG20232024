KCK'lılar da boşa yatıyor
CHP Cezaevleri İnceleme ve İzleme Komisyonu üyeleri Silivri'de tutuklu emekli komutanlarla görüştü.
 Veli Ağbaba, Özgür Özel, Nurettin Demir ve Melda Onur'dan oluşan komisyon üyeleri hazırladıkları raporda, "Başbakan'ın son dönemdeki tutuklu generallerle ilgili açıklamaları ihtiyatla karşılanmaktadır. Ancak Başbakan'dan samimiyet bekliyorlar" denildi. Rapora göre Donanma Komutanı'nın istifasını tüm subaylar "onurlu bir davranış" olarak nitelendiriyorlar. Bu davalarla Türkiye'nin Deniz Kuvvetleri'nin ve TSK'nin gelecek 10 yılını yok ettiklerini iddia ediyorlar.
 İSKENDERUN Üs Komutanı iken tutuklanan ve emekliye sevk edilen Tümamiral Mehmet Fatih Ilgar'ın, KCK'ya ilişkin değerlendirmesi dikkat çekti. Ilgar, "KCK'lılar da boşa yatıyor, biz ne kadar hukuksuz yargılanıyorsak, KCK'lılar da o kadar hukuksuz yargılanıyorlar, hepimizi cem ediyorlar" dedi. ANKARA   