Geleceğin Bilim Kahramanları
Sabancı Vakfı, toplumsal gelişmeye katkıda bulunan sıra dışı kişilerin olağanüstü öykülerini, Fark Yaratanlar programıyla kamuoyuna anlatmaya devam ediyor. Fark Yaratanlar programı, yapılan çalışmaların kısa videolarının, Sabancı Vakfı tarafından hazırlanarak internet ortamında paylaşılmasını, izleyenlere ilham vermesini, böylece toplumsal gelişmeye aktif katılımın çoğalmasını amaçlıyor.
GELECEĞİN BİLİM KAHRAMANLARI  
Sabancı Vakfının yeni Fark Yaratanı; çocukları bilim, sanat, teknoloji ve takım çalışmasıyla yoğurup, geleceğe hazırlamak amacıyla Bilim Kahramanları Derneğini kuran Hakan Habip oldu.  
Bilim Kahramanları Derneğinin amacı, her yıl düzenlenen First Lego Ligi (FLL) adıyla bilinen küresel robot turnuvasına Türkiyeden takımlar yetiştirmek Dünyada 60 ülkede 170 bin çocuğa erişerek her sene %20 büyüyen etkinliğe; 9-16 yaş arası çocuklar kurdukları takımlarla, mekanik problem çözen robotlar tasarlayıp ve her yıl belirlenen temalara göre sorunlara yeni çözüm projeleri geliştirerek katılabiliyorlar. Takımlar; özel okullar, devlet okulları ve sivil toplum kuruluşları tarafından oluşturulabiliyor. 
Profesyonel hayatında bankacı olan Hakan Habip, 2000 yılında Bilim Kahramanları üzerine yazılar yazmaya başladı. Habip, eşinin başlattığı, çocuklara yönelik bir etkinlik merkezinde çocukları üretim odaklı olarak bir araya getiren FLL ile tanıştı. 9 yıldır da gönüllü bir ekiple bu projenin uygulanmasına destek oluyor. Hakan Habipin kurduğu Bilim Kahramanları Derneğinin gönüllülük bazında düzenlediği etkinlikler sayesinde bugüne kadar, 22 ilde 9 - 16 yaş arası 5 bin 200 çocuk; 14 haftalık hazırlık dönemlerinden sonra, bilim kahramanı olmak için turnuvalara katıldı. Tüm bu çalışmalar sürecinde gençler, hem bilim ve teknoloji ile uygulamalı olarak tanıştı, hem de takım çalışmasının değerini öğrendi. 
Hakan Habipin fark yaratan hikayesi, www.farkyaratanlar.org ve www.sabancivakfi.org internet sitelerinin yanı sıra Facebook, Twitter ve Youtubeda yayınlanacak. 
Fark Yaratanlar videolarını izlemek ve paylaşmak için:  
www.sabancivakfi.org
www.farkyaratanlar.org
www.facebook.com/FarkYaratanlar
www.twitter.com/Farkyaratanlar
www.youtube.com/user/turkeychangemakers 
 