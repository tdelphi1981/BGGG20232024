Uygur Anadan Çine karşı ortak cephe
Uygur Türklerine uyguladığı baskı politikalarını uluslararası gündeme taşıdığı için Uygur Ana adıyla anılan Dünya Uygur Kongresi Başkanı Rabia Kadir; Doğu Türkistan, Tibet, İç Moğolistan ve Demokrat Çin Hareketi temsilcilerini Cenevre BMde bir araya getirdi. Rabia Kadir, Çine karşı ortak muhalefet cephesi kurulmasına önderlik etti.
Dünya Uygur Kongresi Başkanı Rabia Kadirin çağrısı üzerine Pekin Yönetimine muhalif Doğu Türkistan, Tibet Sürgün Yönetimi, İç Moğolistan, Demokratik Çin Hareketi temsilcileri, Cenevrede BM binasında üç günlük konferans için bir araya geldi.  
KONFERANSTAN KARELER 
Önceki gün sonra eren konferans sonrasında Rabia Kadir, Tibet Sürgün Hükümeti Parlamento Başkanı Penpa Tsering, İç Moğolistan Halk Partisi Başkanı Temsel Tu ve Çin Demokratik İnisiyatif Hareketi lideri Yang Jianli, Çine karşı ortak muhalefet cephesini kurduklarını bildiriyle açıkladılar. Buna göre azınlıklar, farklı sorunları da olsa ortak hareket etme konusunda görüş birliğine vardı. Taraflar, sözlü, yazılı ve görsel medyanın yanı sıra Facebook, Twitter gibi sosyal paylaşım ağlarında da faaliyetlerini duyurma yönünde çalışma yapma kararı aldı.  
TANSİYON YÜKSELİYOR 
Uygur lideri Rabia Kadir, Hürriyete yaptığı açıklamada, Çinin insan haklarına riayet etmesini ve Doğu Türkistanın kendi kaderini tayin etmesi hakkını talep ediyoruz. Çinlilerin siyaseti; Doğu Türkistan Türklerini, Tibet halkını, İç Moğol halkını kültürel olarak tamamen asimile etmek üzerine kurulu. Buna şiddetle karşıyız, bu halklar tamamen yok olma tehlikesi ile karşı karşıyadır. Biz barışçı yollarla Çin yöneticileriyle diyalog kurmak istiyoruz, ama bu diyalogun bir neticeye ulaşması gerekiyor. Geçmişte Tibetle yapılan diyalog 7 yıl sürdüğü halde hiçbir netice vermediği için netice verecek bir diyalogdan yanayız diyoruz. Zira baskı uygulanan bu bölgelerde tansiyon her geçen gün giderek yükseliyor dedi. 
DIŞARIDAN DA BASKI GEREKİYOR 
İç Moğolistan Halk Partisi lideri Temsel Tu ise yaptığı açıklamada şunları söyledi: 
Çinden kültürümüzü devam ettirmek, kendi kaderimizi kendimiz belirlemek ve bizim gelenek ve göreneklerimize saygı gösterilmesini istiyoruz. Normalde çok barışçı bir halk olmamıza rağmen son zamanlarda baskı ve şiddet olayları artış göstermeye başladı, içerden baskı yapmak yetmiyor dışardan da güçlü bir baskı gelirse belki o zaman Çin hükümeti taviz verebilir. Onun için bu ortak cephede yer aldık. 
Konferansta Rabia Kadir'le birlikte  Dolkun İsa, Asgar Can, Seyit Tümtürk, Ömer Kanat, Abdülreşit Turdiev, Hayrullah Efendigil, Prof. Erkin Ekrem, Prof. Ömer Kul, Doç. Dr. Erkin Emet ve Erkin Alptekin de hazır bulundu.