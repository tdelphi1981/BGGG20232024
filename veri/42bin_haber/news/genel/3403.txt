Avrupalı üreticiler çıkarma yapıyor
Bu yıl ağırlıklı olarak Kuzey Amerika pazarında yollara çıkacak modellerin sergilendiği fuarda, Avrupalı üreticilerin geliştirdiği modeller öne çıkıyor.
Alman üreticilerden BMW ve Mercedesin yeni geliştirdiği modeller dikkat çekerken, ABD pazarında önemli pazar payına sahip Japon markalar da en yeni modellerini sergiliyor. ABDde pazar payını her geçen gün artıran Güney Koreli üreticiler de sıradışı konsept otomobillerle dikkat çekiyor. ABD otomotiv tarihinin efasaneleşmiş modellerinden biri haline gelen Chevrolet Corvette yenilenen tasarımı ile otomobilseverlerin karşısına çıkarken, Mercedes de yeni E Serisi ailesi ile gövde gösterisi yapıyor. 
İşte fuarın öne çıkan modelleri: 
BMW
Alman üretici BMW, bu yıl sonunda seri üretimine başlayacağı BMW 4 Serisinin konsept versiyornunu sergiliyor. 3 Serisinden daha uzun tasarlanan araç sportif çizgileri ile dikkat çekiyor.  
Mercedes
Üst sınıfın en önemli modellerinden biri olan E Serisi de geçirdiği kapsamlı makyaj operasyonunun ardından ilk kez Detroitte sergileniyor.  Fuarda ayrıca, E Serisinin coupe ve cabrio versiyonları da görücüye çıkıyor. Farklı far ve tampon tasarımları ile sedandan ayrılan sportif modeller bu yıl içinde Türkiyede de satışa sunulacak.   
Bentley Continental GTC
İngiliz üreticinin en hızlı modeli 6.0 litre W12 motoru ile 625 beygir güç üretiyor. Araç 0-100 km/s hızlanmasını 4.4 saniyede gerçekleştiriken maksimum 325 km/s hıza erişebiliyor.  
Toyota Furia
Toyotanın Adapazarı fabirkasında üretimine başlanacak olan yeni Corollanın habercisi olan Furia da fuarda sergileniyor. 
Honda
Hondanın şehir içi kullanıma yönelik geliştidiği küçük SUV modeli de seri üretim versiyonu hakkında fikir veren bir konsept versiyonunu fuarda görücüye çıkarıyor. Bu modelin Amerika pazarı için Meksikada, Avrupa pazarı için ise Türkiyede üretilmesi planlanıyor.