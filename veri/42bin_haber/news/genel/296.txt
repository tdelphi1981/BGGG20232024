Nobel'i Amerikalı iki ekonomist paylaştı
Nobel ekonomi ödüllerini bu yıl Amerikalı iki ekonomist Alvin Roth ve Lloyd Shapley paylaştı.
 Ekonomistler  'Dengeli dağıtım ve piyasa modeli teorisi' (The theory of stable allocations and the practice of market design) çalışmasıyla kazandıkları 1.2 milyon dolarlık ödülü paylaşacaklar.
 Çalışmayı hazırlayan ikilinin ekonomik değişkenlerin eşleştirilmesine yönelik araştırmasının organ bağışında bulunanların hastalarla eşleştirilmesi ya da öğrencilerin üniversitelerle eşleştirilmesi gibi alanlarda kullanılabileceği belirtildi. Komite, ekonomistlerin birbirinden bağımsız çalıştıklarını ancak çalışmanın başarısının Shapley'in teorik sonuçlarının Roth'un pratikte elde ettiği bilgilerle birleşmesi sonucu ortaya çıktığını açıkladı.
 İsviçre Kraliyet Bilim Akademisi tarafından verilen ödül 1968 yılında verilmeye başlandı. Asıl adı Alfred Nobel Anısına İktisadi Bilimlerde İsveç Merkez Bankası Ödülü olan ekonomi ödülü, Alfred Nobel'in 1895 yılındaki vasiyeti sonrası ödül verilmeye başlanan branşlar arasında bulunmuyor.