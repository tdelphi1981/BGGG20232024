Down sendromlu süt ağabeyimi çok özlüyorum
Ulaştırma, Denizcilik ve Haberleşme Bakanlığı tarafından düzenlenen 'Ulaşımda, İletişimde, Hayatın İçerisinde Ben de Varım Projesi'nin tanıtımı dün yapıldı.
 Programa katılan Emine Erdoğan, çok duygulandığını belirterek şöyle konuştu: 'Bunu ilk defa söylüyorum. Benim down sendromlu süt abim vardı. Adı Hayrettin. Leylim derdik ona. Sülalemizin maskotuydu. O zamanlar down sendromlular için eğitim kurumları yoktu. Abim hiçbir eğitim almadı. Ama sevgiyle büyüdü. Annesi vefat ettikten sonra hem ablası hem de amcamın eşi olan Hayrettin'in ablası baktı. Hiç annesini aratmadı. Biz onu çok severdik. Başbakan çok severdi. Birkaç sene önce kaybettim kendisini. Sizi dinlerken duygulandım. Çok özlüyorum onu'.
 YILDIRIM'DAN ENGEL YANITI
 Aile ve Kadın Sorumlu Bakan Fatman Şahin, '400 bin engelliye evde bakım hizmeti verdiklerini, 500 bin engelliye mali destek verildiğini kaydetti. Bakan Binali Yıldırım ise CHP lideri Kemal Kılıçdaroğlu'nu eleştirdi: 'Birkaç gün önce ana muhalefet partisi liderinin talihsiz bir beyanatını izlemişsinizdir. 'Türkiye, Suriye'den savaştan kaçanlara kucak açacağına engellilere iş bulsun' dedi. Çok acı ve talihsiz bir beyanat. Türkiye'de ilk defa yasal alt yapıyı ortaya koyan bizim hükümetimizdir.'