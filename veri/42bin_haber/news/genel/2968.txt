Ortodoks okulunda başörtüsü davası
Londra'daki St Cyprian Yunan Ortodoks İlkokulu, öğrencilerine başörtüsünü yasaklamasının ardından mahkemeye verildi.
 Dokuz yaşındaki kız öğrencinin ailesi, okulun başörtüsünü yasaklamasıyla kızlarını okuldan aldı, ardından olayı mahkemeye taşıdı. Aile, kızlarının ergenlik çağına girdiğini; bu yüzden de erkek öğretmenlerin önünde saçının görünmesinin günah olacağını ifade ederken, 'okulun üniforma kurallarının çocuğun dini özgürlüklerini çiğnediği'ni iddia ediyor.
 Okulun müdürü Kate Magliocco ise sözkonusu öğrencinin erkek kardeşinin hala okulun öğrencisi olduğunu ifade ederek, yedi yaşına gelen çocukların ailelerinin kıyafet yönetmeliği konusunda bilgilendirildiğini belirtti. Yönetmeliğini uygulamak zorundayım diyen müdür öğrencinin özel bir okuldan nakil olarak geldiğini ve ailenin okulu özellikle seçtiğini savundu, aileye kayıttan önce detaylı bilgi verildiğini de ekledi. 'Çok kültürlülüğü desteklediğini; personelin, öğrencilerin ve ailelerin dini görüşlerine saygılı olacağını' belirten okulun internet sitesinde kız öğrencilerin koyu istenildiği gibi bir ceket, etek, beyaz bulüz ve askeri mavi bir süveter giymesi gerektiği belirtilirken, başörtüsüyle ilgili bir ifade yer almıyor.
  
  