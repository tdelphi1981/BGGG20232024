Dünya devi Çin yeni liderini seçti
Çin'in gelecek 10 yılına yön verecek Xi Jinping, 5. genel sekreter olarak göreve başlıyor. Jinping Hollywood ve NBA hayranı
 Çin Komünist Partisi'nin (ÇKP) Pekin'de yapılan 18. Milli Kongresi sona erdi. Kapanış töreninde Çin Cumhurbaşkanı Hu Jintao'un kongreye sunduğu rapor 2 bin 307 delege tarafından firesiz onaylandı. Yayınlanan bildiride, güçlü ordu ve savunma, yolsuzluklarla mücadele, reform ve dışa açılma politikasının sürdürülmesi, ekolojik medeniyetin oluşturulması gibi konulara vurgu yapıldı.
 ToplantIda ÇKP Merkez Komitesi ve Merkezi Disiplin Denetleme Komitesi üyeleri de seçildi. Mart ayında Cumhurbaşkanı olacak Xi Jinping ve Başbakan olacak Li Keqiang Merkez Komite'ye tekrar seçildi.
 59 yaşındaki Jinping, babası muhalif olduğu için 10 kez reddedildiği Komünist Parti'ye 1974'te girdi. 1997'de Merkez Komitesi'nin en genç üyesi oldu. 2008 Olimpiyatları organizasyonunda yer aldı. Yolsuzluklara karşı sert tutumuyla bilinen Jinping 2009 ve 2011'de Time 100 dünyanın en etkili kişileri listesine girdi. Xi Jinping'in ilgi alanları arasında Hollywood filmleri ve NBA de bulunuyor.
  