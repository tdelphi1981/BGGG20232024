Anıt baskını
SIRBİSTAN'da yerel güvenlik güçlerine direndikleri için öldürülen Arnavutlar anısına yapılan anıt, sabah baskınıyla kaldırıldı.
 Sırbistan Başbakanlığı, ülkenin güneyindeki Preşeva kentinde bulunan anıtın 100 güvenlik görevlisinin katılımıyla olaysız kaldırıldığını açıkladı. 'Preşevo Vadisi' olarak bilinen ve Arnavut nüfusun yoğun yaşadığı bölgede, 1999-2001 arasında Sırp ordusuyla Arnavut milliyetçiler arasında çatışmalar yaşanmıştı. Arnavutların, çatışmalarda ölenler anısına belediye önüne geçen yıl 11 Ekim'de diktiği anıta Sırplar büyük tepki göstermişti.