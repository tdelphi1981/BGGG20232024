'Muhtar olamaz' dediniz, inşallah başkan olacak
Avrupa Birliği Bakanı Egemen Bağış, Ümraniye Rizeliler Derneği ile Ümraniye Belediyesi'nin düzenlediği '1. Hamsi ve Horon Festivali'ne katıldı. Bağış, Rize, Siirt ve İstanbul'un Türkiye Cumhuriyeti tarihinin en büyük liderinin doğmasına vesile olduğunu belirterek, 'Rize'nin o güzel uşağı ders kitaplarındaki bir şiiri okuduğu bahanesiyle hapse gönderirken, 'Artık muhtar bile olamaz' deniliyordu. Ama hamdolsun o, Türkiye Cumhuriyeti tarihinin en başarılı başbakanı oldu, inşallah başkanı da olacak' diye konuştu.
 
 BaĞIŞ, 'Avrupa'da Türkiye'nin önüne engel olabileceğini zannedenlere Sayın Başbakanımızdan aldığımız güçle, Kaçkar Dağları gibi dimdik duruyoruz, onlara anladıkları dilden cevaplarını veriyoruz' dedi. Bağış'ın konuşmasının ardından İstanbul Valisi Hüseyin Avni Mutlu, Ümraniye Belediye Başkanı Hasan Can, Üsküdar Belediye Başkanı Mustafa Kara ile birlikte horon oynadı. DHA