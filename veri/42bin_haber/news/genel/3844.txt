Ünlü tweet'ler sustu danışmanları konuşacak
Ünlü isimler twitter hesaplarını koruma altına aldı... Sosyal paylaşım sitesinde resmiyet kazanmak isteyen birçok kişi, tweetlerini danışmanlık ajanslarına emanet etti
 Şu sıralar dünyayı parmağında oynatan online paylaşım servislerden Twitter, gün geçtikçe kullanıcı sayısını arttırıyor. Türkiye ve birçok ülkenin bürokratlarından ünlü sanatçılarına kadar herkesin bir hesabı olan Twitter'da en yeni moda ise bir sosyal medya ajansıyla anlaşmak... Ünlü sanatçıların attığı her tweet binlerce takipçisi tarafından izlenirken, basında da büyük yankı buluyor. Hatta birçok ünlü twitter hesaplarından kendi reklamlarını yaptıkları gibi basın açıklamasında bile bulunuyor. Durum her zaman bu şekilde ilerlemiyor... Fanlar tarafından rahatsız edilebiliyor ya da bir anlık duygularla tepki alabilecek mesajlar yazılabiliyor. Aralarında Athena, Ferhat Göçer, Gökçe, Hadise, Hande Yener, Keremcem, Öykü, Teoman gibi isimlerin yer aldığı ünlüler bu tip durumlarla karşılaşmamak için çareyi sosyal medya ajanslarıyla anlaşmakta buldu. Bu danışmanlık ajansları, kişilerin tüm sanal paylaşım hesaplarının idaresini üstleniyor ve reklam kampanyalarını yürütüyor. Bu akıma dahil olan son isim ise Sinan Akçıl oldu... Birçok defa twitter üzerinden attığı mesajlarla polemik yaratan Akçıl bugüne kadar attığı tüm tweetleri koruma altına aldırdı. Şu an da Akçıl'in kendisi tarafından atılan hiçbir eski mesajına ulaşılamıyor. Sosyal medya danışmanlık şirketi bu görevi Akçil yerine daha resmi bir şekilde yürütüyor.