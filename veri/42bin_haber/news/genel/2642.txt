Motosiklet devrildi: Bir ölü
İzmirin Gaziemir İlçesinde yağmur nedeniyle kayganlaşan yolda motosikletiyle kaza yapan 20 yaşındaki Atilla Coşkun Kulaçatan hayatını kaybetti, arkasında oturan üvey kardeşi 22 yaşındaki Büke Kırkaplan ağır yaralandı. Kaza sırasında iki kardeşin de kasklarının takılı olduğu öğrenildi.
İzmirin Gaziemir İlçesinde yağmur nedeniyle kayganlaşan yolda motosikletiyle kaza yapan 20 yaşındaki Atilla Coşkun Kulaçatan hayatını kaybetti, arkasında oturan üvey kardeşi 22 yaşındaki Büke Kırkaplan ağır yaralandı. Kaza sırasında iki kardeşin de kasklarının takılı olduğu öğrenildi. 
OLAY YERİNDEN FOTOĞRAFLAR 
KAZA YERİNDEN GÖRÜNTÜLER / WEB TV

Kaza, gece saat 01.00 sıralarında Gaziemir ilçesi Akçay Caddesinde meydana geldi. Atilla Coşkun Kulaçatan, üvey kardeşi Büke Kırkaplanla motosikletle bir süre gezdikten sonra evlerine doğru yola çıktı. Kulaçatan, motosikletiyle Karabağlardan Gaziemire doğru gittiği sırada, yağmurun etkisiyle kayganlaşan yolda direksiyon hakimiyetini kaybetti. Devrilen motosikletteki Kulaçatan ile arkasında oturan Kırkaplan yere düşerek ağır yaralandı. Kazayı gören sürücüler, durumu polis ve sağlık ekiplerine bildirdi. 

KASKLARI TAKILIYDI 

Olay yerine gelen 112 sağlık ekipleri, yaptıkları incelemede Kulaçatanın hayatını kaybettiğini belirledi, ağır yaralanan Celal Bayar Üniversitesi öğrencisi Büke Kırkaplan ise ambulansla Bozyaka Eğitim ve Araştırma Hastanesine kaldırıldı. Tedavi altına alınan Kırkaplanın hayati tehlikesinin bulunduğu belirtilirken, iki kardeşin de kaza sırasında kasklarının takılı olduğu öğrenildi. Kazayla ilgili olarak soruşturma başlatıldı.