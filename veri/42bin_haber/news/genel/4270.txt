Sneijder yeni Hagi olur
Onun çapında dünyaca ünlü bir yıldızla oynamak bizim gibi gençler için gerçekten onur verici olur. Ondan öğreneceğimiz çok şey var. İnşallah onun verecekleri ile daha iyi kariyer yaparız
 ÖZEL ROPÖRTAJ -YASEMİN AKBULUT
 Performansın geçen sezona oranla sence nasıl? n GEÇEN sene daha iyiydim. Hem ben hem bütün takım arkadaşlarım da çok iyiydi. Ama kendim için bu sene  geçen seneye oranla %50'ye 50 farklı. Bunun farkındayım. Geçen seneki gibi olmak için elimden gelen her şeyi yapıyorum. 
 
 Düşüşteki sebep ne olabilir?
 - BELİRLİ bir nedeni yok. Her futbolcunun formsuz maçları oluyor. İstediğiniz gibi her maçı iyi oynayamıyorsunuz. 1-2 haftalık bir formsuzluğunuz oluyor. Kasımpaşa maçında takım olarak da iyi oynamadık. Hazırlık maçlarında iyilerden biriydim. Bir maç diğerini tutmayabiliyor.
 GEÇEN SENEYE GÖRE CiDDEN KÖTÜYÜM
 Kasımpaşa maçında yapılan eleştiriler haksız mı?
 - HAKSIZ değil. Arkadaşlarımızın da hocanın da söylediği bu. Herkes hemfikir yani bunda. Biz de kötü olduğumuzun farkındayız. Kendim şunu söyleyebilirim; geçen yıldan kötüyüm. 
 
 - Yeterli şansı buldun mu?
 - EVET... Öyle düşünüyorum. Hatta yettiğinden bile daha çok şans buldum. Fatih Hocamız'ın sayesinde. Gençlere gerektiğinden fazla bile önem veriyor. Semih Kaya ile ben Fatih Hoca'nın sayesinde bu noktaya geldik...
 İDDiALIYIM, ÇALIŞIR FORMAYI ALIRIM
 SENİN mevkiinde Amrabat var, Sneijder de oynayabiliyor. 11 şansın azalıyor mu?
 - FATİH Hoca herkese hak ettiği şansı veriyor. Eğer çalışırsanız yabancı ya da Türk, tecrübeli ya da genç diye ayırt etmeden bu forma şansını veriyor. Sneijder ya da Amrabat, herkes takıma katkı sağlayacaktır. Sağlaması lazım. Ben çalıştığım takdirde formayı alabileceğimi biliyorum. Kendi açımdan herhangi bir sıkıntı duymuyorum.
 ASIL PATLAMAYI GEÇEN YIL YAPTIM
 Emre Çolak ne zaman gerçek patlama yapacak?
 - BEN gerçek patlamayı geçen sene şampiyonlukla yaptığımı düşünüyorum. Tabi herkes bizden daha çok şeyler bekliyor. Daha doğrusu G.Saray alt yapısından çıktığımız zaman hep el üstünde tutuluyorsunuz. Yetenekli olunca insanlar daha çok şeyler bekliyor. Ben de bunun farkındayım ve sürekli buna göre çalışıyorum, inşallah önümüzdeki maçlarda gereken patlamayı daha çok, herkesin beklediği kadar yapabilirim.
 ÖNCE G.SARAY, SONRA BARCELONA
 'Hayalim Barça' demiştin. Bu hayale ne kadar yakınsın?
 - BARÇA'DA oynamak için çok erken. Şu an zaten dünyanın en büyük kulüplerinden birinde oynuyorum. Barcelona'da oynamayı ileride tabii ki isterim ama bunun çok zor bir hedef olduğunu da düşünmüyorum. Eğer G.Saray'da çok büyük başarılar elde edebilirsem Barcelona da bana çok yakındır.
 SNEiJDER BiZiM ÖĞRETMENiMiZ OLUR
 Sneijder gibi bir dünya markası ile oynamak senin gibi gençler için şans olacak mı?
 - TABİİ ki bizim gibi gençler için faydalı olacak. Ondan öğreneceğimiz çok şey var. Onun gibi dünyaca ünlü bir yıldızla oynamak bir genç oyuncu için onur verici. O da eminim ki bize katkı sağlayacaktır. İnşallah çok şey öğrenip biz de bir şeyler katabiliriz kariyerimize.
 
 Sneijder yeni Hagi olur mu?
 - BENCE olabilir... Çünkü o çok önemli bir yıldız. Oynadığı bütün maçları da yakından izliyoruz. Elde ettiği bütün başarıları da biliyoruz. Bence olur...
 O kız normal arkadaşımdı!
 Sercan ve senin kızlarla çekilmiş fotoğrafların sosyal medyada olay oldu. 
 - GECE hayatına hiç düşkün değilim, o çıkan fotoğraf da Bursa maçından sonraydı. Maçı kazanmıştık. 2 gün de iznimiz vardı, gayet normal olarak da kutlama gibi eğlenceye çıkmıştık. O gece çekilmişti. Yanımdaki bayan normal arkadaşım. 'Bu fotoğrafı Facebook'uma koyabilir miyim? diye sordu. Ben 'Koy, sıkıntı olmaz' dedim. Elimde içki falan da yoktu, niye bu kadar sorun oldu?
 ANNEMiN SÖZÜ GEÇER
 Ailenle mi yaşıyorsun?
 - EVET ailemle yaşıyorum.
 
 Aile ilişkilerin nasıl? Baban birazcık sert sanırım...
 - EVET sert ama ben anneye daha düşkünüm. Anneciyim yani ama normal çocuklar gibi değil. Ben bayağı anneye düşkünüm. Alışverişe, sinemaya, her yere kız arkadaşım olmadığı için annemle gidiyorum diyebilirim.
 
 Ama son sözü baba söylüyor sanırım?
 - Yok... Annem söylüyor genelde...
 En iyiler Selcuk&Elmander
 Türkiye'nin en iyi yerli ve yabancı futbolcusu sence kim?  n TÜRKİYE'NİN en iyi yerli oyuncusu Selçuk İnan. Bizim takımda olduğu için söylemiyorum. Hem saha dışındaki karakteriyle hem saha içindeki performansıyla Selçuk İnan. Yabancıda performansı, her şeyiyle tepeden tırnağa bence Elmander.
 Terim babam gibi Rijkaard'In yeri başka
 Fatih Terim ile aranız nasıl? 
 - FATİH Terim ile aram çok iyi, bütün takım arkadaşlarımın da arası iyi. Gerçekten bize baba gibi davranıyor. Onunla hiçbir futbolcunun sorunu olamaz. Zaten buna da izin vermiyor. Gereken her şeyi bizimle konuşuyor, her zaman da yanımızda.  
 AZ KALSIN GİTMİŞTİM
 Hayatınızın şekillenmesinde Rijkaard mı, Terim mi önemli?
 -  DUYGUSAL anlamda tabi Frank Rijkaard'ın yeri biraz daha önemli. Çünkü ilk defa resmi maça o çıkardı beni. İlk defa Ali Sami Yen'de o çimlere onun sayesinde bastım. Beni PAF takımdan A takıma da o çıkarmıştı. Onun yeri duygusal anlamda daha büyük benim için ama Fatih Hoca'nın yeri de bambaşka. Çünkü o kadar ısrar etmeseydi belki buralarda olamayacaktım. Kiralık gitmeyi  bile düşündüm. Fatih Hocam sayesinde G.Saray'da kaldım.
 
 ÖNEMLİ FARK BABA
 Fatih Terim'i diğer hocalardan farklı kılan nedir sence?
 -  BENCE her futbolcuya hocadan çok gerçek bir baba gibi davranması... Diğer futbolcularla 'bire bir' diyaloğu tam nasıl görmedim ama benimle her şeyi konuşuyor. Bütün özel sorunlarımızı bile paylaşıyoruz Fatih Hoca'yla.
 Asıl rakibimiz Anadolu takımları
 Şampiyonluk bu sezon aslanın midesinde mi? Çünkü ligde puanlar birbirine çok yakın.. 
 - EVET. Lig ilk yarıdan zorlu geçecek. Bunu ilk Kasımpaşa maçıyla görmüş olduk. Şampiyonluğun en büyük adaylarından biri G.Saray. 
 
 Lig yarışında en büyük rakibiniz F.Bahçe ve Beşiktaş mı?
 - YANİ tabii bütün büyük takımlar, hatta bütün Anadolu takımları da büyük rakibimiz. Bunu F.Bahçe, Beşiktaş diye ayırmaya gerek yok. Artık büyük takım, küçük takım diye ayırt etmemek lazım. Çünkü bütün takımlar çok iyi transferler yapıyor. Her takım zor bizim için.
 Türkiye'de en iyi kadro bizde
 BEŞİKTAŞ derbisinde şansınız ne, G.Saray maçın açık favorisi mi sence?
 - YÜZDE vermemek daha doğru olur. Derbiler iki takım için de çok zor oluyor. Bütün derbilerde olduğu gibi bu derbinin de kazananı biz olacağız. Çünkü bizim elimizde olan kadro hiçbir büyük takımda yok. İnşallah o maçı da alıp, lider olarak yolumuza devam ederiz.