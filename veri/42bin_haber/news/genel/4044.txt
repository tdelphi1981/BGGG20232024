Fransız savcı: Tetikçi PKKdan
Fransız polisi, PKKlı 3 kadının öldürülmesiyle ilgili olarak 1982 doğumlu Ömer Güneyi tutukladı. Paris Cumhuriyet Savcısı François Molins, Ömer Güney, Sakine Cansız ile en son görüşen kişi. 2 yıldır PKK üyesi. Kullandığı aracın torpidosunda bulunan çantada barut izi var dedi. Güney hakkında Terör örgütü bağlantılı cinayet soruşturması açıldı.
Parİs Cumhuriyet Başsavcısı François Molins, 9 Ocakta PKKlı 3 kadına yönelik suikasta ilişkin ilk resmi açıklamayı dün yaptı. Molins, kurban yakınlarından birinin, 9 Ocak saat 01.00de polisi aramasıyla olaydan haberdar olduklarını açıkladı. Molins cinayetin ayrıntılarını şu şekilde verdi:  
SANİYE SANİYE CİNAYET  
Olay, 9 Ocak öğle saatlerinde gerçekleşti. Ömer Güney ve Sakine Cansız o gün yan apartmanın otoparkına saat 11.19da geldi. Cansız ve Güney beraber yürüyerek dışarı çıktılar. Cansızın elinde el çantası vardı. Güney ve Cansız binaya 11.29da girdi. Güney 11.49da elinde bir çanta ile çıktı ve arabasını park ettiği otoparka 11.59da girdi. Tam olarak 12 dakika sonra 147 Rue La Fayetteteki Kürdistan Enformasyon Merkezine yeniden geldi. Şifreyi kodlamadan girdi. Elinde içinde büyükçe bir şey taşıdığı görülen çanta vardı. 45 dakika kadar binada kaldı. Saat 12.56da çıkarken de başını kapüşon ile kapatmıştı. Katliam büyük ihtimalle 12.43 ile 13.21 saatleri arasında işlendi. Bu saatler de Ömer Güneyin binaya girdiği saatlerle çakışıyor. Üstelik polisin cinayet aletini taşıdığını düşündüğü çanta Güneyin arabasının torpido gözünden çıktı ve üzerinde barut izleri tespit edildi. Bütün bu unsurlar birleştiğinde Güneyin cinayeti tek başına ya da işbirlikçileri ile birlikte işlediği tezini güçlendiriyor. 
  TÜRKİYEDEN PARİS SUİKASTIYLA İLGİLİ ÖNEMLİ AÇIKLAMA  
4ÜNCÜ BARDAK 
Dairede çatışma izi yok. Tek silahtan ateş ediliyor. 7.65 mm. Tek şarjörden mi yoksa birden fazla şarjörü olan bir otomatik silahtan mı çıktığını söylemek henüz olanaklı değil. Mutfakta 4üncü bardak vardı. 4üncü kişiyi aradık. Ve bardaktaki izlerden bu kişinin Ömer Güney olduğunu tespit ettik. Sakine Cansızın şoförü ve PKK tarafından Cansıza Pariste eşlik etmesi için belirlenen kişi olduğunu tespit ettik. Cansızın PKK içindeki hiyerarşik pozisyonu göz önüne alınarak örgüt bu kişiyi görevli olarak belirlemiş. Güney önce bize Cansızın yakını olarak geldi. Neden hemen cinayetin ardından gelmediğini can güvenliği endişesiyle açıkladı. Görevini ayrıcalıklı olarak tanımladı. 8 Ocakta, bir bankadan 1000 Euro çektiğini tespit ettik. Yoksul olduğu söylenen birinin üzerinde bulunan 930 Euro vardı. Bunun nereden geldiğini hâlâ bilmiyoruz. Cinayeti kabul etmedi. Bulunan DNA izi Ömer Güneye ait değildi. Ama bu, Güneyin ateş etmediği anlamına gelmez. Cinayeti tek kişi mi işledi? Henüz bilmiyoruz. Biz sadece şüphelerimizin sabit olduğu kişiyi açıklıyoruz.  
ANTİTERÖR HAKİMİNDE 
Adli soruşturma için 3 hakim belirlendi, Güney hakkında, terör örgütü üyesi olarak cinayete hazırlık yapmak ve bir terörist organizasyonla bağlantılı olarak cinayet işlemek iddialarıyla soruşturma başlatılmasını kararlaştırdık. 16 Nisan 1982 Şarkışlada doğdu. Türk vatandaşı, sabıka kaydı yok. 2 yıldır PKK üyesi. Soruşturma antiterör hakimlerine devredildi.  
  FRANSIZ GİZLİ SERVİSİ'NİN PKK'LI CASUSLARI  
KOMPLO KURBANIYIM 
Güneyin yöneltilen tüm iddiaları reddettiği ve kendisine yönelik bir komploya kurban gittiğini, video görüntülerinin manipüle edildiğini, çantasına silahın da başkası tarafından konulduğunu söylediği öğrenildi. Ancak polis önce binaya ikinci kez girdiğini açıklamayan, ardından binaya en fazla 5 dakikalığına Cansızın verdiği meyve suyu ve şekerleri almak için geri döndüğünü söyleyen Güneyin görüntülerde 45 dakika içeride kaldığı tespit edildi.  
İddiaya göre Güney, 15 Ocakta oturduğu mahallede düzenlenen cenaze ve taziye törenine katıldı. Fransa Kürt Dernekleri Federasyonu Başkanı Mehmet Ülker de bu konuyla ilgili, Olabilir, mümkündür. Bana da gördüklerini söylediler. Bazıları benzettiğini, bazıları da gördüğünü söyledi. Katılmıştır dedi.         
  ONUN BEYNİNDE TÜMÖR VAR  
  
  
  
  
  
  
  
  
  
 