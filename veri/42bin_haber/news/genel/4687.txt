Eskişehir'de 20 saat sorgu
Eskişehir Büyükşehir Belediyesi'nde "ihaleye fesat karıştırıldığı" iddiasıyla yürütülen soruşturmada gözaltına alınanlardan 5 belediye yöneticisi tutuklandı.
      
 Operasyonda gözaltında olan 23 kişiden 14'ü daha önce serbest bırakılırken 9 zanlı önceki sabah adliyeye sevk edildi. E.E. ve H.D. ifadeleri alındıktan sonra savcılıkça serbest bakılırken 7 zanlı tutuklama istemiyle mahkemeye gönderildi. Nöbetçi 6. Sulh Ceza Mahkemesi Hakimi, adliyede yaklaşık 20 saat süren işlemlerin ardından dün sabaha karşı saat 04.00 sıralarında iki kişiyi tutuksuz yargılanmak üzere serbest bıraktı. Satın Alma Daire Başkanı M.R.E., Şirketler Genel Koordinatörü R.O.T., Fen İşleri Daire Başkanı S.A., Genel Sekreter Yardımcısı T.G.G. ile belediyenin bir şirketinde yönetici olan E.Ş. tutuklanıp Eskişehir H Tipi Cezaevi'ne gönderildi.   
 CHP lideri Kemal Kılıçdaroğlu önceki gün Büyükşehir Belediye Başkanı Yılmaz Büyükerşen ve gözaltındaki 23 belediye çalışanına destek için Eskişehir'e gitmişti.. DHA      