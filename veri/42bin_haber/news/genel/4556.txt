Dentinho çok iş yapar
Takım arkadaşları, dünkü antrenman maçında hat-trick yapan yeni transferi Hürriyete anlattı
SÜPER Ligde cuma günü oynayacağı Karabük maçı hazırlıklarını sürdüren Beşiktaşta, dün Dentinho rüzgarı esti. Brezilyalı futbolcu, A Takımın, Ümraniye Nevzat Demir Tesislerinde A2 takımı ile yaptığı hazırlık maçında 3 gol birden attı. 
Türkiyeye henüz geçen hafta gelen Dentinho, ayağının tozu ile çıktığı maçtaki performansıyla beğeni topladı. Sambacı, 6-0 A Takım lehine sonuçlanan karşılaşmada sergilediği futbolun dışında, klas hareketleriyle de dikkat çekti.  
AYBABANIN DA GÖZÜNE GİRDİ 
DENTINHOnun performansını sorduğumuz takım arkadaşları, Brezilyalının Beşiktaşa çok faydalı olacağını belirtti. Teknik direktör Samet Aybaba da yeni transferleri ile ilgili Dentinhonun kalitesi tartışılmaz. Takım sistemine ve temposuna yakışır bir oyuncu. A2 takımı ile yaptığımız hazırlık maçı ölçü olamaz ama kalitesini konuşturarak takımımıza büyük katkı yapacağını gösterdi diye konuştu.
Öte yandan hazırlık maçında A Takımın diğer golleri Necip Uysal, Sinan Kurumuş ve Olcay Şahandan geldi. Dünkü antrenmana tedavilerine devam edilen İsmail Köybaşı, Batuhan Karadeniz ve Uğur Boral katılmadı. Almeida fizyoterapist eşliğinde koşu yaparken, Mustafa Pektemek ve İbrahim Toraman da özel program dahilinde çalışmalarını sürdürdü. 
Görüşlerini aldığımız siyah beyazlı futbolcuların tamamı, Brezilyalı oyuncunun aranan kan olduğunu ve Beşiktaşa gol bölgesinde önemli katkı sağlayacağını ifade etti.  
Cenk GÖNEN: Takıma uyumlu
TAKIMA uyumu çok iyi. Topla beraberliği ve hareketleri takımı canlandırıyor. 
Roberto Hilbert: Tam isabet
İSABETLİ bir transfer. Karabükspor maçından itibaren şov yapmaya başlar. 
Sinan Kurumuş: Etkili silah
ÜÇÜNCÜ bölgede etkili bir silah. Her alanda koşuyor ve top kovalıyor.  
Olcay Şahan: Asist özelliği var
FİZİK kondisyonunu iyi kullanıyor. Asistleri ve topla yaptığı ataklar etkili.  
İbrahim TORAMAN: Yararlı olacak
TOPLA buluş-maları ve top takibi iyi. Golleri mükemmeldi. Takıma yararlı olacak.  
Tomas Sivok: Eksiği giderdi
TAKIMIN önemli eksiğini kapattı. Sol kanatta olduğu kadar ileri uçta da hareketli. 
Necip UYSAL: Her yerde oynar
SOL kanatta etkili oynadı. Hem forvet arkası hem de orta alanda başarılı olur. 
Oğuzhan Özyakup: Vuruşları iyi
BEŞİKTAŞın sistemine uygun. Gol vuruşu iyi. Tempolu ve sahaya hakim.