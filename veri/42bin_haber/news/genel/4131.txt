John Allen 'yırttı'
Afganistan'daki ISAF güçlerinin komutanı General John Allen, bir kadına çok sayıda uygunsuz e-posta gönderdiği gerekçesiyle sürdürülen soruşturma sonunda suçsuz bulundu.
 David Petraeus'un aşk yaşadığı Paula Broadwell'in arkadaşı Jill Kelley'e 25 binden fazla e-posta gönderen Allen hakkındaki soruşturma sona erdi. Üst düzey bir yetkili Washington Post'a yaptığı açıklamada 'Allen'ın tamamen temize çıktığını' söylerken, Allen'ın askerlik kurallarını ihlal eden davranışlar içine girmediğinin tespit edildiği bildirildi. USA Today gazetesi de Savunma Bakanı Leon Panetta'nın soruşturmanın sonucunu öğrendikten sonra 'Allen'ın sürekli liderliğine güvenimiz tam' dediğini aktardı. Avrupa'daki merkez Komutanlığı'na atanmayı bekleyen Allen'ın önü açılmış oldu.