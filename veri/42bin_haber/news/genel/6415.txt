Son parça
MARMARAYla birlikte bu yıl sonunda eş zamanlı olarak hizmete girmesi planlanan ve günde 1 milyon yolcu taşıyacak olan Haliç Metro Köprüsünün son parçası önceki gün takıldı.
Eserini ilk kez Hürriyetle birlikte Galata Kulesinden kuş bakışı gören Mimar Hakan Kıran, köprünün yapım aşamasını doğum sancısına benzetip, yaşadığı heyecanı ve mutluluğu Çocuklarımın doğumundan sonra ilk kez böyle heyecanlandım. Sanki insanın çocuğunu eline alması gibi sözleriyle tarif etti. Köprünün görüntüsünü yukarıdan görmek için, turistlerin büyük ilgi gösterdiği Tarihi Yarımadayı en güzel gören Galata Kulesine çıkan Kıran, ilk kez gördüğü manzara karşısında şaşkınlığını gizleyemedi. Köprüyü, adeta çocuğunu ilk kez gören bir babanın heyecanıyla, uzun süre hayranlıkla seyredip, Sanki bakarsam yok olacak diyerek kaçamak bakışlar atan Kıran, Sonunda doğdu dedi.
Köprü projesini hazırlarken eleştiri beklediğini ancak, eleştirilerin odağında olmasının en büyük nedenini Eser iddiasında olmamdı sözleriyle açıklayan Hakan Kıran, şunları söyledi: İstanbulun silüetini bozan ve sadece içindeki insanlara hizmet eden onca gökdelenler İstanbulu kaplarken seslerini çıkarmayanlar, nedense İstanbul gibi trafik sorunuyla boğuşan bir mega kentin ulaşımına soluk aldıracak böyle bir projenin hayata geçmemesi için ellerinden ne geliyorsa yaptılar. Başbakan Recep Tayyip Erdoğan ve Büyükşehir Belediye Başkanı Kadir Topbaş arkamızda durmasaydı, benimle kader birliği yapmasaydı bu eser olmayacaktı. İnşaatı ve proje çalışmalarını, olağanüstü baskı altında yürüttük. Her aşamada UNESCO ile istişare edildi. Kadir Topbaş, 2011 yılında köprüyü bir yıl durdurdu. Bir yanda inandığı yolda ilerledi, projenin arkasında durdu ama UNESCOnun elini rahatlatmak için de bir yıl riski üzerine alıp, bağımsız heyetin incelemesine fırsat tanıdı. Tavrını bilimden ve mutabakattan yana kullanıp, tarafsız olduğunu gösterdi. Bir yıl sonunda, UNESCOdan olumlu görüş alınıp, mutabakat sağlanınca yol devam edildi.