Ermeni soykırımını bırak, bizimkine bak
Fransada Ermeni soykırımı konulu yasalar Pandoranın kutusunu açtı. Cezayir soykırımının ardından bu kez Fransız Devrimi sırasında cumhuriyetçilere karşı çıkan yaklaşık 300 bin kraliyet yanlısının öldüğü Vendee soykırımı meclis gündemine taşındı.
FRANSAda 1789-1799 arasında yaşanan devrimle monarşi temelli Eski Rejim çökmüş, Cumhuriyet kurulmuştu. Ülkenin batısındaki Vendee bölgesinde 1793te güçlerini toplayan kraliyet yanlıları bir karşı devrime girişmiş, her iki taraftan on binlerce kişi ölmüştü.  Cezayir savaşında yaşananların soykırım olarak tanınması önerisinin ardından Fransa Senatosu gündemine bu kez bu konu geldi. Tek maddelik yasa teklifinde, Fransa Cumhuriyeti 1793-94 yılları arasında işlenen Vendee soykırımını tanır deniyor. Merkez sağdaki ana muhalefet partisi UMPden milletvekili Lionel Lucanın Ulusal Meclise sunduğu yasaya UMPli bölge milletvekillerinin yanısıra aşırı sağ parti Ulusal Cephenin olay yaratan milletvekili parti kurucusu Jean Marie Le Penin torunu Marion Marechal Le Pen de destek verdi. Böylece UMPnin aşırı sağ kanadı ile Ulusal Cephe de ilk olarak Mecliste ortak bir öneriye imza attılar. Lionel Luca öneri gerekçesinde şöyle diyor: Meclisten 23 Ocak 2012de Ermeni soykırımını inkâr edenlerin cezalandırılması için bir yasa geçti Fransa, kendi toprakları dışında gerçekleşen soykırımlar yerine kendi topraklarında işlediği soykırımlarla ilgilenmelidir. 1 Ağustos ve 1 Ekim 1793te iki ayrı yasa çıkarılarak , bütün Vendee birlikleri ve malvarlıkları yok edilsin kararı alındı. Burada yapılan konuşmalarda bu asi ırk yokedilsin. Savaşçı olmayanlar da tehcir edilsin. İnsanlık bu asilerin yok edilmesinden şikayetçi olmayacaktır denildi. Bu devlet tarafından organize edilen bir ölüm, hırsızlık ve tehcir çağrısı idi. Bugün buna etnik temizlik deniyor. 
İçsavaşı soykırım olarak sunamayız 
Sol Parti Genel Sekreteri ve Robespierre Geri Gel kitabının yazarı Alexis Corbière Bu tarihin ciddi anlamda çarpıtılarak yansıtıldığı çirkin bir girişimdir. 1796ya kadar süren bir içsavaşı soykırım olarak sunmak sahtekarlıktır. Yeni doğan bir devrimin zorlukları çerçevesinde olayı almazsak, o dönemi anlayamayız dedi.