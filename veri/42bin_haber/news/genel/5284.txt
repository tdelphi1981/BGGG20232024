Emlak GYOda arz sancısı
Borsada işlem gören Emlak Konut Gayrimenkul Yatırım Ortaklığının (Emlak Konut GYO) ikincil halka arz duyurusu skandala döndü.
Son günlerde piyasadaki yeni halka arz söylentileri nedeniyle değer kaybeden Emlak Konut GYO hisseleri şirketin açıklama sürecinde izlediği yol nedeniyle dün yine geriledi. Piyasalardaki söylentiye rağmen dün ilk seansta herhangi bir açıklama yapmayan şirketle ilgili ilk haber dün seans arasında önce bir Bloomberg ajansı tarafından bir yetkiliye dayandırılarak duyuruldu. Daha sonra Emlak Konut GYO Genel Müdürü Murat Kurum Anadolu Ajansına bir açıklama yaptı. Murat Kurum Saat 13:30da yaptığı açıklamada ikincil halka arz haberini resmen doğruladı. Sermaye Piyasası Kanununa göre şirketlerin bu tip önemli durumları öncelikle Kamu Aydınlatma Platformuna yapması gerekiyor. Bunun temel nedeni de şirketin hisse değerini doğrudan ilgilendiren böylesine önemli bir haberin tüm yatırımcılar tarafından eş zamanlı olarak bilinmesini sağlamak. 24 Ocakta 3.42 lira olan Emlak Konut GYO hisseleri ikincil halka arz söylentileri nedeniyle önceki günü 3.03 liradan kapatmıştı. Hisseler dün de değer kaybederek 2,78liraya geriledi. Böylece hissede 10 günlük kısa bir sürede yaklaşık yüzde 20 değer kaybı oldu.  
3.8 MİLYARA ÇIKACAK 
Emlak Konut GYOnun ikinci halka arza ilişkin Kamuyu Aydınlatma Platformuna yapması gereken açıklama haber ajanslarının haberlerinden sonra saat 14.17de gecikmeli olarak geldi. Emlak Konut GYO Genel Müdürü Murat Kurum, Anadolu Ajansına yaptığı açıklamada ikincil halka arzla ilgili söylentilerin doğru olduğunu söyledi. Kurum, Şirketin sermayesini 2.5 milyar liradan 3.8 milyar liraya artırarak, artan sermaye kısmını halka arz etmek üzere yönetim kurulu kararı aldık. Süreç devam ediyor. Hazirana kadar ikincil halka arzı yapmayı planlıyoruz dedi.