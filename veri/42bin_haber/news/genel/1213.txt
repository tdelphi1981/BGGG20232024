Obama seçildi, Amerikalı zengin artık 'hızlı ve öfkeli'
Obama'nın zaferi ABB'de zenginleri endişelendiriyor. Gelirlerini portföy yatırımlarından sağlayanların kazançları özellikle tehlikede. 1 Ocak 2013'ten itibaren Barack Obama zenginlerin gelir vergilerini artırıyor. Yatırımcılar kağıdı kalemi aldı, hesaplar başladı
 ABD'de zenginlerin yeni Obama dönemine hazırlık yapmaları için süre başladı... Eğer Obama vergi planını yürürlüğe koyarsa 2013 itibarıyla, yılda 250.000 dolardan fazla kazanca sahip olan aileler için gelir vergisi oranları ve 200.000 dolardan fazla kazanan bireyler için de bireysel gelir vergisi oranları artış gösterecek. Kongre'nin yürürlüğe koyması muhtemel vergi planından hariç, ayrıca yatırım geliri vergilerinin Obama'nın sağlık hizmeti revizyonu için oluşturduğu fondan kaynaklı olarak gelecek yıl itibarıyla en az yüzde 3.8 oranında artış göstermesi bekleniyor. Obama'nın zaferinin ardından ABD borsalarının düşmesi de bunun göstergesi. Artık yatırımcılar kendilerini gelecek yıla hazırlıyor. Buna göre federal gelir vergisinin üst limiti yüzde 35'ten yüzde 39.6'ya yükselirken, yatırımcıların portföy yatırımlarından gelde ettikleri gelirlerden yüzde 23.8 vergi alınacak. 
 4 YILDA %64 ÇIKTI 
 KONUYLA ilgili yorumlarnda bulunan New York merkezli PricewaterhouseCoopers LLP ortaklarından Jeff Saccacio, 'Eğer şu andan yıl sonuna kadar olan zamanın filmini çekmek isteseydiniz bu filmin adı kesinlikle 'Fast and Furious' olurdu' diyor. Obama 2008 yılında göreve geldiğinden bu yana yaklaşık yüzde 64 yükselen Standard & Poor's 500 Endeksi, yeni dönemin ilk gününde yüzde 2.4 gerilemişti.
 4 yıl sonraki Obama!
 BUSINESSWEEK Dergisi, ABD Başkanı Obama'nın 2016 yılına kadar başta ekonomik olmak üzere birçok sorunla mücadele edeceğinin altını çizerken, bundan 4 yıl sonra Obama'nın nasıl görüneceğini de işte böyle resmetti.
  