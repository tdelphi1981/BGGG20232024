Herkes ödediği vergiyi açıklasın
F.Bahçe, 10 yılda 376 milyon TLnin üzerinde kamu ödemesi yaptığını duyurdu.
G.Saray ve diğer kulüplere göndermede bulunan sarı lacivertliler, SGK, vergi, kamu ödemeleri adı altında ödediği rakamı açıklarken, Bu şeffaflığın tüm kulüplerce gösterilmesi zorunluluktur dedi. 
TRANSFERLERİN borsa manipülasyonu ile yapıldığı yolundaki iddiasına Galatasaraydan karşılık gelen Fenerbahçe, yeni bir açıklamayla, vergi ödemelerini gündeme getirdi. Sarı lacivertliler, tüm kulüplerin kamuya yaptığı ödemeleri ortaya koymasını istedi. 
STADIMIZI KENDİMİZ İNŞA ETTİK 
AÇIKLAMADA şöyle denildi F.Bahçe Spor Kulübünün 2002 yılından bugüne kadar SGK, Vergi, Kamu Ödemeleri adı altında ödemiş olduğu tutar, ceman 376.771.968 TLdir.
Yine bu rakamların içeri-sinde yer alan, kulübümüzün kamu arazilerine ödediği kira bedeli de 13.388.596 TLdir.
Fenerbahçeliler tarafından 100.000.000 USD harcanarak inşa edilen Fenerbahçe Şükrü Saracoğlu Stadyumu için stat kirası olarak, Kulübümüzün devletimize ödediği tutar da 7.498.813 TLdir. 
BU TABLO GURUR KAYNAĞIMIZDIR 
 ÖNCELİKLE belirtmeliyiz ki; Fenerbahçe Spor Kulübünün kamusal ödemelerini gösteren bu tablo, Kulübümüzün gurur kaynağıdır.
Ayrıca hatırlatmak isteriz ki UEFA Kulüp Lisans kriterlerine ve Mali Fair Play ilkelerine uyan tek kulübüz.
Kulübümüzün göstermiş olduğu bu hassasiyet ve şeffaflığın, tüm kulüplerce gösterilmesi konusu ise artık bir iyi niyet değil, zorunluluktur. 
İŞTE ÖDEME TABLOSU 
SGK ve vergi harcaması: 
· 376 milyon 771 bin 968 TL
Kamuya verilen kiralar:
· 13 milyon 388 bin 596 TL
Şükrü Saracoğlu kirası:
· 7 milyon 498 bin 813 TL