Sneijder transferinde kritik diyalog
Galatasaray Başkanı Ünal Aysalın danışmanı ve Sneijder transferinde en önemli rollerden birini oynayan Bülent Tulun dün Hollandalı yıldız ile görüşmelerin sürdüğü İtalyadaydı.
Hürriyetin Como-Lugano arasında küçük bir alışveriş merkezinde yakaladığı Tulun, Sneijder ile ilgili sorulara şu yanıtı verdi: 
- Sneijder transferi için mi geldiniz?
- (Gülerek) Hayır ben Galatasaray Voleybol Takımı ile buraya geldim. 
- Siz ne zamandan bu yana voleybol takımıyla seyahat ediyorsunuz?
- Belgrada mı yoksa İtalyaya mı geleyim diye düşündüm, İtalya'ya karar verdim. Onun için buradayım. 
- Sneijder'i de alıp dönüyor musunuz?
- (Gülümseyerek) Hayır şimdi değil.  
- Peki Sneijder ile siz görüştünüz mü?
- Evet bizzat ben görüştüm kendisiyle. 
- Sorun ne?
- Sneijder ile Galatasaray arasında bir sorun yok. Biz bütün yükümlülüklerimizi yerine getirdik ve kendilerine bildirdik. 
- Peki öyleyse sorun ne?
- Sorun Inter ile Sneijder arasında.  
- Yani ekonomik?
- Evet 
- Ne kadarlık bir ekonomik sorun var?
- 2 milyon Euro kadar. 
- Bu sorun çözülürse Galatasaray'a gelecek mi?
(Onaylar gibi gülümsüyor) 
- Siz Sneijder'e bir süre verdiniz mi?
- Evet 5 Şubata kadar bekleme süremiz var.  
Bülent Tulun ile bu görüşmeden sonra ayrıldık ama Tulun'un ifadeleri açık ve net. Anlaşılan o ki Sneijder Inter'le 2 milyon Euro'luk anlaşmazlığını çözdüğü gün İstanbul'a ayak basacak. 
Bu konuşmadan benim anladığım şu; Sneijder ile Galatasaray arasında her türlü anlaşma yapılmış. 5 Şubat'a kadar Sneijder'in artık başka bir takıma transfer olma şansı yok gibi. Zaten yapılan protokol de bunu gösteriyor.