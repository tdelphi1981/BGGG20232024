Doğa Rutkay FB TV'ye konuşmadı
Çakallarla Dans 2 filminin galasında oyuncu Doğa Rutkay, kendisine mikrofon uzatan FB TV muhabirine, "Ben Galatasaraylıyım arkadaş" diyerek konuşmadı.
Çakallarla Dans 2 filminin Maslak TİM`de gerçekleştirilen gala gecesinde filmde rol alan Doğa Rutkay FB TV`ye röportaj vermedi. 
Fanatik bir Fenerbahçeli olan yönetmen Murat Şeker`in filminin gala gecesine gelen FB TV kameramanı ve muhabiri bütün oyuncularla röportaj yaparken Doğa Rutkay "Ben Galatasaraylıyım şimdi garip olur bir ara yaparız" diyerek röportajı kabul etmedi.  
Ezeli rakibinin kanalına demeç vermesinin garip olacağını savunan Doğa Rutkay, Twitter hesabından "Kimseyi incitmek istemedim oysa... Sadece herkesin kalbinde yatan aşk kendine. Ben buyum. Yine de teşekkür ederim" dedi. 
Galatasaray'dan Atletico Madrid'e transfer olan Arda Turan, İspanya'ya gelen Fenerbahçe Basketbol Takımı'nın kampını ziyareti sırasında Fenerbahçe TV'ye verdiği röportaj oldukça eleştirilmişti.  
  
 