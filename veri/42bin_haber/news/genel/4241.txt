Sigaranın neresinden dönersen hayat
Sigarayı bırakmak için geç değil. New England Tıp dergisinde dün yayınlanan yeni bir araştırmaya göre 64 yaşında sigarayı bırakmak bile kişinin ömrünü 4 yıl daha uzatabiliyor.
1997-2004 yılları arasında Kanadada Dünya Sağlık Araştırma Merkezinde yapılan araştırmaya 113 bin 752 kadın, 88 bin 496 erkek katıldı. Araştırmaya göre 25-34 yaş arasında sigarayı bırakanlar 10, 35-44 yaş arasında sigarayı bırakanlar 9 yıl, 45-54 yaş arasında ise sekiz yıl daha uzun yaşayabiliyor.  
KADINLARA KÖTÜ HABER 
Aynı dergide yayınlanan, bilimadamı Michael Thunın liderliğinde yapılan başka bir sigara araştırması ise kadınların sigaradan ölme riskinin 1960lara göre daha fazla olduğunu ortaya koydu. 1950 ve 60lı yıllarda sigara tiryakisi kadınların akciğer kanserinden ölme riski hiç sigara içmeyenlerden üç kat daha fazlaydı. 2000-2010 yıllarında ise bugün bu risk 25 kat daha fazla.