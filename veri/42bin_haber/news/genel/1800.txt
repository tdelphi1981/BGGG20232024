Esnek Birikim ile küçük tutarlı tasarrufları çekecek
Akbank Genel Müdür Yardımcısı Galip Tözge, altın bankacılığında ürün yelpazelerinin geniş olduğunu ve küçük tutarlarda birikim fırsatı sunduklarını söyledi
 Akbank iki yeni  uygulaması ile yatırımcılar için avantajlı birikim yapma seçenekleri sunuyor.  Tam, yarım, çeyrek yada gram altın olarak  birikim yapma imkanı sunan Akbank Esnek Birikim Hesabı altına yatırım yapmak isteyenlerin büyük beğenisini kazanıyor. Akbank'ın diğer yeni uygulaması Akbank Altın Daveti Günleri ile ise yatırımcılar ellerinde bulunan farklı ayarlardaki yastık altı altınlarının 'Akbank Altın Hesabı'na aktarılmasını sağlayarak altınlarını güvenle alıp satabiliyor.
 EKİM ayından bu yana şubelerde düzenlenen Akbank Altın Daveti Günleri'ne yoğun ilgi olduğunu belirten Akbank Genel Müdür Yardımcısı Galip Tözge, 'Akbank Altın Mevduat Hesabı ile günün her saati altın alım ve satım işlemleri yapılabiliyor. İsteyenler hesaplarındaki altınları,  sevdiklerine altın çekiyle hediye edebiliyor' dedi.
 Esnek Birikim Hesabı'na ilgi
 AKBANK Genel Müdür Yardımcısı Galip Tözge, Esnek Birikim Hesabı ile  kişilerin internet ya da şubeden verecekleri talimatla her ay düzenli olarak gram cinsinden ya da tam, yarım, çeyrek altın birikimi yapabileceklerini söyledi. Tözge, 'Küçük tutarlar için bile altın birikimi yapılabilir' dedi.