Tüketici'nin bankalara borcu 247.5 milyar TL
Tüketici kredilerinin 451 milyon TL artışla 180 milyar 949 milyon TL’ye yükseldiği 2-9 Kasım tarihleri arasında bireysel kredi kartı harcamaları 105.8 milyon TL azalışla 66 milyar 599 milyon TL oldu. Böylece, tüketicilerin bankalara toplam borcu 345.2 milyon TL artışla 247 milyar 548 milyon TL oldu.
 Tüketici kredilerinin 451 milyon TL artışla 180 milyar 949 milyon TL’ye yükseldiği 2-9 Kasım tarihleri arasında bireysel kredi kartı harcamaları 105.8 milyon TL azalışla 66 milyar 599 milyon TL oldu. Böylece, tüketicilerin bankalara toplam borcu 345.2 milyon TL artışla 247 milyar 548 milyon TL'ye yükseldi.
 ANKA’nın, Merkez Bankası’nın mevduat bankaları verilerinden yararlanarak yaptığı hesaplamaya göre, bankaların tüketici kredisi alacakları 2-9 Kasım tarihleri arasında 451 milyon TL artışla 180 milyar 949 milyon TL oldu. Bu dönemde konut kredileri 313 milyon TL artışla 76 milyar 999 milyon TL’ye yükselirken, taşıt kredileri 7 milyon TL artışla 7 milyar 238 milyon TL’ye çıktı. Diğer krediler ise 129 milyon TL artışla 96 milyar 711 milyon TL’ye yükseldi.
 Söz konusu dönemde tüketicilerin bireysel kredi kartı harcamaları 105 milyon TL azalışla 66 milyar 599 milyon TL oldu. Tüketicilerin kredi kartı borçlarının 66 milyar 515 milyon TL’sinin TL cinsinden, 84.2 milyon TL’sinin ise yabancı para cinsinden olduğu belirlendi.
 Böylece anılan bir haftalık dönemde, tüketicilerin bankalara toplam borcu 345 milyon TL artışla 247 milyar 548 milyon TL oldu.
 ANKA
  