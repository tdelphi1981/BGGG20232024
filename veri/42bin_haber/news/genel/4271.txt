Başbakan'dan tutuklu subay yorumu
Başbakan Erdoğan 24 TV kanalında katıldığı canlı yayında kabine revizyonuna ilişkin ilk kez açıklamada bulundu.
 Başbakan Erdoğan bakanları niçin değiştirdiğini ilk kez açıkladı. Başbakan Recep Tayyip Erdoğan, Kabine’deki revizyon sonrası 24 TV’de gazetecilerin gündeme ilişkin sorularını cevapladı.
 İşte Erdoğan’ın konuşmasından satırbaşları: 
 - Kabinede değişimi gerektiren bir durum yakalarsanız değişiklik yaparsınız.
 - Kabine’deki revizyon arkadaşlarım için olumsuz bir yaklaşım olarak değerlendirilmemeli. Sağlık Bakanım uzun süre ciddin şekilde çalıştı. Diğer arkadaşlarım da öyle. Ancak bazılarında değişiklik gerektiği için bu adımı attık.
 - Milli Eğitim’de yeni bir süreçteyiz. 4+4+4, öğretmenlerin beklentileri, eğitim başkanı olan Nabi Bey’in bu konudaki hassasiyetlerini biliyoruz. Bu yüzden kendisini bu göreve getirdik.
 - Kültür ve Turizm de de hızlı atılması gereken adımlar var. Kültür ve Turizm Bakanlığı(nı birleştirme sebebimiz kültür turizmini attırmaktı. Bugün biz İstanbul’da otel yetiştiremiyoruz. Aynı şekilde Antalya’de artık 4 mevsim turist görebilirsiniz.
 - Güneydoğu’daki terör belası bölgede sıçrama yapmamızı engelliyor.
 - İçişleri Bakanımız aynı şekilde elinden gelen gayreti gösterdi, gösteriyor. Biz bakanların kalıcı değil kalıcı olduğuna inanan partiyiz. Belli bir süreden sonra görev değişimi olacaktır. Bu süreçte birbirimizi kucaklayarak yolumuza devem edeceğiz.
 -Ben Kürtçülüğe de karşıyım, Türkçülüğe de, Lazcılığı da.
 
 BİLGÜL AYMAN GÜLER'E GÖNDERME
 
 -Yola çıkarken etnik milliyetçiliğe hayır dedik. CHP daha bugün söylüyor. Milletvekili söyleyemiyor. Bölgesel milliyetçiliğe de hayır dedik.
 İMRALI GÖRÜŞMELERİ
 -Şu anda şu tarihte bir heyet gidecek diye belirlenmiş bir şey yok. Bu işin zaten süresi diye bir şey belli değil. Bizler istişare yapıyoruz. Ne zaman gidilmesi gerekiyorsa Milli İstihbarat Teşkilatımız, Adalet Bakanlığımız belirliyor. Eğer o nabzı iyi tutmazsak nabız onların ellerinde kalır. Kiminle aklıselim ile bu iş ilerleyecek buna bakmamız lazım.
 İMRALI YORUMLARI
 -Son dönemki görüşmelerde olumlu gelişmeler var. Ben, Adalet Bakanı'ma oraya da bir televizyon koyun talimatını vermiştim. Diğer tarafa verdiniz, buraya da verin diye Adalet Bakanı'mı uyardım. Yatağı var, şimdi televizyonu da var. 40 metrekarelik alanda volta atma imkanı da var. Tabi bunlar yavru muhalefeti rahatsız edebilir. Kucaklaşma falan diye çirkin çirkin benzetmeler yapılıyor. Sayın Bahçeli'nin bu tür şeyleri tabi yanlış. Biz ülkenin huzuru için bu riski göze alıyoruz.
 ALMANYA'YA SERT TEPKİ
 -Başbakan Erdoğan, Fransa'daki suikastlare değinirken, Fransa'yı daha önce terör konusunda uyardıklarını, 'Bumerang size döner' dediklerini söyledi. Başbakan Erdoğan teröre destek noktasında Almanya'yı da eleştirdi. Paris suikastlarına gönderme yapan Başbakan, 'Ben size söyliyeyim sırada Almanya var. Almanya, Türkiye'yi mezhebi noktada bölmeye çalışan bir yapıyı da destekliyor' diye konuştu.
 -Başbakan, 'Türkiye vatandaşlığı' altında toplanılırsa bir sorun kalmayacağı vurgusu yaptı.
 -Milli Birlik ve Kardeşlik projesi diye anılan sürecin, STK'lar, medya, akademisyenlerin katılımıyla geliştirileceği vurgusunu yaptı.
 -Gladyo'larla iç içe olan, mafya, çete çoğunu çökerttik.
 -Paris suikatlarına değinen Başbakan, 'Fransa'ya göre örgütün kendi iç hesaplaşması' dedi.
 BİZİ ŞANGAY BEŞLİSİ'NE ALIN AB'Yİ UNUTALIM
 
 Avrupa Birliği yaptığı açıklamalarla bizi oyalıyor. Artık net olmalılar. Çok açık samimi söyleyeyim, bizim AB sürecini unutmak kaybetmek diye öyle birşey söz konusu değil. Her Bakanlar Kurulu'nda Egemen Bey bize AB ile ilgili sunumunu yapar.
 Putin'e bizi Şangay Beşlisi'ne alın, AB'yi unutalım dedim.
 
 
 ANAYASA DEĞİŞİKLİĞİ
 
 -Mart sonu itibariyle muhalefetin uzlaşmaz tavrı devam ederse bu iş biter. Şu anda yapılan çalışmalarda anlaştığımız yerler oluyor. Biz arkadaşlarımıza her zaman söylüyoruz anlaşamadığınız noktaları bier yere koyun.
 
 ATADIĞIMIZ ADAMLAR ÖNÜMÜZÜ TIKIYOR
 
 -Bürokrasi bizi denetliyor. Şu an atadağımız adamlar bizi denetliyor. Atadığınız adamlar iş yapmamanız için önünüzü tıkıyorlar. Bu bürokratik oliigarşidir. Bizim sıkıntımız bürokrasinin yasama ve yürütmeyi denetliyor olması. 
 
 
 BAŞKANLIK SİSTEMİ MÜZAKERE EDİLSİN
 
 - Türkiye bu konuyu tartışsın. Millet fikrini söylesin. Yönetim sistemi olarak bizim böyle bir teklifimiz var bu konu müzakere edilsin. Muhalefet ile anlaşmak zor. Biz anlaşamadığımız taktirde Anayasa paketimizi getireceğiz. Diğer partilerin bu konuda bir hazırlığı, çalışması yok. 
 
 TÜRK TİPİ BAŞKANLIK OLUŞTURABİLİRİZ
 
 - Eğer Anayasa paketini tek başımıza getirirsek içinde Başkanlık Sistemi olacak. Biz çalışmamız sonucunda Türk tipi bir Başkanlık Sistemi oluşturabiliriz. 
 
 Bizim 200 yıllık bir devlet geleneğimiz var bunu gözardı edemeyiz. Arkadan birileri yetişsin gelsin. Biz kimsenin önünü tıkamıyoruz.
 Biz odalar ile ilgili yasayı onların talebi üzerine çıkardık. Onlar şimdi bu talebi nasıl geri alırız diye yolunu arıyorlar. Biraz omurgalı olmalıyız.
      
 BAŞÖRTÜSÜ SORUNU
 "İnancından dolayı" ifadesini alıp bizim kapatma gereçkesinin içerisine koymuşlar. Başı örtülü ile başı açık olanın hakkını neden ayırt ediyorsun, bu ayrımcılığı neden yapıyorsun. Başını örtmek bir kadının en doğal haklarından biridir. Danıştay'ın başörtüsüyle ilgili verdiği karar demokratikleşme sürecini yaralayacaktır. Bir meslek lisesi mezunu imtihana girecek bırak girsin. Sonrasında katsayı sorunu çıkıyor karşısına olmaz bu haksızlık. 
 
 TUTUKLU SUBAYLAR
 Şu anda içeride 400'e yakın emekli, muvazzaf subay, astsubay var. Hemen hemen hepsi tutuklu. Mağdur ya da şüpheli olarak gelenler oluyor. Çok daha ağır olanı örgüt kurmaktan, örgüt elemanı olmaktan. Böyle bir şeyin hükümleri kesinse işi bitir. Ama kesinlik yoksa yüzlerce subayı bu şekilde değerlendirirsen, TSK'nın içindeki bütün moralleri alt üst eder. Terörle nasıl mücadele edecek bu insanlar. Benim Genelkurmay Başkanım Şemdinli'ye kadar gidip operasyon yönetebiliyor. Bu mücadeleyi veren inasanlara arka taraftan örgüt elemanı dersen, nasıl oluyor da bu örgüt orada terörle mücadele ediyor. Bu yenilir yutulur birşey değil. 232 kişi bu şekilde sürekli çağrılınca, üstelik de kuvvet komutanlarımız biz bu mücadeleyi verirken ben bu 232'yi nasıl göndereceğim diyor oralar. Bunu anlamak mümkün değil.
 
 ESED ŞU ANDA DESTEKLERLE AYAKTA DURUYOR
 Ama her geçen gün halkın halkın desteğini kaybediyor. Hükümet olarak tüm imkanlarımızla mülteci kamplarına destek verdik. Bu yaşananlara sessiz kalamayız.
 
 aksam.com.tr 
 
  
  