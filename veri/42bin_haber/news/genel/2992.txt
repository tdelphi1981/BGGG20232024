Son sözleri 'kaza yaptım' oldu
Manisanın Salihli İlçesinde köprü korkuluklarına çarpıp üzüm bağına uçan kamyonun şoförü 34 yaşındaki Murat Yücel, sıkıştığı araçta yanarak hayatını kaybetti. Yücelin ölmeden kısa bir süre önce patronunu cep telefonundan arayıp, kaza yaptığını haber verdiği öğrenildi.
Kaza, bugün saat 08.00 sıralarında Salihliye bağlı Köseali Köyü, Göbeklidere Mevkiinde meydana geldi. Ispartadan yüklediği talaşı Manisanın Salihli İlçesine götüren Murat Yücelin kullandığı kamyon Göbeklidere Köprüsünün korkuluklarına çarpıp, 5 metre yükseklikten üzüm bağına uçtu. Alev alan kamyonun şoförü Yücel araçta sıkıştı. Alevler itfaiye ekipleri tarafından su sıkılarak söndürüldü. Yücelin yanmış cesedi savcı ve jandarmanın olay yerindeki incelemesinin ardından otopsi için İzmir Adli Tıp Kurumu Morguna kaldırıldı. 
KAMYON TAMAMEN YANDI / Foto Galeri

PATRONUNU ARAYIP KAZAYI HABER VERMİŞ

Kamyonun sahibi Mustafa Kuratnetin, kendisine plakadan yola çıkarak ulaşan jandarmalara, Yücelin ölmeden kısa bir süre önce kendisini arayıp, kaza yaptığını, yanan araçta sıkıştığını söylediğini anlatıp, "Acımız büyük" dediği öğrenildi.