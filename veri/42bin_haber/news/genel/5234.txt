Kardak Türk dedi, Atina karıştı
Yunanistanda anamuhalefetteki SYRIZAnın İnsan Hakları Komitesi üyesi Nasos Theodoridisin Kardak kayalıklarının Türkiyeye ait olduğunu, Yunanistanın 12 mil talebinden vazgeçmesi gerektiğini söylemesi ülkeyi karıştırdı.
Geçen mayıs ayında yapılan genel seçimlerden en büyük ikinci parti olarak çıkan Radikal Sol Koalisyon Partisi SYRIZAnın İnsan Hakları Komitesi üyesi avukat Theodoridis, 1996 yılındaki Kardak kriziyle ilgili Facebook sayfasına yazdığı yazıyla vatan haini ilan edildi. Theodoridis, yazısında İmia kayalıklarının adı bence Kardaktır. İtalya 12 Adaları, Yunanistana bıraktığında, bu adalara yakın kayalıkları dahil etti. Kardak Kilimli adasına kıyasla Türkiyeye daha yakın dedi.  
12 MİLDEN VAZGEÇİLMELİ 
Theodoridis, Egede Yunan savaş uçakları, Türk savaş uçaklarını taciz etmeye son vermeli. Yunanistan, mantıkdışı olan Egede karasularını 12 mile çıkarma talebinden de vazgeçmeli diye ekledi. 
Erdoğan bile söylemiyor 
Theodoridis, bu sözlerinin ardından SYRİZAdaki İnsan Hakları Komite üyeliğinden alındı. SYRIZA, Teodoridisin partinin değil kendi görüşlerini dile getirdiğini belirtti. Ancak iktidardaki Yeni Demokrasi Partisi Theodoridisin SYRİZA lideri Aleksis Çiprasın yakın çalışma arkadaşı olduğunu söyleyerek Atinanın Egede Münhasır Ekonomik Bölge ilanında bulunmaya hazırlandığı bir sırada, Theodoridisin anti-Helen patlaması kabul edilemez açıklaması yaptı. Yunan medyası da Bunları (Başbakan) Erdoğan bile söylemiyor, Theodoridis vatan hainidir yorumları yaptı.