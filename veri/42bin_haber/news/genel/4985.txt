'Şifa niyetine' pozlar
Bebek ve çocuklarda kalp sağlığına dikkat çekmek için 2.'si düzenlenen 'Kalbim Seninle' projesi için Ali Kırca'dan Defne Samyeli'ne, Hidayet Türkoğlu'na kadar 37 ünlü isim objektif karşısına geçti.
 Ünlülerin bebeklerle verdikleri çok özel kareler, ilk kez 12-24 Şubat tarihleri arasında Forum İstanbul Alışveriş ve Yaşam Merkezi'nde sergilenecek.
 10 ÇOCUK AMELİYAT OLACAK
 Yapımcılığını ve sanat yönetmenliğini Selçuk Kaya'nın üstlendiği projenin fotoğrafları, Merve Hasman imzasını taşıyor. Proje kapsamında, Türkiye'nin çeşitli şehirlerinden belirlenecek kalp hastası 10 çocuk, Bölge Hastanesi'nin katkılarıyla ameliyat ettirilip sağlığına kavuşturulacak.