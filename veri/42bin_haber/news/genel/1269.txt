'Mavi Jeans'i seçen Adriana Lima'yı tüm dünya izleyecek
Dünya çapında 4 binin üzerinde satış noktasıyla global arenada en bilinen Türk markalarından olan Mavi, dünyayı Adriana 'Mavi'siyle tanıştıracak
 New York'tan Los Angeles'a Berlin'den Amsterdam'a dünya genelinde 20 showroom'u bulunan Mavi, 50 ülkede 285 mağaza ve 4 binin üzerinde satış noktasında müşterileriyle buluşuyor. Amerika'nın en etkin pazarlarının başında geldiğini belirten Mavi Jeans Genel Müdürü Cüneyt Yavuz, 'Sadece Amerika'da değil, Avrupa'da da çok güçlüyüz. Amerika'dan sonra girdiğimiz Almanya pazarında da çok sevilen bir markayız. İki yılda ciromuzu ikiye katladık. 2011'de 5.5 milyon adetlik jean satışını yakaladık' diye anlatıyor.   
 GLOBAL Mavi için her yıl minimum yüzde 30'luk büyüme öngördüklerini ifade eden Yavuz, 2010'dan beri Almanya başta olmak üzere, Avrupa piyasalarında yüzde 50'nin üzerinde büyüme kaydettiklerini, bu ivmeyi daha da arttırmak için 2011'de Hollanda'da ve Rusya'da yeni şirketler kurduklarını söylüyor. Yavuz, bu yıl sonuna kadar 14 yeni mağaza açacaklarını belirtiyor. 2015'e kadar da Almanya'da 10, Rusya'da 30, Ortadoğu'da 10 yeni mağaza açmayı planladıklarını vurgulayan Yavuz, 'Amerika ve Kanada için de önümüze çıkacak fırsatları da değerlendiriyoruz' diyor.
 Time'ın 'en iyileri' arasında
 SADECE ürün ihraç etmediklerine, markanın ruhunu da sattıklarına dikkat çeken Yavuz, 'Time Dergisi 2006'da Mavi'yi dünyanın en iyi 16 blue jean markası arasında gösterdi. Bu yıl da  Sportswear dergisi tarafından Almanya'da en iyi jean markası seçildik' diyor.