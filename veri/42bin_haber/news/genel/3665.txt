Barış için meşru tüm yöntemler denenmeli
Muharrem Yılmaz, TÜSİAD Başkanı olarak yaptığı ilk konuşmada uzlaşmacı mesajlar vererek, Toplumsal barışa ulaşmak için meşru tüm yöntemler denenmeli dedi.
TÜRK Sanayicileri ve İşadamları Derneğinin (TÜSİAD) 43üncü Olağan Genel Kurulunda bayrağı Ümit Boynerden devralan Muharrem Yılmaz, TÜSİAD Başkanı olarak yaptığı ilk konuşmasında, uzlaşmacı mesajlar verirken, TÜSİADın fırtınalı bir dönemin ardından daha sakin bir sürece hazırlandığı izlenimi yarattı. İlk mesajında Türkiyenin gündemindeki barış sürecine verdikleri desteği ön plana çıkaran Muharrem Yılmaz, ilk beklentilerini de anayasa çalışmalarının tamamlanması olarak açıkladı. Yılmazın ekonomiye ilişkin mesajı ise düşük büyüme sürecinden çıkılmasını sağlayacak mikro reformlarının tamamlanması oldu. 
İLK BEKLENTİ: ANAYASA 
TÜSİADın öncelikli ele alacağı konuların başında anayasa çalışmalarının geldiğini belirten Yılmaz, bu yıl Meclisteki Uzlaşma Komisyonunun yeni anayasa çalışmasını tamamlamasını ümit ettiklerini vurguladı. TÜSİAD olarak bu sürece, ellerinden gelen bütün katkıyı yapmaya devam edeceklerinin sözünü veren Muharrem Yılmaz, Yeni anayasanın Türkiyenin kronikleşmiş sorunlarının çözümü için de önemli bir adım olacağına inanıyoruz. Son bir ayın gelişmeleri kamuoyumuzun toplumsal barışa ulaşmak için meşru tüm yöntemlerin denenmesini desteklediğini gösteriyor. Bu bağlamda, gerek terörün bitirilmesi, gerekse Kürt meselesinin çözüme ulaştırılması yolundaki çabalara destek veriyoruz diye konuştu.  
TÜSİAD YENİ BAŞKANINI SEÇTİ / FOTO GALERİ 
Muharrem Yılmaz, ekonomiye ilişkin mesajında ise düşük büyüme sürecinden sıyrılmak için mikro reformlara ihtiyaç duyulduğuna dikkati çekti. Ekonomideki yumuşak inişi hatırlatan Yılmaz, Ancak, içinde bulunduğumuz düşük büyüme sürecinden süratle sıyrılmak için sürdürülebilir büyümenin temel bileşeni olan mikro reform önlemlerinin hızla ele alınması gerekiyor dedi.  
  MÜSTAKBEL BAŞKAN HABERİ ÜSKÜPTE ALDI  
İşimden ve ailemden fedâkarlık yapacağım 
YENİ Başkan Muharrem Yılmaz, TÜSİAD Başkanlığının kolay bir görev olmadığını, işten ve aileden fedakarlık gerektirdiğini bildiğini belirterek, yönetim kurulu üyeleriyle beraber TÜSİADın tüzüğü, değerleri ve amaçları doğrultusunda görevlerini yerine getirmeye çalışacaklarını söyledi. Yılmaz, Avrupa Birliği konusunun bugünlerde pek de popüler olmadığına dikkat çektiği konuşmasında şunları söyledi: Ancak, ABnin yaşadığı kriz, er ya da geç sonuçlanacaktır. AB kendisini yeniden tanımlar ve yapılandırırken, Türkiyenin bu sürecin içinde olup, katkıda bulunmasının çok önemli olduğu kanaatindeyim. Yeni AB mimarisi için AB üyesi muhatap örgütlerimiz ile kapsamlı bir çalışma gerçekleştirmeyi planlıyoruz dedi.  
Anadoludan katılan yeni üyeler ne dedi 
Yönetimdeki ilk Kürt işadamı Kadooğlu 
· TÜSİADın yeni yönetim kurulunda Anadolu sermayesinin temsilcisi olarak yer alan Kadoil şirketinin sahibi Tarkan Kadooğlu, genel kurulda en çok ilgi gören isimler arasındaydı. Hemen her üyenin bizzat tebrik ettiği Kadooğlu, Ben Şırnaklıyım. TÜSİADın yönetimine giren ilk Kürt işadamıyım. Türkiyenin en önemli sivil toplum kuruluşlarından biri olan TÜSİADın yönetimine girdiğim haberi, bölgede çok büyük bir sevinç yarattı. Dünden beri telefonlarım susmuyor. Bu da bölge insanın başarıyı ne kadar çok arzu ettiğini gösteriyor dedi. Kadooğlu, Herkesin bildiği gibi ülkemizin en büyük sorunlarının başlında Kürt sorunu geliyor. Her iki tarafın pozitif barışa yönelik adımlar attığını görüyoruz. Biz bu hayalimizden hiçbir şekilde geri adım atmayacağız. 
Esin Güral Argat 
· GÜRALLARın Yönetim Kurulu Başkanvekili Esin Güral Argat, yeni yönetimdeki Anadolu izlerini şöyle değerlendirdi: Olağan bir gelişme. Ülke, homojen bir gelişim içinde. Gelişmenin ülkenin belli bir yerinde kalmadığını, genele yayıldığını görüyoruz. Bu da TÜSİADın yönetimine yansıyor.  
Memduh Boydak 
· BOYDAK ailesinin üçüncü kuşağı Memduh Boydak, Anadoluda icraat yapan şirketler İstanbulsuz yapamaz, İstanbulda icraat yapan da Anadolusuz yapamaz. Bir zamanlar belki İstanbul eksenindeydi ama artık TÜSİAD farklı seslere de yer veriyor dedi.