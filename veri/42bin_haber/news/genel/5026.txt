Obama ABDyi süper ağla örecek
ABD hükümeti, kablosuz interneti ülke genelinde ücretsiz hale getirmek için Federal İletişim Komisyonu (FCC) ile birlikte yeni bir çalışma başlattı. Ancak 178 milyar dolarlık telekom pazarının dev oyuncuları, sonlarını getirebilecek bu plana karşı çıkıyor.
ABD hükümeti, ülke genelinde kablosuz internet kullanımını ücretsiz hale getirmek için çalışma başlattı. Washington Postun manşetten yayınladığı habere göre ABD Başkanı Barack Obama, tüm ABDyi kapsayacak ve cep telefonu kullanımını da ortadan kaldıracak, ücretsiz süper Wi-Fi ağı kurmayı planlıyor. Ancak 178 milyar dolarlık ABD kablosuz iletişim pazarını ortadan kaldırabilecek bu girişime, telekominikasyon şirketleri şiddetle karşı çıkıyor. Google ve Microsoft gibi dev teknoloji kuruluşları, Federal İletişim Komisyonu (FCC) tarafından hazırlanan projenin inovasyonda bir patlama yaşanabileceği gerekçesiyle projeye destek veriyor. Sistemin devreye girmesi pek çok teknolojik yeniliği de beraberinde getirecek. Evlerde kullanılan kablosuz internet erişimine göre çok daha güçlü bu sistem, kalın duvarlardan geçebildiği gibi, araç hareket ederken de bağlantı mümkün.    
TELEKOM ŞİRKETİ KARŞI 
Uygulamanın devreye girmesi için halen bir kaç yıllık süre olduğu belirtilse de, internet bağlantı özelliği olan cep telefonları da ücretsiz olarak arama yapabilecek. Ancak telekom şirketleri, mevcudiyetlerini tehlikeye sokacağını savunarak hükümet tarafından hazırlanan girişime karşı lobi faliyetlerini hızlandırdı. AT&T, T-Mobile, Verizon, Intel ve Qualcomm, FCCye gönderdiği mektupta hükümetin internet yayını yapılacak frekansı işletmek için kendilerine devretmesi gerektiğini savundu. Çip üreticisi Intel de, internet yayınının pek çok frekansın karışmasına neden olabileceğini öne sürdü. Cumhuriyetçiler ise plana, ABD hazinesine milyarlarca dolarlık ek yük getireceği gerekçesiyle karşı çıkıyor.