Tüm dünyaya yelken açıyor
KIRAÇA Holding bünyesindeki tekne üreticisi Sirena Marinenin yönetiminde iş hayatına atılan İpek Kıraç, Türk mühendisler tarafından geliştirilen yeni iki modelini tanıttı. Kıraç, Türk mühendisliği ve üretim kalitesini dünyaya ispatlamaya karar verdik diye konuştu.
KIRAÇA Holding bünyesindeki tekne üreticisi Sirena Marinenin başına geçerek iş hayatına atılan Suna Kıraç ve Kıraça Holding Başkanı İnan Kıraçın kızları İpek Kıraç, sektöründe Türkiyeden uluslararası markalar yaratmak hedefiyle çalışmalarını sürdürüyor. Geçtiğimiz yıl Sirena Marinenin başına geçen ve CEOluk görevine atanan İpek Kıraç, iş hayatında geçirdiği yaklaşık 1.5 yıllık sürede hedeflerini gerçekleştirmek için önemli adımlar atıyor. Sirena Marine, Azuree serisine yeni katılan Azuree 46 ve daha üst segmente yönelik yeni geliştirilen Euphoria 54ü hazırlayarak, dünyaya yelken açmaya hazırlanıyor. Yeni modellerin tanıtımını yapan İpek Kıraç, bu iki modelin fiyatlarının 750 bin euroyu geçmeyeceğini, Azuree 46nın 2013 sonunda, Euphoria 54ün ise 2014 başında sulara ineceğini belirtti. 
ZOR DÖNEMDE ZOR İŞ 
Türk sanayi ve denizcilik sektörüne katmadeğer yaratabilmek için kendi yelkenli markalarını yaratmaya karar verdiklerini söyleyen İpek Kıraç, Böylece Türkiyenin ilk ve tek seri üretim yelkenlisi olan Azuree markası aramıza katıldı. Şöyle bir gerçek var zor bir işi zor bir dönemde yapıyoruz. Dünyadaki dengeleri yerinden oynatan krizler marin sektörünü de etkiledi. Tüm bunların yanında üretim ve satış adetleri de azaldı. Biz modellerin gelişim yatırımlarına devam ettik. Denizcilikte Türk mühendisliği ve üretim kalitesini dünyaya ispatlamaya karar verdik. 
YENİ MODELLER GELDİ 
Yeni modellerinden Azuree 46yı tasarımcı Rob Humphreyse emanet ettiklerini ifade eden İpek Kıraç, Üst segment performanstan ödün vermek istemeyenlerin hayır diyemeyeceği bir yelkenli tasarladık. Öte yandan, yelkenli sektöründe global rekabette bizi ön plana çıkaracak üst segment bir yelkenli arayışımız vardı. Euphoria serisi böyle başladı. Dünyanın en tanınmış yelkenli tasarımcıları yeni modelimizi tasarlamak için birbirleriyle yarıştılar. Uzun konsept çalışmalarımıza en iyi cevap veren German Frers ile çalışmaya başladık. Böylece üretim kalitemizi tasarım yıldızlarıyla bir araya getirdik.  
Benim için yeni ve zor bir hayat  
İPEK Kıraç, ABDde sürdürdüğü biyoloji eğitimini tamamladıktan sonra Sirena Marine bünyesine katıldı. Babası İnan Kıraçın desteğini her fırsatta vurgulayan İpek Kıraç, 1.5 yıllık iş hayatının kendisi için kolay olmadığını ifade ederek, Yeni bir yapı, yeni bir sektör, yeni bir hayat. Ama ailemin ve çalışma arkadaşlarımın ve danışmanlarımın desteğiyle bu süreç kolaylaştı diyor.   
23 milyon euro ciro hedefi 
SIRENA Marine sayesinde Türkiye, Azimut-Benettinin İtalya dışında ilk kez üretim yaptığı yer oldu. Sirena Marine, bugüne kadar toplam 262 motoryat ve yelkenli üretti. Bunlardan 56 tanesini Azuree markalı yelkenliler oluşturdu. Şirket 2012de 17.2 milyon euro ciroya ulaşırken, 2013 yılı hedefini de 23 milyon euro olarak belirledi.