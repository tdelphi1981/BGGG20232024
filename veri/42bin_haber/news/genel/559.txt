Şampiyon ölüme motorla uçtu
ÖDÜLLÜ motorcunun acı sonu. Türkiye Drag Şampiyonaları'nda birçok başarılı derecesi bulunan motosikletçi Ahmet Sağdıç (23), İzmir'in Kemalpaşa İlçesi'nde motosikletiyle geçirdiği trafik kazasında hayatını kaybetti.
 Sağdıç, İzmir'de motosikletçi arkadaşlarıyla görüştükten sonra Manisa'nın Turgutlu İlçesi'ne gitmek üzere motosikletiyle yola çıktı. Sağdıç, Alfa Çukurova Deri Kavşağı'na geldiğinde motosikletin hakimiyetini kaybetti. Kontrolden çıkan motosiklet, yol kenarında bulunan trafik levhalarına çarptı. Kazada, şampiyonada en son 'Street-1 600 cc' kategorisinde birincilik elde eden genç sporcu olay yerinde hayatını kaybetti.
 Cumhur ERKEK / İZMİR