Rusya'da en az 2 çocuk yap 13 bin doları kap
RUSYA'DA devlet, birden fazla çocuk dünyaya getiren ailelere verilen teşvik primini yeni yıl ile birlikte artırdı.
 Ailelere çeşitli hizmetler şeklinde sağlanan yardımın bedeli 20 bin ruble artışla 408 bin 900 rubleye (yaklaşık 13 bin 600 dolar) yükseltildi. Rusya'da “annelik primi' konut şartlarının iyileştirilmesi, ebeveynlerden birinin emeklilik birikimlerinin artırılması ya da çocuklardan birinin eğitim masrafları için kullanılabiliyor. Teşvik priminden, 1 Ocak 2007 tarihinden itibaren ikinci veya daha fazla sayıda çocuğu dünyaya getiren aileler yararlanabiliyor. Hükümet, 2013 yılında 'annelik primi' için 6,6 milyar dolar bütçe ayırdı.