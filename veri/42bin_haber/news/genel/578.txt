İtalya'nın borcu rekor seviyede!
Avrupa Birliği (AB) İstatistik Ofisi Eurostat'ın açıkladığı verilere göre; İtalya'nın, 2012 yılının ikinci çeyreğinde borç oranı yüzde 126 seviyesine ulaşarak yeni bir rekor kırdı.
 Avrupa'daki ekonomik krizden fazlasıyla etkilenen ülkeler arasında yer alan İtalya, borcunun yükselmesini engelleyemiyor. Eurostat'ın verilerde, İtalya'nın kamu borcunun yüzde 126,1 seviyelerinde kaydedildi.
 İtalyan basınındaki haberlerde, bu oranın yılın ilk çeyreğinde ölçülen yüzde 123,7'lik oranı aştığı ve yüzde 120,9 ölçülen 1995 yılından bu yana en yüksek seviyeye ulaştığı belirtildi.
 Açıklanan bu yeni verilerin İtalya'nın, krizdeki Avrupa'da yüzde 150,3 borç oranıyla en zor durumdaki Yunanistan'ın ardından ikinci sırada yer almaya devam ettiğinin göstergesi olduğu ifade edildi. AA