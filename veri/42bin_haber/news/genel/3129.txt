Eskişehirspor 3 - 1 Mersin İdman Yurdu
Ziraat Türkiye Kupası D Grubu ikinci hafta maçında Eskişehirspor kendi sahasında Mersin İdman Yurdu'nu 3-1 mağlup etti.
Eskişehirspor Ziraat Türkiye Kupası D Grubu ikinci hafta karşılaşmasında Mersin İdman Yurdu'nu 3-1 mağlup etti. 
Eskişehirspor'u gruptaki ilk galibiyete taşıyan golleri Erkan, yeni transferi Causic ve Necati kaydederken Mersin İdman Yurdu'nun tek sayısı Nduka'dan geldi. Karşılaşma kar yağışı altında oynandı.  
Mersin idman Yurdu'nun devre arasında Eskişehirspor'dan transfer ettiği Burhan Eşer ikinci yarıda oyuna girdi ancak kısa süre sonra sakatlanarak oyundan çıkmak zorunda kaldı. Eskişehirspor ise iki yeni transfer Causic ve Mrkela'yı bu karşılaşmada deneme fırsatı buldu. Causic takımının ikinci golünü de ceza sahası dışından düzgün bir vuruşla buldu. 
Eskişehirspor bu galibiyetle D Grubu'ndaki ilk galibiyetini alırken Mersin İY henüz galibiyetle tanışamadı. Gruptaki diğer karşılaşma Medical Park Antalyaspor ile Trabzonspor arasında yarın saat 20:30'da oynanacak.   
Stat: Atatürk
Hakemler: Çağatay Şahan, Volkan Narinç, Serhan Malkoç
Eskişehirspor: Boffin, Veysel, Servet, Diego, Dede, Hürriyet, Causic (Dk.  70 Tarık), Tello, Kamara (Dk. 90 Mrkela), Necati, Erkan
Mersin İdman Yurdu: Orkun, Murat, İvan, Nduka, Can, Nurullah, Mustafa  (Dk. 22 Hakan), Tanju, Eren, Serkan, Mahmut (Dk. 64 Burhan (Dk. 80 Abdulkadir))
Goller: Dk. 22 Erkan, Dk. 43 Causic, Dk. 88 Necati (Eskişehirspor), Dk.  50 Nduka (Mersin İdman Yurdu)
Sarı kartlar: Dk. 69 Kamara (Eskişehirspor), Dk. 68 Burhan (Mersin İdman  Yurdu) 
MAÇIN AYRINTILARI

-Kamara oyundan çıkarken yeni transfer Mrkela oyuna girdi. (Dk.88)
-Tarık'ın sağdan ortasına Necati rahat bir kafa vuruşu yaptı ve farkı tekrar ikiye çıkardı. 3-1 (Dk.87)
-İkinci yarıda oyuna giren Burhan Eşer sakatlanarak yerini Abdulkadir'e bıraktı. (Dk. 78)
-Eskişehirspor'da oyuncu değişikliği. Cousic oyundan çıktı Tarık oyuna girdi. (Dk. 70)
-Mersin İY'de oyuncu değişikliği. Mahmut çıktı Burhan Eşer oyuna girdi. (Dk. 63)
-İkinci yarı hızlı başladı... 50. dakikada Mersin İY, Nduka'nın frikik golü ile farkı bire indirdi. (Dk. 50)
 
-Karşılaşmada ilk yarı Eskişehirspor'un 2-0 üstünlüğü ile sona erdi.
-Yeni transfer Causic ceza sahası yayından vurdu ve golü buldu. 2-0 (Dk.42)
-Necati'nin ara pasında Erkan kaleciyle karşı karşıya kaldı, vuruşunu Orkun çıkardı. (Dk.30) 
-Eren'in ara pasıyla Nduka kaleciyle karşı kaşıya kaldı ancak topu dışarı attı. (Dk.25)
-Mersin İdman Yurdu'nda oyuncu değişikliği. Mustafa Keçeli çıktı Hakan Bayraktar oyuna girdi. (Dk.23)
-Erkan altı pasın içinde buluştuğu topu Mersin İY ağlarına yolladı. 1-0 (Dk.22)
-Tello'nun kullandığı korner atışına Servet iyi yükseldi ve vurdu. Top Orkun'da kaldı. (Dk.13)
-Dede'nin soldan ortasına Kamara iyi vurdu. Orkun topu kornere çeldi. (Dk.6)
-Karşılaşmaya Eskişehirspor başladı.