Rapor mahkemede!
İstanbul 13. Ağır Ceza Mahkemesi'de görülen 67'si tutuklu 275 sanıklı Ergenekon Davası'nın 275. duruşması başladı.
 Silivri Ceza İnfaz Kurumları Yerleşkesi'nin yanında bulunan büyük salonda yapılan duruşmada CHP İzmir Milletvekili Mustafa Balbay, CHP Zonguldak Milletvekili Mehmet Haberal, Tümgeneral Hıfzı Çubuklu, gazeteci Tuncay Özkan, eski Özel Harekat Dairesi Başkanvekili İbrahim Şahin'inde aralarında bulunduğu 39 tutuklu sanık hazır bulundu.
 İLKER BAŞBUĞ KATILMADI
 Eski Genelkurmay Başkanı emekli Orgeneral İlker Başbuğ, İşçi Partisi Genel Başkanı Doğu Perinçek, YAŞ üyesi Orgeneral Nusret Taşdeler ve emekli Tuğgeneral Veli Küçük'ün de aralarında bulunduğu 28 tutuklu sanık ise duruşmaya katılmadı. Odatv Davası'ndan tutuklu bu davadan tutuksuz yargılanan Yalçın Küçük de duruşmada hazır bulundu.
 RAPOR MAHKEMEDE 
 Ergenekon Davası'na bakan İstanbul 13. Ağır Ceza Mahkemesi, 25 Aralık 2012 tarihinde alınan ara kararında TBMM Başkanlığı'na yazı yazılarak Darbeleri Araştırma Komisyonu tarafından hazırlanan raporun tüm ekleriyle birlikte mahkemeye gönderilmesine karar vermişti. Mahkeme Başkanı Hasan Hüseyin Özese de TBMM Darbeleri Araştırma Komisyonun 28 Kasım 2012 tarihinde tamamlanan raporun mahkemeye ulaştığını açıkladı.