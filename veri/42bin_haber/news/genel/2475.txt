Atık pet şişeler saksıya dönüşüyor
Toroslar Belediyesi tarafından başlatılan çalışma kapsamında kullanılmayan pet şişeler, caddeleri saksı olarak süslüyor.
Merkez Toroslar Belediyesi'nin imalathanesinde toplanan pet şişeler, yatay olarak kesiliyor. Daha sonra içi toprakla doldurulup, etrafına belediyenin çıkartmaları yapıştırılan şişelere, belediye serasında yetiştirilen hercai ve menekşeler ekiliyor. 
Pet şişeler sırayla ipe dizildikten sonra, cadde ve refüjlerdeki elektrik direklerine asılarak, çöpe gidecek pet şişelerden rengarenk görüntüler oluşturuluyor. 
Belediye Başkanı Hamit Tuna, gazetecilere yaptığı açıklamada, pet şişeleri saksı haline dönüştürerek geri dönüşüme katkı sağladıklarını söyledi. 
Amaçlarının geri dönüşüme dikkat çekmek olduğunu dile getiren Tuna, şunları söyledi: 
Vatandaşlar, evlerinde bulunan pet şişeleri, Toroslar Belediyesi Park ve Bahçeler Müdürlüğü'ne iletebilirler. Geri dönüşüm noktasında pet şişeler, doğada çok uzun süre çürümeden kalan malzemelerdir. Pet şişeleri saksı haline dönüştürdüğümüz bu çalışmayı, vatandaşlarımız da evlerinde hazırlayıp kolaylıkla yapabilirler. Elektrik direklerine astığımız renk renk menekşeler ilçemize ayrı bir güzellik kattı.