Torunu için vince çıktı
Fransada, 70 yaşındaki Amerikalı bir kadın torununu göstermeyen gelinini protesto için vincin üzerine çıktı.
April Reiss adındaki babaanne, üllkenin güneyindeki Privas kentinde, torununu kendisine göstermeyen Belçikalı gelinine duyduğu tepkiyle bir inşaatta kullanılan kule vincin 30 metre yüksekteki zirvesine tırmanıp, iki yıldır torunum Roseu görmüyorum yazan bir pankart açtı. Öfkeli babaanne, Fransız yargısının, torununu belirli aralıklarda görme hakkı tanımasına rağmen, gelininin bu karara saygı göstermediğini iddia etti. Reiss, polisin uzun süre dil dökmesinin ardından, 6 yaşındaki torununu görmek için yaptığı eyleme son verdi. 
Konu ile ilgili basına konuşan Fransız savcı, babaannenin eylemini, daha önce cinsel taciz suçlamasıyla hüküm giyen ve adli denetim altında tutulan Fransız ve Amerikan vatandaşı oğlunun manipülasyonu sonucu yapmış olabileceği uyarısında bulundu.