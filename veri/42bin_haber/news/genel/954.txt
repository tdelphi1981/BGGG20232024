Arena'da 3 kriz
1+Arena'nın kirasını ödemeyen G.Saray mahkemelik 2-SGM, 'reklam gelirlerinden' %7'lik payını istiyor 3-Drenajda teşkilat ile rapor çatışması yaşanıyor
 Arena, G.Saray ile Spor Genel Müdürlüğü'nün arasını açtı. Cluj maçında yaşanan drenaj krizinden sonra birbirlerini suçlayan taraflar, kılıçları çekti. SGM, G.Saray ile yaptığı protokolden doğan hakları için düğmeye bastı. BUGÜNE kadar ne reklam gelirlerinden pay, ne de düzenli kira bedeli alabilen teşkilat, mahkemenin kapısını çaldı. PROTOKOL gereği Arena Stadı'nın reklam gelirlerinden yüzde 7 pay alması gereken SGM'ye tek bir kuruş dahi ödenmediği ortaya çıktı. 
 AYRICA G.Saray stadın kirasını da ödemezken, sadece bir milyon 500 bin liranın SGM hesabına yattığı öğrenildi. Teşkilat mahkemeye giderek, mağduriyetinin giderilmesini talep etti. 
 ÖZELLİKLE stattaki reklamlarla ilgili gelir tespiti isteyen Genel Müdürlük, bu konuda inceleme başlattı. Cluj ile oynanan Şampiyonlar Ligi maçında yaşanan drenaj sorunu ile ilgili inceleme yapmak isteyen SGM'ye G.Saray'dan vize çıkmadı. Kulüp, kendilerinin inceleme yapacağını ve hazırlanan raporu da Spor Genel Müdürlüğü'ne göndereceğini bildirdi.
  