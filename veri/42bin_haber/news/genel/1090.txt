40 bin kişi sokakta ölü sayısı artabilir!
Sandy sonrası felaket filmi platosuna dönen ABD, evsiz kalan mağdurlar için teyakkuzda. New York'ta 40 bin kişinin acil barınma ihtiyacı olduğu duyuruldu. En hayati ikaz ise belediye başkanından geldi: Soğuktan ölümler yaşanabilir
 Tarihinin en büyük yıkımlarından birini yaşayan Amerika Birleşik Devletleri'nde her geçen gün bir başka büyük kriz patlak veriyor. New York'ta evlerinden olan binlerce kişi etkisini giderek daha da artıran kış nedeniyle ölüm-kalım savaşı veriyor. 
 Meteorolojİden yapılan açıklamada, önceki gün 4 dereceye inen sıcaklıkların -1'e kadar düşmesinin beklendiği belirtildi. New York Belediye Başkanı Michael Bloomberg, 30 bin ila 40 bin kişinin acil eve ihtiyacı olduğunu söyledi. Yurtiçi Güvenlik Bakanı ise evsizlerin yerleştirilebileceği otel  odası arandığını açıkladı.
 YAŞLILARA DİKKAT
 New York eyalet valisi Andrew Cuomo, ısıtma sistemi çöken apartmanlarda yaşayanların da risk altında bulunduğunu söyledi. Evlerinden ayrılmak istemeyenlere uyarıda bulunan Belediye Başkanı Bloomberg de şunları söyledi: Isıtılamayan evler özellikle ileri yaştaki insanlar için yaşamsal tehlike oluşturabilir...
  