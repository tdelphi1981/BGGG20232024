13. suikast girişiminden kurtuldu
Bulgaristan’da Türk siyasetçi Ahmet Doğan’a suikast girişimi
 Bulgaristan'da Türklerin haklarını korumak amacı ile kurulan  Hak ve Özgürlükler Hareketi (HÖH) Genel Başkanı Ahmet Doğan'a suikast girişiminde bulunuldu.
 
 iŞTE O AN!
 HÖH 8. Olağan Konferansı'nda silahlı bir kişinin Ahmet Doğan'ın konuşması esnasında saldırı girişiminde bulunduğu bildirildi. Silahı ile Ahmet Doğan'a doğru hızlıca koşan biri, ateş edemeden korumalar tarafından etkisiz hale getirildi. Doğan'ın durumunun iyi olduğu açıklandı.
 
 OLAYIN FOTOĞRAFLARI İÇİN TIKLAYIN
 CHP İZLİYORDU
 CHP Genel Başkanı Kemal Kılıçdaroğlu, Doğan'a suikast girişimi ile ilgili açıklamalarda bulundu. Kılıçdaroğlu, "Demokrasilerde siyasetçiler silahla susturulamazlar. Demokratik yaşama yönelik her türlü zorbalık, kaba kuvvet ve faşizan baskıyı nefretle kınıyoruz" dedi. Hak ve Özgürlükler Hareketi Genel Kurulunu CHP adına Genel Başkan Yardımcımız Faik Öztrak başkanlığındaki bir milletvekili grubu izlemektedir. Ahmet Doğan'a geçmiş olsun dileklerimizi iletiyor kendisine olan desteğimizi yineliyorum" dedi.
 CHP'Lİ VEKİL: TETİĞE BASTI, DUYDUK
 DEHŞET anları yaşanırken CHP Milletvekili Faik Öztrak da salondaydı. Öztrak o anları şöyle anlattı:
 "Ön sırada oturuyordum. Kürsüye 30 metre mesafedeydim. Yani kürsünün sağ karşısında uzak noktadaydık. Silah ile ateş etmeye çalıştı. Tetiğin düştüğünü duydum ama silah ateş almadı. Benimle birlikte CHP Edirne Milletvekili Recep Gürkan, CHP Kırklareli Milletvekili Mehmet Siyam Kesimoğlu, CHP Tekirdağ Milletvekili Emre Köprülü de burada. Olay gözlerimiz önünde oldu, son derece önemli. Siyasetçinin silahla susturulmasını hiçbir şekilde kabul etmiyoruz. Burada üzücü gelişme, burada bir bölünme var ve maalesef bu bölünmenin el altından sanki desteklendiğini görüyoruz. Burada kararlılık herşeyin üstünde. Kongre üyeleri bu saldırıyı protesto etti. Biz kongreyi takip etmeye devam edeceğiz.
 TEKME TOKAT DAYAK
 SİLAHI tutukluk yaptığı için edemeyen saldırgan ise korumalar tarafından kürsüde yere yatırılarak etkisiz hale getirildi. Bazı partililer ise saldırganı yerde tekmeledi.
 SALDIRGAN DA TÜRK
 Öte yandan gözaltına alınan saldırganın 25 yaşındaki Oktay Mehmet olduğu ortaya çıktı. Polis, saldırganın daha önce 6 kez suç işlediğini, uyuşturucu ve hırsızlık suçlarından sabıkası bulunduğunu açıkladı.
 Hak ve Özgürlükler Hareketi (HÖH) eski milletvekili Ahmet Hüseyin, HÖH Genel Başkanı Ahmet Doğan'a karşı bugüne kadar 12 suikast hazırlandığını söyledi. Hüseyin, bu nedenle Doğan'ın şu anda her zaman altı koruma ile dolaştığını aktardı.
 TÜRKİYE KINADI
 Dışişleri Bakanlığı, Sofya'da düzenlenen 8. Olağan Kurultayı'nda parti lideri Ahmet Doğan'a yönelik düzenlenen saldırı girişimiyle ilgili yazılı bir açıklama yaptı. Saldırı girişimi kınandı. 
 GÖREVİNİ BIRAKTI
 Hak ve Özgürlükler Hareketi (HÖH) kongresinde ölümden dönen Genel Başkanı Ahmet Doğan yeniden aday olmadı. Suikast girişiminden sonra salona tekrar geri dönen Doğan, görevi bırakma zamanı geldiğini belirtti. Bunu HÖH'ün gelişimi için yaptığını belirten Doğan, partinin kendisinin ikinci bir kimliği olduğunu belirtti. "Bu yüzden ben ondan kaçamam, bunu da istemiyorum zaten, çünkü HÖH benim 28 yıllık hayatımdan bir parçadır. Herkese teşekkürlerimi sunuyorum. Bu kez kararım kesindir. Tüm parti üyelerinin Lütvi Mestan'ı desteklemesini talep ediyorum" diye konuştu. 
     
 Saldırgan 'Doğan'ın dokunulmaz olmadığını göstermek' istemiş
 Bulgaristan'da Türk siyasetçi Ahmet Doğan'ın başına silah dayayan şahıs, saldırıyı tek başına planladığını ve uygulamaya koyduğunu öne sürdü.
 Bulgar basınının haberine göre Oktay Yenimehmedov, amacının Ahmet Doğan'ı öldürmek olmadığını ifade etti. Saldırgan, 22 senedir partinin başkanlığını yürüten Doğan'ın "dokunulmaz olmadığını göstermek istediğini" ifade etti.
 Üyelerinin çoğunluğunu Türklerin oluşturduğu Haklar ve Özgürlükler Hareketi'nin dünkü kongresinde kürsüdeki Ahmet Doğan'ın başına silah dayayan Yenimehmedov'un olaydan önce annesine bir mektup yazdığı da ortaya çıktı.  Saldırganın mektupta, "Doğan'ı korumaları beni öldürebilir." diye yazdığı öne sürüldü.
 Sofya Emniyet Müdürü Valeri Yordanov ise bir metreden az bir mesafeden böyle bir silahla ateş edildiğinde karşıdakini yaralayabileceğini ancak öldüremeyeceğini belirtti. Soruşturma sırasında elde edilecek kanıtlara göre, Yenimehmedov'a karşı cinayete teşebbüs veya holiganlık suçundan dava açılabilecek. Bulgaristan Başsavcı Yardımcısı Borislav Sarafov, saldırganın 6 yıla kadar hapis cezası alabileceğini ifade etti.
 Karadeniz kıyısındaki Burgaz şehrinde lisanslı boksör olan saldırganın, kardeşi Metin'le çok sayıda kavgaya karıştığı da belirtildi.
  
 
  