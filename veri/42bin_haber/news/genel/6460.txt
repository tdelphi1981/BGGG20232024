Kürtler için statü Öcalana özgürlük
BDP ve DTK başkanları Nevruz nedeniyle yaptıkları açıklamada, Kürtlere statü ve Öcalana özgürlük taleplerinin dile getirileceği Nevruzda yeni bir dönem ve başlangıcın yaşanacağını ifade etti. Demirtaş, Umut ve kaygılarımız beraber yürümeli dedi.
BDP Genel Başkanı Selahattin Demirtaş ve Genel Başkan Yardımcısı Gültan Kışanak ile DTK Eş Genel Başkanı Ahmet Türk ve Aysel Tuğluk Nevruz ve barış süreciyle ilgili açıklamalarda bulundu. 2013 Nevruzun sıçrama noktası olacağını ifade eden Demirtaş şöyle konuştu: 
Öcalan Nevrozda mesaj verecek 
Türkiyede yeni başlayan bir dönemde de halkın aktör haline dönüştüğü bir Nevroz olacaktır. Bugüne kadar yapılan en büyük kutlama olacaktır. Nevruzda çıkan halkın mesajları ve Öcalanın vereceği mesaj herkes tarafından dikkatle izlenecektir. Ve belkide yeni dönemin rotasını siyasi gidişatı ve bölge dengeleri açısından da belirleyici olacak bir nevruz yaşanacaktır. Ortaya çıkan tablo halkın kazanımıdır. Bu kadar büyük bir sorunun bu defa konuşarak çözülebileceğine dair bir yandan umut varken, bir yandan da bu kadar çok aktörlü bölgesel dengeleri sarsacak sorun hiçbir sıkıntı yaşamadan çözülebilecek mi diye haklı kaygı var. Bu süreç her türlü gerilime provokasyona açık olabilir, bizler bunu engelleyerek şeffaf biçimde bu dönemi kazasız atlatabiliriz. Kritik nokta şudur, hepimiz savaşın bitmesi için hem fikiriz. Ama hepimiz demokratik siyaset kanalları açılması konusunda da hem fikir miyiz? Hükümet bu konuda cesur olmalı.  
Gülten Kışanak da, İlk adım atıldı. Devamının gelmesi ve müzakere koşullarının yaratılması gerekir. Nevruzun buna katkı sunacağına inanıyorum. Nevruzda Kürt halkının iradesi ve Öcalanın özgürlüğü talepleri ortaya konulacaktır dedi. 
Nevroz yenİ dönemin müjdecisi 
Ahmet Türk de, Nevruzu Kürtlerin geleceğinin belirleneceği ve sayın Öcalanın özgürleşmesi, Kürtlerin adil eşit yaşamı için kendi statüsünü belirleyecek bir Nevruz olarak değerlendiriyoruz. Kürt sorununun çözümü Türkiyenin özgürleşmesi anlamına gelmektedir. Türkiyenin saygın bir ülke olması durumunda Ortadoğunun geleceğini etkileyecektir. Bu Nevruzu yeni bir dönemin ve sürecin müjdecisi olarak duyurmak istiyoruz. Öcalanın da mesajından anlaşıldığı gibi klasik yöntemlerle değil daha geniş bir anlayış ve perspektifle sürdüreceğiz. Vereceğimiz mesajlar Kürt halkının taleplerinin gerçekleşmesi için önemli bir gün olacaktır. 42 ilimizde ve 130 merkezde 17 Marttan 21 Marta kadar Nevruz sürecektirdiye konuştu.  
Öcalan Türkler İçin bir şanstır 
Aysel Tuğluk ise şöyle konuştu: Nevruz Sayın Öcalana özgürlük, Kürtlere statü talebinin haykıracağı bir gün olacaktır. Kürtlerle barışmaktan söz ediliyorsa tartışmasız bir aktör olduğu açığa çıkan Sayın Öcalanın rolünün ve misyonunun yaratacağı koşulların oluşması gerekir. Toplumsal barış için bu gerekli ve zorunludur. Öcalan Kürtler için vazgeçilmez bir irade, Türkler için bir şanstır. Kandilde gördük. Kendine özgüveni ve gücü var. İktidar sanki diz çöktürmüş gibi bir dil kullanıyor. Yoksa Kürtlerin alternatifi vardır. Ama doğru olan demokratik çözümü geliştirmektir. Demokrasi herkese kazandıracaktır. Zihniyet değişimine ihtiyaç olan bir süreçteyiz.