Sen misin Müslüman transfer eden
İsrailde geçen ay iki Müslüman oyuncuyu transfer ettikten sonra yoğun tepki gören birinci lig takımlarından Beitar Jerusalemin dün kulüp binası kundaklandı. Başbakan, Böyle ırkçı bir tavrı kabul edemeyiz dedi.
İSRAİLde çoğunlukla Arap karşıtı, sağcıların tuttuğu Beitar Jerusalem takımına iki Müslüman oyuncunun tranferinin ardından yaşanan ırkçı gerilim dün daha da büyüdü. Taraftar baskısı nedeniyle bu zamana dek hiçbir Arap oyuncuyu kadrosuna katmayan takım, 26 Ocakta Rus Terek Grozni takımından Çeçen futbolcular Zaur Sadaev (24) ve Dzhabrail Kadaevi(19) transfer etmişti. Geçen cumartesi günü oynanan lig maçında taraftarlar transfere tepki göstererek Müslüman karşıtı sloganlar atmış, dördü gözaltına alınmıştı. Kadiev ırkçı sloganlara, Beitar taraftarlarının önünde oynamaktan korkmadığını söyleyerek cevap vermişti. 
Netanyahudan tepki 
Önceki gün Kudüste görülen davada, taraftarların ırkçı sloganlar atmaktan suçlu bulunmasının ardından dün sabah takımın kulüp binası kundaklandı. Binada büyük hasar oluştu, kulübün resimlerinin, kupalarının olduğu müze bölümü yandı. Polis Sözcüsü Micky Rosenfeld, İlk bulgularımız, yangına birkaç şüphelinin neden olduğunu gösteriyor. İki Çeçen oyuncunun transferiyle saldırı arasındaki olası bağlantı araştırılıyor dedi. İsrail Başbakanı Binyamin Netanyahu saldırıyı kınarken, Bu utanç verici bir davranış. Böyle ırkçı bir tavrı kabul edemeyiz dedi. 