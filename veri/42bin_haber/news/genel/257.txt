PKK’lılar 3’ü öğretmen 4 kişiyi kaçırdı
Siirt’in Pervari ilçesinde yol kesen PKK’lı teröristler, 3 kadın öğretmen ile 1 şoförü kaçırdı. Olayın ardından bölgede geniş çaplı operasyon başlatıldı.
 Bir grup PKK’lı terörist, Pervari ilçesi Doğan köyü yolunu kesti. PKK’lılar, ilköğretim okulunda görevli 3 kadın öğretmen ile bir araç sürücüsünü yanlarına alarak kaçtı.
 Pervari-Çatak ile Van karayolunu da kesen PKK’lı teröristler, kimlik kontrolü yaptı. PKK’lılar araçlarda bulunan vatandaşları serbest bıraktı. Kaçırılan kişilerin kurtarılması için helikopter destekli operasyon başlatıldı.
 AA