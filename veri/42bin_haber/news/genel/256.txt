Bakü'de sürpriz görüşme!
Başbakan Recep Tayyip Erdoğan ile İran Cumhurbaşkanı Mahmud Ahmedinejad'ın görüşmesi sona erdi.
 Ekonomik İşbirliği Teşkilatı'nın (ECO) 12. Zirvesi dolayısıyla Azerbaycan'ın başkenti Bakü'de bulunan Başbakan Erdoğan, katılımcı ülke liderlerinden bazılarıyla ikili görüşmeler gerçekleştiriyor.
 Pakistan Cumhurbaşkanı Asıf Ali Zerdali ile görüşen Başbakan Erdoğan daha sonra İran Cumhurbaşkanı Ahmedinejad ile biraraya geldi.
 Basına kapalı gerçekleşen Ahmedinejad görüşmesi yaklaşık 40 dakika sürdü. Görüşmeye Dışişleri Bakanı Ahmed Davutoğlu, AK Parti Genel Başkan Yardımcısı Numan Kurtulmuş ve AK Parti Ankara Milletvekili Yalçın Akdoğan da katıldı.
 Başbakan Erdoğan, daha sonra Azerbaycan Cumhurbaşkanı İlham Aliyev ile biraraya geldi.
 
 Başbakan Recep Tayyip Erdoğan ile İran Cumhurbaşkanı Mahmud Ahmedinejad görüşmesinde, iki liderin Suriye'de akan kanın durması için bölge ülkeleri arasındaki temasların yoğunlaşması gerektiğini belirttikleri öğrenildi.
 Ekonomik İşbirliği Teşkilatı'nın (ECO) 12. Zirvesi dolayısıyla Azerbaycan'ın başkenti Bakü'de bulunan Başbakan Erdoğan, katılımcı ülke liderlerinden bazılarıyla ikili görüşmeler gerçekleştirdi.
 Başbakan Erdoğan, ikili görüşmeleri çerçevesinde İran Cumhurbaşkanı Ahmedinejad ile bir araya geldi.
 Edinilen bilgiye göre, yaklaşık 40 dakika süren görüşmede, Erdoğan ve Ahmedinejad'ın başta Suriye olmak üzere bölgesel konular ve sorunları ele aldıkları belirtildi.
 Birleşmiş Milletler ve Arap Birliği Özel Temsilcisi Lahtar Brahimi'nin Suriye meselesine ilişkin yaptığı temaslar hakkında görüş alışverişinde bulunan iki lider, Suriye'de akan kanı durdurması için Türkiye ve İran başta olmak üzere bölge ülkeleri arasındaki temasların yoğunlaştırılması gerektiğini vurguladıkları öğrenildi.
 Görüşmeye Dışişleri Bakanı Ahmet Davutoğlu, AK Parti Genel Başkan Yardımcısı Numan Kurtulmuş ve Başbakanlık Müsteşar Yardımcısı İbrahim Kalın da katıldı.
 
 AA