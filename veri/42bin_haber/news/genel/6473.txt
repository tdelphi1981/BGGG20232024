Fenerbahçe 4-1 Bursaspor
Fenerbahçe, Galatasaray'ın Gençlerbirliği'ne 1-0 yenildiği, Beşiktaş'ın Trabzonspor ile 0-0 berabere kaldığı 25. haftada, Kadıköy'de 1-0 geriye düştüğü maçta Bursaspor'u 4-1'lik skorla mağlup ederek çok önemli bir galibiyete imza attı.
Kadıköy Şükrü Saracoğlu Stadı'nda oynanan karşılaşmada yeşil - beyazlı takım, 2. dakikada Sestak'ın attığı golle 1-0 öne geçti... Fenerbahçe'ye, kendi sahasında galibiyeti getiren golleri ise 12. dakikada Emre Belözoğlu, 50. dakikada Raul Meireles, 75. dakikada Dirk Kuyt ve 88. dadakikada Moussa Sow kaydetti... 
KARŞILAŞMADAN FOTOĞRAFLAR - Süleyman Arat ve Emre Oktay'ın objektifinden 
Sarı-lacivertli takım bu galibiyetle puanını 43 yaptı ve lider Galatasaray ile olan puan farını 4'e indirdi... Bursaspor ise 43 puanda kaldı...  
Fenerbahçe, Spor Toto Süper Lig'in 26. haftasında deplasmanda Medical Park Antalyaspor'a konuk olacak. Bursaspor ise sahasında Trabzonspor'u konuk edecek...;

KOCAMAN: "MAÇIN DIŞINDA BİR SKOR OLDU"

KARAMAN: "KENDİ HATAMIZ VAR MA..." 
Emre Belözoğlu sakatlandı 
Fenerbahçe'nin ilk golünü atan Emre Belözoğlu, kasığındaki sakatlık sonrasında oyuna devam edemedi... Emre, 23. dakikada yerini  Mehmet Topal'a bıraktı...  
MAÇIN CANLI ANLATIMI 
Fırsatı bu kez kaçırmadı 
Spor Toto Süper Lig'de bu sezon Galatasaray'ın, kendisinden önce oynayıp puan kaybettiği haftaları genelde iyi değerlendiremeyen Fenerbahçe, Bursaspor'u yenerek bu kez ayağına gelen fırsatı iyi kullandı. Bu sezon Cim Bomun kendisinden önce oynayıp puan kaybettiği 9 haftada sadece 2 kez kazanabilen sarı-lacivetliler, şampiyonluk yolundaki önemli rakibinin kendi evinde Gençlerbirliği'ne 1-0 mağlup olduğu haftayı Bursaspor'u 4-1 yenerek iyi değerlendirdi. Daha önce Galatasaray'ın 7. haftada Eskişehirspor, 11. haftada da Mersin İdmanyurdu ile 1-1 berabere kaldığı haftalarda Beşiktaş (3-0) ve Orduspor'u (2-1) yenebilen Sarı Kanaryalar, böylece ezeli rakibinin kendisinden önce oynayıp puan kaybettiği haftalarda 3. galibiyetini aldı.

FENERBAHÇE ZİRVEYE YAKLAŞTI 
Tribünler doldu 
 
UEFA Avrupa Ligi 3. tur ilk maçında deplasmanda Çek Cumhuriyeti'nin Viktoria Plzen takımını 1-0 yenerek tur için önemli bir avantaj elde eden sarı-lacivertli ekibi Bursaspor karşısında taraftarı yalnız bırakmadı. Tribünleri dolduran taraftarlar, maç öncesi yaptıkları tezahüratlarla takımlarına büyük destek verdi. Taraftarlar, ısınmak için sahaya çıktıklarında tek tek futbolcuları tribünlere çağırarak sevgi gösterilerinde bulundu. Bursaspor'u da Fenerbahçe deplasmanında taraftarı yalnız bırakmadı. Konuk takımın taraftarları, bulundukları tribünün büyük bölümünü doldururken, coşkulu tezahüratlarla takımlarına destek oldu. 
 
Bursaspor tribünlerinde meşaleler ve maytaplar 
 
Karşılaşmanın başlamasıyla birlikte Bursaspor tribünlerinde meşaleler yanarken, maytaplar patlatıldı. Bursasporlu taraftarlar yaktıkları meşalelerin bir kısmını bulundukları tribünün önüne doğru atarken, çok sayıda maytap da patlatıldı. Atılan yabancı maddelerin saha içine de ulaştığı görüldü. 
 
Maç öncesi olay 
 
Karşılaşma öncesi eski Salı Pazarı bölgesinde çıkan kavgada bir Bursasporlu taraftar bıçaklandı. Çocuğuyla birlikte maça gelen taraftarın, bıçakla yaralandıktan sonra hastaneye kaldırıldığı öğrenildi. Bu arada Bursasporlu taraftarların bulundukları tribüne alınmaları sırasında polis ekipleri bu tribüne girişin önünden geçen yolu trafiğe kapattı. Taraftarların girişinden sonra yol açıldı. 
Öte yandan maraton tribününün, Bursasporlu taraftarların bulunduğu tribüne yakın bölümündeki Fenerbahçeli taraftarlar maç öncesinde Biri Emek Hırsızı mı dedi yazılı pankart açtı. Pankartta aynı renklere sahip Bursaspor ile Çarşambaspor'un amblemleri yer aldı. 
Stat: Fenerbahçe Şükrü Saracoğlu
Hakemler: Tolga Özkalfa, Muhittin Gürses, İsmail Şencan
Fenerbahçe: Volkan Demirel, Mehmet Topuz, Bekir İrtegün, Yobo, Hasan Ali Kaldırım, Kuyt, Meireles (Dk. 89 Egemen Korkmaz), Emre Belözoğlu (Dk. 23 Mehmet Topal), Sow, Cristian, Semih Şentürk (Dk. 65 Caner Erkin)
Bursaspor: Carson, Şener Özbayraklı, İbrahim Öztürk, Ferdinand, Vederson, Musa Çağıran (Dk. 68 Mustafa Batuhan Altıntaş), Edu, Belluschi, Batalla, Tuncay Şanlı (Dk. 69 Aziz Eraltay), Sestak (Dk. 78 Murat Yıldırım)
Goller: Dk. 2 Sestak (Bursaspor), Dk. 12 Emre Belözoğlu, Dk. 50 Meireles, Dk. 75 Kuyt, Dk. 88 Sow (Fenerbahçe)
Sarı kartlar: Dk. 24 Musa Çağıran, Dk. 51 Carson, Dk. 84 İbrahim Öztürk (Bursaspor), Dk. 45 3 Volkan Demirel, Dk. 58 Meireles, Dk. 90 4 Mehmet Topal (Fenerbahçe)

Kuyt: "Önemli olan 3 paunadı"

Fenerbahçe'nin Hollandalı futbolcusu Dirk Kuyt, Bursaspor'u 4-1 yendikleri maçta en önemli şeyin aldıkları 3 puan olduğunu söyledi. Kuyt, maçtan sonra düzenlenen basın toplantısında yaptığı açıklamada, Türkiye Kupası, UEFA Avrupa Ligi ve Süper Lig'de yollarına devam ettiklerini vurgulayarak, Fenerbahçe kadar çok sık maç yapan takım çok fazla yok. Bu akşam en önemli şey 3 puan kazanmaktı dedi.

Hasan Ali Kaldırım: Puan farkını azalttık

Fenerbahçe'nin savunma oyuncularından Hasan Ali Kaldırım ise Galatasaray ve Beşiktaş'ın puan kaybettiği haftada 3 puan aldıklarını belirterek, Önemli olan bu maçı kazanmaktı. Hocamız da bunu iletti. Nasıl kazanırsak kazanalım önemli olan 3 puandı. Galatasaray ve Beşiktaş'ın puan kaybettiği haftada puan farkını azalttık ifadelerini kullandı. Üç kulvarda da ilerliyoruz. Her kupaya da adayız. İnşallah devamı gelir diye konuştu.

Bekir İrtegün: Çok önemli bir galibiyet aldık

Fenerbahçeli futbolcu Bekir İrtegün, Spor Toto Süper Lig'de Bursaspor karşısında çok önemli bir 3 puan aldıklarını söyledi. Karşılaşmadan sonra basın mensuplarının sorularını yanıtlayan Bekir, çok kritik maçlar oynadıklarını ve Bursaspor'u yendikleri için mutlu olduklarını belirtti. Tecrübeli futbolcu, maça adeta yenik başladıklarını aktararak, Bursaspor gibi bir takıma karşı geriye düştükten sonra hemen golü bulup üstüne pozisyonlara girmemiz moralimizi yükseltti. Çok önemli bir galibiyet aldık. Zor maçlar oynuyoruz. Her maçımız bıçak sırtı. Bu durumu biz oluşturduk, bunun altından da biz kalkacağız. Viktoria Plzen maçından sonra böyle önemli bir maçı kazanmak bizi daha da yukarı çekecektir ifadelerini kullandı.