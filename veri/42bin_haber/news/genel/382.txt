Tertemiz bir sayfa için çabalamak...
Derin bir temizlik, kalıntılardan temelli kurtulmak ve tertemiz olana yepyeni bir sayfa açmak için çabalamak... İşte yapılacak en iyi şeylerden bazıları. En büyük temizlik kendi içinizde başlayacak. Saklı ve gizli olanı sorgulamaya başlayın. Şimdiye kadar neyi saklamaya ihtiyaç duydunuz ve neden? Kendinize vereceğiniz dürüst cevaplar, yepyeni bir hayatın başlangıcı olacak.
 KOÇ / 21 Mart-20 Nisan
 Yaşamınızda devamlılığa daha fazla önem vermeye başlayabilirsiniz. Her işi bir sona ulaştırmaya eğilimli doğanız, daha da büyük bir kararlılık kazanabilir. Yaşamınızda değişiklikler gerçekleştirmek istiyorsanız, bunların, maddiyat gerektirenlerine dikkat edin. Bütçenizi göz ardı ederek, sadece sonuç almaya odaklanmamalısınız. Planlarınızı uzun vadeye yayın.
 BOĞA / 21 Nisan-20 Mayıs
 Yaşamınızın tüm alanlarında daha hızlı gelişmeler yaratma isteğiniz olabilir. Süreçleri hızlandırmak, sonuçları daha çabuk almak, kurulmuş yapıları iyice sağlamlaştırmak isteyebilirsiniz. Bunları başarmak için yola koyulduğunuzda, yanınızda destekçiler olmasına özen gösterin. İstediklerinizi gerçekleştirmek için gereksinim duyacağınız etmenleri, bu kişiler kendilerinden katabilirler.
 İKİZLER / 21 Mayıs-21 Haziran
 Yaşamınızda ön planda olan konularda çok daha yoğun çabalar göstereceğiniz bir dönemdesiniz. Özellikle iş yaşamı ve çevrenizdeki insanlara daha az güven duyup, önemli süreçlerin yürütülmesini tek başınıza sırtlamaya çalışabilirsiniz. Böylesi bir odaklanmayla, bazı çalışma şekilleri ve yaklaşımlar üzerinde uzun vadeli olumlu etkiler bırakacak adımlar atmanız mümkün.
 YENGEÇ / 22Haziran-22Temmuz
 Eğlenceli günler geçirmeye hazırlanın. Ev ve aile ortamından daha çok, sosyal ortamlara çekildiğinizi hissedeceksiniz. Utangaç yönünüzü biraz törpüleyip insanların arasına karışabilir, rahatlatıcı sosyal faaliyetlerle biraz dinlenebilirsiniz. Sırtınızdaki yükü daha hafifmiş gibi hissedeceksiniz. Yeni tanışmalar, yaşamınızdaki bazı eksiklikleri giderecek insanlarla olabilir.
 ASLAN / 23 Temmuz-23 Ağustos
 Renkli kişiliğiniz ve bonkör doğanız aile yaşamınızda yoğun bir şekilde görülmeye başlayacak. Aile üyelerine yardım edebilir veya evinizle ilgili bir kararla bağlantılı tartışmalarda kendi istediğinizde ısrar etmek yerine karşınızdaki kişinin beklentilerini karşılamaya yönelebilirsiniz. Aile ortamında sıcak bir hava estireceksiniz. Bazı aile üyeleriniz size danışmak isteyebilir.
 BAŞAK / 24 Ağustos-23 Eylül
 Temkinli ve dikkatli doğanızı iyice ön plana alırsanız, yaşamınızdaki pek çok alanda daha önceden gözden kaçmış ayrıntıları yakalayacaksınız. Bunların farkına varmanız, birçok süreci neden bir türlü denetim altına alamadığınızın yanıtlarını da verebilir. Önümüzdeki dönemde, için yeni yöntemler geliştireceksiniz. Olan biteni daha da iyi irdeleyebileceksiniz.
 TERAZİ / 24 Eylül-23 Ekim
 Parasal konular, önümüzdeki hafta boyunca ön planda yer alacak. Parayla ilgili olarak tartışılması veya görüşülmesi gereken her şeyi bu hafta programınıza alabilirsiniz. İş hayatınızda yeni kaynaklar yaratabilecek fırsatlar yakalamak için girişken olun. Bazı tanıdıkları aramak, yeni kazanç kapısı açacak şanslı bir gelişmeden haberdar olmanızı sağlayabilir.
 AKREP / 24 Ekim-22 Kasım
 Önümüzdeki bir haftalık süre, artık aklınızın daha duru kalacağı, kendinizi      daha özgür hissedeceğiniz bir sürecin ilk günleri olacak. Yaşamınızdaki tüm alanları artık yeni baştan elden geçirmeye başlayacaksınız. Yenilemeye kendinizden başlayın.Yaşamınızın 'bireysel' alanlarıyla ilgilenmek için çok iyi bir döneme girdiniz.
 YAY / 23 Kasım-21 Aralık
 Sosyallik isteğinizin bir nebze körelmesi mümkündür. Yalnız başınıza kalıp -belki de kendi başınıza kısa bir yolculuk yapıp- bazı şeyleri aklınızda toplamak ve bir hareket şekli belirlemek isteyebilirsiniz. Yaklaşık bir ay sonra, yaşamınızda sizi tatmin etmeyen pek çok şeyle ilgili yeni 'ayarlamalar' yapacağınız bir döneme gireceksiniz. Bunun planları oluşturmaya başlayın.
 OĞLAK / 22 Aralık-20 Ocak
 Sosyalleşmek için son derece olumlu bir döneme giriyorsunuz. İhmal ettiğiniz arkadaşlarınız varsa, kendileriyle zaman geçirmek için keyifli bir toplantı düzenleyebilirsiniz. İşleri veya yaşamlarındaki belli bir süreç dolayısıyla önemli kişilerle iletişime geçmek isteyenler, bu dönemde bazı görüşme taleplerinde bulunurlarsa, olumlu yanıtlar alabilirler.
 KOVA / 21 Ocak-19 Şubat
 Her ortamda kendinizi en iyi şekilde tanıtmaya önem vermelisiniz. Toplum içindeki yerinizi veya kariyerde bulunduğunuz noktayı ilerletmenize yardımcı olacak güçlü insanlara ulaşmanız mümkündür. Saygınlığınız artıracak bazı haberler insanlar arasında dolaşırken, önemli bir iş pozisyonu ile ilgili bazı söylentiler de sizin kulağınıza çalınabilir. Belki de bir adım atmanız gerekiyordur.
 BALIK / 20 Şubat-20 Mart
 Uzaktaki kişilerle görüşmelerde artış olmasını bekleyebilirsiniz. Bir akraba, iş ortağı veya arkadaş, yabancı bir ülkeden size bazı haberler uçurabilir. Bunların, yaşamınızdaki bazı konularda daha geniş düşünmeye başlamanızı sağlaması olasıdır; bunu reddetmeyin. Yaşamınızda bir tıkanıklık yaratan alışkanlık veya yaklaşımlarda değişiklikler yapmaya başlamanız ana konulardan olabilir.
 
  