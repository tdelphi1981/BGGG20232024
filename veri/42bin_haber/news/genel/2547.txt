Dünyanın aradığı kadın İstanbul'da öldü
Azerbaycan' da bir süredir internette dolaşan gizli videolarda milletvekili seçimi için rüşvet pazarlığında aracılık yaptığı iddia edilen Sevinç Babayeva, İstanbul'da hayatını kaybetti. Babayeva, Interpol tarafından aranıyordu.
Esenyurt'ta bir evde kalan Babayeva, gece saatlerinde rahatsızlanarak Esenyurt Devlet Hastanesi'ne kaldırıldı. Durumu ağır olan Azeri kadın buradan Beylikdüzü Medicana Hastanesi Yoğun Bakım Servisi'ne sevk edildi. Babayeva yapılan tüm müdahalelere gece saatlerinde hayatını kaybetti. Bakü'de bir kütüphanenin müdürü olarak çalışan Sevinç Babayeva'nın yayınlanan videoda rüşvet pazarlığına aracılık yaptığı iddiasıyla İnterpol aracılığıyla arandığı öğrenildi. 
Babayeva'nın vücudunda herhangi bir darp izine rastlanmadığı, yapılacak işlemlerin ardından kesin ölüm nedeninin araştırılması için Adli Tıp Kurumu'na gönderileceği öğrenildi. 
İSTANBUL'DA ŞÜPHELİ ÖLÜM / WEB TV