Karbon salınımını önledi, 86 milyon liralık katkı yaptı
TÜRK Telekom, Türkiye'de 2010 yılında başlatılan Karbon Saydamlık Projesi'ne (CDP) başladığı günden bu yana katılarak raporlama yapıyor.
 CDP Türkiye 2012 Raporu sonuçlarına göre Türk Telekom, sürdürdüğü projelerle 86.5 milyon lirayı aşkın tasarruf sağladı. Çevre ve iklim değişikliği konularında birçok projeyi hayata geçiren Türk Telekom, hazırladığı raporlarla CDP Türkiye 2011 ve 2012 Karbon Saydamlık Liderleri sıralamasında ilk 5 içinde yerini aldı. Türk Telekom'un 2011 yılında sürdürülebilirlik projeleriyle önlediği karbon salım miktarı, 4.400 hektarlık ormanın etkisine eşdeğer.