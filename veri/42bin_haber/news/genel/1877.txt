Yurtdışına çadırla açılacak
Binlerce ürünü indirimli ve maliyeti fiyatına satışa çıkardığı Altın Çadır Günlerini geleneksel hale getiren Atasay, yurtdışında da markalaşmak için çadır kuracak.
Atasay, dünyada markalaşma ve mağazalaşma sürecini tamamlamak için Altın Çadırı 3 ülkeye taşıyacak. Mağaza açtıkları ülkelere eş zamanlı çadırı da taşıyacaklarını söyleyen Atasay Yönetim Kurulu Başkanı Cihan Kamer, Altın Çadırı dünyaya açma girişimimiz Zara, Mango, H&M gibi kendi sektörünün dünyada fast-fashion markası olma hedefimizle de çok örtüşen bir proje dedi. 
HIZLI MODANIN İZİNDE 
Atasayın bu yıl 75inci yılını kutladığını ve yurtdışında markalaşma süreci içinde eyleme geçtiklerini söyleyen Cihan Kamer, şunları söyledi: Yurtdışında bilinir marka olmak açılan mağaza sayısıyla doğru orantılı değil. Marka olmak istediğiniz segmentte bilinir olmanız daha önemli. Atasay, Mango, H&M, Zara gibi fast-fashion (hızlı moda) markalarının yolundan ilerleyecek. Stratejimiz lüksü ve modayı ulaşılabilir kılmak. Çadır da bunun bir parçası. Ne zaman ki günde 1 TLye tektaş diye yola çıktık, o zaman ulaşılabilir marka haline geldik. Çadırla bu algı daha da kuvvetlendi.  
ÇADIR MARKALAŞTIRACAK 
4 günde 20 bin kişinin ziyaret ettiği çadırın fast-fashion algısı yaratmada önemli adım olduğunu anlatan Cihan Kamer, Önümüzdeki yıl 3 ülkede çadır etkinliği yapacağız. Hangi ülkelerde olacağına ilişkin bir planımız yok. Hazırlıklarımızı yapıyoruz. Atasay dünyada bilinen bir marka değil. Markalaşmayı hedeflediğimiz ülkelerde çadır günleri yapılacak. Öncelikle Avrupa ülkesinde başlamayı düşünüyoruz diye konuştu. 
Çadırdan örnekler 
 
Zümrütlü pırlanta kolye
· Mağaza fiyatı: 2.105 TL
· Çadır fiyatı: 725 TL
Pırlanta tektaş yüzük
· Mağaza fiyatı: 1.725 TL
· Çadır fiyatı: 660 TL
Altın yüzük
· Mağaza fiyatı: 810 TL
· Çadır fiyatı: 284 TL 
Ciro artışı kâra yansımıyor 
CİHAN Kamer, Perakende de cirolarda yaşanan artışa fazla kulak vermemek lazım diyerek, şu değerlendirmeyi yaptı: Biz de ciroda yüzde 14 artış yaşadık ancak kârlılık oranlarımıza yansımamış. Çünkü ciroyu artırabilmek için yaptığımız harcamalar artıyor diye konuştu.