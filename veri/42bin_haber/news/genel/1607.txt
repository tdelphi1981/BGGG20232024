Fitch, Güney Kıbrıs'ın notunu düşürdü
Uluslararası kredi derecelendirme kuruluşu Fitch Güney Kıbrıs'ın notunu iki puan birden düşürdü.
 Rum Simerini ve diğer gazeteler, Güney Kıbrıs'ın BB+ olan notunun BB- olarak yeniden düzenlendiğini yazdı.
 Habere göre Fitch, Güney Kıbrıs'ın notunu düşürme sebeplerinden biri olarak Troyka'yla uzlaşıya varılmasının gecikmesini gösterdi.
 İFLASLAR ARTIŞTA
 Politis gazetesi ise, Güney Kıbrıs'ta özel veya tüzel kişilerin iflaslarında büyük artış gözlemlendiğini, 9 bin 103 özel ya da tüzel kişinin iflas ettiğini yazdı.
 Rum Meclisi Hukuk Komitesi'nin dünkü toplantısında konuşan Rum demokrat Partisi DİKO milletvekili Nikolas Papadopulos, her yıl ortalama bin şirketin iflas ettiğini belirtirken 4 bin 828 özel veya tüzel kişinin de iflas süreci içerisinde bulunduklarını vurguladı.
 CİHAN
  