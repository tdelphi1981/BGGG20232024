Anaokulunda başörtü eğitimi
İranda genç kuşaklara İslami eğitim verilmesi için başlatılan program kapsamında bebeklere de İslami giyim ve iffet kavramı öğretilecek.
İngiliz Guardian gazetesinin haberine göre küçük çocuklara verilecek eğitim programı çerçevesinde Kum şehrinin sosyal yardım müdürlüğü anaokullarına göndermek üzere 400 uzmana başörtü ve iffet konusunda eğitim veriyor. Gazetenin haberine göre ayrıca kuzeydoğu eyaleti Kumun yetki alanı altındaki 1530 anaokulunda geçtiğimiz aylarda iffet ve başörtü ile ilgili sergiler düzenlendi. Sosyal yardım memuru Tahiri Bahtiyari, Araştırma, başörtü ve iffet eğitiminde dolaylı metodların çocuklar üzerinde daha etkili olduğunu ortaya çıkardı. Sanatla ifade etmek bu metodlardan biri dedi. Düzgün giyinene kırmızı gül İranda ilkbahar ve yaz aylarında ahlak polisi sokaklarda uygunsuz giyinen kadın avına çıkarak kurallara aykırı giyenleri gözaltına alıyor. İslam kurallarına aykırı giyinen kadınların sokakta serbestçe gezmesine izin verilmeyen ülkede geçen temmuz ayında düzgün giyinen kadınlara edep timleri kırmızı gül dağıtmıştı.