Rehabilitasyon merkezine kilit
2012nin mayıs ayından bu yana, sayıları hızla artan ve hizmet kaliteleri düşen özel özürlü rehabilitasyon merkezleri kapatılıyor.
ÖZEL Özürlü Rehabilitasyon Merkezlerinin devletin engellilere verdiği, İki asgari ücret tutarındaki yardım parasından yararlanmak için evlerden engelli topladığı ve buna karşılık, yeterli hizmet vermediği iddiaları, sistem değiştirtiyor. 2012nin Mayıs ayından bu yana, sayıları hızla artan ve hizmet kaliteleri düşen rehabilitasyon merkezlerinin yenilerinin açılmasına izin verilmiyor.
Aile ve Sosyal Politikalar Bakanı Fatma Şahin, çok sayıda şikâyetin kendisine ulaşması üzerine yeni rehabilitasyon merkezlerinin açılmasıyla ilgili talepleri dondurdu. Hazırlanan yeni yönetmelikle bu merkezlerin açılması zorlaştırılırken, denetimleri de artırıldı. Yeni yönetmelik, rehabilitasyon merkezlerinde bulunması gereken görevli sayısı, fizyoterapist, psikolog kadrolarının sayısını artırıyor. Fiziki koşullar, zeminin yapısı, teknik donanım, fizik tedavi materyalleri konusunda zorunlu olması gereken aletler tek tek belirtiliyor. 
10 MERKEZ KAPANDI  
Bu yönetmeliğe uymayan rehabilitasyon merkezleri için süre verilecek. Belirlenen sürede kendisini yenilemeyen merkezler kapatılacak. Yılda 1 kez yapılan denetimin sayısının yanı sıra şikayetler üzerine yapılan denetimler de artırılacak. Bakanlık, son 6 ay içerisinde 10 özel rehabilitasyon merkezini kapatırken, halen faaliyet gösteren 150 merkezi de mercek altına aldı. 
Rehabilitasyon merkezlerinin sayısının fazla, denetiminin ise az olduğu eleştirileri yapılıyor. Yeni sisteme ayak uyduran rehabilitasyon merkezleri çalışmaya devam ederken, eksiklik, Sivil Toplum Örgütlerine kurdurulacak yeni bakım merkezleriyle giderilecek. Bakanlık, Avrupa ülkelerinde olduğu gibi bir tür hizmetlerin STKlar üzerinden yapılması, devletin de bunları denetlemesi projesi yapıyor. 
Sistemde sorunlar var 
Devlet, 2006dan bu yana, özürlüsü olan ailelere evde bakım için bir asgari ücret, rehabilitasyon merkezleri için ise iki asgari ücret tutarında yardım yapıyor. Yardım uygulamasının başlamasıyla birlikte, özel rehabilitasyon merkezlerinin sayısı hızla artarken, engellilerin ticari meta olarak kullanıldığı iddiaları da gündeme oturdu. Bakım merkezleri için özürlüleri ailelerden, pazarlıkla alan simsarların ortaya çıktığı, ölen engellilerin yardım paralarının alınmaya devam edildiği, kimsesiz engellilerin vasiliklerinin bu kişiler üzerine geçirildiği iddiaları, bakanlık müfettişleri tarafından araştırılmaya başlandı. 
Bi büyük tarih oluyor 
Son dönemlerde ÖTV zamlarıyla tahtı sallanmaya başlayan rakıda tüketicilerin yeni hedefi 35 cllik şişeler oldu. Daha önce 70 cllik şişelerin pazar lideri olduğu sektörde, üretici firmaların deneme amaçlı çıkardığı 35 cllik şişelere talep patladı. Son 13 yılda üretimi yüzde 50 gerileyen rakının 1 litrelik fiyatları ise ithal içkilerle yarışıyor.  
İTHAL İÇKİYLE AYNI 
Tüketicilerin rakıdaki vergi artışlarına tepkisini tüketimde hissettiklerini dile getiren Antalya Alkollü İçecek Genel Müdürü Tansel Turdağ, Rakıda tüketim ve üretimde ciddi azalmalar söz konusu. 35 cllik şişeler üretici firmalar tarafından daha çok deneme açamlı çıkartılıyordu. Ancak ÖTV zamlarıyla ithal içki fiyatlarına ulaşan rakıda tüketicilerin ilgisi küçük şişelere kaydı dedi. 
253 MİLYON LİRA CİRO 
Antalya Alkollü İçecekin, ilk 5 yıl değerlendirmesi yapmak amacıyla düzenlediği basın toplantısında konuşan Tansel Turdağ, şunları anlattı: 2013 yılında toplamda yüzde 50 büyümeyi, rakı üretim kapasitesini ve ihracatını ikiye katlamayı hedefliyoruz. 2011 yılında 148 milyon TL olan ciromuz 2012 yılında yüzde 70 oranında artırarak 253 milyon TLye çıkardık. 2012 yılında 2.5 milyon litre rakı, 3 milyon litre votka ürettik. 
Rakı, votka, cin ve likör olmak üzere 4 ana grupta üretim yapıyoruz. 
Vietnama votka ihraç etti 
RAKI üretim kapasitesini yüzde 50 artırmayı planladıklarını anlatan Antalya Alkollü İçecek Yönetim Kurulu Başkanı İsmail Karaman, Yeniden yapılanmamızın tamamlanmasıyla satış kanallarımızı geliştirmeye de ağırlık verdik. Türkiyenin dışında Asya, Avrupa ve Avustralya olmak üzere toplam 3 kıtada 
8 ülkeye ihracat gerçekleştirdik ve bu noktalara yeni pazarlar eklemeye devam ediyoruz. 
Bugüne kadar İngiltere ve Almanyaya rakı ve votka, Avustralya, Kıbrıs ve Iraka rakı, Vietnama da 7 bin litre votka ihraç ettik dedi.