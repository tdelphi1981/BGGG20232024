İzmir'de inanılmaz aile dramı
İzmir Karşıyaka'da dün gece inanılmaz bir dram yaşandı. 13 yaşındaki Ceren banyoda şofbenden zehirlendi. Banyo kapısının önünde bayıldı. Annesi babası kızlarını o halde görünce panikle hastaneye kaldırdı. Yapılan müdahaleyle Ceren kurtarıldı. Anne babanın hastane dönüşünde akıllarına evdeki büyük kızları 15 yaşındaki Yaren geldi, "o da sakın banyoya girmesin..." Akıllarına gelen başlarına gelmişti. Yaren de banyoya girmiş ve zehirlenmişti! Eve koştular, kızları baygındı. Onu da hastaneye yetiştirdiler. Ama doktorlar Yaren'i kurtaramadı.
Olay, önceki gün saat 22.00 sıralarında, Zübeyde Hanım Mahallesi'nde meydana geldi. Karşıyaka Türkbirliği Ortaokulu 2nci sınıf öğrencisi Ceren Lort, yıkanmak için banyoya girdi. Bir süre sonra banyodan çıkan Ceren Lort, fenalaşarak yere yığıldı. Çevre ve Şehircilik Bakanlığı İzmir İl Müdürlüğünde memur babası 63 yaşındaki Muharrem Lort ve ev kadını eşi, 69 yaşındaki Ayşe Lort, panik içinde kızı Cereni otomobile bindirdi, Karşıyaka Devlet Hastanesine kaldırdı. Yapılan müdahale ardından kendine gelen Ceren Lort, taburcu edildi. 

İNANILMAZ AİLE DRAMI / FOTO GALERİ

KORKULARI GERÇEK OLDU

Cerenin tedavisi sırasında evde kalan büyük kızını hatırlayan Lort çifti, merak edip telefonla aramaya başladı. Kendisine ulaşamayınca yeniden paniğe kapılan Lort çifti, otomobiliyle evlerine döndü. Eve giren ailenin korkusu gerçek oldu. İkinci şoku yaşayan Lort çifti, Karşıyaka Milli Piyango Anadolu Lisesi 1inci sınıf öğrencisi Yaren Lortu yıkanmak için girdiği banyoda baygın buldu. Lort çifti büyük kızlarını, otomobil ile Karşıyaka Devlet Hastanesine kaldırdı. Hastanede yapılan müdahaleye rağmen Yaren, kurtarılamadı. Yapılan ilk incelemeye göre, Yarenin de şofbenden sızan gazdan zehirlendiği belirlendi. Yarenin talihsiz ölümü Lort çiftini, üzüntüye boğdu. Sinir krizi geçiren aile, yakınlarınca sakinleştirildi. Yarenin cesedi otopsi için İzmir Adli Tıp Kurumu Morguna kaldırıldı. Otopsinin ardından ailesine teslim edileceği belirtilen Yarenin cenazesinin, bugün ikindide Kemalpaşa İlçesindeki Yukarı Kızılca Köyünde son yolculuğuna uğurlanacağı belirtildi. Olayla ilgili soruşturma başlatıldı.

Akrabaları olarak büyük üzüntü yaşadıklarını belirten kuzeni 37 yaşındaki Gökhan Güzelyüz, şöyle dedi: "Önce Ceren banyoya girmiş. Banyodan çıktıktan sonra fenalaşınca anne ve babası hemen hastaneye götürmüşler. Bu sırada evde yalnız kalan Yaren banyoya girince zehirlenmiş. Onu kaybetmenin büyük üzüntüsü içindeyiz" dedi.

KAPATTIĞI HAVALANDIRMA PENCERESİ SONU OLMUŞ 
Adli Tıp Kurumunda yapılan otopside 15 yaşındaki Yaren Lortun şofbenden sızan gazdan zehirlenip öldüğü belirlendi. Otopsi ardından Lortun cenazesi yakınları tarafından alınıp, mezarlıklar müdürlüğüne götürüldü. 
Yaren Lortun yakını Gökhan Güzelyüz, ön otopsi raporunda Yarenin şofbenden sızan gazdan zehirlenerek öldüğünün ortaya çıktığını söyledi. Güzelyüz, şöyle dedi: "Kuzenim Yaren, duş almak için banyoya girmiş. Duşakabin olduğu için küçük kardeşi Ceren de saçlarını taramak için içeri girip çıkmış. O sırada anne ile baba mutfakta yemek yiyormuş. Ceren, banyodan çıkıp düşünce, yemekten zehirlendiğini düşünüp hastaneye götürmüşler. O telaşla anne ve baba Yarenin banyoda olduğunu unutmuş. Hastaneden telefonla evi aramışlar ama telefonu açan olmayınca dönmüşler. Yareni banyoda yerde baygın halde bulmuşlar. Hastaneye kaldırınca korkunç gerçek ortaya çıkmış. Yaren, üşümesin diye banyo yaparken havalandırma penceresini kapatmış. Evdeki tüplü şofbenleri atın. Bunlar her zaman can alıyor. Başka Yarenler ölmesin." 
"YARENİM GİTTİ" 
Mezarlıklar Müdürlüğünde kızının cenazesini alan anne Aşye Lort ile baba Muharrem Lort, gözyaşlarına boğuldu. Ablasını kaybeden Ceren Lort da gözyaşlarını tutamadı,  annesi ile birlikte ablasının tabutu başında dua okudu.  
Anne Ayşeyi yakınları güçlükle teselli etti. Baba Muharrem Lort, "Yarenim bizi nasıl bırakıp gittin?" diye dövündü. Ceren Lort, babasına sarılıp onu teselli etmeye çalıştı.