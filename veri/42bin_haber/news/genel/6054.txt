Ne size ne Meclise yakışıyor
TBMM Başkanı Cemil Çiçek, CHP Tunceli Milletvekili Kamer Gençin geçen hafta Meclis kürsüsünden küfürlü konuşmasının ardından çıkan krizi yatıştırmak için kolları sıvadı.
Ak Parti, Gençe yeterince yanıt verilmediği için kendi içinde tartışma yaşarken, konuyu TBMM Başkanı Cemil Çiçeke iletti. Çiçek, üslup sorunundan büyük üzüntü duyduğunu dile getirerek, son bir yıl içinde Genel Kurulda milletvekillerinin birbirine yönelik hakaret ve küfür içeren sözlerini çıkarttırdığını anlattı. Çiçek, vekillere mektup yazarak, içtüzükte belirtilen kuralları ve yasakları anımsatacak. Çiçek, mektubunda, Bu biçimde üslubun demokrasiye, TBMMye ve Türk siyasetine yakışmadığına vurgu yapacak. Çiçek, yapılan yanlışlardan örnekler de verecek. TBMM Genel Kurulunda hakaret ve küfürlü sözler sarfeden milletvekillerine içtüzük gereği yaptırım uygulanması da gündeme geldi. İçtüzüğün 67. maddesi, Genel Kurulda kaba ve yaralayıcı sözler söyleyen kimseyi Başkan derhal, temiz bir dille konuşmaya, buna rağmen temiz bir dil kullanmamakta ısrar ederse kürsüden ayrılmaya davet eder. Başkan, gerekli görürse, o kimseyi o birleşimde salondan çıkartabilir hükmü bulunuyor.                
 