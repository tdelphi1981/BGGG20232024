Efsanelerin takımı sahipsiz kaldı
Türk futboluna birçok önemli futbolcu kazandıran Sakaryaspor, yarın düzenlenecek olan genel kurulda aday çıkmaması halinde tasfiye sürecine girecek...Türk futboluna birçok önemli futbolcu kazandıran Sakaryaspor, yarın düzenlenecek olan genel kurulda aday çıkmaması halinde tasfiye sürecine girecek. Hakan Şükür, Oğuz Çetin, Aykut Kocaman, Tuncay Şanlı ve Bülent Uygun gibi önemli futbolcuların yetiştiği Sakaryaspor, yönetim kadrosuna isim bulmakta zorlanıyor.

Maddi imkansızlıklar nedeniyle transfer yapamayan ve genç oyuncularla mücadele ettiği Spor Toto 2. Lig'de grubunda sonuncu sırada yer alan yeşil siyahlı ekip, düzenlenecek genel kurulda aday çıkmaması durumunda yeni bir döneme girecek.

Yarın gerçekleşecek olağanüstü genel kurulda aday çıkmaması halinde kayyum heyeti durumu Dernekler Müdürlüğü'ne iletecek. Dernekler Müdürlüğü de yönetimin oluşamaması nedeniyle kamu birimleriyle irtibata geçerek Sakaryaspor'un fesih sürecini başlatacak.

Bu süreçte ilk olarak Sakarya temsilcisinin devlete olan borcu ödenmeye çalışılacak. Bu kapsamda kulübe ait tüm öz kaynaklar, icra yoluyla satılacak ve devlete olan borcun ödenmesinde kullanılacak.
Haciz işlemlerinin ardından elde edilen gelir, devlete olan borcu karşılayamaması durumunda ise Sakaryaspor A.Ş. ortaklarına yönelik haciz işlemleri başlatılacak.

Yeşil-siyahlı ekipte, fesih süreci başladığı için alacakları nedeniyle TFF'ye başvuran yaklaşık 35 futbolcunun alacakları ise ortadan kalkacak. Ancak TFF, futbolcuların şikayeti nedeniyle Sakaryaspor'a yönelik olarak puan silme, maçlardan men ya da ligden düşürme cezalarını uygulayabilecek.