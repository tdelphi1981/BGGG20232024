Tarihi ahşap camide yangın
Beyoğlu Karaköy'deki Kemankeş Mustafa Paşa Cami'nin tuvalet kısmında saat 06.30 sıralarında henüz bilinmeyen bir sebeple yangın çıktı.Tarihi ahşap camideki alevleri gören vatandaşlar hemen itfaiye ekiplerine haber verdi. Olay yerine çok sayıda itfaiye ekibi sevkedilirken, vatandaşlar panik yaşadı. Olay yerine gelen itfaiye ekipleri alevleri kısa sürede söndürmeyi başardı. Yangında caminin imam odası da zarar gördü. Yangın nedeniyle çıkan dumanlar Anadolu yakasından da görüldü. Yangın sırasında camide cemaatin olmadığı öğrenildi. İtfaiyenin çalışmaları devam ediyor.