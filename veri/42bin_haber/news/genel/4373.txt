Bir gece yarısı vurgun mesajı
HABERGSM sitesinden 340 bin cep telefonu abonesine gece yarısı mesaj gönderildi. Mesajda aylık 45 TL ücret ile haber üyeliğinin yenilendiği, iptali için 8044e mesaj gönderilmesi gerektiği belirtildi. İptal mesajı gönderenlerden ise 4 TL ücret alındığı ortaya çıktı. GSM operatörleri sistemi engelleyerek 1 milyon 360 bin TLlik dolandırıcılığın önüne geçti.
ecelebi@hurriyet.com.tr
 
ANLIK haberlerden günlük havadurumu tahminlerine, astrolojiden maç sonuçlarına, bedava kontörden oyunlara kadar farklı mobil uygulamalarını kullanarak, toplu SMS mesajlarıyla cep telefonu aboneleri üzerinden gerçekleştirilen vurgunlara her gün bir yenisi ekleniyor.  
Son olay gerçekte olmayan hayali bir haber paketi üyeliğinin iptali için cep telefonu abonelerine geceyarısı gönderilen toplu SMS (kısa mesaj) üzerinden gerçekleştirildi. Mesajda, cep telefonu kullanıcısının aylık ücreti 45 TLye bir haber paketine üye olduğu savunuldu. Mesajda şunlar yazıyordu: 
HaberGSM üyeliğiniz güncelendi. 45 TLlik aylık abonelik bedelinin iptali için iptal yazıp 8044e gönderin. 
Mesajın kendi operatör şirketinden geldiğini ve bu operatörlerin haber hizmetine üye olduğunu düşünen binlerce kişi gece yarısı olmasına rağmen, cep telefonu abonelerine 45 TLlik üyelik bedelini ödememek için bir anda iptal mesajı bombardımanına başladı. Gece geç saat olduğu için cep telefonu operatörünü aramak yerine iptalden mesaj yöntemiyle kurtulmak istemişlerdi. Mesaj sayısı ilk anda önce 400e daha sonra birden 19 bine ulaştı.  
Mesajla aboneliğini iptal edip kurtulduğunu sananların atladığı önemli bir ayrıntı vardı. 8044 numaralı bu mobil ödeme sistemindeki SMS hattına gönderilen her bir iptal mesajı da 4 TL karşılığında  ücretlendiriliyordu. Bir anda yağan mesajı GSM operatörü kuruluşların da dikkatinden kaçmadı. Hemen duruma müdahale edilerek, SMS hatlarını servise kapattılar. İlk etapta tahsilat yapılan 400 aboneye mobil ödeme bedeli ile SMS ücreti geri iade edildi. Ayrıca red mesajı yollayan 19 bin aboneden de tahsilat yapılması engellendi.  
Aynı mesajın 340 bin cep telefonu abonesine toplu SMS mesaj yöntemiyle gönderildiği ortaya çıktı. GSM operatörü kuruluşların konuyla ilgili hassasiyeti bu abonelerin toplamda 1 milyon 360 bin TL dolandırılmasına da engel oldu.  
GSM ŞİRKETLERİNDEN ÖNLEM 
Bu tip uygulamalar yüzünden imaj kaybı yaşayan GSM operatörü kuruluşlar, mobil ödeme sistemiyle gerçekleştirilen suistimallere karşı işi baştan sıkı tutup, önlem alması, toplu SMS mesajlarıyla devreye sokulan benzer vurgunların önüne geçiyor. 
Mobil ödeme sistemiyle gerçekleştirilen bu tip uygulamaların yaygınlaşması, GSM operatörü kuruluşlarda imaj kaybına yol açmıştı. Buna da, iş ortaklarının mobil ödeme uygulamaları yüzünden ortaya çıkan suistimallerin cep telefonu kullanıcıları üzerinde GSM kuruluşları tarafından gerçekleştirildiği ya da göz yumulduğu algısı neden oldu. 
PARALAR İADE EDİLDİ 
Arkadaşımız Birol Öner GSM operatörü kuruluşlar ile mesajların gönderilmesine aracılık eden iş ortakları Mobilepaxin yetkilileriyle görüştü. 8044ün Mobilepax adlı iş ortaklarından birinin kullandığı bir mobil ödeme servis sağlayıcı numarası olduğuna dikkat çeken GSM operatörü kuruluşlar, Bunu da bir çok firma mobil ödeme aracı olarak kullanmakta. Bu firmalardan birinin gece yarısı gönderdiği bir toplu SMS mesajına yapılan geri dönüşler, dikkatimizden kaçmadı. Abonelere SMS gönderilerek, bilgilendirme yapıldı. Uygulamayı yapan firmanın hesabı ve yaptığı tüm işlemler iptal edildi. Suistimal fark edilinceye kadar abonelerden tahsil edilen bedeller ile red mesajının ücreti iade edildi denildi. 
İşimiz bozuldu, 3 milyon 400 bin TLden olduk 
GECE YARISI gönderdiği toplu  SMS mesajlarıyla 340 bin cep telefonu abonesinden 
1 milyon 360 bin TL tahsilat gerçekleştirmeyi planlayan HaberGSMin yöneticilerini arayarak, suçlamalarla ilgili görüşlerini aldık. İsimlerinin yazılmasını istemeyen HaberGSM yöneticileri, GSM operatörü kuruluşları suçlayarak, mesaj gönderilen abone sayısının aslında 340 bin değil, 850 bin olduğunu savundular. Ayrıca, GSM operatarü kuruluşlar yüzünden 3 milyon 400 bin TL gelirden olduk. Bu da GSM operatörünün yaptığı yanlış bir uygulamadan kaynaklanıyor. Üyeler, 45 TLye siteye değil, gazeteye abone oluyor. Bizim de zaten 850 bin abonemiz var. Bu üyeleri de gençlik cemiyetleri ve meclislerinin yardımlarıyla oluşturduk. Hedefimiz 5 milyon aboneye ulaşmaktı. Ancak GSM operatörü, bizi engelleyerek, hem işi berbat etti, hem de 850 bin aboneden (4 TL karşılığı) 3 milyon 400 bin TL gelirden etti. Şimdi de 850 bin aboneyi 340 bin diyerek kamuoyunu yanıtmaya çalışıyorlar. Asıl amaç, bizim 850 bin üyemizi kapmak. Bizle uğraşacaklarına gitsinler kontör satanlarla, oyunla kandıranlarla uğraşsınlar dedi. 

Mahkemeye veriyor 
MOBİLEPAX yetkilileri de, HaberGSM tarafından gönderilen mesajların, Adıyamandaki bir yerel gazete üzerinden gönderildiğine dikkat çekerek, Geceyarısı gerçekleştirilen bu suistimal farkedilir, edilmez HaberGSM isimli servisin hesabı kapatılarak, işlemleri GSM operatörleri tarafından iptal edildi. Red mesajlarının her biri için 4 TL tahsilat kodlanmış. Tuzak tahsilat, gece 02.00de fark edildi. hemen iptal edildi. Şimdi, GSM operatörü kuruluşlarla birlikte Avıyamandaki bu yerel gazete aleyhine dava açıp, cezalandırılmasını talep edeceğiz denildi. 

 