Rus gazı maksimum seviyede
Gazprom, Türkiye'ye gönderilen Rus gazı miktarının maksimum seviyeye çıkartıldığını açıkladı.
 Gazprom Sözcüsü Sergei Kupriyanov, Gazprom'un Türkiye'ye yönelik gaz sevkıyatını artırdığını belirterek, şunları kaydetti:
 ''Sevkıyat artışı 19 Ekim'de erken saatlerde Doğu Anadolu Doğalgaz Boru Hattı'ndaki patlamanın ardından gerekli hale geldi. İran'dan Türkiye'ye gaz akışı tamamen ve süresi belirsiz bir şekilde kesilmiş, BOTAŞ Rus gaz sevkıyatının günlük 48 milyon metreküpe çıkarılmasını talep etmiştir. Gazprom Export, günlük 16 milyon metreküp artış sağlayarak, gönderilen miktarı anında istenen düzeye yükseltmiştir. Türkiye'nin talebi üzerine üst üste 4 gündür Mavi Akım Hattı üzerinden Türkiye'ye gönderilen Rus gazı miktarı maksimum seviyeye çıkartıldı.''
 Söz konusun desteğin Türkiye'nin bir ay içinde Gazprom'dan istediği ikinci destek olduğunu belirten Kupriyanov, İran'dan gelen gazın akışını durduran ilk patlamanın 8 Ekim'de yaşandığını ve şirketlerinin BOTAŞ'ın talebi üzerine bir hafta boyunca sevkıyat miktarını artırdığını anımsattı.
  
  