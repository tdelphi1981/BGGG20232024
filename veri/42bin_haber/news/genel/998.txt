Cudi'de büyük operasyon
Şırnak'ta bir süredir özel harekat polisleri ve özel eğitimli komandolar tarafından hava destekli sürdürülen geniş çaplı operasyonlarda 5 teröristin ölü olarak ele geçirildiği belirtildi.
 Şırnak Valiliği'nden yapılan açıklamada terörist faaliyetlerde bulunan PKK mensuplarına yönelik Cudi Dağı bölgesinde operasyon yapıldığı bildirildi. Açıklamada, "Şırnaklı vatandaşlarımızı kendilerine kalkan yaparak ilimiz merkez ve ilçelerinde çeşitli terörist saldırıları gerçekleştiren Cudi Dağı bölgesinde bulunan terör örgütü mensuplarına yönelik 4 Kasım 2012 tarihinde icra edilen operasyon sonucunda 5 Bölücü Terör Örgütü (BTÖ) mensubu etkisiz hale getirilmiştir. Operasyonlar, halkın desteği ile birlikte kararlılıkla devam etmektedir' denildi.
 M. Selim YALÇIN / ŞIRNAK