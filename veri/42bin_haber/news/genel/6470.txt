Ümit ederiz ki üniter yapımız zaafa uğramaz
Cumhurbaşkanı Abdullah Gül, Kürt sorununa çözüm sürecinde karşı tarafın samimiyetini test aşamasına gelindiğini belirterek, Ümit ederiz ki Türkiyenin milli birliğini, bütünlüğünü ve üniter yapısını hiçbir şekilde zaafa uğratmayacak şekilde neticelenir ve bir çözüm ortaya çıkar dedi.
RESMİ  ziyaret için İsveçe giden Cumhurbaşkanı Abdullah Gül, Esenboğa Havaalanında gazetecilerin, Anamuhalefetin bilgilendirilme talebi, PKKnın 21 Martta silah bırakma beklentisi, İmralı zabıtlarının sızdırılması ve terör örgütünün elindeki rehinelerin serbest bırakılması konularındaki sorularına genel bir yanıt verdi. Gül şunları söyledi: 
DİKKATLE TAKİP EDİYORUZ 
Türkiyenin en büyük meselesini Türkiyenin gündeminden çıkartmak, terörü bitirmek için iyi niyetli, samimi gayretler vardır. Halkımızın büyük kısmı da bu gayretlere destek vermektedir. Ümit ederiz ki bunlar Türkiyenin milli birliğini, bütünlüğünü ve üniter yapısını hiçbir şekilde zaafa uğratmayacak şekilde neticelenir ve bir çözüm ortaya çıkar. Samimi gayretler ve niyetler gayet açık. Şimdi karşı tarafın da samimiyetini göstermesi gerekir. Bunun için dikkat edilmesi gereken hususlar; tabii ki öncelikle silahın bırakılması, bu sürecin herhangi bir propaganda faaliyeti alanına çevrilmemesi ve psikolojik faaliyetlerin bu süreç içerisinde yapılmaması. Bütün bunlar karşı tarafın samimiyetini test edici unsurlar olacaktır. Onun için hep beraber dikkatli bir şekilde teyakkuz içerisinde takip ediyoruz. Birçok tecrübemiz vardır. Bu tecrübelerimiz daima zihnimizin de bir köşesindedir. Sorularınızın hepsini bunun içinde bulacaksınız. 
PAKET MECLİSTE DEĞİŞEBİLİR 
Büyük destekler var yeni bir anayasa için. Sayın Meclis Başkanının nasıl büyük bir gayret içinde olduğunu herkes biliyor. Ümit ederim ki bir uzlaşma söz konusu olabilir. Önemli olan Türkiyenin gelişmiş demokrasilerin bütün niteliklerini taşıyan bir anayasaya sahip olmasıdır. (Dördüncü Yargı Paketiyle ilgili) Görüyorum ben de tabii bu eleştirileri. Bildiğiniz gibi komisyona daha yeni sevk edildi. Komisyonda bütün bunlar tartışılacak. Herhalde oralarda değişikliğe uğrayabilir. Nasıl geldi ise kelimesi kelimesine öyle çıkacak diye bir şey yoktur, yasaların nasıl yapıldığını biliyoruz. ANKARA 
İsveçle stratejik ortaklık imzası 
İSVEÇ Kralı Carl XVI. Gustafın davetlisi olarak Stockholme giden Cumhurbaşkanı Abdullah Gül, iki ülke arasında stratejik ortaklık belgesine imza atacak. Gül Bu belge AB üyelik sürecimizin en kuvvetli destekçilerinden olan İsveçle işbirliğimizin kurumsal şekilde güçlü bir şekilde devamı için sağlam bir çerçeve teşkil edecektir dedi  İsveçte Cumhurbaşkanı Gül ile eşi Hayrünnisa Güle Başbakan Yardımcısı Ali Babacan, Dışişleri Bakanı Ahmet Davutoğlu ile AB Bakanı ve Başmüzakereci Egemen Bağış eşlik ediyor. İsveç Kralı Gustaf ile bir araya araya gelecek olan Gül, Krala Türkiye Cumhuriyeti Devlet Nişanını tevcih edecek. İsveç Kralı da yabancı devlet ve hükümet başkanlarına verilen İsveçin en üst nişanı olan Serafim Nişanını Güle takdim edecek. Cumhurbaşkanı, Kralla birlikte İsveçte Türkiye Araştırmalar Enstitüsünün resmi açılışını yapacak. ANKARA 
Depremzedeye Gülden kurban eti 
CUMHURBAŞKANI Abdullah Gülün kestirdiği kurbanların eti, Türk Kızılayı tarafından Ercişli depremzedelere dağıtıldı.Gülün, Türk Kızılayı aracılığıyla Ercişli depremzedeler için Et ve Balık Kurumu müdürlüklerinde kestirdiği kurbanlıkların eti, konserve yapılarak ilçeye gönderildi. Kurban eti, Türk Kızılayı Erciş Şubesindeki görevliler tarafından ilçe merkezi ve Kocapınar beldesinde önceden belirlenen depremzedelere dağıtıldı. Kocapınar beldesinde, depremde hasar gören evinde 3 çocuğuyla yaşamını sürdüren Nafiye Deniz, kendilerine kurban eti bağışında bulunan Cumhurbaşkanı Abdullah Güle teşekkür etti. AA 

 