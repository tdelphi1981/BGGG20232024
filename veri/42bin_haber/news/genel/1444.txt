O komutan hayatını kaybetti!
Hayata dönüş operasyonlarının komutanı hayatını kaybetti.
 Hayata dönüş operasyonlarını sırasında İstanbul Jandarma Bölge Komutanı olan ve operasyon planlarını uygulayan emekli Tuğgeneral Engin Hoş, tedavi gördüğü Gülhane Askeri Tıp Akademisi'nde (GATA) hayatını kaybetti.
 Akciğer kanseri teşhisiyle bir süredir GATA'da tedavi gören Engin Hoş, dün akşam saatlerinde hayatını kaybetti. Hastaneden alınan Hoş'un Türk Bayrağı'na sarılmış naaşı Selimi Camii'ne getirildi. Engin Hoş, için Selimiye Camii'nde kılınan cenaze namazından sonra askeri tören düzenlendi. Öğle namazını müteakiben kılınan cenaze namazı öncesi Eşi Fehriye, oğlu Baha, kızı İklim Hoş ve gelini taziyeleri kabul etti. Cenaze namazına; Kuzey Saha Deniz Komutanı Koramiral Bülent Bostanoğlu, İstanbul Jandarma Bölge Komutanı Tümgeneral Arif Çetin, İstanbul Bölge Adliye Mahkemesi Cumhuriyet Başsavcısı Aykut Cengiz Engin, emekli askerlerden Aydoğan Babaoğlu ile askeri ve sivil erkandan yetkililer katıldı.
 Cenaze namazından sonrası okunan dualardan sonra askerler tarafından omuzlara alınan Hoş'un cenazesi top arabasına götürüldü. Engin Hoş için Birinci Ordu Komutanlığı'nda düzenlenen askeri törene ise gazeteciler alınmadı. Emekli Tuğgeneralin yarın Sakarya'nın Akyazı İlçesi'nde toprağa verileceği belirtildi.
 Öte yandan, hayata dönüş operasyonları sırasında hukuka aykırı hareket ettiği iddia edilen Tuğgeneral Engin Hoş'un yargılanmadığı ve hakkında her hangi bir davanın açılmadığı öğrenildi.
 CİHAN
  