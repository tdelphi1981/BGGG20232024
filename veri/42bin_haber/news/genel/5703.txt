Teşvik uçuruyor
HÜKÜMETİN, uçuş yapılmayan 70 hatta yönelik En az 3 uçuş yapana 2 yıl tek başına uçma hakkı teşviği yoğun taleple karşılaştı. Şimdiden 2013 yaz tarife döneminde başlamak üzere iç hatlarda 5 havayoluna 20 hatta haftalık toplam 66 sefer yapma izni verildi.
HIZLA büyüyen havacılık sektöründen Türkiyedeki tüm şehirlerin eşit şartalarda fayda sağlayabilmesi için Ulaştırma, Denizcilik Haberleşme Bakanlığı Sivil Havacılık Genel Müdürlüğü (SHGM) tarafından başlatılan teşvik uygulaması kapsamında uçuş gerçekleştirilmeyen hatlara sefer düzenlenmesi amacıyla 20 yeni hat açıldı. Teşvik kapsamında bu hatlardan birine haftada en az 3 uçuş yapana 2 yıl tek başına uçma hakkı verilecek. 20 yeni hatta uçuş hakkı kazanan havayolları arasında Borajet, Onur Air, Sunekspress, Pegasus ve Atlasjet bulunuyor.  
66 FREKANS SEFER İZNİ 
Havayolu işletmelerinin yoğun talep gösterdiği uygulama kapsamında başvuruları değerlendiren SHGM, 2013 yaz tarife döneminde başlamak üzere iç hatlarda 5 havayoluna 20 hatta haftalık toplam 66 frekans sefer yapma izni verdi. Uygulama kapsamında SHGMye yapılan başvuruların ardından Sabiha Gökçenden 10, Ankaradan 2, İzmirden 3, Antalyadan 5 hatta uçuş yapılabilecek. Bu 20 hattan 7sine Borajet, 6sına Pegasus, 5ine Onur Air tek başına sefer düzenleyecekken, Atlasjet ve Sunekspress de birer hatta sefer düzenleyecek. 
70 HAT İÇİN TEŞVİK 
SHGM tarafından 25 Aralık 2012 tarihinde genelge yayımlanmış ve Sabiha Gökçenden 14, Ankaradan 9, İzmirden 18, Antalyadan 29 şehre olmak üzere toplam 70 hat teşvik kapsamına alınmıştı. Belirlenen hatlarda haftalık en az 3 frekans uçuş yapmak kaydı ile kendisine o hattı geliştirmesi için 2 yıl tek başına uçuş yapma hakkı tanıyan teşvik uygulamasına dahil olan havayolu işletmelerine, ayrıca dış hat uçuş tahsislerinde öncelik tanınacağı açıklanmıştı. 
29 şehre birden  uçacaklar 
İSTANBUL Sabiha Gökçenden 14, Ankaradan 9, İzmirden 18, Antalyadan 29 şehre olmak üzere toplam 70 hat teşvik kapsamına alındı. Adıyaman, Ağrı, Amasya, Denizli, Gökçeada, Iğdır, Isparta, Muş, Siirt, Uşak, Kocaeli gibi az sayıda uçuş alan şehirlere uçuş sayısı artırılarak, Anadolu şehirleri birbirine 
çapraz uçuşlarla bağlanacak. Şu ana kadar Amasya, Denizli, Gökçeada, Iğdır, Isparta, Kahramanmaraş, Nevşehir, Muş, Sinop, Uşak, Balıkesir Kocaseyit, Batman, Kocaeli, Sivas, Erzincan, Malatya ve Mardine yönelik uçuşlar için başvuruda bulunuldu.