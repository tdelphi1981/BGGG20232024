Borsa tarihi zirveyi zorluyor
Güne 446,39 puanlık yükselişle 70.216,12 puandan başlayan İMKB'de, tarihi zirveye doğru yükseliş sürüyor.
 Analistler İMKB 100 endeksinin iç dinamiklerle yükseliş trendi içinde hareket ederken Avrupa krizi ile ilgili gelen olumlu haberler ve küresel piyasalarda açıklanan olumlu makro ekonomik verilerin de desteğiyle tarihi zirvesine doğru yükselişine devam ettiğini belirtiyor. Analistler önceki yükselişlerden farklı olarak bugün yükselişin genele yayıldığını ifade ediyor.
 Bugün açıklanacak 9 aylık bütçe gerçekleşmeleri ve 2013 yılı bütçe kanun tasarısının detaylarının piyasaların yönü üzerinde belirleyici olabileceğini belirten analistler yurt dışında da veri akışının yoğun olduğunu, dolayısıyla endeksin marjlı hareket edebileceğini belirtiyor.
 İMKB 100 endeksi önceki kapanışa göre yüzde 0,99 oranında yükselişle en yüksek 70.462,84 puanı görürken, İMKB 30 endeksi yüzde 1,06 ve İMKB tüm endeksi de yüzde 0,96 yükseliş kaydetti.
  