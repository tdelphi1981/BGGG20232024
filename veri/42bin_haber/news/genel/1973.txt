ABD'de casusluk skandalı
Amerikalı eski denizci casusluktan tutuklandı.
 ABD Federal Soruşturma Bürosu (FBI), 39 yaşındaki emekli deniz subayı Robert Patrick Hoffman'ın, Rus Gizli Servisi'ne Amerikan denizaltılarını izleme imkanı sağlayan gizlilik dereceli teknolojik bilgileri satmaya çalışırken yakalandığını açıkladı.
 Amerikan Deniz Kuvvetleri'nde 20 yıl çalıştıktan sonra geçen yıl emekli olan Hoffman, dün sabah saatlerinde tutuklandı. İddianameye göre, Hoffman söz konusu belgeleri Rus casusların yanısıra FBI görevlilerine de sattı. Uzmanlar, Hoffman'ın ABD Deniz Kuvvetleri'nde denizaltıların izlendiği istihbarat biriminde çalıştığını ve Rus yetkililere aktardığı belgelerin gizlilik derecesinin oldukça yüksek olduğunu ve ABD ulusal güvenliğini yakından ilgilendirdiğini belirtiyor.
 CİHAN