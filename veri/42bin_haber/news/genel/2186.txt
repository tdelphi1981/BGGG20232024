Polis Koleji içki içene kapandı
İçişleri Bakanlığı, Polis Koleji'ne Behzat Ç. ayarı yaptı.
  Polis Koleji'ne Giriş Yönetmeliği'ni değiştiren Bakanlık, koleje kabul edilecek öğrencilerde alkol ve kumar alışkanlığı bulunmamak, hiç uyuşturucu ya da uyarıcı madde kullanmamış olmak, fuhuş sektöründe aracılık ya da erketecilik yapmamış olmak ve genel ahlaka aykırı yayınlarda görev almamış olmak gibi şartlar getirdi. Yeni Polis Koleji'ne Giriş Yönetmeliği, Resmi Gazete'nin dünkü sayısında yayınlanarak yürürlüğe girdi. Yeni yönetmelikte, Milli Eğitim Bakanlığı'nca ilköğretim mezunu tüm öğrencilerin koleje girmesine olanak sağlandı. Bu tanımlamayla kolejin kapıları, yıllar sonra yeniden açılan imam hatip ortaokulu mezunlarına açılmış oldu. ANKARA
  