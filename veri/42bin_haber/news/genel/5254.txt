'İsrail Heron'u şüphesi
MHP Hatay Milletvekili Şefik Çirkin'den Dışişleri Bakanı Ahmet Davutoğlu'na 'Heron' tepkisi. Çirkin, İsrail heronlarının Hatay Kırıkhan'da askeri tesis üzerinde dolaştığı iddialarıyla ilgili soru önergesine Davutoğlu'ndan gelen yanıtını eleştirdi.
 Önergesine, sabit beyaz ışık yayan bir cismin görüldüğü ve F-16 uçaklarının yerde ileri hazırlık durumuna geçirildiği yanıtının verildiğini belirten Çirkin, 'Her ışık yayan cisimde F-16'lar hazır ediliyorsa vay halimize' dedi. MHP'lİ Çirkin, Davutoğlu'nun Beşar Esad için söylediği 'İsrail uçakları sarayının üzerinden uçup ülkesinin onuruyla oynarken bir çakıl taşı bile atmıyor' sözlerine tepki gösterdi. Çirkin, 'Bu olay muammadır. Suriye'ye hesap soruyorsun da bunun hesabını niye sormuyorsun? Durum böyleyse eğer Türk hava sistemi iflas etmiştir' dedi. ANKARA