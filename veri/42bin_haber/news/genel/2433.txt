Sinem-Arda yüzüğü taktı
Büyük aşkta mutlu son... Milli futbolcu Arda Turan 4 yıldır birlikte olduğu Sinem Kobal'la nişanlandı. Kobal'ın evinde gerçekleşen törene, Fatih Terim katılamadı
 SAMET ADAY
 Ve Sinem ile Arda evlilik yolunda... Yaklaşık 4 yıldır mutlu bir birliktelik yürüten milli futbolcu Arda Turan ile oyuncu Sinem Kobal, evlilik için ilk adımı attı. 
 Atletico Madrid takımının yıldız ismi Arda, İspanya Ligi'nin Noel tatilinde olmasını fırsat bilerek bu tarihte nişanlanmayı planlamıştı. Arda Turan, dün aile büyükleriyle birlikte Sinem Kobal'ın İstanbul Acıbadem'de bulunan evine gitti. 
 NİŞANDA bulunması beklenen Arda'nın eski hocası Galatasaray Teknik Direktörü Fatih Terim'in ise yurtdışında olduğu için törene katılamadığı öğrenildi. 
 İKİLİNİN sade nişan töreni oldukça sıcak bir havada geçti. Nişan yüzüklerinin takılmasının ardından da her iki tarafın ailelerinden yaklaşık 100 kişi, Kumkapı'da bulunan bir restorana kutlama yemeğine gitti.
 EĞLENCE OTELDE
 Sinem ve Arda, daha sonra kendilerine eşlik eden grupla Renaissance Bosphorus Istanbul'da düzenlen eğlenceye katıldı.
 KUTLAMAK İÇİN PASTA KESTİLER
 Sinem ile Arda, nişanın ardından Kumkapı'daki restorana ayrı ayrı geldi. Lokantanın üst katını kapatan çift, kutlama için büyük bir pasta kesti. Çıkışta ise çiftin yüzünde mutluluk görüntüsü vardı.