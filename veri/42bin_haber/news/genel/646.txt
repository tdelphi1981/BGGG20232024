SGK alacaklarını 'e-haciz'leyecek
2013 Yılı Programı'na göre, sosyal güvenlik sisteminin etkinliğinin artırılması için SGK alacakları, e-haciz yöntemiyle tahsil edilecek.
 2013 Yılı Programı'nın ''Sosyal Güvenlik Sisteminin etkinliğinin Artırılması'' başlıklı bölümünde, SGK'nın alacağı tedbirlerden bahsedildi.
 Buna göre, Kurumun alacaklarının takibi kapsamında, bankalarla protokol yapılarak, kurum alacaklarının e-haciz ile takip ve tahsil edilmesinin sağlanacak.
 Bankalarla gerçekleştirilen protokoller çerçevesinde borçlunun banka mevduat hesabına elektronik ortamda haciz konulabilmesine yönelik bilgi işlem altyapısı oluşturulacak.
 SGK denetim mekanizmaları güçlendirilerek, sosyal sigorta sistemi gelirlerindeki kaçaklar asgari düzeye indirilecek.
 AA