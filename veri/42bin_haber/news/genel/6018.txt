Rahat çalışmak için kapılar kapandı
Bordo mavililerin daha rahat bir ortamda çalışması için Tolunay Kafkas idmanları basına kapattı.
TRABZONSPOR Teknik Direktörü Tolunay Kafkas, yarın sahalarında Medical Park Antalyaspor ile oynanacak maç öncesi antrenmanları basına kapattı. Mersin İdman Yurdu galibiyetinin ardından kupa maçı hazırlıklarına başlayan bordo mavililerin başarılı çalıştırıcısının bu kararı almasının sebebi ise daha rahat bir ortamda çalışma imkanı bulmak.  
HENRIQUEYE ÖZEL İLGİ 
Bu arada Kafkas, Janko ve Halilin formsuz döneminde Henriqueye özel ilgi gösteriyor. Mersin karşısında attığı golle dikkatleri üzerine çeken Henrique ise özgüveninin yerine geldiğini belirtip sürekli çalışarak forma giydiğini, her zaman hazır olmayı amaçladığını söyledi. 
Türkiye Kupası'nı istiyoruz 
TRABZONSPOR Futbol Şube Sorumlusu Yılmaz Büyükaydın, Ziraat Türkiye Kupasını kazanmak istediklerini belirtip Biz gruptan lider olarak çıkmak istiyoruz ifadesini kullandı. Kupanın camiayı heyecanlandıracağını vurgulayan Büyükaydın Avrupaya gitmek içinbu kupanın önemi büyük dedi.