4 yaşındaki çocuk kilitli kaldığı otobilde yangın çıkardı
GAZİANTEPte yalnız başına otomobilde bırakılan 4 yaşındaki Ahmet Enes, torpido gözünde bulduğu çakmakla oynarken yangın çıkardı. Alevlerin yükseldiği otomobilin camını kıran çevredekiler, çocuğu ağır yaralı olarak kurtardı.
Atilla ve Ayşe V çiftinin iki çocuğundan birisi olan 2 yaşındaki Ökkeş Vural rahatsızlandı. Vural çifti hasta olan Ökkeş ve diğer çocukları 4 yaşındaki Ahmet Enesi de alarak kendilerine ait otomobil ile sağlık merkezine gitti. Otomobili sağlık merkezinin otoparkına bırakan baba Atilla V, iddiaya göre büyük oğlu Ahmet Enesi otomobilin içinde bırakıp kapılarını da kilitledi. 
  
4 YAŞINDAKİ ÇOCUK KİLİTLİ KALDIĞI OTOMOBİLDE YANGIN ÇIKARDI / WEB TV
 

Minik Ahmet Enes, torpido gözünde bulduğu çakmakla oynarken, yine torpidodan aldığı kağıt parçalarını tutuşturunca yangın çıktı. Otomobilin yandığını gören vatandaşlar içeride bulunan çocuğu kurtarmak için kapıyı açmaya çalıştı, ancak başaralı olamadı. Hemen itfaiyeyi arayan vatandaşlar, bir yandan da otomobilin camını kırarak Ahmet Enesi dışarıya çıkardı. Olay yerine çağrılan ambulansla Gaziantep Çocuk Hastanesine götürülen çocuk Yanık Ünitesinde tedaviye alındı. Vücudunun yüzde 25inde ikinci derece yanık oluşan Ahmet Enesin hayati tehlikesinin olduğu öğrenildi. 

Bu arada, olay yerine sevk edilen polis ekipleri çevrede herhangi bir patlamaya karşı güvenlik önlemlerini aldı. İtfaiye ekipleri de kısa sürede yanan otomobili söndürdü. Yangın sonrasında otomobil kullanılamaz hale gelirken, polis, baba Atilla ile anne Ayşe V da ifadesine başvurdu. Olayla ilgili soruşturma sürdürülüyor.