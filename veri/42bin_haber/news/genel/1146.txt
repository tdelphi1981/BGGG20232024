Ermenistan uçağı neden indirildi?
Bakan Yıldırım: Ermenis'tan uçağının indirilmesi rutin bir uygulama...
 Ulaştırma Denizcilik ve Haberleşme Bakanı Binali Yıldırım, Ermenistan uçağının Erzurum'a indirilmesinin rutin bir uygulama olduğunu söyledi. Türkiye'nin Suriye'ye giden uçaklara bir süredir uygulama yaptığını belirten Yıldırım, buradaki  amacın Suriye'deki sivillerin ölümüne neden olacak bir silah sevkiyatını önlemek olduğunu ifade etti.
 Bakan Binali Yıldırım, Swiss Otel'de düzenlenen bir programdan çıkışı sırasında basın mensuplarının gündeme ilişkin sorularını cevapladı. Erzurum'a indirilerek arama yapılan Ermenistan'a ait uçakla ilgili sürecin 'rutin' olduğunu kaydeden Yıldırım, "Türkiye, hava sahasını kullanarak Suriye'ye gitmekte olan uçaklara bir süredir böyle bir uygulama gerçekleştiriyor. Buradaki amacımız; Suriye'deki sivil  insanların ölümüne neden olacak herhangi bir silah, mühimmat taşınmasının önüne geçmektir. Sivil havamızın, Türkiye Cumhuriyet semalarının barışçıl amaçlarla kullanılmasını temin etmektir." diye konuştu.
 Uçağın kontrolün ardından yoluna devam ettiğini anlatan Bakan Yıldırım, tedbirli olmakta yarar olduğunu  sözlerine ekledi.
 CİHAN