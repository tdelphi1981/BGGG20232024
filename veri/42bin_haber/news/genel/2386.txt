MSÜ'de öğrenciler rektörün kapısına dayandı
MİMAR Sinan Üniversitesinde rektörle öğrenciler, ODTÜde yaşanan olaylar nedeniyle karşı karşı geldi.
Aralarında Mimar Sinan Üniversitesi Rektörlüğünün de bulunduğu İstanbuldaki bazı üniversite yönetimlerinin ODTÜ olayları hakkında yayınladıkları ortak bildiriye tepki gösteren öğrenciler saat 15:00de Fındıklı Kampüsünde toplandı. 
MİMAR SİNAN'DA ÖĞRENCİLERDEN TEPKİ / FOTO GALERİ

Basın mensuplarının kampüse alınmamasına tepki gösteren öğrenciler güvenlik görevlileriyle tartıştı. Dış kapıyı zorla açan öğrenciler basın mensuplarını içeri soktu. Kampüs içinde slogan atarak yürüyen öğrenciler rektörlügün bulunduğu binaya girdi. İkinci kattaki rektörlük odasına girmek isteyen öğrencilere güvenlik görevlileri engel oldu. Tepkiler üzerine dışarı çıkan Mimar Sinan Üniversitesi Rektörü Prof. Dr. Yalçın Karayağız, öğrencilerle konuşmak istedi.
 MİMAR SİNAN ÜNİVERSİTESİNDE GERGİNLİK  

Tepkilere rağmen konuşmakta ısrar eden Rektör Karayağız altına imza attığı metni yeniden okudu, ODTÜde şiddet olaylarına tepki gösterdikleri söyledi. Bazı öğrenciler tepkilerini sürdürerek rektörün imzasını geri çekmesini istedi. Bazıları da metnin yazılı olduğu kağıdı buruşturup Rektör Karayağıza attı.

Tepkilere, yuhalamalara ve atılan kağıtlara rağmen sakinliğini koruyan Karayağız, şiddetin her türlüsüne karşı olduğunu söyledi. Öğrenciler açıklamalarını da dinleyen Karayağız ardından odasına döndü.

Tepkilerini bir süre daha sürdüren öğrenciler de eylemlerinin ardından rektörlük binasından ayrıldı.