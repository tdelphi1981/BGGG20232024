İstanbulda korkunç tablo
Kentsel dönüşüm kapsamında yapılan riskli bina tespitlerine göre 16 şehirde 663 bina ve dükkânın riskli olduğu belirlenirken, İstanbulda yapılan başvuruların yüksek olmasıyla 4 bin 595 binaya risk raporu verildi. İstanbulda Kadıköy en çok tespitin yapıldığı ilçe oldu.
KENTSEL dönüşüm kapsamında Ankara ve İstanbulun da aralarında olduğu 17 şehirde, riskli bina tespitleri tamamlandı. Buna göre Ankara, Diyarbakır, Bursa, Eskişehir ve Rize gibi 17 şehirde 663 bina ve dükkanın riskli olduğu belirlenirken,  İstanbulda 4 bin 595 binaya risk raporu verildi. Çevre ve Şehircilik Bakanlığı, 5 Ekimde başlayan kentsel dönüşüm yıkımları kapsamında yeni riskli bina ve dükkan tespitlerini yaptı. Bakanlığa yapılan başvurular sonucunda 
17 alan Bakanlar Kurulu kararıyla riskli alan ilan edildi. Bu alanların toplamı 2 bin 427 hektara ulaşırken, 62 bin 786 yapının bulunduğu 
bu alanlar 380 bin 238 kişilik 
bir nüfusu içeriyor.  
İLK DÖRT İL BELİRLENDİ 
Tespitlere göre İstanbulda en çok risk başvurusu yapılan ilçeler Kadıköy, Ümraniye, Bahçelievler, Şişli ve Maltepe oldu. En çok riskli bina başvurusu yapılan ilk dört şehir İstanbul, Ankara, Diyarbakır ve Yalova oldu. İstanbulun 30 ilçesinde yapılan tespitlere göre Kadıköy 109 bina, bin 748 konut ve 147 dükkanla en riskli ilçe oldu. Kadıköyü 312 konut, 26 bina, 73 dükkanla Ümraniye; 191 konut, 16 bina, 15 dükkanla Üsküdar; 179 konut, 22 bina, 13 dükkanla Bakırköy; 123 konut, 16 konut, 25 dükkanla Şişli izledi. İstanbuldaki riskli konut sayısı 3 bin 502, bina sayısı 277, dükkan sayısı da 450 oldu. 17 ilde 327 bina, 4 bin 77 konut ve 518 dükkan riskli bulundu.  
Aktörler destek versin 
RİSKLİ binaların acilen boşaltılacağını belirten bakanlık yetkilileri, Tüm aktörlerin bu işe destek vermesi gerekiyor. Kentsel dönüşümü halk desteği olmadan sonuçlandıramayız. Başvurular geldikçe yıkım işlemleri de hız kazanacak bilgisini verdi.  
Emülitle yıkılacaklar 
İSTANBUL dışındaki 16 şehir içinde Ankarada 334, Diyarbakırda 106, Yalovada 84, Rizede 31, Trabzonda 26, Kırşehirde 18 riskli bina, konut ve dükkan tespit edildi. Bakanlık, riskli alan ilan edilen bu alanları önümüzdeki günlerde acilen boşaltılacak. Riskli binalar,  kısa süre içinde dinamit ve emülit gibi patlayıcıların yanı sıra iş makineleri yardımıyla yıkılacak.