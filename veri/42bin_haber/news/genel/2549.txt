Fenerbahçe'ye Coritiba'dan jest
Eski Fenerbahçeli Alex de Souza'nın yeni takımı Coritiba, resmi Facebook hesabından sarı lacivertli kulübün yeni yılını kutlayarak büyük bir jeste imza attı.
Brezilyalı yıldız Alex de Souza'nın Fenerbahçe'den ayrıldıktan sonraki durağı olan Coritiba, sarı lacivertli kulüple olan bağlarını kuvvetlendiriyor. 
İki camia arasındaki yakınlık Alex de Souza üzerinden sağlanırken Coritiba'nın resmi Facebook hesabından yaptığı jest Fenerbahçeli taraftarlar tarafından takdir topladı. 
Coritiba'nın hesabından yayınlanan mesajda "2012 dostluğumuzun başlangıcı oldu. 2013 sizinle birlikte başarı tarihimizin başlangıcı olmasını dileriz. Yeni yılınız kutlu olsun" ifadeleri kullanıldı.