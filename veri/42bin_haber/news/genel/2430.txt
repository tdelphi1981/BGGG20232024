4 güzelle eğlence
Sergen'den '4' dörtlük kaçamak... 4 yabancı uyruklu güzelle eğlenen eski futbolcu, çıkışta basını görünce tehdidi savurdu: Beni ayar etmeyin, müdürlerinizi ararım
 Samet ADAY
 Sergen Yalçın, fena yakalandı. Manken Almeda Abazi'yle aşkları su yüzüne çıkan eski futbolcu, geçen gece 4 yabancı uyruklu güzelle W Hotel'de sabahın ilk ışıklarına kadar eğlendi. 
 Ünlü yorumcu, gecenin finalinde ise dışarıda muhabirlerin beklediğini öğrenince kameraman ve gazetecilerle görüntü alınmaması için pazarlığa girişti. Pazarlık sonuç vermeyince işi tehdide döken Yalçın, 'Siz ne kadar çekerseniz çekin, gerekirse en tepedeki müdürlerinizi arar o görüntüleri sildiririm' dedi. Ancak karşılığında, 'Biz çekelim siz yine sildirin Sergen Bey' yanıtını alan yorumcu şunları söyledi: Oğlum beni ayar etmeyin, vallahi yayınlatmam. Gelin bu işi burada çözelim... Bu çabası da boşa çıkan Yalçın, çareyi koşarak aracına yönelmekte 
 buldu.
 Yüzünüzü saklayın, VINN!
 Sergen, otomobildeki eğlence arkadaşlarına 'Yüzünüzü saklayın' talimatı verdikten sonra hızla mekanı terk etti.