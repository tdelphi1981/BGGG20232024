Hızlı ama zor geçiş
Köprü ve otoyollardaki trafiği azaltmak için şubat ayında KGS gişelerini HGSye (Hızlı Geçiş Sistemi) çeviren Ulaştırma Bakanlığı, şimdi de OGS gişelerini 6 ay içerisinde HGSye çevirerek tüm gişeleri kaldıracak. Tüketiciler ise tek hakim olacak HGSye geçişte OGS için ödedikleri depozitoyu alabilecek ancak cihaz bedellerini geri alamayacak.
KÖPRÜ ve otoyalların artık tek hakimi Hızlı Geçiş Sistemi (HGS) olacak. 6 ay içerisinde otoyol ve köprülerdeki tüm gişeler kaldırılacak. Böylece Kartlı Geçiş Sisteminden (KGS) sonra Otomatik Geçiş Sistemi (OGS) de tarih olacak. Ancak Ulaştırma, Denizcilik ve Haberleşme Bakanı Binali Yıldırımın geçtiğimiz günlerde yaptığı OGSsi olana bedelsiz HGS vereceğiz, bunları da eve teslim edeceğiz açıklamasından sonra OGSlerin ne olacağı merak konusu oldu. Konu ile ilgili açıklama yapan PTT Genel Müdürü Osman Tural, vatandaş için daha kolay olduğundan dolayı OGSlerin HGSye çevrileceğini söyledi. Yaklaşık 3 milyon OGSnin yerini HGSlerin alacağı bilgisini veren Tural, Sistem 6 ay içinde tamamlanacak. Zaman içinde tüm gişeler kaldırılacak. Havadan okuma sistemi var. Bu sayede geçen araçlar sınıflarına göre okunabilecek ve ona göre ücretlendirilecek. Şu anda 2.1 milyon HGS kullanıcısı var diye konuştu.  
Depozito karmaşası 
OGS cihazı satın alırken cihaz bedeli ve depozito parası ödeyen vatandaşları ise bir sürpriz bekliyor. HGSye geçişte ödedikleri depozito ücretini geri alabilecek olan tüketiciler, ödedikleri cihaz bedellerini geri alamayacak. OGS sisteminin sağlayıcıları olan bankalar da, OGS cihazını satın alanlar eğer depozito ödedilerse bunu geri alabilecek. Ancak cihazları geri alma şansımız yok. O yüzden cihaz bedellerini ödemek söz konusu değil diyor. Bir başka banka yetkilisi ise Hiçbir şekilde ne depozito ne de cihaz bedeli geri ödenmiyor yorumunu yapıyor.  
PTT Genel Müdürü Tural ise, Bankalar bu ücretleri depozito olarak değil cihaz bedeli olarak aldı. 3 yıllık garanti süresi dolan cihazların bedeli geri ödenmiyor. 
Farkları neler 
OGS
· Otoyol ve köprülerden duraklamadan, yüzde 20 indirimli geçiş imkanı sağlıyor. 
· Ancak alması zahmetli ve pahalı. 
· 40-60 lira bedelle alınıyor. 
· Kredi kartı hesabıyla ilişkilendirmek veya banka hesabında sürekli para bulundurmak gerekiyor. 
  2 aylık gelir 14,7 milyon lirayı geçti  
HGS
· Satın almak OGSye göre daha kolay.
· Tüketici için en önemli fark ise fiyat. 
· HGSler 5 lira veya 15 liraya alınabiliyor.
· PTT şubelerinden, ya da bankalardan HGSlere ulaşılabiliyor.  
· Bazı bankalar müşterilerine HGSyi bedava veriyor. 
5 SORUDA HGSYE GEÇİŞ 
HGSyi nasıl alırım?
· HGS kartına PTT şubelerinde 5 lira karşılığında ulaşılabiliyor.  HGS kart ve etiketleri aracınızın plakasına kayıtlı olarak veriliyor. Bu nedenle HGS almak için ruhsat ve kimlikle   başvurulması gerekiyor. HGS kartını ruhsat sahibinin alması gerekiyor. HGS etiketlerine bankalar aracılığıyla da ulaşılabiliyor. HGS dolumları PTT olan her yerden, benzin istasyonlarından ve konaklama tesislerinden yapılabiliyor.  
HGSye nasıl geçiş yaparım? 
· HGSye geçiş yapabilmek için öncelikle bankanızla görüşmeniz gerekiyor. 
Bu işi yapabilmek için bankalar dilekçe ile başvuru yapmanızı istiyor. Bankadan bankaya değişen uygulamalara göre OGS cihazınızı satın alırken ödediğiniz depozitoyu geri alabilirken, cihaz ücretini almanız mümkün değil. 
Bazı bankalar ise hiçbir ücretin geri ödenemeyeceği bilgisini veriyor.  
HGSnin  avantajı neler?
· HGSnin getirilmesindeki 
en önemli neden özellikle köprü trafiğindeki kargaşayı biraz olsun rahatlatmak. 
Bunun dışında geçiş ücretlerinde OGSye göre bir avantajı yok. Ancak HGSye daha uygun şekilde ulaşmak mümkün. Cihaz ücreti OGS kadar pahalı değil ve bir çok noktadan dolum yapılabiliyor. 
Banka hesabı olmak zorunlu değil.   
Kaçak geçiş nasıl engellenir?
· HGS hesabında geçiş ücretini karşılayacak kredi bulundurulması zorunlu. HGS hesabında geçiş için yeterli bakiye bulunmadığı durumda sıfır bakiyenin altındaki hesaplar 7 gün içerisinde yeterli tutar hesaba yatırılmadığı takdirde PTT tarafından iptal edilerek tebligat işlemleri yapılıyor. Yeterli bakiye olmadan yapılacak geçişler, 7 gün içinde hesaba yükleme yapılmaması durumunda 11 kat cezalı oluyor. 
Arabamı sattım HGSmi ne yapmalıyım?
· Ürününüzü PTT merkez ve işyerlerinden iptal ettirerek yeni ürün alabilirsiniz, eski ürün içindeki bakiyeyi gerekli kontroller gerçekleştirildikten 7 gün sonra yeni ürününüze aktarabilirsiniz. Yeni ürün almak istemiyorsanız iptal ettirdiğiniz ürününüz içindeki bakiyeyi 1 ay sonra PTT Merkezlerinden alabilirsiniz. 
OGS satan bankalar 
· Ziraat Bankası 
· Vakıfbank 
· İş Bankası 
· Denizbank 
· Garanti Bankası