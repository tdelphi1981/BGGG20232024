Tasarrufu sevmem arabasız gezmem
Beykoz Belediyesi'nde hesaplar tutmadı. Belediye, bütçe açığı için plan yaptı. Ancak, bu yıl için hedeflenen 3 milyon 600 bin liralık araç kiralama bedeli, 10 milyon 200 bin liraya yükseldi
 Şenol DEMİRCİ / İSTANBUL
 Araba sevdası, bütçeyi zorladı. Beykoz Belediyesi'nin bütçe açığını kapamak için yaptığı plan tutmadı. Belediye, 2013 için 3 milyon 600 bin liraya 66 araç kiralamayı hedefledi. Ancak, 81 araç için ihale açtı. ihaleyi 10 milyon 200 liraya bir şirkete verdi.  
 Beykoz Belediyesi, Başkan Çelikbilek'e 500 bin liraya yaklaşan ve yıllık maliyeti 250 bin lirayı aşan Audi A8 TDI Quatro, başkan yardımcılarına her birinin aylık maliyeti 5 bin liraya ulaşan 5 adet Volkswagen Passat   kiraladı. Birim müdürleri için ise aylık maliyetleri 2 bin 500 lira olan 15 adet Renault Fluance'ı uygun buldu. Araç kiralama ihalesinin maliyeti bununla da sınırlı kalmadı. Yıllık yakıt tüketimi 300 bin litreyi bulan belediye bunun için de yaklaşık 1 milyon 500 bin lira harcamak zorunda. Beykoz Belediyesi 136 adet araç parkıyla da dikkat çekiyor.
 Beykoz Belediyesi'nin araç parkında yok yok
 - 15 binek otomobil 
 - 12 otobüs 
 - 2 minibüs  
 - 17 kamyon 
 - 28 kamyonet 
 - 5 ambulans 
 - 3 cenaze aracı 
 - 1 itfaiye aracı 
 - 2 çekme-kurtarma aracı
 - 6 yol süpürme yıkama aracı 
 - 4 su tankeri
 - 12 çöp kamyonu 
 - 5 asfalt serme robotu
 - 3 beton mikseri 
 - 21 iş makinesi