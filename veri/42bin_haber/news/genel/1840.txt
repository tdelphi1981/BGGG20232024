Yıldız: Aralıkta elektrik ve doğalgaza zam yok
BOTAŞ'ın kamuya ait doğalgaz çevrim santrallarına verdiği gaza yüzde 37 zam yapmasının ardından kamuoyunda oluşan 'elektriğe zam gelecek' kaygısı üzerine Enerji ve Tabii Kaynaklar Bakanı Taner Yıldız açıklama yaptı: 'Aralık'ta zam yok.'TBMM'DE gazetecilerin sorularını yanıtlayan Yıldız, 'Vatandaşımıza etkisi olmayacaktır.
 Aralıkta halkımız hem elektrik hem de doğalgaz fiyatlarını kKasım ayı fiyatlarıyla alacaktır' dedi. 
 PETROL fiyatları hakkında da konuşan Yıldız, 'Fiyat ne olacak bir takım öngörüler var ama ne olacağını bilmiyoruz. Bölgedeki siyasi istikrarsızlıklar ham petrol fiyatlarını etkilediği biliniyor' dedi.
 TÜRKİYE'nin İran'dan ham petrol ithalatı, ekimde eylüle göre yüzde 30'dan gazla geriledi. Irak ve Suudi Arabistan'dan petrol ithalatı ise arttı. Türkiye'nin ekim ayında en çok petrolü ithal ettiği iki ülke günde 105 bin varil ile Irak ve 103 bin 248 varil ile Rusya oldu. Daha önce Türkiye'nin ham petrol ihtiyacının yüzde 60'ından fazlasını karşılayan İran ise üçüncü oldu.
 TPAO, Afganistan'da petrol arayacak
 Enerji Bakanı Taner Yıldız, Türkiye Petrolleri AO'nun (TPAO) içinde yer aldığı bir konsorsiyumun Afganistan'da 215 milyon dolarlık petrol arama ihalesi kazandığını söyledi. Enerji yetkilileri, Afganistan'da kazanılan petrol arama ihalesinde TPAO'nun yapacağı yatırım miktarının 64.5 milyon dolar olacağını ve konsorsiyumda Kuveytli Kuwait Energy ve Dragon Oil ile Afgan Ghazanfer Group'un bulunduğunu söyledi. Reuters'a bilgi veren yetkililer, söz konusu petrol arama ihalesinde iki ayrı sahada çalışma yapılacağını bildirdi.
  