Ünlülerin 'Shaker' modası
Bir dönem sanat dünyasının önde gelen isimlerinin evlerini saran Feng Shui felsefesinin yerini Shaker felsefesi aldı. Teması sadelik olan Shaker felsefesinde ağırlıklı olarak ağaç mobilyalar kullanılıyor
 Erçin DAĞ EYSEN
 Sanat dünyasının gözde kadınlarının yeni ev-dekorasyon trendi Shaker felsefesi oldu. Ünlüler gösterişten uzak, son derece mütevazi sade çizgilerin ön plana çıktığı dekorlu evlerin mimarisine yoğun ilgi gösterdi. Kısa süre içerisinde moda haline gelen Shaker felsefesi, ünlülerin evlerindeki yeni dekorasyon tarzı oldu. Mobilyalarda ağaç ve duvarlarda nötr renkler kullanarak oldukça doğal bir ortam oluşturan ünlüler, teması sadelik olan Shaker felsefesinden faydalanarak, evlerinde negatif enerji oluşmasını engelliyor.
 Shaker felsefesi nedir? 
 Bu tarz dekore edilen evlerde sadelik ön plandadır. Basit formlar tasarımın en önemli özelliğidir. Sırtı çubuklu sandalyeler, düz ayaklı masalar ve kumaş kaplı sofralar Shaker tarzının vazgeçilmezleri arasındadır. Kumaş ve ahşap ürünlerin tercih edildiği evlerde, bitki boyası kullanılan eşyalarda parlak ciladan uzak durulur. Mat ve doğal mobilyalar bu tarz için, uygun mobilyalardır. Aydınlatma için genel olarak, mum, şamdan ve şamdan aplikler tercih edilir. 
 Sibel Can: Beykoz Konakları'ndaki 1.200 m2'lik villasında ahşap mobilya tercih etti.
 Başak Sayan: Levazım'daki 100 m2'lik dairesinde sadelikten yana.
 Seda Sayan: Astoria'daki Resicandance'daki 240 m2'lik evini bu tarzda döşedi.
 Gül Gölge: Emirgan'daki 400 m2'lik evinin antresinde Shaker Felsefesi'ne uygun çigzilerle sade bir tarz yakalamış oldu.
 Ece Erken: Polat Towers'taki dairesinde kumaş kaplı kanepeler tercih ediyor.
 Zerrin Tekindor: Ulus'taki 201 m2'lik dairesinde nötr renkler kullandı.
 Fahriye Evcen: İstinye'deki bir site içerisinde yer alan 240 m2'lik çatı dubleks dairesini ahşap mobilyalarla kapladı.
 Meyra: Beykoz'daki 250 m2'lik evinde şampanya rengi duvarları kumaşla kaplı kanepeler dikkat çekiyor.