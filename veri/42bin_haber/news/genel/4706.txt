Ya savaş çıkarsa
İzmir merkezli şantaj ve fişleme davasında binbaşı rütbesindeki Bülent Akbaşın emrinde çete adına faaliyet gösterdiği iddia edilen Tuğamiral Yıldırım, yurtdışı çıkış yasağı bulunduğu için hiçbir tatbikata katılamadı, katılamayacak da. Tutuksuz yargılanan Yıldırım, olası bir savaş durumunda da ülke karasularını terk edemeyecek.
DENİZ Kuvvetleri Komutanlığı Harp Filo Komutanı Tuğamiral Ahmet İskender Yıldırım, İzmir merkezli yürütülen Şantaj ve fişleme davasının tutuksuz ancak, 14 Eylül 2012de yurtdışına çıkış yasağı konulan sanığı... Deniz Kuvvetleri Komutanlığında binbaşı rütbesindeki Bülent Akbaşın emrinde çete adına faaliyet gösterdiği iddia edilen  Tuğamiral Yıldırım yurtdışı çıkış yasağı bulunduğu için yapılan tatbikatlara katılamadı, yapılacaklara ise katılamayacak. Olası bir savaş durumunda ise yurtdışı yasağı bulunduğu için ülke karasularının dışına çıkamayacak. 
  Güner'den veda ziyareti  
TANIMIYORUM 
Yıldırımı şüpheli yapan ise aynı soruşturmanın tutuklu sanıklarından işadamı Bilgin Özkaynakın Sapancadaki evinde bulunduğu öne sürülen harddiskin içindeki Pandora isimli dosyadaki bir bilgiydi. Bu dijital veriyi oluşturan ve son kaydedici Ahmet İskender Yıldırım gözüküyordu. Dijital dosyanın ek bölümünde ise koordinatör Bülen Akbaş ibaresi vardı. 2 Nisan 2011de oluşturulan bu dosyanın içinde ise Çok Gizli gizlilik dereceli Donanma Komutanlığı -Kriz ve Harp Döneminde İcra Edilecek Mayın Karşı Tedbirleri (MTK) ve Mayın Döküş Harekâtı başlıklı bir sunu vardı. Bu dijital dosyanın açıklama kısmında ise İskender Yıldırımdan kriz ve harp döneminde İcra edilecek mayın karşı tedbirleri (MKT) ve Mayın Döküş Harekatını anlatan çok gizli içerikli belge Yunanlılar için çok kıymetlidir ifadesi yer alıyordu. Tuğamiral Ahmet İskender Yıldırım, ifadesinde bu belgenin kendisi tarafından verilmediğini, çete üyesi olduğu söylenen kişilerle tanışmadığını Bülent Akbaşı tanımadığını söyledi. Tuğamiral Ahmet İskender Yıldırım tutuksuz yargılanmak üzere serbest bırakıldı. Hakkında ise yurtdışına çıkış yasağı koyuldu. Savcılık sorgusunun ardından Tuğamiral Ahmet İskender Yıldırım, görevinin başına döndü. Yani eski adı ile Harp Filosu, yeni adı ile Kuzey Görev Grup Komutanlığına... Örgüt üyeliği ve devletin güvenliğini tehdit ettiği suçlamaları ile karşı karşıya olan Ahmet İskender Yıldırım görevinin başındaydı ancak tek farkla yurtdışına çıkamayacaktı. Askeri Casusluk İddianamesinin mahkeme tarafından kabul edilmesinin ardından, tensiple 2si sivil 3 kişinin tahliyesine karar verildi. 4 kişi hakkında ise yurtdışına çıkış yasağı kaldırıldı. 38 kişiye ise yurtdışına çıkış yasağı koyuldu. Tuğamiral Ahmet İskender Yıldırım hakkındaki yurtdışı yasağı ise iddianamedeki bilgilere göre halen devam ediyor. 
Blackseafor imzaları 
EMEKLİLİĞİNİ isteyen Donanma Komutanı Oramiral Nusret Güner, Kuzey Görev Grup Komutanı Tuğamiral Ahmet İskender Yıldırımla birlikte, Türkiyenin de üye olduğu Karadeniz Deniz İşbirliği Görev Grubunun komutanlığını birlikte devralmışlardı. Blackseafor Komutanlığı devir teslimi, Gölcükte yapılmıştı.  
 