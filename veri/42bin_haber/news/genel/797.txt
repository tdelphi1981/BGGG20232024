İtalya'da işsizlik yine yüksek
Avrupa'daki ekonomik krizden en fazla etkilenen ülkelerden İtalya'daki işsizlerin sayısı yaklaşık 2 milyon 800 bin olarak açıklandı.
 İtalya Ulusal İstatistik Kurumu ISTAT'ın açıkladığı verilere göre, ülkedeki işsizlerin sayısı Eylül 2012 itibarıyla yüzde 10,8 ile 2 milyon 774 bin oldu.
          
 Açıklanan verilerin, Ağustos ayına göre yüzde 0,2'lik, yıllık bazda ise yüzde 2'lik artış anlamına geldiği kaydedildi.
          
 Ülke genelinde bir kez daha yüksek çıkan işsizlik oranı genç nüfus arasındaki işsizliği de etkiledi.
          
 15-24 yaş arasındaki gençlerin yüzde 35,1'inin işsiz olduğu açıklandı. Bu oranın, Ağustos ayına göre yüzde 1,3, Eylül 2011'e göre ise yüzde 4,7 arttığı belirtildi.
          
 Kurum açıklamasında, bu yaş grubundaki gençlerin 608 bininin iş aradığı bildirildi.
          
 AA