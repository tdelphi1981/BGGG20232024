Hafta sonu ankesörlü Alo bedava
Günümüzde zorunlu haller dışında çok sık kullanılmayan, nostaljik bir iletişim aracı olarak konumlanan ankesörlü telefonlar, Türk Telekomun yeni kampanyasıyla geri dönüyor.
Bugünden başlayacak kampanya ile ankesörlü telefonlardan yapılacak şehiriçi ve şehirlerarası tüm görüşmeler ücretsiz olacak. Türk Telekomun özel kampanyası ile Türkiyenin her tarafından tüm ankesörlü telefonlarda, telefon kartı ile yapılan aramalarda geçerli olacak.  
ASKERİYE HARİÇ 
Türk Telekomun ankesörlü telefonlarından şehiriçi ve şehirlerarası yönlerine yapılacak görüşmelerde kartlardan kontör veya süre eksilmeyecek. Kampanyada herhangi bir arama sınırı bulunmuyor. Bedava görüşmeler askeriye ve cezaevi konum grupları dışında kalan tüm ankesörlü telefonlarda geçerli olacak. Türkiye çapında yaklaşık 85 bin ankesörlü telefon bulunuyor. Bu ankesörlerin yaklaşık 60 bininde (Askeri ve cezaevi dışında kalan) kampanya geçerli olacak. 2012 yılında ankesörler ile yaklaşık 1 milyar dakika konuşuldu.