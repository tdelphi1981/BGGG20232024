Şehit anaları ağlamasın sözü aldatmaca
MHP Genel Başkanı Devlet Bahçeli, seçim sürecinde gerçekleşecek bir iktidar değişikliğinin Türkiyede tarihi bir hesaplaşmaya ve yüzleşme dönemine sahne olacağını belirtti.
Bahçeli, gazetecilerle Uzakdoğu mutfağından yemeklerin yapıldığı bir restoranda önceki akşam bir araya geldi. Bahçeli şunları kaydetti:
Büyükşehir Yasası çok tehlikeli. Mardin, Van, Diyarbakır, Şanlıurfa büyükşehirler. Bunların yanına terörün yoğun olduğu, Şırnak, Hakkâri, Batmanı ekleyin aradaki boşlukları doldurun. 134 bin kilometre eder Ağrıya kadar. 8 milyonun üzerinde bir nüfus. Bununla başkanlık sistemini birlikte ele alırsanız, çayla şeker gibi birbirini tamamlar. O da kesilirse bağımsız devlet olur. Bu yasa önemli bir tuzak.
Barış süreci denilen süreçten olumlu bir durum çıkabileceğine ihtimal vermiyorum. Şehit anaları ağlamasın sözleri halkı aldatmadan başka birşey değildir. Bunlar esas niyeti kamufle eden kavramlar. Türkiyede sakin kafayla olayları izlediğiniz vakit herşey oya gibi işleniyor. Her konu birbirleriyle ilişkili. 
(ABD Büyükelçisinin sözleri) Onda kabahat yok, soranda kabahat. Genelkurmay Başkanının terörist olup olmadığını adama sorarsanız, diplomatik biri, evet bu teröristbaşıdır diyebilir mi? Türkiyenin kendi iç sorunudur, cevap vermemesi gerekiyor.
(Başbakanın tutuklu komutan görüşleri) Bu konudaki timsah gözyaşlarını silmesi için Meclise bir düzenleme getirirse, adaleti düzeltmek açısından MHP olarak yardımcı olabiliriz. İlk başlarda çok yakışıksız bir şekilde TSKyı terör örgütü, Genelkurmay Başkanını terörist başı olarak takdim ediyor. Er ya da geç Başbakanın bunu düzeltme görevi vardır. Sözünün arkasında durması, üzerine düşen görevi yerine getirmesi lazım.
(Sarai cinayeti) MOBESE kameralarının da bulunduğu alanlarda, 11 gün rahatlıkla dolaşmış. Ölümünün arkasından Türkiyede güvenlik sorununu, terör olaylarını çok yönlü ele alması gerekenler, surun kenarındaki bataklıkları vesaireyi tartışmaya açıyorlar. Tinercileri şimdi sorguluyorlar. Herşey birbirlerine bağlantılı gidiyor. Senaryoyu kim yazıyorsa iyi yazıyor. Muhteşem Yüzyıldan çok daha iyi yazıyorlar. 

Gülses dinliyor 
(Yeni Mercedes makam aracı) Mercedes artık orta halli insanların kullandığı bir araba konumuna geçti. Volvo çok eskimişti. 350 bin kilometre yapmışız. Güvenlik sorunumuz Allaha şükür yok. Arabamda şu anda Melihat Gülses dinliyorum. Şarkı mırıldanmıyorum. Allahın vermediklerini fazla zorlamayacaksın. Her sabah koşu bandında yürüyorum. Öğrenci olaylarının en fazla olduğu dönemde, benim ders verdiğim sınıfımda olaylar olmamıştı. Devrimcisi de vardı. Öğrencilerim bazen 43 alıyorlardı, 50ye tamamlar mısınız diye geliyordu. Merak etmeyin her zaman Devlet yardımı vardır diyordum.