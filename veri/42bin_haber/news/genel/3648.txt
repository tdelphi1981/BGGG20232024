"Koltuk değnekleriyle kaleye geçmişti"
Safra kesesindeki stendin değişimi için yattığı hastanede, kalbinde komplikasyon meydana gelen Kanal D Haber Grup Başkanı Mehmet Ali Birand hayatını kaybetti. Duayen gazeteci Birand, Galatasaraylı kimliğiyle de tanınıyordu.
Sarı-kırmızılı renklerle ilk tanışması Galatasaray Lisesi'nde olan Mehmet Ali Birand, lise futbol takımında kalecilik yapmıştı.  
Sarı-kırmızılı kulübün belgesellerinde de imzası bulunan Birand, Galatasaray Spor Kulübü Üyesi ve Galatasaray Sportif A.Ş. Denetim Komitesi Üyesi'ydi... 
GALATASARAY KULÜBÜ'NDEN AÇIKLAMA 
Duayen gazetecinin vefatından sonra Galatasaray Kulübü'nden şu açıklama yapıldı:     
Galatasaray Spor Kulübü üyesi ve Galatasaray Sportif A.Ş. Denetim Komitesi üyesi Mehmet Ali Birand'ın hayatını kaybettiğini üzüntüyle öğrenmiş bulunuyoruz. Türk basın tarihinde unutulmaz yerini yaşarken alan Mehmet Ali Birand pek çok gazetede ve televizyon kanalında uzun yıllar çalışmış, büyük beğeni toplayan Galatasaray'ın 100. yıl belgeselleri, 32. Gün gibi birçok başarılı işe imza atmıştı.  Merhuma Tanrı'dan rahmet, ailesine ve sevenlerine başsağlığı dileriz.

ARZUHAN DOĞAN YALÇINDAĞ GÖZYAŞLARINI TUTAMADI / WEB TV

TÜRKİYE ONU BU KAHKAHALARIYLA HATIRLAYACAK / WEB TV 
  9 OCAK TARİHLİ YAZISINDA YURT DIŞINA ÇIKTIM, HASTA OLDUM DEMİŞTİ  
 
 
  Birand'ı kaybettik

 BABASININ ÖLÜM HABERİNİ BÖYLE DUYURDU  
"KOLTUK DEĞNEKLERİYLE MAÇA ÇIKMIŞTI" 
Birand gibi Galatasaray Lisesi mezunu olan spor spikeri Ümit Aktan, usta gazetecinin veafatı sonrasında kendisi hakkında şu hikayeyi anlattı. 
"Mehmet Ali Birand Galatasaray Lisesi'nde okuduğu yıllarda bir dönem okul takımının kalesini de korudu. Hatta öyle ki Galatasaray Lisesi takımının bir maçında ayağı sakat olmasına rağmen koltuk değnekleri ile maça çıkmıştı." 
@Emre_Tilev
Söz bitti... Elveda cemre abla sevgili umur başınız sağolsun ... 
@DJSUATATESDAGLI
HABERİN ÜSTADI MEHMET ALİ BİRAND .. MEKANIN CENNET OLSUN.. 
@hakansukur
Değerli şahsiyet ve saygıdeğer büyüğüm M.Ali Birand ağabeyime Allah'tan rahmet,ailesine,yakınlarına ve Türk basın camiasına sabır diliyorum. 
@Mehmet_AArslan
Mekanın ve cennet olsun büyük gazeteci... 
@ibrahimseten
Cemre Hanım'a Allah sabır versin, MAli Abi'nin toprağı bol olsun.. 
@cgtyzen
Mekanın cennet olsun büyük usta M.Ali Birand... 
@EmreUtkucan
Mehmet Ali Birand daha bir kac gun once GS'lilari mutlu etmek icin twitterda transfer yorumlari yapiyordu. Iste hayat.Mekani cennet olsun :( 
TFF'DEN AÇIKLAMA:  
Türkiye Futbol Federasyonu (TFF), Kanal D Haber Grup Başkanı Mehmet Ali Birand'ın vefatı nedeniyle başsağlığı mesajı yayımladı. 
TFF'den yapılan açıklamada, Kanal D Haber Grup Başkanı, Galatasaray Kulübü ve Galatasaray Sportif A.Ş. Denetim Komitesi üyesi, televizyon ve gazeteciliğin duayen ismi Mehmet Ali Birand'ın hayatını kaybettiğini büyük üzüntü ile öğrenmiş bulunuyoruz. Merhum Mehmet Ali Birand'a Allah'tan rahmet, ailesi ve tüm sevenlerine başsağlığı dileriz denildi. 
BEŞİKTAŞ'TAN AÇIKLAMA:  
Beşiktaş Kulübü, Kanal D Haber Grup Başkanı Mehmet Ali Birand'ın vefatı nedeniyle başsağlığı mesajı yayımladı. 
Beşiktaş Kulübü'nden yapılan açıklamada, gazeteci ve televizyoncu Mehmet Ali Birand'ın vefatının üzüntüyle öğrenildiği belirtilerek, Merhuma Allah'tan rahmet, ailesine, sevenlerine ve yakınlarına başsağlığı dileriz ifadelerine yer verildi. 
FENERBAHÇE'DEN AÇIKLAMA:  
Fenerbahçe Kulübü, vefat eden gazeteci-yazar Mehmet Ali Birand için başsağlığı mesajı yayımladı. 
Sarı-lacivertli kulüpten yapılan açıklamada, Gazeteci ve televizyoncu Mehmet Ali Birand'ın vefatını öğrenmiş bulunmaktayız. Merhuma Allah'tan rahmet, ailesi ve sevenlerine başsağlığı dileriz denildi. 
BASKETBOL FEDERASYONU'NDAN AÇIKLAMA 
Türkiye Basketbol Federasyonu, Kanal D Haber Grup Başkanı Mehmet Ali Birand'ın vefatı nedeniyle başsağlığı mesajı yayımladı. 
Türk medyasının duayen isimlerinden Mehmet Ali Birand'ı kaybettik başlığıyla yayımlanan başsağlığı mesajında, Kanal D Haber Grup Başkanı Mehmet Ali Birand'ın, tedavi gördüğü Vehbi Koç Vakfı Amerikan Hastanesi'nde hayatını kaybettiği bildirildi. Türkiye Basketbol Federasyonu olarak biz de merhuma Allah'tan rahmet; ailesi ve sevenlerine başsağlığı dileriz ifadelerine yer verildi.