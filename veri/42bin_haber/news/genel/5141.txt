İhalelerde 'mafya dönemi' bitiyor
İcralık malların satışı artık internet üzerinden gerçekleşecek. Bakanlık böylece icra dairelerinde kaba kuvvetle ihale dışı bırakılan vatandaşların da hakkını güvence altına almış olacak. İcralık araçların fiyatlarının yarı yarıya düşmesi de cabası!
 HAKKI KURBAN 
 Adalet Bakanlığı, icra sonucu el konulan ve uzun süredir icra depolarında bekleyen malların internetten satışına başladı. Arabadan traktöre, bilgisayardan televizyona ve bebek arabasına kadar birçok ürün yarı fiyatına ihaleye çıkarıldı. Fotoğraflara ve özelliklerine bakarak internetten tekliflerini sunan vatandaşlar, mezat salonlarına gitmeden eşyalara sahip olabiliyor. Uygulamanın bir diğer faydalı yanı da güvenlikle ilgili. Bakanlığın online ihale modeli sayesinde ihaleye internet erişimine sahip olan herkes katılabilecek. Böylece mezat salonlarından malları ucuza kapatmak için vatandaşı zorla dışarı çıkaranlara karşı vatandaşlar da rahat bir nefes alacak.  
 DEĞİŞEN İcra ve İflas Yasası çerçevesinde icra ve iflas dairelerinin satış memurlukları tarafından yapılan satışlar için elektronik ortamda teklif verme işlemleri 5 Ocak 2013 itibariyle başladı. Özel olarak açılan adresinden satışlar için satımın yapıldığı yere gidilmesine de gerek kalmıyor.  