Twitter, İsrail Ordusu’nun hesabını askıya aldı
İsrail Ordusu'nun twitter hesabı, Hamas liderlerinin tehdit edildiği bir tweet sebebiyle kısa süreliğine askıya alındı.
 Dailydot.com'un haberine göre İsrail Ordu Sözcülüğü'nün twitter hesabında "Önümüzdeki günlerde Hamas üyelerinin yeryüzünde görünmemelerini tavsiye ediyoruz." ifadeleri yer aldı. Açık tehdit içeren bu tweet üzerine, bu hesap 40 dakika boyunca ulaşıma kapatıldı. Daha sonra yeniden açılan hesapta bu ifadelerin silindiği görüldü.