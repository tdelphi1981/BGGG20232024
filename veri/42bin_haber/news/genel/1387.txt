MİT ve polisten teröre ortak baskın
İstanbul'da, MİT'le polisin DHKP-C'ye yönelik ortak operasyonunda 4 kişi gözaltına alındı. İstanbul MİT Bölge Başkanlığı ile İstanbul TEM ve İstihbarat Şube Müdürlükleri birlikte yürüttükleri çalışma sonucu DHKP-C'ye ortak operasyon düzenledi.
 Operasyonda  örgüt adına silah ve bomba eğitimi almak üzere kaçak yollardan Yunanistan'a gitmek isteyen 2 kadınla bunlara yardım ve yataklık yaptığı ileri sürülen 2 kişi yakalandı. Zanlı 2 kadının Yunanistan'daki kamplarda eğitim aldıktan sonra yeniden Türkiye'ye gelerek sansasyonel eylem yapmak istedikleri iddia edildi. 4 zanlı işlemlerinin ardından adliyeye sevk edildi. MİT ile İstanbul polisi 24 Ekim'de de Gaziosmanpaşa ve Sultangazi'de molotoflu korsan gösteri, araç yakma ve kundaklama eylemlerine karışan PKK'lılara ortak operasyon yapmış, 5 kişi  gözaltına alınmıştı. 
 DEVRİM TOSUNOĞLU