Genelkurmay'dan darp açıklaması
Genelkurmay Başkanlığı, Alman basınında yer alan Kahramanmaraş'ta Alman askerinin darp edildiği iddialarını yalanladı.
Genelkurmay Başkanlığı'ndan yapılan yazılı açıklamada, geçtiğimiz günlerde Alman basınında yer alan "Kahramanmaraş'ta konuşlandırılmış olan Patriot Bataryalarının Alman personeliyle Türk personel arasında ciddi bir gerilim olduğu, işbirliğinin genelde sorunlu olduğu, Alman askerlerine kasıtlı olarak kötü muamelede bulunulduğu, bir Alman askerin bir Türk Komutan tarafından darp edildiği" iddiaları yalanlandı.  
Açıklamada, Almanya Silahlı Kuvvetleri'nden Kahramanmaraş'taki Alman askerlerinin iddialara konu olan sorunları ile ilgili herhangi bir talep ve şikayet gündeme gelmediği belirtilerek aksine gerek Almanya Başbakanı, gerekse Savunma Bakanının ziyaretleri sırasında Türk Birliğinin Alman Patriot personeline sağladığı destekten övgüyle söz edildiği hatırlatıldı.