Forma için yüzde 200 çalıştım
Trabzonspordan ayrılmayı hiç düşünmediğini söyleyen Polonyalı yıldız, Başlangıçta özgüvenimi kazanmakta zorluk çeksem de, ilk 11e girebilmek için elimden gelenin en iyisini yaptım dedi.
TRABZONSPORda sonradan bulduğu şansı iyi değerlendiren Polonyalı Adrian Mierzejewski, Yedek kaldığım günlerde takımdan ayrılmayı asla düşünmedim. Forma şansını yakalamak için idmanlarda yüzde 200 kapasiteyle çalıştım dedi. Tam Saha Dergisine konuşan Polonyalı, 5.5 milyon Euro gibi Polonya futbol tarihinin en yüksek rakamıyla transfer olmasının zaman zaman üzerinde baskı yarattığını belirterek şunları söyledi: 
TARAFTAR SÖYLEDİKLERİ KADAR VARMIŞ 
BÖYLESİNE büyük bir transferle adımı ülkemin futbol tarihine yazdırdığım için çok mutluyum. Bu durum üzerimde zaman zaman baskı yaratıyor ama bu baskı, duyduğum mutluluk ve gururun yanında rahatlıkla göz ardı edilebilir. Buraya gelmeden önce Türkiye Liginde birçok yıldız oyuncunun forma giydiğini biliyordum ve ligin Polonya Liginden çok daha zor bir lig olduğunu düşünüyordum. Buraya geldikten sonra bu düşüncem doğrulanmış oldu. Doğrulanan bir başka fikrim ise Trabzonspor taraftarlarıyla ilgili. Bana taraftarlarımızın hayatlarındaki en büyük önceliğin Trabzonspor olduğunu söylemişlerdi. Buraya gelince gördüm ki, gerçekten söyledikleri kadar varmış. 
BU TAKIMIN PARÇASI OLMAK BİR ONUR 
ADRIAN, sezonun 10uncu haftasına kadar hiç forma giymemesiyle ilgili olarak da şöyle dedi: Oynama şansı bulamadığım için gerçekten mutsuzdum ama antrenmanlarda yüzde 200 çalışarak şansımı kovaladım. Ayrılmayı ise asla düşünmedim. Şunun çok iyi bilinmesini isterim ki benim için Trabzonsporun bir parçası olmak büyük bir onur. Sezon öncesi hazırlık kampından beri kendimi oynamaya hazır hissediyordum. Sadece bir şansa ihtiyacım vardı ve Antalya maçında o şansı yakaladım. Çok hırslıydım ve kendime Ya şimdi ya asla dedim. O şansı heba etmeyip layıkıyla kullanabildiğim için çok mutluyum. Trabzonspor formasıyla çıktığım 37. maçta ilk golümü attığımda ise Polonia Varşova günlerimde yakaladığım o muazzam özgüveni yeniden yakaladığımı hissettim. 
Zorlukların üstesinden geldim 
GEÇEN sezon yeterli süreyi alamadığını ve gol atamadığını hatırlatan Adrian şunları söyledi: Trabzona transferimle birlikte ilk kez ülkemin dışına çıktım, zamana ihtiyacım vardı. Başlangıçta daha önce görev aldığım kulüplerde yakaladığım özgüven duygusunu yakalamakta zorluk çektim ama şimdi zorlukların üstesinden geldim.