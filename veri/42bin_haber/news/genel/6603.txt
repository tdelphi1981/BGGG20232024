Mecliste Türklük nedir? tartışması
TBMM Genel Kurulundaki görüşmelerde önceki akşam Türklük tartışması çıktı.
Genel Kurulda milletvekillerinin sözlü sorularını yanıtlayan Milli Savunma Bakanı İsmet Yılmaz ile muhalefet milletvekilleri arasındaki diyalog tutanaklara şöyle yansıdı:  
MHPli Lütfü Türkkan: Geçtiğimiz hafta Makedonyadaydım. Orada yaşayan Cengiz Murtezan adlı bir genç bana Anayasadan Türk kelimesini çıkarıyormuşsunuz. 600 yıldır atamla, dedemle, bayrağımla, ezanımla Türk olarak anılan ben, bundan sonra Üsküpte ne olarak anılacağım? Size de benim vasıtamla soruyor. 
Bakan Yılmaz: Biz kendimizden eminsek dışarı ne derse desin ondan hiç korkmamak lazım. Yani, bir adam eğer kendisini sizin nitelediğiniz bir nitelikten saymıyorsa Anayasada da olsa, kanunda da olsa, kimliğinde de olsa yapabilmek mümkün değil; yapılamadığını biz gördük. Zaten, aslına bakınca bizim ilkemizde de vardır, Ne mutlu Türk olana demiyordu, Ne mutlu Türküm diyeneydi. Bu coğrafyalarda yaşayanların ortak adıydı Türk.  
Türkkan: Onlar kabul ediyorlar, siz kabul etmiyorsunuz. 
CHPli Engin Altay: Sen Başbakana söylesene Sayın Bakan, bize niye söylüyorsunuz? 
Bakan Yılmaz: Kardeşim, bu öyledir de... 
Türkkan: Problem burada, Makedonyada problem yok. 
Bakan Yılmaz: Bakın, Bakanlıkta, Milli Savunma Bakanlığında 1500lü yıllarda yapılmış, Avusturyada orijinali olan bir harita var. Osmanlı İmparatorluğu diye hiçbir yerde yazmıyor. Turkish Empire diye yazıyor. Dolayısıyla, bu coğrafyada yaşayanların kendi kimlikleri ne olursa olsun ortak adı Türk. İyi ama, kardeşim, bu biraz da gönül işi, bu biraz da hissetme işi. Biz yıllardır ihmal etmişiz, üstümüze düşen vazifeyi yapmamışız el birliği içerisinde. Bundan dolayı da birileri kalkmış diyor ki; Sen öyle hissediyorsun, bir başkası Boşnak da hisseder, hatta Arap da hisseder.  
Türkkan: Buralarda problem yok Sayın Bakan, problem burada.  
Bakan Yılmaz: Güzel kardeşim, dolayısıyla, gönlünce, dilediğince ne diyorsan osun.   
 