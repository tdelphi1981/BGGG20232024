Burak Yılmaz gidiyor mu?
Son olarak Manchester United maçında attığı golle takımına galibiyeti getiren Burak Yılmaz için Atletico Madrid'in tekrar harekete geçtiği iddia edildi.
 Devler Ligi'nde kaydettiği 5 gol ile tekrar dikkatleri üzerine çeken geçen senenin gol kralı Burak Yılmaz için yeni bir transfer iddiası ortaya atıldı.
 Sezon başında Trabzonspor'dan Avrupa'ya transfer olacağı düşünülen bunun için görüşmeler yapan genç futbolcu Lazio'ya transfer olmak üzere iken bu girişimleri sonuçsuz kalmış ve Burak, sözleşmesindeki "5 milyon euroya serbest kalır" maddesi kullanılarak G.Saray'ın yolunu tutmuştu.
 Cluj karşısında 3 golle patlama yaptıktan sonra tekrar Avrupa'da ses getiren yıldız futbolcunun tekrar Atletico Madrid'in transfer listesinde olduğu iddia edildi.
 3. TÜRK FUTBOLCU
 Emre Belözoğlu ve Arda Turan'ın birlikte forma giydiği Madrid ekibinin, Ocak ayında Radamel Falcao'nun İngiltere Premier Ligi'ne gitmesine engel olamayacağı için, Kolombiyalı golcünün yerini Burak Yılmaz ile doldurmak istediği iddia edildi. Özellikle Arda Turan'ın gösterdiği performans ve takım içindeki uyumundan sonra Emre Belözoğlu'nu kadrosuna katan Atletico Madrid'in Burak Yılmaz'ın tekrar formuna kavuşması sonrasında genç futbolcuyu forvet hattı için en iyi aday olarak görüyor.
 Maddi sorunlar yüzünden daha önce Falcao'yu kaybetme korkusu yaşayan Madrid'in Burak'ın maliyetinin ucuz olması nedeniyle bu transferi kolayca gerçekleştirebileceği belirtiliyor.