Güler Sabancı, yüzde 98 oyla Siemens'in yönetim kurulunda
Güler Sabancı, 8 bin hissedarın yüzde 98'inden oy alarak Alman Siemens AG'nin yönetim kuruluna seçildi. Sabancı, 'Siemens AG gibi köklü bir kurumda seçilmek gurur verici ilave bir sorumluluk' dedi
 EKONOMİ SERVİSİ
 Almanya'daki Siemens AG Genel Kurul Toplantısı'nda 8 bin hissedarın katılımıyla şirketin Yönetim Kurulu seçimi yapıldı. Gerhard Cromme'un yeniden başkan olduğu Genel Kurul Toplantısı'nda Sabancı Holding Yönetim Kurulu Başkanı Güler Sabancı yüzde 98 gibi yüksek bir oranda oy alarak Siemens AG Yönetim Kurulu Üyesi olarak seçildi. Güler Sabancı konuya ilişkin olarak yaptığı açıklamada şöyle dedi: 'Öncelikle Siemens AG gibi köklü bir kurumdan davet almak ve seçilmek, gurur verici ve ilave bir sorumluluktur. Dünyada bu şekilde bir üst düzey yöneticinin başka bir kurumun yönetiminde yeralması uygulamaları çok rastlanan bir durum. Özellikle kurumsal yönetim açısından böylesine kuvvetli bir yapı içinde yer almanın, şahsım ve topluluğum adına önemli bir kazanım olacağına inanıyorum'.
 Yönetim Kurulu'nda hangi isimler yer aldı?
 Almanya'daki toplantıyla seçilen isimler: 
 l Josef Ackermann, Zürih Sigorta Grubu Yönetim Kurulu Başkanı 
 l Güler Sabancı, Sabancı Holding Yönetim Kurulu Başkanı    
 l Gerd von Brandenstein Siemens AG Denetleme Üyesi 
 l Dr Gerhard Cromme, Siemens AG Denetleme Kurulları Başkanı 
 l Michael Diekmann, Allianz SE Başkanı 
 l Dr Hans Michael Gaul, Siemens Denetim Komitesi Başkanı 
 l Dr Peter Gruss, Max-Planck v.V. Başkanı      
 l Dr Nicola Leibinger-Kammüller, TRUMPF GmbH + Co KG Başkanı 
 l Gerard Mestrallet, GDF SUEZ SA Başkanı 
 l Werner Wenning, Bayer AG ve E.ON AG. Denetleme Kurulu Başkanı
 Siemens'in 37 bin çalışanı var
 165 yılı aşkın geçmişi olan Siemens AG elektronik, enerji, sağlık ve altyapı çözümleri alanlarında faaliyet gösteriyor. Siemens AG 30 Eylül 2012 itibarıyla sona eren finansal yıl sonuçlarına göre 78.3 milyar euro ciroya sahip.  2012 sonu itibarıyla Siemens AG'nin tüm dünyada 370 bin civarında çalışanı bulunuyor.
  