Meteorun parçası bile bulunamadı
Yüzlerce kişiyi yaralayan, binlerce binada cam bırakmayan meteorla ilgili araştırmayı sürdüren Ruslar, henüz göktaşının parçasına rastlanmadığını açıkladılar.
RUSYAnın Güney Urallar bölgesinde geçen cuma yaşanan meteor faciasının ardından, yağma olasılığına karşı önlemler arttırıldı. Meteorun gökyüzünde patlamasıyla çok sayıda binanın camlarının kırıldığı Çelyabinsk kentinde, güvenlik güçleri dükkânlar önünde devriye gezerek nöbet tutuyor. Vali Mihail Yureviç, hava sıcaklığının eksi 12 dereceyi bulduğu kentte 200 bin metrekarelik cama ihtiyaç olduğunu belirtti. Binlerce işçinin hasar gören 5000 binaya yeni cam takmak için gece-gündüz çalıştığını kaydeden Vali Yureviç, zararın tamamını devletin karşılayacağını bildirdi. Ancak geçen yıl Krasnodar bölgesinde 103 kişinin öldüğü selde olduğu gibi, yerel yönetimin, merkezi hükümetin yolladığı yardımı çarçur etmesinden endişe ediliyor.  
O DELİKTEN ÇIKMADI 
Öte yandan meteorun düştüğü varsayılan Çebarkul Gölünde dalgıçların dondurucu suda meteor parçası bulmak için yaptığı aramalardan bir sonuç çıkmadı. Göldeki deliğin başka bir nedenden kaynaklanmış olabileceği belirtildi. Olay sonrası hastaneye kaldırılan 1200 kişiden 40ının tedavisi sürüyor. Durumu ağır olan bir kadın da tedavi için Moskovaya gönderildi. Bu arada California ve Kübada da başka meteorların gözlendiği, havada alev toplarının görüldüğü yolunda ihbarlar geldi. Kübada şiddetli bir patlama sesi de duyulduğu belirtilirken, bölgede yaşayan bir antropolog bunun okyanusa düşen bir meteor olduğundan şüphe duymadığını söyledi. Bilimadamları ise bu iddiaları doğrulamadı.