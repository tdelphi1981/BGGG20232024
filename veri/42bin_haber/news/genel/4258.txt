Casus gecekondudan çıktı
Askeri Casusluk' soruşturmasının kilit ismi Narin Korkmaz'ın hayatı film senaryolarına taş çıkarttı. Pamukkale Üniversitesi öğrencisi olan 25 yaşındaki Korkmaz'ın, İzmir'in Bornova İlçesi'ne bağlı Altındağ semtinde gecekonduda oturan fakir bir ailenin kızı olduğu ortaya çıktı.
 ŞEBEKEYE 'eskort' olarak giren, daha sonra çete liderliğine kadar yükselen Korkmaz'ın, rütbeli askerlere kadın ayarladığı, seks görüntülerini kaydedip, şantaj karşılığında kozmik bilgiler sağladığı iddia edildi. Polisin yaptığı teknik takip kayıtlarındaki tape kayıtlarında Korkmaz'ın kendisini teğmen olarak tanıttığı, ordu evlerinde rezervasyon yaptırdığı ortaya çıktı. CUMHUR ERKEK