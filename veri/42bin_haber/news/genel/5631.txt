Yarıyıl tatilinin galibi 'Celal ile Ceren' oldu
Yönetmenliğini Togan Gökbakar'ın yaptığı, başrollerini Şahan Gökbakar ve Ezgi Mola'nın paylaştığı 'Celal ile Ceren', yarıyıl tatilinde 1 milyon 382 bin 541 seyirciyle en çok izlenen film oldu.
25 Ocak'ta başlayan ve bu hafta başı sona eren yarıyıl tatili süresince beyazperdede vizyona giren filmler arasında seyirci, genelde Türk filmlerine ilgi gösterdi. 
18 Ocak'ta vizyona giren ve ilk haftasında 1 milyon 143 bin 43 seyirci toplayan 'Celal ile Ceren', bu başarısını sürdürüp, yarıyıl tatilinde en çok izlenen film oldu. Yönetmenliğini Togan Gökbakar'ın yaptığı, başrollerini Şahan Gökbakar ve Ezgi Mola'nın paylaştığı film, yarıyıl tatilinde, 1 milyon 382 bin 541 kişi tarafından seyredildi. 
CELAL İLE CEREN - FİLMİN FRAGMANI 
'Celal ile Ceren'i, Cem Yılmaz'ın 2010 yılında gerçekleştirdiği stand-up gösterilerinin derlemesinden oluşan 'CM101MMXI Fundamentals' izledi. Yönetmenliğini Murat Dündar'ın üstlendiği film, yarıyıl tatilinden üç hafta önce vizyona girmesine rağmen, bu sürede 949 bin 397 seyirci tarafından izlendi.  
ŞAHAN GÖKBAKAR GALA'DA CELAL İLE CEREN'İ ANLATTI 
Yarıyıl tatilinin ikinci haftasında vizyona giren 'Hükümet Kadın' ise üçüncü sırada yer aldı. Senarist ve yönetmenliğini Sermiyan Midyat'ın yaptığı, Demet Akbağ'ın başrolünde olduğu film, 706 bin 636 sinemaseverle buluştu. 
Yarıyıl tatilinde en çok izlenen 10 film arasında, 'G.D.O. KaraKedi' 356 bin 922, 'Mutlu Aile Defteri' 112 bin 288 seyirciyle Türk sinemasını temsil eden diğer iki film oldu. 
'Efsane Beşli' ve 'Kahraman Maymun' ise animasyon filmleri olarak listede kendine yer buldu.

Yarıyıl tatilinde en çok izlenen 10 film ve seyirci sayıları şöyle: 
1. Celal ile Ceren 1.382.541
2. CM101MMXI Fundamentals 949.397
3. Hükümet Kadın 706.636
4. G.D.O. KaraKedi 356.922
5. Efsane Beşli 249.969
6. Hansel ve Gretel: Cadı Avcıları 194.622
7. Kahraman Maymun 172.645
8. Mutlu Aile Defteri 112.288
9. Parker 103.319
10.Zincirsiz 78.977

Bu yıl 10 Şubat'a kadar en çok izlenen 10 film ve seyirci sayısı ise şöyle: 
1. CM101MMXI Fundamentals 3.562.289
2. Celal ile Ceren 2.525.584
3. Hükümet Kadın 706.636
4. Efsane Beşli 414.082
5. G.D.O. KaraKedi 356.922
6. Pi'nin Yaşamı 281.116
7. Hansel ve Gretel: Cadı Avcıları 194.622
8. Kahraman Maymun 172.645
9. Hobbit: Beklenmedik Yolculuk 138.661
10.Karaoğlan 121.420