"Vajina Mologları kadınlar için dönüm noktasıydı"
'Vajina Monologları'nın yazarı Eve Ensler, 1996 yılında kaleme aldığı oyunun ortaya çıkış sürecini, The Guardian'a anlattı.
Bundan 17 yıl önce yazdığı 'Vajina Monologları'nın ilk şovunu tek başına yaptığını belirten Ensler, bu tecrübesini, "Çok korkuyordum ama sonra kadınlar kendi hikayelerini anlatabilmek için sıraya girmeye başladılar" sözleriyle anlattı. 
Röportajdan bazı bölümler şöyle: 
"Vajinalar hakkında yazmak gibi bir düşüncem yoktu, sadece günün birinde onlardan bahsetmeye başladım. Sene 1994'tü, New York'ta bir arkadaşımla menopoz hakkında konuşuyorduk. Bana vajinasının bittiğini, öldüğünü söyledi. Bu beni gerçekten çok şaşırtmıştı. O zaman, kadınların bu organları hakkında ne düşündüğünü ve kendimin de ne düşündüğümü bilmediğimi fark ettim." 
"DUYDUKLARIM ÇOK RAHATSIZ EDİCİYDİ" 
"(Ne düşündüklerini) arkadaşlarıma sormaya başladım. Duyduklarım son derece şaşırtıcı ve rahatsız ediciydi. Farklı yaş ve ırklardan yüzlerce kadınla konuştum ve duyduklarımdan esinlenerek bir dizi kurmaca monolog yazdım." 
NEW YORK'TA KÜÇÜK BİR TİYATRO... 
"Bir yapımcı, ilk gösteriyi benim tek başıma yapmam gerektiğini söyledi. New York'ta küçük bir tiyatroydu, çok korkmuştum ama iyi gideceğe benziyordu. Bir yıl sonra, her şovun sonunda kadınlar, kendi hikayelerini bana anlatmak için kuyruk olmaya başladı: Çocukken tecavüze uğrayanlar, seks hakkında daha çok şey öğrenmek isteyenler..." 
V-GÜNÜ 
"Duyduğum şiddet hikayeleri o kadar kötüydü ki, daha fazla şeyler yapabileceğimi hissettim. Aktivist arkadaşlarımla bir araya geldik. Kadınlara ve genç kızlara yönelik şiddete karşı V-günü isimli uluslararası bir hareket fikri ortaya çıktı. İlk galamız New York'taki Hammerstein Ballroom'da oldu. Glenn Close, Whoopi Goldberg ve Susan Sarandon Vajina Monologları için performans sergiledi". 
"KOCASINI BOŞAYANLAR DA OLDU" 
"Oyun o kadar çok ülkede sahnelendi ki... Birçok kadın bana gelip 'Bu oyun sayesinde vajinamı sevmeye başladım' dedi. Oyunun etkisiyle eşleriyle daha rahat konuşabilen kadınlar da oldu, kocasını boşayanlar da... Kadınlar için bir dönüm noktasıydı denebilir."