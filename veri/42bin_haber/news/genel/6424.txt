Dow nereye İMKB oraya
ABDde makro ekonomiye yönelik olumlu veriler, Dow Jones Endeksini zirveden zirveye taşırken, bu borsayla benzer hareket eden İMKB de 10 gündür hız kesmiyor. Uzmanlar, likidite bol kaldığı sürece benzer hareketlerde bulunan iki borsada da yükselişin devam edeceğini tahmin ediyor.
BİR tarafta küresel krizin etkilerinden kurtulmaya çalışan ABDde para musluklarının açık kalacağına yönelik beklentiler diğer tarafta Türkiyenin not artışı tartışmalarının yeniden masaya gelmesi. Dünyanın iki uzak köşesindeki ülkelerin borsalarını birleştiren en belirgin unsur ise son dönemdeki performansları. 
Cuma günü 14 bin 397 puandan kapatarak son 117 yılın en yüksek seviyesini gören Dow Jonesun yılbaşından beri getirisi yüzde 10u aştı. Aynı şekilde yıla hızlı başlayarak 86 bin 437 puanla tarihi rekorunu gören ardından sert satışlarla 76 bin puanın altını gören İMKB ise yurtdışına paralel bir seyirle son 10 işlem gününün dokuzunda yükseliş kaydetti. İMKBnin bu dönemdeki getirisi de yüzde 10a yaklaştı. Uzmanlar Dow Jonesta 15 bin puan seviyelerinin konuşulduğunu bunun gerçekleşmesi durumunda İMKBnin 84 bin 500 puan seviyelerine çıkabileceğini belirtirken, o seviyelerden gelebilecek kâr satışlarına karşı ise uyarıyor.  
LİKİDİTE BOLLUĞU 
Eczacıbaşı Menkul Değerler Teknik Analiz Müdürü Sevim Şahin, likidite koşullarındaki bu bolluk sürdüğü takdirde zaman zaman dalgalanmalar görülse de yukarı yönlü trendin devam edeceği öngörüsünde bulundu. Şahin, ABD de piyasaların yükselişini destekleyen temel unsur FEDin likidite politikası. Dow Jonesta da tarihi zirveler geçiliyor. Şu aşamada likidite unsuru gündemde kaldığı sürece piyasalar zaman zaman dalgalansa da bu yukarı yönlü bu trend sürdürebilir. ABDde endekslerin rekor seviyeleri de geçmesi mümkün ama bu seviyelerden çok da uzaklaşması mümkün olmayabilir. İMKB nın bu saatten sonra ABDden pozitif ayrışmasını destekleyici bir hikayesi olmadığını düşünüyorum. ABDye paralel eğilim sergileyen İMKB de temelde önemli kırılganlık noktası dış ticaret açığı nedeniyle petrol fiyatları. Petrol fiyatları ile ters korelasyon yaşayan İMKB petrolde abartılı yükselişler olmaması halinde ABDye paralel eğilimini sürdürebilir dedi. Şahin, İMKBde yaşanan son yükselişle ilgili olarak ise şu değerlendirmede bulundu. Bu son yükselişte önemli direnç olan 82 bin 500 seviyesiydi. Şimdi, bir önceki tepe seviyelerine yaklaşma sözkonusu olabilir.Piyasanın tekrar 81 bin 500 un altına gerilemesi ise yeniden düzeltme başladığı şeklinde de algılanabilir.  
OLUMSUZA DUYARSIZ 
Acar Yatırım Araştırma Müdürü Zeynel Balcı da Dow Jonesun zirve seviyesini kırmasının önemli bir güç göstergesi olduğunu ve piyasanı içeride büyük olmayan olumsuz gelişmelere duyarsız hareket ettiğini söyledi. Balcı şöyle konuştu: Dow Jonesun tarihi zirvesini kırması önemli bir güç göstergesi. Dow Jonesta 15 bin puan seviyeleri daha sık telaffuz edilmeye başlandı. İçerde de piyasaların referans noktası Dow Jones ve Fed tarafından gelen açıklamalar. Fed Başkanı Ben Bernankeden gelen son açıklamaların ardından likidite bolluğunun süreceği beklentisi hakim oldu. İMKB için 84 bin puan seviyeleri önemli. Kâr satışları gelebilir. Ancak şu anda piyasayı bozacak bir gelişme bulunmuyor. Piyasa ciddi şekilde gündem yaratmayan olumsuz gelişmelere daha duyarsız ve fiyatlamıyor.  
ABD borsasında kâr realizasyonu yaklaştı  
OYAK Yatırım araştırma birimininden Alper Erginol, Dow Jonesta kar realizasyonu seviyelerine yaklaşıldığını, ancak küresel çapta düşük faizli fonlamanın devam etmesi durumunda yükselişin devamının mümkün olduğunu söyledi. Erginol şunları söyledi: Fed daha önce açıkladığı gibi işsizlikte yüzde 6.5, enflasyonda da yüzde 2.5 seviyesine ulaşılana kadar düşük faizle fonlamaya devam edecek. Önümüzdeki dönemde doların güçlü kalacağını düşünüyorum. Dow Jones tarafında kâr realizasyonuna yaklaştığımızı düşünüyorum. İMKBde de bunu görme olasılığımız var. Merkez bankasının düşük faizle fonlama politikası piyasalara iyi yansıdı. Teknik açıdan bakarsak, endeksin 82 bin 500 seviyesinde direnci vardı. Burayı geçmede kısmen zorlanıyordu. Bu seviye geçildi. Şimdi 84 bin 500 puana doğru bir atak görülebilir. O seviyeler pozisyon azaltmak için kullanılabilir. 80 bin puanın altındaki kapanışlarda 75 bin puan seviyelerini görmek sürpriz olmayacatır. 
Yükseliş servete servet kattı 
DÜNYANIN en zengin 100 ismi de bu hafta ABD borsalarında yaşanan yükselişle birlikte servetlerine 28.7 milyar dolar daha kattı. Bu isimler arasında servetini en çok artıran ise 2.8 milyar dolarla Japon perakende sektörünün önde gelen isimlerinden Tadashi Yanai oldu. Geçen hafta açıklanan dünya zenginler listesinde ilk sırada yer alan Meksikalı telekomünikasyon devi Carlos Slim de aynı dönemde 72.9 milyar dolarlık servetine 1.7 milyar dolara kattı. Slim, böylece dünyanın en zenginleri sıralamasında zirvedeki yerini de korudu. Listede 67 milyar dolarlık servetiyle Microsoft kurucu ortağı Bill Gates, 58.3 milyar dolarlık servetiyle Inditex kurucusu Amancio Ortega ve 53.5 milyar dolarlık servetiyle ABDli işadamı Warren Buffet da en çok kazananlar arasında 
yer aldı.