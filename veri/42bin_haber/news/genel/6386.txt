Emrah şaşırttı
Emrah, ilk yönetmenlik denemesiyle sinema eleştirmenlerinden iyi not aldı. Gelmeyen Baharın basına gösterimine katılanlar, filmi beğendi.
ŞARKICI Emrahın yazıp yönettiği Gelmeyen Bahar filminin basın gösterimi önceki gün Metro City AVMde yapıldı. Ayten Uncuoğlu, Kerem Kupacı, Turgay Tanülkü, Orhan Alkaya, Beyza Şekerci ve Hasan Küçükçetinin rol aldığı film, sinema eleştirmenlerinden geçer not aldı. Filmi izleyenlerden bazıları, Emrahtan böyle bir film beklemiyorduk, başarılı bir yapım olmuş yorumunu yaptı. Hürriyet Kelebek sinema yazarı Ömür Gedik, film için Kurgusunu ve oyunculukları çok beğendim. Dokunaklı bir melodram olmuş, izlerken gerçekten ağladım. Emrah iyi bir başlangıç yapmış. Yıllardır film sektöründe olduğu için ben ondan iyi bir film bekliyordum zaten dedi. Film eleştirmeni Coşkun Çokyiğit de Hayatı boyunca hiç yönetmenlik yapmamış biri, doğru ekiple çalışırsa çok iyi bir film ortaya çıkarabilir. Emrah da ilk filminde tiyatro kökenli bir oyuncu ekibiyle çalışmış. İşin mutfağında da iyi bir ekip var. Makul montaj ustalığıyla iyi bir film ortaya çıkmış. Gelmeyen Bahar şiddet ve aile cinayetleri konusuna temas eden bir film. Ancak yaratıcı ve yeni bir şey yok. Emrahın ileride daha büyük filmlere imza atacağını düşünüyorum diye konuştu. 8 Mart Dünya Kadınlar Gününde  vizyona girecek olan Gelmeyen Bahar, başına gelen üzücü bir olay sonrasında evinden kaçmak zorunda kalan 18 yaşındaki Baharın öyküsünü anlatıyor.    
FİLMİN GALASINA EMİNE ERDOĞAN DA KATILMIŞTI 
FİLMİN FRAGMANI / WEB TV       