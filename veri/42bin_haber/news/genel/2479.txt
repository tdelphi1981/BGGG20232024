Suriye'de bombardıman: 20 ölü
Suriye'nin Türkiye sınırındaki Rakka bölgesinde gerçekleştirilen bombardımanda sekizi çocuk 20 kişinin öldüğü iddia edildi.
Suriye İnsan Hakları Gözlemevi'nden yapılan açıklamada, "rejim güçlerinin bombardımanında Rakka'nın batısındaki Kahtaniye köyünde sekizi çocuk, üçü kadın, en az 20 kişinin öldüğü" belirtildi. 
Muhalifler, Suriye ordusuna ait tankların top ateşine tuttuğu bölgede onlarca kişinin de yaralandığını öne sürdü. 
Suriye İnsan Hakları Örgütü'nden bugün yapılan açıklamada, ülkede 15 Mart 2011'den bu yana yaşanan şiddet olaylarında 45 binden fazla kişinin öldüğü bildirildi.