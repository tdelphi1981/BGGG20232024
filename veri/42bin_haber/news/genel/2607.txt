Lady Gaga’nın hayatı film oluyor
Her zaman çılgın kıyafetleriyle gündeme gelen ABD'li şarkıcı Lady Gaga, gerçek ismiyle Stefani Germanotta'nın hayatı film oluyor.
 Gerek sahne şovları gerek değişik kostümleri ile herkesin ilgisini çeken 26 yaşındaki sansasyonel şarkıcı Lady Gaga, kendi hayatıyla ilgili bir film üzerinde çalıştığını doğruladı. İngiliz basınından The Daily Mail sitesinde yer alan habere göre; 26 yaşında olan ve dünya rekorlarına imza atan şarkıcının “Poker Face: The Rise And Rise Of Lady Gaga” adlı hayatını anlatan kitabı bir süre önce piyasaya sürülmüştü. Sırada ise şarkıcının hayatını anlatan bir film çalışması olduğu konusunda söylentiler dolanmaya başlamıştı. Pop ikonu Gaga bu söylentileri doğruladı. Filmin yönetmeni, şarkıcının uzun zamandır birlikte çalıştığı fotoğrafçı Terry Richardson olacak. Belgesel ve kurgunun iç içe olacağı filmin ne zaman tamamlanacağı konusu ise henüz belli değil.
  