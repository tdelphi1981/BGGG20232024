Çok İngiliz olduk
Liverpoola kıyafet sponsoru olan Ramseyin yüzde 50 daha hafif olan takım elbiseleri takım yönetcilerin kıyafet tercihini değiştirdi. Yöneticiler artık günlük hayatta da giymek için parasını ödeyip Ramseyden takım elbise alıyor.
TÜRK erkek giyim markası Ramseyin dünyaca ünlü Priemier ligi takımlarından Liverpoola sponsor olması İngiliz yöneticilerin kıyafet anlayışını değiştirdi. Şık duruşu koruyarak yüzde 50ye varan hafiflik sağlayan Ramseyin keşfi Zero Weight takım elbiseleri önceleri maç günleri ve resmi temaslarda giyen yöneticiler daha sonra şirkete rutin günler için özel sipariş verdi. Ramseyin davetlisi olarak gittiğimiz Liverpoolda sorularımızı cevaplayan Liverpool FC Uluslararası İş Geliştirme Direktörü Jonathan Kane kıyafetin tasarımdan da çok memnun olduklarını belirti.  
588 MİLYON TARAFTAR 
Kane, Üzerimizdeki kıyafet bugüne kadar giydiğimiz en hafif ama en şık kıyafet. Uluslararası ortaklarla çalışmak çok önemli. Ramseyin bunu pazarlama konusunda kullanması da çok başarılı. Ramseyin uyguladığı bu başarılı pazarlama yöntemini Liverpool yöneticileri her yerde anlatıyor. Yaklaşık 211 ülkede karşılaşmaları yayınlanan bir takımın yanında yer almak çok kritik. Çünkü 588 milyon taraftarın Ramseyin adını artık biliyor olması bu markayı farklı bir konuma taşıdı. Oyuncular formadan önce Ramseyin kıyafetlerini giyiyor. Kendilerini çok rahat hissettiklerine eminim, çünkü ben de giyiyorum ve rahat hissediyorum. Laf aramızda sadece anlaşma gereği bana verilen takım elbiseyi değil, artık parasını ödeyerek aldığım Ramsey takım elbiseleri de giyiyorum diye konuştu.  
RAHAT HİSSEDİYORUZ 
Bu aşamada lafa giren  Liverpool FC Ticari Direktörü Olly Dale de bir konuya dikkat çekti: İşimiz gereği özellikle Asya ve Uzakdoğu gibi nemin fazla olduğu ülkelere gittiğimizde kendimizi çok daha rahat hissediyoruz. Ramsey İcra Kurulu Başkanı Hüseyin Doğan ise, Sponsorluk sonrası hedef pazarlarımızın yanı sıra Fransadan Kanadaya 15 ülkeden 75e yakın mağaza açma teklifi aldık. Bu, yarattığımız farkındalığın önemli bir göstergesi. İç pazarda ise Ramsey mağazalarına bugüne kadar hiç girmemiş yepyeni bir müşteri kitlesi kazandık. Liverpool sponsorluğu, özellikle 35 yaşın altındaki genç erkeklerin ürünlerimizle tanışmasını sağladı. Liverpool FC oyuncularının büyük beğenisini kazanan Zero Weight teknolojisiyle ürettiğimiz hafif takım elbise ve ceket satışlarımız ise hedeflerimizin üzerine çıkarak, yüzde 40 arttı dedi.  
 
Düğünde giymek istiyorlar 
LİVERPOOL FC oyuncuları ve teknik heyetine özel hazırlanılan Ramsey Zero Weight takım elbise ve kombini satın almak için en çok talebin ise İngiltere ve Rusyadan geldiğini söyleyen Doğan, düğününde giymek için Ramsey Zero Weight takım elbise diktirmek isteyen Liverpool FC fanları olduğunu ifade etti. İşbirliğinden Liverpool yöneticilerinin de memnuniyetlerini dile getirdiklerini açıklayan Hüseyin Doğan, Gerçekten örnek bir işbirliği sergiliyoruz. Liverpool FC, ilk kez Türkçe twitter hesabı açtı. Liverpool FC Facebook sayfasında Türkçe mesaj yayınlamaya başladı. Yöneticilerden günlük hayatında Ramsey koleksiyonlarını giymeye başlayanlar oldu. Şu anda 5 yöneticiye özel koleksiyon hazırlıyor ve Türkiyeden gönderiyoruz dedi. 
Farklı külüpler de işbirliği istiyor 
Liverpool FC sponsorluğunun Türk markalarının vizyonunu ve cesaretini gösterebilmek adına önemli bir referans olduğunu belirten Doğan, şöyle devam etti: Spor çok etkili bir iletişim aracı. Gözlemlerimiz, Premier Ligin efsane takımı Liverpool sponsorluğunun sadece Ramseye değil, Türk markalarının geneline olan sempatiyi artırdığını ortaya koyuyor. Nitekim bu önemli ligin farklı takımlarının da Türk markalarıyla çalışmak istediklerini duyuyoruz. Farklı kulüpler de Ramseye işbirliği teklifinde bulunuyor. Bütün bunlar Türkiye adına sevindirici gelişmeler. Liverpool FC sponsorluğu, Ramseyi erkek modasında Premier Lige soktu, uzun vadede erkek modasının trendsetterı olma yolunda önemli bir adım atmış olduk. Ramsey olarak dünya liginde oynamaya hazır olduğumuzu ispatlama şansı bulduk.  
Satışlar yüzde 40 yükseldi 
Bu işbirliğinin Türkiyede de pozitif geri dönüşler yarattığını belirten Hüseyin Doğan, Futbol tüm dünyada erkeklerin ortak dili, onları aynı platformda buluşturan bir spor. Liverpool FC ise tüm dünyada olduğu gibi Türkiyedeki futbolseverler için bir efsane. Bunun Türkiyedeki yansımaları da çok olumlu oldu dedi. Bir Türk markasının efsane olarak nitelendirilen, milyonları peşinden koşturan, oyuncularının stillerinin milyonları etkilediği bir takıma sponsor olmasının tasarımda, marka konumlandırmasında Ramseyi dünya ligine taşıdığını vurgulayan Hüseyin Doğan, Ramsey mağazalarına bugüne kadar hiç girmemiş yepyeni müşteriler kazandık. Bu sponsorluk, özellikle 35 yaş altı genç erkeklerin ürünlerimizle tanışmasını sağladı değerlendirmesini yaptı. Doğan şöyle devam etti: Takım elbisenin şık duruşunu koruyarak yüzde 50ye varan hafiflik sağlayan ve standart bir takım elbisenin 1.5 kglık ağırlığını 750-800 gram seviyesine getiren Zero Weight üretim teknolojisiyle ürettiğimiz koleksiyonlarda ciromuz 2012 yılında hedefimizin bile üzerine çıkarak yüzde 40 arttı. 2013 yılının ilk 2 ayında da büyüme aynı şekilde sürüyor. Erkeğe değer katan; onu fit, şık, hafif ve daha genç hissettiren bir ürün sunduk. Sponsorluğun başlamasından bugüne geçen iki yıllık sürede genel ciro artış ortalamamız ise yüzde 25 seviyesinde.