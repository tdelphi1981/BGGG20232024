Türkiye için çok sert ifadeler: 'Neo-Osmanlıcı fırsatçı güç'
Rupert Murdoch’un News Corporation şirketinin sahipliğindeki muhafazakar New York Post’un yayımladığı bir makalede Türkiye için “fırsatçı güç” nitelemesi yapıldı. Makalede Türkiye’nin “Müslüman Kardeşlerin hakimiyeti altında yeni bir Ortadoğu’nun lideri” olmak istediği öne sürüldü.
 Rupert Murdoch’un News Corporation şirketinin sahipliğindeki muhafazakar New York Post’un yayımladığı bir makalede Türkiye için “fırsatçı güç” nitelemesi yapıldı. Makalede Türkiye’nin “Müslüman Kardeşlerin hakimiyeti altında yeni bir Ortadoğu’nun lideri” olmak istediği öne sürüldü.
 New York Post’taki makalede Obama Yönetiminin dış politikası sert dille eleştirildi. Başkan Obama’nın politikalarının Ortadoğu’da “bazı fırsatçı güçlerin doldurmaya çalıştığı bir boşluğu yarattığı” savunuldu. Obama yönetimi döneminde Rusya’nın ABD’nin politikasının bazı yönleri üzerinde “veto hakkını” kazandığı iddiasına da yer verildikten sonra Türkiye’ye şu eleştiriler yöneltildi:
 “Neo Osmanlı liderliği altında fırsatçı bir güç gibi hareket eden Türkiye ise, siyasi bir dış görünümün arkasında Müslüman Kardeşlerin hakimiyeti altında yeni bir Ortadoğu’nun lideri olarak rol almaya çalışıyor. Halbuki dört yıl önce Türkiye’nin, komşuları ile sorunları olmayan tek bölge ülkesi idi.”
 Türkiye’nin bugün ise komşularının hemen hemen tümü ile sorunlarının olduğu görüşünün de ileri sürüldüğü makalede, “NATO üyesi olduğu için Türkiye, kendi iyi tanımlanmamış hırslarına hizmet amacıyla ittifakı belirsiz suların içine sürekleyebilir.”
 ANKA