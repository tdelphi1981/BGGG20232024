II. Beyazıt anısına iki sergi birden
II. Beyazıtın 500üncü ölüm yıldönümü sebebiyle bir dizi etkinlik düzenleniyor. Topkapı Sarayı Müzesi ve Galatasaray Üniversitesi Kültür ve Sanat Merkezinde açılan sergiler, padişahın özel eşyası ve döneminin önemli yapıtlarının asıllarıyla fotoğraflarına yer veriyor.
TOPKAPI Sarayında tahta çıkan ilk padişah Sultan II. Beyazıt, halk tarafından veli derecesine yükseltilmesi ve 31 yıl (1481-1512) gibi uzun bir süre tahtta kalmış olmasına rağmen ismi, babası Fatih Sultan Mehmetin ve oğlu Yavuz Sultan Selimin gölgesinde kaldı. Galatasaray Üniversitesi, Beyoğlu Belediyesi ve Mimar Sinan Güzel Sanatlar Üniversitesi, Topkapı Sarayı Müzesi ve Kültür Kenti Vakfı işbirliğiyle 500üncü yıl dönümünde andıkları II. Beyazıtın daha yakından tanınmasını sağlayacak bir dizi etkinlik düzenledi. Padişah tarafından kurulan Galatasaray Lisesinde 19-20 Aralık tarihlerinde düzenlenen, II. Beyazıtın kültür-sanat, eğitim, donanma ve çokkültürlülük gibi pek çok alanda yaptıklarının yurtiçi ve dışından 24 tarihçi ile akademisyen tarafından ele alındığı Beyoğlunu Kuran Sultan 2. Beyazıt Han Sempozyumuyla başlayan etkinlikler, 2 Beyazıt dönemi eserlerinin fotoğraflarını ve padişahın özel eşyasıyla döneminin sanat eserlerine yer veren iki sergiyle devam ediyor. 
ÖZEL EŞYASI DA SERGİLENİYOR 
Beyoğlundaki Galatasaray Üniversitesi Kültür ve Sanat Merkezinde 4 Aralıkta açılan, Beste Gürsu küratörlüğündeki II. Beyazıt Dönemi Mimari ve Yaşam, Fotoğraf ve Kostüm Sergisi, Tunç Bilgenin II. Beyazıt dönemi eserlerini fotoğrafladığı işlerine yer veriyor. 30 Aralıka dek ziyarete açık kalacak sergiyi gezerek, padişah tarafından yürütülen kentleşme ve bayındırlık projesini fotoğraflar üzerinden takip etmek mümkün. Etkinlikler çerçevesinde yine 19 Aralıkta Topkapı Sarayı Müzesinde açılan geçici sergisinin adıysa Vefatının 500. Yıldönümünde II. Bayezid Han. Sultanın müze koleksiyonunda bulunan özel eşyaları ve dönemin önemli sanat eserleriyle Topkapı Sarayı envanterine kayıtlı yapıtların gösterildiği sergi, 28 Ocaka kadar görülebilir. 
Prof. Dr. Ethem Tolga (Galatasaray Üniversitesi Rektörü) TARİHTE HAK ETTİĞİ YERİ ALAMADI 
Biz Galatasaraylılar için II. Beyazıt Han çok önemli bir hükümdar. Zira bu büyük hükümdar Galatasaray Enderununu Gül Babanın isteğiyle 1481 yılında kurmuştur. Bu okul son olarak 1992 yılından itibaren de Galatasaray Üniversitesi, Galatasaray Lisesi ve Galatasaray İlk Öğretim Okulu şeklinde yoluna devam etmektedir. Osmanlı Devletine uzun bir süre padişahlık yapmış olan II. Beyazıt, devletine kalıcı unsurlar inşaa ederek büyük hizmetler yapmıştır. Bu dönemde ilk vakıflar kurulmuş, belediye tesis edilmiş, ilk modern Osmanlı donanması oluşturulmuştur vesaire... Fakat tarihte hak ettiği yeri pek alamamıştır.