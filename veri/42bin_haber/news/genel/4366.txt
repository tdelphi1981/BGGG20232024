Fizikçi rektörün karmaşık intiharı
Hafta sonu Erzuruma ailesinin yanına gelen Bayburt Üniversitesi rektörü Prof. Dr. Gökhan Budak dün sabah önce ilaç içti, ardından bileklerini kesti ve 4üncü kattan kendini boşluğa bıraktı. Atom fizikçisi profesör hastaneye kaldırıldı ama kurtarılamadı.
CUMHURBAŞKANI tarafından 7 Eylülde Bayburt Üniversitesi Rektörlüğü görevine atanarak Bayburtta yaşamaya başlayan Prof. Dr. Gökhan Budak (45), hafta sonu Erzurumdaki ailesinin yanına geldi. Budak, daha önce öğretim üyesi olarak görev yaptığı Atatürk Üniversitesindeki lojmanlarda bulunan 60 Nolu Bloktaki evinde dün sabah iddiaya göre acı duymamak için önceden ilaç alıp saat 10.00 sıralarında bileklerini kesti. Elinden kanlar akarken lojmanın dördüncü katında bulunan dairesinin balkonuna çıkan Budak, görgü tanıklarının iddiasına göre baş aşağı kendisini boşluğa bıraktı. Aile fertleri ve çevreden görenler tarafından karlar üzerinde ağır yaralı bulunan Budak, hemen Atatürk Üniversitesi Yerleşkesi içinde bulunan Tıp Fakültesi Yakutiye Araştırma Hastanesine kaldırıldı. Yoğun bakım servisinde tedaviye alınan Prof. Dr. Budak tüm çabalara karşın kurtarılamadı. Atatürk Üniversitesi Rektör Yardımcısı Prof. Dr. Fahrettin Korkmaz, Maalesef hocamızı kaybettik. Zaten olay yerinde kalbi durmuş ancak doktor olan komşusunun müdahalesiyle hayata döndürülmüştü. Başımız sağolsun. Üzgünüz dedi.
Evli ve 2 çocuk babası Prof. Dr. Gökhan Budakın intiharıyla ilgili polis geniş çaplı soruşturma başlattı.

OLAY YERİNDEN İLK GÖRÜNTÜLER / WEB TV  
Tanınmış bir bilim adamıydı 
PROF. Dr. Gökhan Budak, Erzurumun Olur ilçesinde doğdu. 1989da Atatürk Üniversitesi Fizik Bölümünden mezun oldu. 1990da birincilikle bitirdiği bölüme araştırma görevlisi, 1996 yılında yardımcı doçent, 2000de doçent ve 2006da Atom ve Molekül Fiziği Anabilim Dalında profesör olarak atandı. X-ışını Floresans Spektroskopisi, Atom ve Moleküllerin Kuantum Mekaniksel Hesaplamaları ile Monte Carlo Simülasyon Tekniği konularında bugüne kadar 60tan fazla SCI kapsamındaki dergilerde bilimsel makalesi, 40 civarında bildirisi var. Makaleleri TÜBİTAK Teşvik Primi ile ödüllendirildi ve 500den fazla atıf yapıldı. 2002-2003te Atatürk Üniversitesi Deprem Araştırma Merkezi Müdürlüğü, 2008-2010da da Ağrı İbrahim Çeçen Üniversitesi Eğitim Fakültesi Dekanlığı ve rektör yardımcılığı görevlerinde bulundu. 
Oğullarım  için istifa ettim  
Prof. Dr. Gökhan Budak, 2010 yılında iki rektör yardımcısıyla birlikte Ağrı İbrahim Çeçen Üniversitesi Rektör Yardımcılığı görevinden Ailevi sorunlardan ötürü istifa etmek zorunda kaldım. 11 ve 15 yaşlarında Emre ve Aykan isimli iki oğlum var. Onlara karşı sorumluluklarımız var. Bazı şeyler yaşanarak öğrenilir. Erzuruma gidiş gelişlerimiz sıkıntı yaratıyordu. Sırf bu yüzden istifa ettik. Altında kimse bir şey aramasın diyerek istifa etmişti. Budak, 4 ay önce Bayburta rektör olarak atanarak Erzurumdaki ailesinden yine ayrılmak zorunda kalmıştı. 
AĞRI BİLMECESİ 
Rektör Gökhan Budak, Ağrıdaki İbrahim Çeçen Üniversitesinde rektör yardımcılığı yaparken 10 Haziran 2010da istifa etmişti. Ancak Ağrıdaki istifa bilmecesi şehrin valisiyle başlamıştı.  
Vali Mehmet Çetin, 16 Nisan 2010da, 4.5 yaşında olan kızı Beyzanın sağlık sorunlarını gerekçe göstererek istifa edip Eskişehire yerleşti.  
2 ay sonra İbrahim Çeçen Üniversitesinin 3 rektör yardımcısı Prof. Gökhan Budak, Prof. Abdulhalik Karabulut ve Prof. Emin Özdemir 10 Haziran 2010da istifa etti. Gerekçe, ailevi neden olarak açıklanmıştı. 
arkadaşı da öldü 
Bir gün sonra, üniversite rektörü Prof. İrfan Aslan istifa sinyali verdimişti. Rektörlüğü sürdüren Arslan 11 Haziranda, 9 yaşındaki oğlunun kendisine gönderdiği mesajda Başbakan amcaya mektup yazıcam seni rektörlükten alsın. Rektör değil, baba 
istiyorum dediğini 
anlatmıştı.  
Prof. Gökhan Budak gibi aynı bölümden mezun olan Erzincan Üniversitesi Rektörü Prof. Erdoğan Büyükkasap (48) da intihar etmişti. Büyükkasap, 18 Mart 2010da Erzincandaki lojmanda iple kendini asmıştı.