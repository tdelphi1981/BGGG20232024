25 bin euroluk saray yavrusu
Sneijder Ailesinin, İstanbulda yaşadıkları evin kirası dudak uçuklatıyor.
Hollandalı yıldızın 725 metrekarelik yeni yuvasının aylık kirasının 15 bin Eurosunu çift kendi cebinden, kalan 10 bin Euroyu ise G.Saray Kulübü ödüyor. Süper lüks daireye biçilen fiyat ise tam 15 milyon dolar.

SNEIJDER BURADA YAŞAYACAK - FOTO GALERİ (Semih BAHADIR'ın objektifinden) 
GALATASARAYın dünya yıldızı Wesley Sneijderın İstanbulda yaşayacağı yer belli oldu. Transferinin ardından 10 gün boyunca Çırağan Kempinski Otelinde konaklayan Hollandalı futbolcu, eşi Yolanthe Cabau ile birlikte Maçka Residencetaki lüks dairelerine taşındı. Çırağan Sarayındayken Boğaz manzarasına hayran kalan Sneijder ve eşi bu nedenle yaşamak için şehir merkezini seçti. Çift, Eski Maçka Otelinin bulunduğu alana inşa edilen Maçka Residenceta, 725 metrekarelik muhteşem manzaralı süper lüks daireyi kiraladı.  
İSTANBUL AYAKLARININ ALTINDA 
31 Ocakta yeni yuvalarına taşınan Sneijder ve eşinin oturduğu dairenin aylık kirası ise tam 25 bin Euro Dudak uçuklatan kira bedelinin yaklaşık 10 bin Eurosunu Galatasaray Kulübü, geri kalan 15 bin Euroluk kısmı ise Hollandalı yıldız kendisi karşılayacak. Sneijderın Boğaz manzarasına hayran kaldığı için kendi cebinden para ödemeyi dahi göze alarak tuttuğu daireye 15 milyon dolar değer biçiliyor. Sarayburnu, Haliç, Adalar ve Boğaziçi Köprüsüne hakim bu lüks evin mobilyalarını dünyaca ünlü İtalyan markası Armani Caba dizayn etti.  
İLK İŞİ PİYANO VE AYNA ALMAK OLDU 
SNEIJDER Ailesinin saray yavrusuna taşındıktan sonra ilk işleri ise, piyano ve ayna almak oldu. Hatta sarı kırmızılı futbolcunun eşi Yolanthe Cabau, çok beğendikleri aynayı, inanılmaz güzel bir ayna yorumu ile twitterdan takipçileri ile paylaştı. Ülkemizde hayli mutlu görünen Sneijder ve eşinin tek sorunu ise İstanbul trafiği. Maçka ile Florya arasında her gün mekik dokuyan dünyaca ünlü yıldız, bu nedenle kendisine özel şoför tuttu. Hollandalının, İstanbul trafiğinde araba kullanmaktan çekindiği için böyle bir yol izlediği belirtildi.   
Süper lüks dairenin özellikleri 
+ İşletmeciliğini, ünlü otel zinciri Kempinski Residence yapıyor.
+ Vale parking, house keeping, yemek servisi vb. ile otel konforunda hizmet.
+ Teras Loungeda şehir panoraması ve havuzu ile özel bahçesinde güneşlenme imkanı.
+ Residence, Dünya mutfağından özel tatların yer aldığı Boğaz manzaralı restauranta sahip.
+ Fitnnes, Pilates, Türk hamamı, yüzme havuzu ve spor kompleksi var.
+ İç Tasarımı İtalyan firması Armani Casadan.