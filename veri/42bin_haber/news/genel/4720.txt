Bir Twitter yalanı daha
Müslüm Gürses'in vefat ettiğine dair Twitter'da çıkan haberlere sanatçının menajeri Nevzat Takmaz isyan etti.
18 Kasımda geçirdiği bypass ameliyatı sonrası karaciğer ve böbrek yetmezliği nedeniyle yoğun bakıma alınan Müslüm Gürsesin vefat ettiğine dair çıkan haberler isyan ettirdi. hurriyet.com.tr'nin ulaştığı Müslüm Gürses'in menajeri Nevzat Takmaz, sanatçının vefat etmediğini ve Twitter'da çıkan haberlere itibar edilmemesini istedi.   
Nevzat Takmaz, " Bu dedikodular yüzünden zor durumda kalıyoruz. Binlerce insan doğrulatmak için bizi arıyor. Muhterem Hanım da bu durumdan etkileniyor. Twitter'dan bu yalan haberleri çıkartanlar hakkında avukatımız aracaılığı ile yasal işlem başlattık. Bu insanlar ne istiyor, neden böyle yapıyor anlamakta zorlanıyoruz" dedi.