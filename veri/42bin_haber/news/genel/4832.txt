Japon popçudan pişmanlık gözyaşları
Tokyo çıkışlı bir pop grubu olan AKB48'nin üyelerinden 20 yaşındaki Minami Minegishi, bir geceyi erkek arkadaşının evinde geçirdiği gazetecilerce görüntülenince saçlarını sıfıra vurdurup, herkesten gözyaşları içinde özür diledi.
Minami, geceyi geçirdiği erkek arkadaşının evinden sabah çıkarken görüntülenince büyük tepki toplamıştı. 
Bu tepkilere dayanamayan genç kadın, Youtube'da yayınladığı 4 dakikalık bir videoda gözyaşları içinde özür diledi.  JAPON POPÇU GÖZYAŞLARIYLA AF DİLEDİ 
Saçlarını tamamen kazıtan Minami'nin videosu milyonlarca kişi tarafından görüntülendi. 
 Minami, erkek arkadaşının evinden çıkarken böyle görüntülenmişti. 
Japon geleneklerine göre saçını sıfıra vurdurmak, derin pişmanlık göstergesi anlamına geliyor.  
Tokyo çıkışlı pop grubu AKB48, üç takıma ayrılmış, yirmi yaşlarının başlarında 48 kadın üyeden oluşuyor. Japonya'nın en büyük müzik topluluklarından olan AKB48'in CD ve DVD'leri milyonlarca satış yapıyor. Grubun sadece 2011 yılında yaptığı satış 126 milyon sterlin ederindeydi. 
 
 