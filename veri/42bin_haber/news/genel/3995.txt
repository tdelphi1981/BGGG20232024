Altın yatırımı artık genimize yerleşti!
Altının ilk akla gelen yatırım araçlarından birisi olduğunu belirten Akbank Genel Müdür Yardımcısı Galip Tözge, 'Altın yatırımı deyim yerindeyse 'genlerimize yerleşti'. Talep bu yıl da sürecek'dedi
 Anadolu insanı bilinen 4.000 yıllık tarihi boyunca altına özel bir ilgi duydu. Hatta dünyanın ilk altın parası 'Lidya Aslanı' da bu topraklarda basıldı. Gerçek anlamda kuyumculuk yine Anadolu topraklarında şekillendi. Bu toprakların geleneksel yatırım aracı altını geçen yıl çağdaş bankacılığın avantajlarıyla donattıklarını belirten Akbank Bireysel Bankacılıktan Sorumlu Genel Müdür Yardımcısı Galip Tözge, '  Altın Bankacılığı alanında  yepyeni ürün ve hizmetleri hayata soktuk. Geçtiğimiz yıl içinde tüketicilerimize sunduğumuz Altın Mevduat Hesabı ile 10 ay gibi kısa bir sürede çok ciddi bir   hacme ulaştık' dedi.
 Geçen yıl hizmete sundukları bir diğer hesabın ise 'Akbank Esnek Birikim Hesabı' olduğunu belirten Galip Tözge, 'Akbank Esnek Birikim Hesabı ile  kişilerin internet yada şube kanalıyla verecekleri bir talimatla her ay düzenli olarak gram cinsinden ya da tam, yarım, çeyrek altın birikimi yapılabiliyor. Akbank Esnek Birikim Hesabı açtıran herkes  küçük tutarlar için bile sevdikleri için düzenli olarak altın birikimi yapıyor. Esnek Birikim Hesabı için müşterilerimizden herhangi bir masraf, ücret talep etmiyoruz' diye konuştu.
 AKBANK DAVETLERİ
 EKİM 2012 ayı itibarıyla yepyeni bir başka uygulamaya daha imza atarak Akbank Altın Davetleri düzenlemeye başladıklarını anlatan Akbank Genel Müdür Yardımcısı Galip Tözge, bu hizmetin müşterilerin büyük ilgisini topladığını ifade etti. Tözge, banka müşterilerinin ellerinde bulunan farklı ayardaki yastık altı altın birikimlerini ilgili şubelere getirerek, Altın Hesabı'na aktardığını söyledi.
 Tüketici kredisi kullandıracak
 Akbank Bireysel Bankacılıktan Sorumlu Genel Müdür Yardımcısı Galip Tözge,  şunları söyledi: 'Altın Davetlerimize hız kesmeden devam edeceğiz. İlk etapta, müşterilerimize altın hesaplarındaki bakiyeyi teminat vererek, tüketici kredisi kullanma olanağı sunacağız. '
 Uzun vadeli bir yatırım
 Galİp Tözge, 'Ülkemizde yapılan araştırmalar altının ilk akla gelen yatırım araçlarından biri olduğunu işaret ediyor. Bu durum, altın yatırımının deyim yerindeyse 'genlerimize yerleştiğinin' bir göstergesi aslında. Altına olan ilgi geçmişte olduğu gibi gelecekte de uzun vadeli olacak ve bankacılık sisteminde bu alan gelişmeye devam edecek.'