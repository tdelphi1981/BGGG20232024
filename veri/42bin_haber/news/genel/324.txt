Fazıl Say hakim karşısına çıkacak
Say, ''halkın bir kesiminin benimsediği dini değerleri alenen aşağıladığı'' iddiasıyla açılan davada hakim karşısına çıkacak.
 Piyanist ve besteci Fazıl Say hakkında, ''halkın bir kesiminin benimsediği dini değerleri alenen aşağıladığı'' iddiasıyla 1,5 yıla kadar hapis cezası istemiyle açılan davanın ilk duruşması, 18 Ekim Perşembe günü yapılacak.
 İstanbul 19. Sulh Ceza Mahkemesi'nce görülmesine başlanacak davanın iddianamesinde, Fazıl Say'ın sosyal paylaşım sitesi Twitter'da yazdığı bazı yazılarda, ''halkı kin ve düşmanlığa tahrik veya aşağılama'' suçunu işlediği ifade ediliyor.
 İddianamede, Say hakkında, ''halkın bir kesiminin benimsediği dini değerleri alenen aşağıladığı'' gerekçesiyle 1,5 yıla kadar hapis cezası isteniyor.  AA