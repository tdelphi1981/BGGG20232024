7 yıl sonra toprağa verildi
Yalova'da 7 yıl önce işlenen cinayetin kurbanı 25 yaşındaki Fatih Geçer cesedine ulaşılılmasının ardından toprağa verildi.
 Cenazenin camii avlusunda beklediği sırada baba Fetih Geçer ve Anne Şengül Geçer göz yaşlarına hakim olamayarak tabutun başından biran olsun ayrılmadı. Baba Geçer, 'En azından oğlumun mezarını bileceğim" dedi. Geçer'den geriye kalan kemik parçalarının cenazeye küçük bir çuval içinde gönderilmesi dikkat çekti.
 Yalova'nın Samanlı köyünde 2005 yılında kaybolan 25 yaşındaki Fatih Geçer'in katil zanlısı olarak geçtiğimiz Ocak ayında tutuklanan iki kişinin gösterdiği yerde bulunan kemik parçalarıyla ilgili İstanbul Adli Tıp Kurumu'nda yapılan DNA testleri sonuçlandı. DNA testleri sonuncunda bulunan parçaların Fatih Geçer'e ait olduğu belirlendi. Tespitin ardından Geçer'in cenaze namazı kaybolmasından 7 yıl sonra kılındı. Samanlı Köyü Camii'ndeki törende baba Fetih Geçer ve Anne Şengül Geçer göz yaşlarına hakim olamayarak tabutun başından biran olsun ayrılmadı. Baba Fetih Geçer'in , "Oğlumu genç yaşta toprağa veriyorum. Bunu bize yaşatanları Allah'a havale ediyorum. Hiç değilse oğlumuzun 7 yıl aradan sonra bir mezarı oldu. 7 yıl hep oğlumuz gelecek diye bekledik. Allah evlat acısını kimseye yaşatmasın. 7 yıl sonra bu buruk mutluluğu bize yaşatan tüm güvenlik güçlerine teşekkür ederim" dedi. Geçer'in cenazesi gözyaşları arasında köy mezarlığında toprağa verildi.
 ANNE BABANIN ACISI İKİYE KATLANDI
 Geçer'den geriye kalan kemik parçalarının cenazeye küçük bir çuval içinde gönderilmesi dikkat çekti. Kemik parçaları çuvaldan alınıp kefene konuldu. Oğlundan geriye kalanları gören anne babanın acısı ikiye katlandı.
 Olay Nasıl Olmuştu
 2005 yılında birden bire ortadan kaybolan Fatih Geçer tüm aramalara rağmen bir türlü bulunamıyordu. Kayıp genci bulmak için çalışmalarına devam eden güvenlik güçleri yine Samanlı'da başka bir cinayet olayını araştırırken geçtiğimiz Ocak ayında Erkut Acar (33) ve Hüseyin Demir'i (27) gözaltına almış ve bu iki isimin sorgularında suçlarını itiraf etmişlerdi. İki katil zanlısı yakalanmalarının ardından polise verdikleri ifadelerinde önce kayıp Fatih Geçer'i de kendilerinin öldürdüklerini, ardından da yer gösterme tatbikatı sırasında cesedini Paşaköy'de ormanlık araziye attıklarını itiraf etmemişlerdi. Zanlıların ifadeleri doğrultusunda Yalova Emniyet Müdürlüğü Cinayet Büro Amirliği'nce oluşturulan özel ekip tarafından aynı gün cesedin atıldığı iddia edilen yerde insana ait 5 adet kaburga kemiği, 2 adet omurilik kemiği, bir gömlek yakası, aynı gömleğe ait iki kol ve kol düğmeleri bulmuştu. Bunun üzerine bulunan parçaların Fatih Gençer'e ait olup olmadığının belirlenmesi için DNA testi yapılmıştı.
 Osman HÖKEMEN / YALOVA
  