Twitter'ı karıştıran 'Atatürk' tweet'i
Sabah gazetesi yazarı Sevilay Yükselir'in Twitter üzerinden Atatürk ve Latife Hanım'ın evliliğine ilişkin yazdığı tweet'ler sosyal medyada büyük tartışma yarattı.İsmet İnönü'nün kızı Özden İnönü Toker'in "Latife Hanım Atatürk'ü bir vatan kurtaran olarak görmüş. Atatürk de onu idealindeki Türk çağdaş kadını olarak görmüş. Onun için böyle iki ideal insanın karı koca olarak yaşaması zor" yönündeki sözlerinden yola çıkarak, "Zaman zaman Atatürk acaba Latife Hanım'a şiddet uyguladı mı diye düşünmüyor değilim" diye yazan Sevilay Yükselir, attığı tweet'lere karşılık kendisine hakaret edenlere dava açacağını açıkladı. 



Bir takipçisi de Yükselir hakkında Atütürk'ün kişilik haklarına saldırıda bulunduğu gerekçesiyle suç duyurusunda bulunacağını ilan etti. 

Konuyu CHP'li milletvekilleriyle paylaşan Twitter kullancıları, "Atatürk'ün kurduğu bir partinin vekillerinin ona hakaret edilmesine rağmen sessiz kaldıkları" gerekçesiyle tepki gösterdi. CHP İstanbul Milletvekili Aykut Erdoğdu, takipçilerine konuyu partisinin Hukuk İşlerinden Sorumlu Genel Başkan Yardımcısı Bülent Tezcan ile paylaşacağını bildirdi.