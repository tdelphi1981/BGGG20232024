En sıcak gün
Saat 13.00 itibari ile Beyazı'ta sıcaklık 14.6 dereceye kadar çıktı. Bu değer pazar gününün haftanın en sıcak günü olduğunu gösterdi. Türkiye çarşamba gününden itibaren ise Balkanlardan gelecek yağışlı havanın etkisine girecek.
İstanbul uzunca bir süre sonra en güneşli ve en sıcak günlerinden birini yaşıyor. Haftanın son günü pazar, aynı zamanda haftanın da en sıcak gün oldu. Saat 13.00 itibari ile Beyazıt'sıcaklık 14.6 dereceye kadar çıktı.   
İŞTE BEŞ GÜNLÜK HAVA TAHMİNİ

ORTALAMANIN ÜSTÜNDE 

Bu değer Şubat ayı ortalamasının da bir hayli üstünde. İstanbul'un Şubat ayları ortalaması 9.7. 

Meteorolojik ölçüm istasyonları ve arşivlerden derlenen bilgilere göre İstanbul'un "en sıcak şubat"ı 1977 yılında yaşadı. 14 şubat 1977'de sıcaklık 24 dereceyi buldu. 

İSTANBUL'UN "EN SOĞUK GÜNÜ" ŞUBAT AYINDA YAŞANDI

İstanbul (- 8) dereceyle tarihinin en soğuk gününü de bir şubat ayında yaşadı. Bu değer aynı zamanda İstanbul kışının da en soğuk günü olarak arşive geçti. 1985 yılının 22 Şubat günü ölçülen -8 derece halen İstanbul'un "en soğuk" günü. 
ÇARŞAMBA GÜNÜ YAĞIŞLI HAVA GELİYOR 
Meteoroloji Marmara Bölgesi ve Batı Karadeniz Bölgesinin Çarşamba gününden itibaren Balkanlardan gelecek yağışlı havanın etkisine gireceğini açıkladı. 
Meteoroloji Genel Müdürlüğünden yapılan açıklamaya göre, ülkenin doğu kesimlerinde etkili olan yağışlı hava bu akşam saatlerinde Türkiyeyi terk edeceğinin tahmin edildiğini bildirdi. Pazartesi ve salı günü ülke genelinde önemli bir yağış beklenmediği kaydedilirken, çarşamba günü kuzeybatı kesimlerin Balkanlar üzerinden gelecek yeni bir yağışlı havanın etkisine girmesinin beklendiğine dikkat çekildi. Buna göre; Marmara, Kuzey Ege, Batı ve Orta Karadeniz ile İç Anadolunun kuzey batısında yağmur ve sağanak yağış bekleniyor. Bu yağışlı sistemin soğuk havası ile birlikte perşembe günü ülkenin büyük bir bölümünde etkili olması, cuma günü kuzey doğu kesimlere çekilmesi ve Cumartesi günü ise Doğu Anadolunun doğusunda yağışlara neden olduktan sonra Türkiyeyi terk etmesi bekleniyor. 
HAVA SICAKLIĞI ARTIYOR 
Yapılan açıklamada, hava sıcaklığının yarın kuzey ve iç, salı günü doğu kesimlerde 3-5 derece artarak ülke genelinde mevsim normallerinin üzerine çıkacağı, çarşamba günü yağışlı sistemin gelişiyle birlikte kuzeybatı, Perşembe günü ülke genelinde 4-8 derecede azalarak mevsim normalleri civarına gerileceği tahmini yapıldı. 
Yetkililer, Doğu bölgelerde çığ tehlikesi ve sabah saatlerinde iç bölgelerde görülecek sise karşı dikkatli ve tedbirli olması gerektiğini bildirdi.