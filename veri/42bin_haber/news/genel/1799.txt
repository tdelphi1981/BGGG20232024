Aile ve Sosyal Politikalar Bakanlığı İletişim Merkezi, Gaziantep'te açıldı
Turkcell Global Bilgi ve Aile ve Sosyal Politikalar Bakanlığı işbirliğiyle açılan çağrı merkezinde, 'Alo 183 Danışma Hattı' üzerinden danışmanlık hizmetleri sunulacak
 AİLE ve Sosyal Politikalar Bakanlığı ve Turkcell Global Bilgi'nin işbirliği ile Gaziantep'te açılan Aile ve Sosyal Politikalar Bakanlığı İletişim Merkezi, bakanlık mevzuatına ait bir çok konuda arayanlara hizmet ve destek verecek. Çağrı merkezi, 'Alo 183 Danışma Hattı' üzerinden özürlü, istismara uğrayan veya uğrama riski taşıyan, desteğe gereksinimi olan kadınlara, çocuklara ve yaşlılara, şehit yakınları ile gazilere danışmanlık ve rehberlik hizmetleri sunulacak. 'Alo 144 Sosyal Yardım Hattı' üzerinden ise maddi durumu yeterli olmayan vatandaşların soru, şikayet ve önerileri karşılanacak. Çağrı merkezinin açılışı, dün Aile ve Sosyal Politikalar Bakanı Fatma Şahin, Maliye Bakanı Mehmet Şimşek, AKP Genel Başkan Yardımcısı, Tanıtım ve Medya Başkanı Gaziantep Milletvekili Doç. Dr. Hüseyin Çelik, Turkcell Genel Müdürü Süreyya Ciliv ve Turkcell Global Bilgi Genel Müdürü Bahadır Pekkan'ın katılımıyla gerçekleşti.
 Kadına karşı ayrımcılık ırkçılıktan daha beter
 BAKAN Fatma Şahin, 25 Kasım'ın Kadına Karşı Şiddetle Uluslararası Mücadele ve Dayanışma Günü olduğunu hatırlatarak, 'Kadına karşı ayrımcılık ırkçılıktan beterdir diyerek yola çıktık' dedi. Süreyya Ciliv, ise 'Burada, kadın ve çocuklarımızı ilgilendiren önemli bir yatırımı hayata geçiriyoruz' diye konuştu.