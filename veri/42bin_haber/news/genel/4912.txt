Kılıçdaroğlu Portekiz'de
CHP Genel Başkanı Kemal Kılıçdaroğlu, Cascais kentinde bugün ve yarın yapılacak Sosyalist Enternasyonal toplantısına katılmak üzere Portekiz'e gitti. Dün sabah Atatürk Havalimanı'na gelen Kılıçdaroğlu'nu çok sayıda partili karşıladı. Kılıçdaroğlu beraberindeki heyetle Türk Hava Yolları'nın tarifeli uçağıyla Lizbon'a uçtu.
  
 Aynı zamanda Sosyalist Enternasyonal Başkan Yardımcısı olan CHP lideri, toplantıda, 'Yükselen ve Gelişen Ekonomilerin 'Krizden Çıkış' Stratejisi İçindeki Yeri' konulu bir konuşma yapacak. Kılıçdaroğlu'na CHP Genel Başkan Yardımcısı Faruk Loğoğlu da eşlik ediyor.