7 yaşında üniversite sınavına girdiler
'7 yaşında üniversite olur mu?' demeyin, olur... Türkiye'nin YÖK sertifikalı ilk çocuk üniversitesi öğrenci seçmek için sınav açtı. 7-12 yaş arası 720 çocuk, üniversiteye girebilmek için yarıştı.
 UFUKAY ARDA / İSTANBUL
 ÜSKÜDAR Çocuk Üniversitesi, Üsküdar'da yaşayan 'üstün yetenekli' çocukları işlemek, yeteneklerine uygun eğitim almalarını sağlamak için Üsküdar Belediyesi ile Medeniyet Üniversitesi'nin iş birliğinde kuruldu. YÖK onayı alan proje, İstanbul Kalkınma Ajansı'ndan da 1 milyon liralık mali destek aldı.
 ÜNİVERSİTEYE girebilmek için başvuran öğrenciler Altunizade Hafize Özal İlköğretim Okulu'nda sınava girdiler. Öğrencilere Milli Eğitim Bakanlığı tarafından hazırlanan 'temel kabiliyetler testi' uygulandı. Testin sonucunda Yeteneklerine göre değerlendirilen öğrencilerden 197'si bilim ve eğitim, 50'si sanat 50 öğrenci de spor alanında eğitim görecek. Sabah ilkokula giden minikler, öğleden sonra üniversiteye gidecekler.