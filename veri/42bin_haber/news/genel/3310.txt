Redhack, Marmara ve KTÜyü vurdu
Siber saldırı grubu Redhack bugün de Marmara ve Karadeniz Teknik Üniversitesi hakkındaki yolsuzluklar üzerine belgeler yayınladı.Redhackin bugünkü hedefinde Karadeniz Teknik Üniversitesi (KTÜ) ve Marmara Üniversitesi vardı. Siber saldırı grubunun bugün yayınladığı belgelerde Trabzon Cumhuriyet Başsavcılığının, KTÜ hakkında başlattığı soruşturmaya konu olan iddialar ve YÖK Başkan Vekili Prof. Dr. Şaban H. Çalış imzasıyla verdiği yanıtlar yer alıyor.

Soruşturma açılan konulardan ilki, KTÜ Güçlendirme Vakfının kanuna aykırı olarak üniversite personeline teşvik amaçlı yardımlar yapması ile ilgili. Belgelerde 2007-2009 yılları arasında yaşanan olayda kimlere yardım yapıldığı ve neden kanuna aykırı olduğun anlatılıyor. YÖKün Trabzon Cumhuriyet Başsavcılığına verdiği yanıtta, KTÜ Rektörü Prof. Dr. İbrahim Özenin de görüşlerine de yer verilerek, vakıfta görev alan ve üniversite yönetiminde bulunan kişilerin uyarılması gerektiği belirtiliyor.

İkinci soruşturma konusu ile üniversiteye ait paranın, vakfın hesabına yatırılması hakkında. YÖKün verdiği cevaba göre, üniversite yönetiminin hatası sonucu vakfa yapılan bağışlar üniversitenin hesabına yatırıldı. Hatanın fark edilmesi ile para vakfın hesabına geçirildi ve konuyla ilgili herhangi bir işlem yapılmadı.

KTÜ ile ilgili son iddia ise, geçen yıllarda birçok üniversitelinin eylem yapmasına da neden olan kayıt sırasında öğrencilerden zorla bağış alınması hakkında. YÖKün verdiği cevaba göre kayıt sırasında öğrencilerden katkı payı dışında para alınmaması gerekirken, yapılan incelemeler sonucunda KTÜde öğrencilerden ilk kayıtta 100, ikinci kayıtta ise 25 TL para alındığı tespit edildi. Ancak bunun, zorla bağış olarak yorumlanamayacağının belirtildiği belgede, öğrencilerin mahalle baskısı sendromuyla ve farkında olmadan bu paraları yatırdığı bilgisine yer veriliyor. Konuyla ilgili olarak dönemin rektör ve rektör yardımcısı hakkında disiplin soruşturması açılıp, kınama cezası verildiği belirtiliyor.

Marmara hakkında altı iddia

Redhackin bugün yayınladığı belgelerden ikincisi de Marmara Üniversitesine ait. Ak Parti İstanbul Milletvekili Mustafa Şentop tarafından YÖKe gönderilen belgede üniversiteye ait altı iddia yer alıyor. İddialar şöyle:

- Hukuka ve mevzuata aykırı akademik personel alımı,

- Lisansüstü giriş sınavları için her öğrenciden 100 TL ücret alınması,

- Rektörlük idarecileri başta olmak üzere otomasyon birimi ve diğer yerlerdeki bazı personele zarf içinde kayıt dışı ödeme yapılması,

- Kampüs kart uygulaması kapsamında öğrenci ve personelin izni olmadan kişisel bilgilerinin bankaya iletilmesi ve 70 binin üzerinde kişiye haberleri olmadan banka hesabı açılması,

- Üniversite Rektörünün, yetkisi olmamasına rağmen hukuk fakültesine dekan ataması yapması ve bir dekan yardımcısının atamasının geri alınması için dekanlığa yazı göndermesi,

- İktisadi ve İdari Bilimler Fakültesinden mezun olan bir öğrencinin yazılı sınav kağıdının, dersin hocası tarafından yok edilmesi ve sahte sınav kağıdı düzenlenerek öğrenciye başarısız not verilmesi.

Şentop imzası taşıyan belgeden, YÖKün bu iddiaların hiçbirine yanıt vermediği anlaşılıyor.