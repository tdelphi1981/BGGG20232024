Chavezi Lenin yapmak artık çok zor
Venezüellanın geçtiğimiz ay ölen lideri Hugo Chavezin Vladimir Lenin gibi kalıcı mumya haline getirilmesinin artık çok zor olduğu bildirildi.
Chavezin mumyalanması için Venezüellaya davet edilen Rus uzmanlar, fazla zaman kaybedildiği için Chavezin cansız bedeninin mevcut şartlarda kalıcı bir mumya haline getirilmesinin imkansız olduğu tespitinde bulundu. 
Rusyanın Sesi Radyosunun haberine göre, sadece Rus değil, Alman uzmanlar da aynı tespitte bulunarak sonucu Venezüella hükümetine iletti. 
Moskovada Lenin mumyasının bakımını yapan teknisyenler ise zaman aşımı olmuş faktörüne şu izahatı getirdi: 
Bir kişinin ölmesinden sonra bedenindeki kanının pıhtılaşmasına izin verilmeden hemen boşaltılması ve yerine morfolin adını verdiğimiz balzamik sıvı enjekte edilmesi gerekiyor. Ancak taze bir cesette bu sıvı kanın yerini alarak tüm dokulara nüfuz edebiliyor. Chavez olayında anlaşılan bu husus dikkate alınmamış. Bedeni mumyalaştırılsa bile kısa bir süre sonra değişik bölgelerde çürümeler başlayacaktır