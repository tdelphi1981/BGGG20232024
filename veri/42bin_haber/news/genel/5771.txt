Ghosnun maaşına Türk indirimi
RENAULTun işçi çıkarma ve maaşları dondurma planına direnen Türk sendika temsilcisi Ali Kaya, grubun CEOsu Carlos Ghosnun maaşını indirtti. Kayanın, Ghosnun günde 35 bin Euro kazandığını söylemesinin ardından ünlü CEO, gönüllü olarak maaşında yüzde 30 indirime gittiğini açıkladı.
FRANSIZ otomobil üreticisi Renaultun Türk sendika temsilcisi Ali Kaya, maliyet düşmanı (cost killer) olarak bilinen Renault Nissan CEOsu Carlos Ghosnun maaşını indirtti. Ghosnun firmanın zarar ettiği gerekçesiyle getirdiği yeni sözleşmeye karşı çıkan Kaya, Fransız televizyonlarına çıkarak Kendisi yılda 13 milyon Euro maaş alıyor. Günlük 35 bin Euroya denk geliyor deyince, Ghosn maaşını gönüllü olarak indirdiğini açıkladı. Ghosn, Eğer sendika anlaşmayı kabul ederse, maaşımın net bölümünde yüzde 3, prim bölümünde ise yüzde 30 oranında indirime gitmeye hazırım dedi. 
ÜCRETLERİ DONDURMA 
Renault-Nissan Grubunun CEOsu olduktan sonra grubun kâr eden bir şirkete dönüşmesini sağlayarak otomotiv sektörünün en başarılı yöneticilerinden biri olan Carlos Ghosnun işçi çıkarma ve maaşları dondurma önerisi tartışmanın fitilini ateşledi. Fransanın otomotiv devi Renaultnun patronu Ghosn, yıl sonunda çalışanlara, 8 bin işçinin aşamalı olarak işten çıkarılarak kadro daralmasına gidilmesi ile ücretlerin dondurulmasını öngören bir sözleşme önerdi. Ancak firmada örgütlü Fransanın en büyük sendikal federasyonu CGT, yönetimin önerisini blok halinde reddederek greve çıktı.  
YOLCULARI SUYA ATIYOR 
Geçtiğimiz hafta Fransanın tüm haber bültenlerine konuk olan CGTnin Renaultdaki işyeri temsilcisi Türk sendikacı Ali Kaya, Bize sıfır zam ve çalışanların çıkarılmasını öneriyor. Bu, gemisine rüzgar vuran kaptanın kendini kurtarmak için mürettebatını ve yolcuları suya atmasına benziyor diye konuştu. CGT ise, Carlos Ghosnun indirim önerisinin son derece sembolik olduğunu ve sosyal planı kabul etmeyeceklerini açıkladı.