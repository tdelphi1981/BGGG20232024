3 yetmedi 5 öldürdü
İZMİRde 3 yıl önce 3üncü kattan kendini boşluğa bırakıp yaralı kurtulan 24 yaşındaki Ayşegül Aşkın, bu kez bir otelin 5inci katının balkonundan atladı. Otelin giriş kapısındaki camlı bölümün üzerine düşen Aşkın, hayatını kaybetti.
Ayşegül Aşkın, 27 Ocak 2010da, erkek arkadaşı ile yaşadığı tartışmanın ardından, kendini üçüncü kattan boşluğa bıraktı. Kameralarca görüntülenen o anların ardından hastaneye kaldırılan Aşkının sağ bacağında kalıcı hasar meydana geldi. Hastanedeki tedavisi tamamlanan Ayşegül Aşkın, itfaiye görevlileri hakkında, olay anında yavaş davrandıkları ve hava yastığını geç açtıkları iddiasıyla suç duyurusunda bulundu ancak dava açılmasına yer olmadığına karar verildi. 
İKİNCİ KEZ ÖLÜMÜ SEÇTİ / FOTO GALERİ 
BAZEN 3ÜNCÜ KAT YETMEZ, EN GÜZELİ 6NCI KAT   
Ayşegül Aşkın olaydan 3 yıl sonra dün akşam taksiyle Alsancakta bir otele geldi. Bir şişe viski sipariş eden Aşkın, 5inci kattaki odasında bir süre vakit geçirdi. Saat 05.00 sıralarında odanın balkonuna çıkan Aşkın, kendini boşluğa bıraktı. Otelin girişindeki camlı bölümün üzerine düşen Aşkını kanlar içinde gören güvenlik görevlileri durumu, polis ve sağlık ekiplerine bildirdi. İhbar üzerine gelen acil yardım ekiplerinin yaptığı kontrolde, Aşkının olay yerinde hayatını kaybettiği belirlendi. Otele çağrılan bir yakını Aşkını teşhis etti. Yapılan incelemenin ardından Aşkının cesedi otopsi için İzmir Adli Tıp Kurumu Morguna kaldırıldı. Yakınları, Ayşegül Aşkının erkek arkadaşından ayrıldığı için bir süredir bunalımda olduğunu ileri sürdü. Odada yapılan araştırmada herhangi bir intihar notuna rastlanmadığı, olayla ilgili soruşturmanın sürdüğü bildirildi. Aşkının sosyal paylaşım sitesi Facebooktaki sayfasına intiharından önce, "Bazen üçüncü kat yetmez en güzeli altıncı kat" yazdığı ortaya çıktı. 
HAKKINDA DAVA VARDI 
Öte yandan, Ayşegül Aşkının iki yıl önce alkollü kullandığı otomobille yaşlı bir çifte çarparak yaralanmalarına neden olduğu iddiasıyla 2 yıl hapis cezasına çarptırıldığı, temyize giden dosyayı inceleyen Yargıtayın cezanın fazla olduğunu belirterek, kararı bozduğu öğrenildi. Yargıtayın bozma kararının ardından, duruşma için önümüzdeki 11 Şubata gün verildiği belirtildi.