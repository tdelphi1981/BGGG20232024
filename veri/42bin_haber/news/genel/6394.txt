Dalları bastı kiraz
Son yılların en büyük cezası bankalara geldi. Rekabet Kurulu (RK), rekabeti ihlal ettikleri gerekçesiyle bankalara para cezası verdi. Kurul, soruşturma raporundaki kartel iddialarını ise kabul etmedi. En yüksek cezayı alan Garanti Bankası, kararı yargıya taşıyacak.
REKABET Kurulu, Türkiyede faaliyet gösteren 12 banka hakkında rekabeti ihlal ettikleri gerekçesiyle açtığı soruşturmaya ilişkin merakla beklenen karar açıklandı. Rekabet Kurulu 12 bankanın 12sine de ceza verdiği kararda, rekabetin ihlal edildiği hükmüne varırken, soruşturma raporundaki kartel iddialarını kabul etmedi. Kurulun 12 bankaya verdiği idari para cezasının toplamı 1 milyar 116 milyon 957 bin 468 milyar lira oldu. Rekabet Kurulu yargı yolu açık olmak koşuluyle bankalara cirolarının yüzde 0.6sı ile yüzde 1.5una kadar ceza kesti. Hürriyet, Kasım 2012de Rekabet Kurulunun bankalara rekabet ihlali gerekçesiyle soruşturma açtığını, cezaların milyar lirayı aşabileceğini duyurmuştu.   
REKABET İHLALİ VAR 
Yürütülen soruşturma sonucunda, tespitler ve ilgili taraf savunmaları, toplanan tüm bilgi ve belgeler ile soruşturma raporu, ek yazılı görüş ve sözlü savunma toplantısındaki açıklamalar değerlendirilerek yapılan Rekabet Kurulu toplantısında nihai karar alındı. Mevduat, kredi ve kredi kartı hizmetleri alanında Akbank, Garanti, ve Garanti Ödeme Sistemleri AŞ ile Garanti Konut Finansmanı Danışmanlık AŞden oluşan ekonomik bütünlük, Halk Bankası, Vakıflar Bankası, Yapı ve Kredi Bankası, Ziraat Bankasının Rekabetin Korunması Hakkında Kanunun 4. maddesini ihlal ettiklerine oybirliğiyle karar verildi. 
CİRONUN YÜZDE 1.5U 
Denizbank, Finans Bank, HSBC Bank, ING Bank, Türk Ekonomi Bankası, İş Bankasının ihlal kararı ise oyçokluğu ile alındı. Kurul, bu nedenle kanunun ilgili maddeleri uyarınca 2011 mali yılı sonunda oluşan ve Kurul tarafından belirlenen yıllık gayri safi gelirlerinin takdiren, yüzde 1.5 oranında olmak üzere; Garanti Bankası ve Garanti Ödeme Sistemleri AŞ ile Garanti Konut Finansmanı Danışmanlık A.Ş.den oluşan ekonomik bütünlüğe 213 milyon 384 bin 545,76 lira, Akbanka 172 milyon 165 bin 155 lira, Yapı ve Kredi Bankasına 149 milyon 961 bin 870 lira, idari para cezası verilmesine 3 kurul üyesinin farklı gerekçesi ve oyçokluğu ile karar verdi. 
CİRONUN YÜZDE 1İ 
Rekabet Kurulu, 2011 mali yılı sonunda oluşan ve Kurul tarafından belirlenen yıllık gayri safi gelirlerinin takdiren, yüzde 1 oranında olmak üzere; İş Bankasına 146 milyon 656 bin 400 lira, Finans Banka 54 milyon 21 bin 410 lira, Halk Bankasına 89 milyon 691 bin 370 lira, Vakıflar Bankasına 82 milyon 172 bin 910 lira, Ziraat Bankasına 148 milyon 231 bin 490 lira, idari para cezası verilmesini 4 kurul üyesinin farklı gerekçesi ve oyçokluğu ile kararlaştırdı. 
CİRONUN YÜZDE 0.6SI 
Kurul ayrıca 2011 mali yılı sonunda oluşan ve Kurul tarafından belirlenen yıllık gayri safi gelirlerinin takdiren, yüzde 0.6 oranında olmak üzere, Denizbanka 23 milyon 55 bin 396 lira, HSBC Banka 14 milyon 875 bin 404 lira, ING Banka 12 milyon 72 bin 792 lira, idari para cezası verilmesine 1 kurul üyesinin farklı gerekçesi ve oyçokluğu ile karar verdi. 2011 mali yılı sonunda oluşan ve Kurul tarafından belirlenen yıllık gayri safi gelirlerinin takdiren, yüzde 0.3 oranında olmak üzere Türk Ekonomi Bankasına da 10 milyon 668 bin 726 lira idari para cezası verilmesine yine 1 kurul üyesinin farklı gerekçesi ve oyçokluğu ile karar verildi. 
Bankacılar cezanın kiraz kadar küçük olmasını istemişti 
25 Şubatta banka temsilcilerinin Ankarada yaptığı sözlü savunmada, Rekabet Kurulunun vereceği cezaya ilişkin, Rekabet Kurumunun meyve ihracatçısı 13 firmaya 2005 yılında verdiği küçük cezalar hatırlatırlatılarak, Lütfen vereceğiniz kararda sektörün özelliklerini, ekonomik konjonktürü dikkate alın. Verecekseniz kiraz kadar küçük olsun ifadesi kullanılmıştı.   Rekabet Kurumu, 2005 yılında söz konusu meyve ihracatçısı firmaya satışları üzerinden yüzde 1 ila yüzde 5 oranında, toplamda 1 milyon 349 bin lira  rekabeti ihlal cezası kesmişti. 4 firma içinse delil yetersizliğinden cezai yaptırım uygulanmamıştı.  
Bankalara verilen en yüksek ceza  
REKABET Kurulunun bankacılık sektörüne bugüne kadarki en yüksek cezayı verdiği belirtilirken, kartel tespiti yapılmamış olmasının verilen cezanın piyasadaki beklentilerin altında kalmasını sağladığı kaydedildi. Rekabet Kurulunun verdiği kararda bankaların 2011 yılı sonunda gayri safi gelirlerinin yüzde 0.3ü ile yüzde 1.5i oranında cezalar verildi. Bugüne kadar açılan soruşturmalarda bir banka için verilen en yüksek ceza tutarı cironun yüzde 0.5i kadardı. 
Borsa cezaları erken mi duydu 
REKABET Kurulunun dün akşam saatlerinde açıkladığı bankalara 1.1 milyar liralık rekabet cezasının İstanbul Menkul Kıymetler Borsasında (İMKB) erken duyulduğu iddia edildi. Özellikle yabancıların 3 milyar liranın üzerinde ceza beklediği bu yüzden 1 milyar lira civarındaki toplam cezanın borsa tarafından olumlu karşılandığı belirtildi. İMKB-100 Endeksi dün günü 1706 puanlık yükselişle 83.5541 puandan kapattı. ABDde para musluklarının açık kalacağına yönelik beklenti ve makro ekonomiye yönelik olumlu gelen veriler Dow Jones Endeksini zirveden zirveye taşırken, bu borsayla genelde benzer haraketleri sergileyen İMKBde 10 gündür devam eden yükseliş hareketi hız kesmiyor. Uzmanlar, likidite bol kaldığı sürece zaman zaman dalgalanmalar görülse de İMKBdeki yükselişin devam edeceğini tahmin ediyor. 
Babacan adil ve ölçülü olur demişti  
BAŞBAKAN Yardımcısı Ali Babacan geçtiğimiz günlerde yaptığı açıklamada, Ben Rekabet Kurulumuzun adil ve ölçülü olacağına inanıyorum. Burada iki kriter var. Adil ve ölçülü. Eğer adalet ceza almamalarını gerektiriyorsa bilmiyorum belki almaz bazıları demişti. 
Garanti: İtiraz edeceğiz  
REKABET Kurulunun en yüksek cezayı verdiği Garanti Bankasının Genel Müdürü Ergun Özen Reutersa yaptığı açıklamada, cezayı çok yüksek bulduklarını belirterek, Kararı yargıya taşıyacağız. Bankacılık en rekabetçi sektörlerden biri. Hiçbir fiyatı beraber belirlemiyoruz. Böyle birşey sözkonusu değil. Biz demek ki derdimizi yeteri kadar anlatamadık dedi.