Sanko Makina Rusya pazarında büyüyor
Sanko Makina, yeni girdiği Rusya pazarından daha büyük pay almayı hedefliyor.
 Sanko Holding Yönetim Kurulu Üyesi, İş ve Tarım Makinaları Grup Başkanı Sami Konukoğlu, Rusya pazarına yeni girmelerine rağmen hızla büyüdüklerini ve elde ettikleri başarıdan son derece memnun olduklarını söyledi.
 Sanko Makina Pazarlama ve Ticaret AŞ'nin Rusya bayileri toplantısı Gaziantep Dedeman Otel'de yapıldı. Sanko Makina'nın Rusya'daki bayilerinin katıldığı toplantıda, bu yılki satışları değerlendirildi ve 2013 yılı planları görüşüldü. Rusya pazarının Sanko Makina için çok önemli olduğunu belirten Konukoğlu, "Bu pazardaki satışlarımızdan memnunuz. Önümüzdeki yıllarda daha yüksek pazar payına ulaşmayı hedefliyoruz. Sizlerden beklentim çift haneli pazar payına ulaşmanız." dedi. 
   
 İkili iş görüşmelerinin de yapıldığı toplantı kapsamında Rusya bayilerine Sanko Makina'nın iş makineleri üretim tesisleri gezdirildi. İmalat hattında inceleme yapan bayilere yeni makineler tanıtıldı, tanıtıcı bilgiler verildi. Konukoğlu, konuşmasının ardından 2012 yılında başarılı bir performans sergileyen Rusya bayilerine plaket verdi.
 CİHAN
  