İnşaatın patronları test etti yeni evler koku tutmayacak
Seranit Yapı Grubu'nun yeni ürünü Seraoxicoat, dünyada ilk kez, özel içeriğiyle mekanlardaki sigara, tuvalet, boya gibi istenmeyen kokuları yok ediyor. Ürünü inşaatın patronları da test edip, onaylamış
   Şenay Büyükköşdere Seranit Yapı Grubu Başkanı Hamdi Altunalan, Ekolojik Ürünler kategorisinde Türkiye ve dünya yapı sektöründe devrim niteliği taşıyacak yeni ürünlere imza attıklarını açıkladı. Yüzde 100 yerli sermayeyle üretilen ekolojik sıva Seraoxicoat'u pazara sunmaya hazırlandıklarını ifade eden Altunalan, "Bu yeni ürün, dünyada ilk kez; içerdiği özel elementlerle mekanlardaki yemek, sigara, tuvalet, boya ve ilaç kokusu gibi istenmeyen kokuları yok etme özelliklerine sahip. Ne kadar sigara içilirse içilsin odaya koku sinmiyor. Çünkü duvarlar ve tavan koku tutmuyor. Sinpaş, Ağaoğlu, Taşyapı, Kalyon İnşaat gibi firmalarda patronların, yöneticilerin odalarında bu sistemi denedik. Hepsinden tam puan aldık. Artık yeni konut projelerinde kötü koku barınmayacak" dedi. Altunalan, söz konusu ürünün piyasadaki diğer ürünlere göre ek maliyetinin 100 metrekare ev için 70 TL olduğunu belirtti. 5 MİLYON EURO AR-GE BU ürün için 5 milyon euroluk ar-ge yatırımı yaptıklarını anlatan Altunalan, şöyle devam etti: Seranit Yapı Grubu olarak ürün geliştirme konusuna büyük önem veriyoruz. Ekolojik Ürünler kategorisinde hayata geçirdiğimiz ürünleri Yıldız Teknik Üniverisitesi ile ortaklaşa yürütüyoruz. YTÜ Öğretim Üyesi Prof. Dr. Sabriye Pişkin öncülüğünde hayata geçen Seraoxicoat'un yapı sektöründe bir devrim yaratacağını düşünüyoruz. Ürün henüz piyasaya çıkmadan dünya yapı sektöründe ses getirdi. Büyük oyuncularla devam eden görüşmelerimiz var. Bu ürünü dünyanın her    yerinde satmayı planlıyoruz. Bunun için Asya, Afrika gibi yerlerde her biri 15-20 milyon TL'yi bulacak tesis yatırımlarımız da olacak." Hamdi Altunalan, Seranit'in geliştirdiği yeni ürünlerin şirketin cirosunu yüzde 50 artıracağını sözlerine ekledi. KOKU GİDEREN HEYKEL! SIva ve boyadan sonra koku giderici mekan objeleri üzerinde çalışmaya başladıklarını da vurgulayan Hamdi Altunalan, "Bazı otel, turizm tesisi gibi alanlarda duvarlar tekstil ürünleri, tavan da dekoratif mobilyalarla kaplı. Bu mekanlarda boya ya da sıva kullanmak mümkün olmadığı için heykel, süs eşyası gibi dekoratif ürünlerle koku sorunu çözebileceğimizi düşünüyoruz. Şimdi bu ürünler üzerinde çalışıyoruz" diye devam etti. POLİSAN İŞBİRLİĞİ GelİŞtİrİlen ürünlerin nihai tüketiciye ulaşması için Polisan ile işbirliğine gittiklerini söyleyen Hamdi Altunalan, Seraoxicoat'ın Polisan Boya'nın Türkiye genelindeki 7 bin satış noktasından tüketiciye ulaşacağını söyledi. Polisan'la işbirliğini farklı bir noktaya da taşıdıklarını anlatan Altunalan, yakında koku yok eden ekolnojik sıva gibi, koku gideren ekolojik boyaların da satışa sunulcağını ifade etti. İtalyan marka beklemede Geçen yıl İtalya, İspanya gibi ülklerde marka satın almak için görüşmelere başlayan Seranit Yapı Grubu; şimdilik bu görüşmeleri askıya almış. Altunalan, "İtalya, İspanya hükümetlerinin markalarımız 'yerli' kalsın diye bir bakışı var. İşi yokuşa sürüyorlar. Biz de yurtdışında marka satın almak için doğru zamanı beklemeye karar verdik. Ama Türkiye'ye yapacağımız 40 milyon euroluk yatırımı askıya almadık. Kapasitemizi 18.5 milyon metrekareden 24 milyon metrekareye çıkaracak yatırımız gündemde" dedi. Seranit Yapı Grubu, Serra markasının tanıtımı için dünyaca ünlü yıldız Penolope Cruz'u kullanmıştı. Altunalan, "Penolope Cruz, dünyada marka imajımıza önemli katkı sağladı" dedi.  