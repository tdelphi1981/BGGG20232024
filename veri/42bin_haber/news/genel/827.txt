Piyasaların gözü Fitch'te
Piyasalar, Fitch'ten gelecek karara odaklandı.
 İMKB'de dün 71,716 puanla kapanış rekoru kırılırken, Moody's'in uyarılarına rağmen, Fitch'ten not artırımı bekleyen piyasada, seans içi görülen en yüksek 71.777 puan olan tarihi zirveye bir adım daha yaklaşıldı.
 Kredi derecelendirme kuruluşu Moody's dün yayımladığı raporda Türkiye'nin not artırımının dış şoklara dayanıklılığına bağlı bulunduğun açıklarken, cari açık ve dışsal kırılganlıkların Türkiye'nin önündeki zorluklar olduğunu vurguladı.
 Piyasa bir başka kredi derecelendirme kuruluşu Fitch'ten gelecek olası not artırımı ya da not görünümü değişikliğine odaklanırken, faizlerin gerilemesiyle birlikte banka karlarının artacağına yönelik beklentiler de İMKB'de alımları güçlendirdi.
  