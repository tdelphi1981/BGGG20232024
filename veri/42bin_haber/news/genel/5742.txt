Düşman değiliz, gel sarılayım
Ermenistanda cumhurbaşkanlığı seçimleri için halk, bugün sandık başına gidiyor. Yüzde 60 gibi bir farkla tekrar seçilmesine kesin gözüyle bakılan Cumhurbaşkanı Serj Sarkisyanın en güçlü rakibi olan Rafi Ovanisyan, oy verme işlemine saatler kala Türkiyeye sıcak mesajlar gönderdi.
YÜZDE 11-12 oy alması beklenen eski Dışişleri Bakanı ve Miras Partisi Genel Başkanı Rafi Ovanisyan (54), gazetecileri ağırladığı seçim karargâhında Hürriyet muhabirine özel ilgi gösterdi,  Kim demiş düşman olduğumuzu. Siz benim kardeşimsiniz diyerek sarıldı. Cumhurbaşkanı adayı, Türkiye ile ilişkiler seçim programında ciddi bir yer almasa da, kazanması halinde bu konuya önemli oranda zaman ve enerji ayıracağını, gerekirse protokol sürecini yeniden masaya yatıracağını söyledi. Ovanisyan şöyle devam etti ABDde büyüdüm. Ailemin kökleri Türkiyeden. Dedem Erzurumlu, babaannem ise Ordulu. Ben küçükken Türkiye hakkında bana çok şeyler anlattılar. Hatta bugün Ovanisyan diye birisi karşınızda duruyorsa bunu bir Türk ailesine borçluyuz. Türkiyedeki 1915 olaylarının yaşandığı dönemde bir Türk ailesi dedemi kurtarmış. Halklarımız birbirine aslında hiçbir zaman düşman olmamış. 
Suikasttan kurtulan adayın Türkiye iddiası 
TÜRKİYEye sıcak mesaj gönderen ikinci aday, geçen ay Erivanda suikast girişimden kurtulan Paruir Hayrikyan (63) oldu. Hayrikyan, Suikast girişiminin arkasında Ermenistan ile Türkiyenin yakınlaşmasını istemeyen güçlerin olduğunu da düşünüyorum. Ermenistanın yolu Avrupa uygarlık değerleri olmalı. Ermenistanın bu yola girebilmesi için Türkiye ile ilişkilerini düzeltmesi de önemli etkenlerden biri dedi. Hayriykan, 1915 olayları konusunda ise Bu noktada Türk halkını mahkûm eden tek kanı olamaz. En az kötüler kadar, iyi Türkler de vardır. Ben günümüz Türkiyesinde çoğunluğun iyi Türklerden oluştuğunu düşünüyorum diye konuştu.