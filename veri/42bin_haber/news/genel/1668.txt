9 ürüne toplatma kararı
Bilim, Sanayi ve Teknoloji Bakanı Nihat Ergün, 2012 yılının ilk 10 aylık döneminde 23 bin 633 farklı marka ve model ürünün denetlendiğini, güvensiz bulunan 9 ürün için daha toplatma kararı verildiğini açıkladı. Bakan Ergün uygunsuz bulunan ürünlere yönelik 439 bin 337 TL idari para cezası uygulandığını belirtti.
 Bilim, Sanayi ve Teknoloji Bakanı Nihat Ergün, 2012 yılının ilk 10 aylık döneminde 23 bin 633 farklı marka ve model ürünün denetlendiğini, güvensiz bulunan 9 ürün için daha toplatma kararı verildiğini açıkladı.
 Bakan Ergün uygunsuz bulunan ürünlere yönelik 439 bin 337 TL idari para cezası uygulandığını belirtti.
 Bakan Ergün’ün Piyasa Gözetim ve Denetim Faaliyetleri’nin ilk 10 aylık sonuçlarına ilişkin yazılı bir açıklama yaptı. Bakanlın yürüttüğü Piyasa Gözetimi ve Denetimi Faaliyetleri ile piyasaya sunulan ürünlerin teknik mevzuatına uygunluğunu sağlayarak tüm kullanıcıların sağlığını, can ve mal güvenliğini ve çevreyi korumayı amaçladığını belirten Bakan Ergün, “Bu kapsamda asansörler, elektrikli ekipmanlar, basınçlı ekipmanlar, gaz yakan cihazlar, makineler, otomotiv, aerosol kaplar, atex ürünleri, ayakkabılar, kazanlar, sivil kullanım amaçlı patlayıcılar, taşınabilir basınçlı ekipmanlar, tekstil ürünleri, teleferikler, hazır ambalajlı mamuller, zorunlu standartlar ve düzenlenmemiş alanda yer alan ürünler üzerinde denetim faaliyetleri yoğun bir şekilde sürdürülmektedir. Bakanlığımız denetim sorumluluğundaki ürünler, çoğu doğrudan tüketicilere de ulaşan ürünlerdir” dedi.
 -439.3 BİN TL PARA CEZASI-
 Bu kapsamda Bakanlık tarafından 2012 yılının ilk 10 aylık döneminde; toplam 23 bin 633 farklı marka/model ürünün denetlendiğini belirten Bakan Ergün, 2 bin 519’unun uygunsuz bulunduğunu ve uygunsuz bulunan ürünlere yönelik olarak 439 bin 337 TL idari para cezası uygulandığını açıkladı. 90 adet farklı markadaki ürünün ise teste gönderildiğini belirten Bakan Ergün, söz konusu testlerden yüzde 56'sının uygunsuzluk ile sonuçlandığını ve güvensiz bulunduğunu kaydetti.
 Güvensiz bulunan 9 farklı marka/modelde ürün için toplatma kararı tedbiri uygulandığını belirten Ergün, “Yangın ve elektrik çarpma riskleri taşıyan bu ürünlere yönelik verilen toplatma kararlarından sekizi elektrikli ekipmanlar grubunda yer alan 4 farklı marka infrared oda ısıtıcısı, 2 farklı marka gaz dedektörü, bir gece lambası ve bir tost makinasına ilişkin; biri ise basınçlı ekipmanlar ürün grubunda yer alan yangın söndürücüye ilişkindir” ifadelerini kullandı.
 ANKA
  