Araçtan atlayan asker öldü
Uşak'ta hareket halindeki araçtan atlayan asker tedavi gördüğü hastanede öldü.
 Uşak'ta 6 gün önce devriye görevine giderken komutanıyla tartıştıktan sonra hareket halindeki minibüsten atlayıp ağır yaralanan jandarma er İmam Bildik (20), tedavi gördüğü hastanede yaşamını yitirdi.
 Alınan bilgiye göre, Uşak Jandarma Komutanlığı'nda askerliğini yapan ve 9 Ekim'de devriye görevi için sorumlu astsubay ve 4 erle birliğinden askeri minibüsle ayrıldıktan sonra cep telefonuyla konuştuğu için komutanıyla tartışıp araçtan atlayan er Bildik, ağır yaralı olarak kaldırıldığı Uşak Devlet Hastanesi'nde tedavisi devam ederken hayatını kaybetti.
 Yaklaşık 6 aylık asker olduğu öğrenilen Bildik'in cenazesi otopsi için İzmir Adli Tıp Kurumu'na gönderildi. Askeri savcılık ''intihar'' iddiasıyla soruşturma başlattı.
 
 AA