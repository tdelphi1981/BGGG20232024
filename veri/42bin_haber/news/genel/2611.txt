‘Çöl ayısı’ öldü
Körfez Savaşı'nda birlikleri komuta eden Amerikalı emekli general Norman Schwarzkopf, 78 yaşında öldü.
 1991’deki Körfez Savaşı’nda ABD ve müttefik birliklerine komuta eden ‘Çöl ayısı’ lakaplı Amerikalı emekli general Norman Schwarzkopf, 78 yaşında öldü.
 Schwarzkopf, emekliliğini geçirdiği Florida eyaletinin Tampa kentinde hayatını kaybetti. Eski ABD Başkanı George H.W. Bush’un yaptığı yazılı açıklamada, kendisinin ve eşi Barbara’nın, “bir Amerikan vatanseverini ve kendi neslinin önemli askeri liderlerinden birisini kaybetmenin yasını tuttukları” belirtildi.
 Eski bir Vietnam gazisi olan Norman Schwarzkopf, 1991’de Kuveyt’te Saddam Hüseyin’in ordusuna karşı 540 bin ABD askeri ile 200 bin müttefik askerine komuta etmişti. 6 hafta süren savaş boyunca karadaki çatışmaların sadece 100 saatte tamamlanması savaş tarihinin önemli stratejilerinden birisi olarak gösterilmişti.