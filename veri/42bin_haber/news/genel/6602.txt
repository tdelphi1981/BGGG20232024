Okmeydanı'nda terör operasyonu
İSTANBULda sabah saatlerinde DHKP-C terör örgütüne yönelik eş zamanlı operasyon düzenledi. Operasyon kapsamında çok sayıda kişinin gözaltına alındığı bildirildi.
İstanbul Emniyet Müdürlüğü Terörle Mücadele Şube Müdürlüğü ekipleri, saat 06.00 sıralarında değişik adreslere eş zamanlı operasyon düzenledi. Beyoğlu Okmeydanı Piyalepaşa Caddesi üzerinde bir adrese yapılan baskına Özel Harekat ve Çevik Kuvvet ekipleri de destek verdi. 
OPERASYONDAN FOTOĞRAFLAR  
DHKP-C terör örgütüne yönelik olduğu öğrenilen operasyonda, evin içinde bulunan şüpheliler slogan atmaya başladı. Kapıları açmayan şüpheliler pencerelere çıkarak slogan atarken, polis ekipleri de eve gaz bombası attı. Binayı saran polisler apartman kapısından, çatıdan ve itfaiye merdiveni yardımıyla pencerelerden binaya girmeye çalıştı. Ekipler uzun süren çalışma sonucunda pencere korkuluklarını keserek içeri girdi. Polislere direnen 6sı kadın 13 kişi gözaltına alınarak çevik kuvvet otobüslerine bindirildi. Diğer adreslerde de çok sayıda kişinin gözaltına alındığı öğrenildi.   

BELGELERİ YAKTILAR 
Okmeydanında 3 katlı Gençlik Federasyonu Derneğine baskın yapan polis, çelik kapıları aştıktan sonra şüphelilere ulaşabildi. Operasyon sırasında da içeride bulunan 13 kişi örgütsel dökümanları ve yataklarını ateşe verdi. 
İstanbul Emniyet Müdürlüğü Terörle Mücadele Şube Müdürlüğü ekipleri, saat 06.00 sıralarında değişik adreslere eş zamanlı operasyon düzenledi. Beyoğlu Okmeydanı Piyalepaşa Caddesi üzerinde bulunan Gençlik Federasyonu Derneğine yapılan baskına Özel Harekat ve Çevik Kuvvet ekipleri de destek verdi. DHKP-C terör örgütüne yönelik olduğu öğrenilen operasyonda, dernek binası içinde bulunan şüpheliler örgütsel dökümanları ve yataklarını ateşe verdi. Çıkan yangın itfaiye ekipleri tarafından kısa sürede söndürüldü. Kapıları açmayan şüpheliler pencerelere çıkarak slogan atarken, polis ekipleri de eve gaz bombası attı. Binayı saran polisler apartman girişinde bulunan çelik kapıları elektrikli testere ile kesmeye başladı. Diğer yandan da Özel Harekat Polisleri çatıdan ve itfaiye merdiveni yardımıyla pencerelerden binaya girmeye çalıştı. Ekipler uzun süren çalışma sonucunda pencere korkuluklarını ve çelik kapıları keserek içeri girdi. Polislere direnen 6sı kadın 13 kişi gözaltına alınarak çevik kuvvet otobüslerine bindirildi. Diğer adreslerde de çok sayıda kişinin gözaltına alındığı öğrenildi.Kesilen kapılar zırhlı polis araçlarına bağlanarak binadan dışarı çıkarıldı. Olay yeri inceleme ekipleri de binada incelemelerine devam ediyor.