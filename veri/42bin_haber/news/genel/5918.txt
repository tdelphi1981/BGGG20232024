Üç hafta sonra üç puan
Süper Lig'de 3 haftadır maç kazanamayan SB Elazığspor, evinde MP Antalyaspor'u 2-1'le geçerek 3 puanı hanesine yazdırdı.
Evsahibi ekibe galibiyeti getiren golleri Serdar Gürler ve Mehmet Çakır kaydetti. Konuk ekip MP Antalyspor ise tek sayısını Isaac'in ayağından kazandı. 
Sezonun ikinci yarısına iyi bir giriş yapan ve alt sıralardan kurtulmak adına umutlanan SB Elazığspor son iki haftada aldığı mağlubiyetlerle düşüşe geçmişti. Bordo beyazlı ekip bu galibiyetle hem bozulan moralleri düzeltti  hem de gelecek haftalara daha umutlu bakmaya başladı. 
Güney ekibi MP Antalyaspor'da ise ikinci yarıda başlayan düşüş devam ediyor.Kırmızı beyazlı ekip oynadığı son 5 maçta 1 galibiyet alırken 1 kez berabere kaldı ve 3 kez de mağlup oldu. 
SB Elazığspor bu sonuçla puanını 24'e yükseltti. MP Antalyaspor ise 34 puanda kalarak ilk 5 yarışında önemli bir yara aldı.  

KARŞILAŞMANIN CANLI ANLATIMI 
Stat: Atatürk
Hakemler: Fırat Aydınus, Serkan Ok, Aleks Taşçıoğlu
Sanica Boru Elazığspor: Ivesa, Orhan Ak, Bilica, Sedat Bayrak, Adem  Alkaşi, Sane, Sesar, Köksal Yedek (Dk. 46 Mehmet Çakır),Serdar Gürler, Aydın  Karabulut (Dk. 67 Marvin), Sinan Kaloğlu (Dk. 82 Emir Kujovic)
Medical Park Antalyaspor: Sammy, Koray Arslan (Dk. 82 Ali Tandoğan), Emre  Güngör, Mehmet Sedef, Ergün Teber, Isaac, Uğur İnceman (Dk. 72 Emrah Başsan),  Aissati, Janda, Murat Duruer, Diarra (Dk. 70 Tita)
Goller: Dk. 6 Serdar Gürler, Dk. 60 Mehmet Çakır (Sanica Boru  Elazığspor), Dk. 20 Isaac (Medical Park Antalyaspor)
Sarı Kartlar: Dk. 58 Sane (Sanica Boru Elazığspor), Dk. 52 Emre Güngör,  Dk. 78 Ergün Teber (Medical Park Antalyaspor) 
MAÇ SONRASI AÇIKLAMALAR 
KARŞILAŞMADAN ÖNEMLİ DAKİKALAR
3. dakikada bordo-beyazlı savunmanın arkasına atılan uzun topa  hareketlenen Diarra'nın ceza alanı sağ çaprazdan etkisiz vuruşunda top auta  çıktı.
4. dakikada Akdeniz temsilcisinin sol taraftan geliştirdiği atakta  Janda'nın yerden ortasında topla buluşan Diaara'nın ceza alanı içinde vuruşunda  top auta gitti.
6. dakikada Köksal'ın sağdan ortasında ceza alanı içinde arka bölgede  Serdar Gürler'in vuruşunda top filelerle buluştu: 1-0
13. dakikada Sinan ile yaptığı ver-kaçla ceza alanına giren Köksal'ın  ortasında savunma, topu uzaklaştırdı.
16. dakikada uzun topla bordo-beyazlı savunmanın arkasına sarkan Diarra  topla buluşmadan hemen önce kaleci Ivesa, kalesinden ayrılarak ceza alanı yayı  üzerinde topu uzaklaştırdı.
19. dakikada sağdan Adem'in ortasında Sinan topu ceza alanı yayı üzerinde  Sane'ye indirdi. Topu düzelten Sane'nin pasında topla buluşan Sinan'ın uygun  vuruşunda meşin yuvarlak, kaleci Sammy'den oyun alanına geri döndü.
20. dakikada gelişen atakta Diarra'nın pasında ceza alanı içinde topla  buluşan Isaac, meşin yuvarlağı ağlara gönderdi: 1-1
37. dakikada ceza alanı içinde topla buluşan Aissati'nin vuruşunda kaleci  Ivesa'yı geçen topu Bilica, kale çizgisi üzerinden çıkardı.
60. dakikada Sesar'ın pasında ceza alanı yakınında topla buluşan Mehmet  Çakır'ın vuruşunda top filelerle buluştu: 2-1.
74. dakikada soldan gelişen atakta ceza alanına giren Marvin'in pasında  topla buluşan Mehmet Çakır'ın şutunda, meşin yuvarlak üst direğe çarparak oyun  alanına döndü.
79. dakikada Mehmet Çakır'ın pasında topla hareketlenen Orhan Ak'ın  vuruşunda, meşin yuvarlak üstten auta çıktı.
        
      