Aramız kötü olsun isteyenler var
Star TV ekranlarında cumartesi ve pazar günleri ekrana gelen 'Nedir Ne Değildir' isimli programın sunucuları Burcu Esmersoy ve Tanem Sivar AKŞAM LIFE okurları için bir araya geldi.
 Her hafta bir ünlüyü konuk eden ve sohbet tadında söyleşi gerçekleştiren ikili programlarına Şahan Gökbakar'ı çıkartmak istediklerini belirtti. Şahan Gökbakar ve Beren Saat'in yaşamlarını çok merak ettiklerini söylemekten kaçınmayan güzel sunucular aynı zamanda bir yapımda birlikte rol almak istediklerini ifade ederek yapımcılara seslendi.
 Röportaj: Erçin DAĞ EYSEN
 Fotoğraflar: ŞENEL ALDI (HIGH MEDIA)
 - Bu proje izin için sürpriz mi oldu yoksa daha önce üzerinde konuşulmuş muydu? 
 B. E: Uzun zamandır birlikte bir şey yapmak istiyorduk. Yapımcılarımızdan böyle bir teklif geldi. Sevinç naraları atarak kabul ettik. Kendi aramızda bile konuşmadan programa hemen başladık. 
 - Oyunculuk olayını ertelediniz mi?
 B. E: Tanem, bir dizide konuk oyuncu olarak yer aldığı için dizi projemiz mümkün değil. Ama tekliflere açığız. Yapımcılara duyurulur. 
 - Bir programı iki kişi sunarken, uyum çok önemlidir. Yakın arkadaş olmanızın faydasını görüyor musunuz?
 T.S: İki yakın arkadaşı bir kenara bırakın sadece proje için bir araya gelen insanlardan bahsediyorum, ekran çok acayip bir şey. Konuk alıyorsunuz, kulağınızda kulaklık var, soru soruyorsunuz bunların hepsi birer denge gerektiriyor. Bunu yapmaya çalışıyoruz ve yaptığımıza da inanıyorum. En büyük isteğimiz daha iyi olmak.
 'TANEM'E HAYRANIM'
 - İkiniz de güzel kadınsınız. Aranızda bir rekabet ya da kıskançlık oluyor mu? 
 T.S: Beğeni oluyor. 
 B.E: Tanem'in hayranıyım. 
 T. S: Bunu böyle söylüyorsun yakında inanacağım. 
 B.E: Onun hayranı olarak tanıştım. Mesela kibarlığına, her şey için vakit ayırıyor olmasına, gülümsemesine, bana hayran hayran bakmasına bayılıyorum. Evet bazen ona kızdığım şeyler oluyor. Ama birbirimize akıl verdiğimiz noktalar da çok oluyor. 
 T.S: Bizim aramızda bir sıkıntı yok ama nedense bekliyorlar. Sanki oyunun kuralı buymuş gibi. 
 B.E: Kuralıysa bir şeyler yaparız.
 T.S: İstedikleri buysa yaparız (gülüyor.) 
 - Çok sık kavgalarınız olur mu? 
 T.S: Bir kere kavga ettik. Benim aşırı fiziksel ve ruhsal yorgunluğumdan dolayı kaynaklandı. Zaten üç saat geçmeden dans edip şarkı söyleyerek birbirimizden özür diledik. İnşallah da bozulmaz. 
 B.E: İletişimin çok önemli olduğunu düşünüyorum. O söylediği şeyin gerçekten bize hiç yakışmayan iletişimsizlik anında oldu.
 ŞAHAN'IN HAYATINI MERAK EDİYORUZ
 - Ünlülerin hayatları çok merak edilir. Siz kimin hayatını merak ediyorsunuz? 
 B.E: Şahan Gökbakar'ın gelmesini istiyoruz. Hatta canlı yayında kendisini davet ettik. Bir de Beren Saat'i istiyoruz. Geçenlerde Şahan Gökbakar bir video koydu. Evde çekilen videoda temizlikçi kadın var. O kadının evde muhakkak bir sürü komik hikayesi vardır. O kadını sormak istiyorum.  
 T.S: Açıkçası o kadını konuk almak istiyoruz. (gülüyor.)
 EN BÜYÜK ÇILGINLIĞIM EVLENMEK OLDU! 
 - Gördüğümüz kadarıyla iki çılgın insansınız. Unutamadığınız çılgınlıklarınız oldu mu? 
 B.E: En büyük çılgınlığım benim gibi bir karakterin gidip evlenmesi oldu. Onun dışında bir çılgınlığım yok. 
 T.S: Ben onun araba kullanmasından stres oluyorum. Acayip stres oluyorum
 B.E: İstanbul trafiğinde bungee jumping yapıyorum. Çevremdekilere de o heyecanı yaşatıyorum. Adrenalin burada. (Gülüyor) 
 T.S: Acayip korkak bir tipim. Burcu'yla kafamızda hazırladığımız bir listemiz var. Şimdi onu da burada açıklamayalım bir diğer röportaja kalsın. İnşallah o listeyi yaparız.
 - Biz gazeteciler için bile bazen sorular tükenebiliyor. Siz programınızda kendinizden neler katıyorsunuz? 
 B. E: Bizimde elimizde sorular var ama hiç baktığımızı hatırlamıyorum. Yayına girmeden önce bakıyoruz tabii ki ama yayın esnasında hiç bakmıyoruz. İzleyicinin twitter üzerinden yolladıkları ilginç soruları soruyoruz. Mesela izleyici bu sabah ne yediğimizi merak ediyor. Yoksa bizlerin sordukları sorular hep aynı tarzda oluyor.  
 T.S: Dersimize tabii ki çalışıyoruz. Ama ilk sorudan sonra diyaloğumuz doğal gelişiyor ve o diyaloğa göre sorular soruyoruz. Mesela kulaklığımıza onu da bunu da sor şeklinde talimat geliyor. Her şey anlık. Biz de anlık yaşamayı ve sormayı sevdiğimiz için doğal bir şekilde gidiyor. 
 - Fakat bir kesim sanatçıya ulaşmak neredeyse zor oldu. Ne röportaj veriyor ne de televizyona çıkıyor. Starlık sistemi değişti mi sizce? 
 T. S: Doğru da yapıyorlar. 
 B. E: Gerçekten çok kırılıyorlar. Söylediği şey yanlış anlaşılabiliyor. Artık bunlardan yoruldukları için istemiyorlar. Sürpriz ve zor sorularla karşılaşmamak için kendi huzurunu bozmamak için katılmıyorlar.  
 T.S: Seyirci kadar camia içerisindeki insanların güvenini de kazanırsak eminim ki bizim programımıza da geleceklerdir. Bir grup var ve onlar programa çıkmıyor. Çünkü başları çok ağrımış. Katıldıkları programlarda hayal kırıklığına uğramışlar. Buna ben de dahilim. 
 - Güzellik takıntılarınız var mı? 
 T.S: Daha iyi beslenmeliyiz. Daha organik beslenmeliyiz.
 B.E: Kesinlikle organiğe dönme zamanımız geldi. Biraz saçma yiyoruz. Bir ayarımız ve saatimiz yok. Kahvaltı saatim inanır mısınız öğle 14.30'da. Makyözümüzle keyifli kahvaltılarımız oluyor. 
 T.S: Bizim durumumuz farkı aslında. Yemek bahane, sofra şahane. Ee, boşta durmasın ayıp olur müesseseye diye yiyoruz.
 B.E: Açıkçası biraz fazla yemek yiyoruz diyebiliriz.