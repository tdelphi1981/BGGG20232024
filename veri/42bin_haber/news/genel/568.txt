TARSİM'den rekor ödeme
TARSİM Yönetim Kurulu Başkanı Dr. Ramazan Kadak, büyükbaş hayvan hayat sigortalarına yönelik açıklamalarda yaparak, 2012'nin ilk 9 ayında, özellikle büyükbaş hayvan hayat sigortalarında, ödenen hasar tutarında yüzde 128'lik artış olduğunu belirtti.
 Dr. Kadak, 'Risklere maruz kalan üreticilerin gelirlerinde meydana gelebilecek ani düşüşler, üretime devam etmelerini zorlaştırmakta. Üretimin sürdürülebilir olması için, tarım sigortaları sistemi, çiftçilerimizin hayatında önemli rol oynuyor' dedi.
 Tarım Sigortaları uygulamalarının, 6 yıllık süreçte başarılı ve hızlı gelişme gösterdiğini vurgulayan Dr. Kadak, çiftçinin de, sisteme olumlu yaklaşımının arttığını bildirdi. 2012'nin ilk 9 ayını değerlendirdiklerinde, sigortalanan tarımsal varlıkların değerinin bir önceki yılın aynı dönemine göre yüzde 36 oranında artarak 8 milyar TL'ye yaklaştığını, aynı dönemde toplam primlerin yüzde 13 oranında artarak 400 milyon TL'yi aştığını, poliçe sayısının ise, yüzde 23 oranında artış gösterdiğini ifade etti.