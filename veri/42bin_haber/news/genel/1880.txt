Kahramanın son bakışı
Karadenizde etkili olan fırtına Rus ve Ukraynalı 12 mürettebatıyla bir kuru yük gemisini batırdı. Mürettebattan 4ü kurtarıldı 1inin ise cesedine ulaşıldı. Dev dalgalar arasındaki kurtarma çalışmalarına katılan Kıyı Emniyetinin botu da kayalara çarpıp içindeki 4 kahramanla birlikte alabora oldu. Ekipten bir kişi azgın dalgalarla boğuşarak kayalara tutunmayı başardı. Ancak o kurtarma kahramanı gelen son dalgaya dayanamadı ve tekrar denize sürüklendi. Şile'de dün kaybolan 11 kişiden 2'sinin cesedine bu sabah saatlerinde ulaşıldı.
METEOROLOJİ Genel Müdürlüğünün, Batı Karadeniz için 5-7 kuvvetinde olacağı uyarısını yaptığı fırtına dün etkisini gösterdi. Şiddetli fırtınaya 114 metre uzunluğundaki Volgo Balt 199 gemisi, Şile açıklarında yakalandı. Antalyaya giden Solna Denizcilik Şirketine ait Volga-Balt 199 adlı St. Kitts Nevis bandıralı kömür yüklü gemi, dün saat 10.30da SOS sinyali verdi. Bunun üzerine 11i Ukraynalı, 1i Rus toplam 12 mürettebatın bulunduğu gemi için İstanbul Gemi Trafik Hizmetleri Merkezince Kıyı Emniyeti-1, Kıyı Emniyeti-3 ve Kurtarma-4 römorkörü bölgeye sevk edildi. Sahil Güvenlik Komutanlığı da çalışmalara destek için Şile açıklarına bir helikopter gönderdi.    
ŞİLE'DE FECİ KAZA / FOTO GALERİ 
  Bekleyiş sürüyor  
Ancak gemi ile bir daha bağlantı kurulamadı. Gemi Şilenin 12 mil açığında battı. Bunun üzerine denizden ve havadan arama ve kurtarma çalışmaları başlatıldı. Batan gemiden saat 13.50de hızlı tahlisiye botu Kıyı Emniyeti 1 aracılığıyla 3 personel kurtarıldı. Hava şartları dolayısıyla her helikopterin uçuş yapamaması nedeniyle Genelkurmay Başkanlığı da olay yerine Sikorsky tipi bir helikopter gönderdi. Arama çalışmaları sırasında 1 mürettebatın ise kıyıda cesedine ulaşıldı. Dev dalgalara rağmen çalışmalarını sürdüren kurtarma ekipleri, saat 14.55te de 1 mürettebatı daha kurtardı.  
  DEV DALGALAR BÖYLE VURDU  
KURTARMA TEKNESİ DEVRİLDİ  
Kıyı Emniyet Genel Müdürlüğüne ait Kıyı Emniyeti-7 botu da kurtarma çalışmalarına katılmak için Şile Limanından ayrıldı. Bot, kaptanı Cemil Özben ile personeller Turgay Sarıboğa, Mehmet Genç, Ahmet Kataracı ile birlikte limandan çıkmak üzereyken şiddetli dalgaların etkisiyle kayalıklara çarparak alabora oldu. 4 personel ile onlara yardıma giden ve soyadı öğrenilemeyen Ali adında bir balıkçı kayboldu. Olayın haber verilmesinin ardından limana çok sayıda ambulans ve itfaiye ekipleri sevk edilirken, Kara Kuvvetleri Komutanlığına ait askeri bir helikopter de tahlisiye botunda bulunan 4 kişi ile balıkçıyı arama çalışması başlattı. Mendirekteki bot parçalanırken, Ahmet Kataracı kurtarma ekiplerinin yoğun çabasıyla kurtarıldı, ancak yapılan aramalarda diğer personele ulaşılamadı.  
KAYALIKLARA TUTUNDU 
Kıyı Emniyeti-7 botundan bir kişi azgın dalgalarla boğuştuktan sonra bir kayaya tutundu. Bu kişiyi kurtarmak için kıyıdakiler hazırlık yaparken bu sırada gelen dalga kazazedeyi yeniden denize sürükledi. Bu kişiden bir daha haber alınamadı. Denizde yapılan aramalar sonuç vermeyince, kayıpların kıyıya vurma ihtimaline karşın kıyı şeridi Sahil Güvenlik ekiplerince tarandı, ancak bir sonuca ulaşılamadı. Bu arada kurtarma çalışmalarını takip eden Fox TV kameramanı Soner Dabağ limana vuran dalganın etkisiyle mendirekten düşerek bacağını yaraladı.   
8 SAAT MÜCADELE ETTİLER 
KİLYOStaki Türkeli Demir Sahası Dalyan Burnu önlerinde de saat 09.30 sıralarında BBC Adriatic adlı gemi makine arızası nedeniyle sürüklenmeye başladı. 116 metre uzunluğunda, 14 mürettebatlı Antıgua&Barbuda bandralı gemi için tahlisiye botu sevk edildi. Kilyos Sahilinde kıyıya yaklaşık 150 metre açığa demir atan gemi, dalgaların ve rüzgarın etkisiyle, kontrolsüz şekilde, çapanın etrafında savuruldu. Fırtına nedeniyle herhangi bir müdahalede bulunamayan Kıyı Emniyeti römorkörü açıkta bekledi. Karadan müdahale için de geminin biraz daha kıyıya yaklaşması beklendi. Ancak gemi, kaptanının büyük çabası ve 8 saatlik uğraşın sonunda kendi imkanlarıyla kurtularak, açığa doğru hareket etti.  
KİLYOS'TA GEMİ BÖYLE SÜRÜKLENDİ / WEB TV