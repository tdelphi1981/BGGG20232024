25 bin €'luk saray
Maçka Residence'daki süper evin kirasını Hollandalı yıldız kendi cebinden karşılayacak. Yolanthe Cabau, dekorasyonla uğraştığı için röportaj tekliflerini erteliyor
 YASEMİN AKBULUT 
 G.Saray'ın Hollandalı yıldızı Wesley Sneijder, güzel eşi Yolanthe Cabau ile birlikte Boğaz manzaralı saray yavrusunda yaşayacak. 22 Ocak'ta 3.5 yıllık sözleşmeye imza atan Sneijder, Çırağan Kempinski Oteli'nde konaklıyordu. Ünlü çift yine Boğaz manzaralı lüks bir daire kiraladı. Maçka Residence'daki saray yavrusunun aylık kirası ise tam 25 bin euro. Hollandalı yıldız bu parayı kendi cebinden ödeyecek. 
 MUHTEŞEM manzarasıyla göz kamaştıran dairenin kiralanmasının ardından kolları sıvayan Yolanthe, dekorasyon çalışmalarına başladı. İstanbul'a gelir gelmez gece gezmelerinde yardımcı olması için şoför ve bir kadın rehber tutan, özel fotoğrafçısını bile ayarlayan Yolanthe Cabau'nun ilk işi bir piyano, halı ve bir de ayna almak oldu. 
 TWiTTERDA HAYRANLARINA ANLATTI 
 YENİ evleri için aldıkları eşyaları "İnanılmaz güzel" sözleriyle twitterında paylaşan Yolanthe Cabau, dekorasyon çalışmaları devam ettiği için Hollanda'dan gelen bir röportaj teklifini de ileri bir tarihe erteledi. Hollanda'nın en ünlü TV şovlarından Mainstreet'in sunucusu Paul de Leeuw, Yolanthe Cabau'yu arayıp bu hafta programına konuk etmek istediğini söyledi.    
 MiLANO'DAN EŞYASINI GETiRMEDi 
  
  
  
 ANCAK Cabau'nun röportaj teklifini, "Evimin dekorasyonu için fazla zaman harcıyorum" diyerek geri çevirdiği belirtildi. Yolanthe Cabau'nun evinin tüm eşyalarını İstanbul'da aldığı, Milano'daki evinden hiçbir şey getirmediği de öğrenildi. Yoğun idman ve maç trafiği nedeniyle Wesley Sneijder'ın evin dekorasyon işini güzel eşi Yolanthe'ye bıraktığı ifade edildi. 
  
 İşte Boğaz manzaralı saray yavrusunun özellikleri 
 - Açık hava terasında şehir panoraması ve havuzu ile güneşlenme imkanı 
 - Akdeniz mutfağından özel tatların yer aldığı Boğaz manzaralı restaurant 
 - Fitnes, pilates, yüzme havuzu ve spor kompleksi 
 - Kapalı havuz, Türk Hamamı, SPA Merkezi, Sauna, Buhar Banyosu    
 ...Ve Sneijder şov başladı 
  
  
  
 G.Saray teknik heyeti, Wesley Sneijder'ı Schalke maçına hazırlamak için dün A2 takımıyla özel maç yaptırdı. Florya Metin Oktay Tesisleri'ndeki antrenman maçından 6-0 galip ayrılan Cim Bom'un golleri Nordin Amrabat (3), Felipe Melo, Yekta Kurtuluş ve Wesley Sneijder'dan geldi. Sneijder, karşılaşmanın tamamında forma giydi. 
    