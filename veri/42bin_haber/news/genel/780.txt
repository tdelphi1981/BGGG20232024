Bankacılık sektörü kredi hacmi
Merkez Bankası haftalık verilerine göre, bankacılık sektörü kredi hacmi, 10 Ekim itibariyle bir haftalık süreçte 3,8 milyar lira arttı.
 Merkez Bankası haftalık verilerine göre, bankaların seçilmiş bilanço büyüklüklerine ilişkin özet tabloda bankacılık sektörüne verilen krediler 10 Ekim ile biten haftada 3,8 milyar lira artarak 719,6 milyar liradan 723 milyar 387,1 milyon liraya yükseldi.
          
 Verilen kredilerin 559,2 milyar lirası TL cinsi kredilerden ve 164,1 milyar lirası da yabancı para (YP) cinsi kredilerden oluştu.
         
 Katılım bankaları hariç bankacılık sektörü kredi hacmi, 10 Ekim itibariyle 676 milyar 454,7 milyon lira oldu. Kredi hacminde bir haftalık süreçteki artış 3 milyar 454,8 milyon lira oldu. Kredi hacmi, 5 Ekim'de 672 milyar 999,9 milyon lira düzeyindeydi.
         
 Bu dönemde mali kesime verilen krediler hariç banka kredileri toplamı 663 milyar 830,2 milyon lira olarak hesaplandı. Söz konusu rakam, 5 Ekim'de 660 milyar 544,1 milyon lira düzeyindeydi.
          
 Mali kesim hariç banka kredilerinin 634,7 milyar lirasını mevduat bankaları kredileri, 24,8 milyon lirasını Merkez Bankası kredileri, 29,1 milyar lirasını da kalkınma ve yatırım bankaları kredileri oluşturdu.
          
 Mali kesime verilen krediler ise bu dönemde 12 milyar 455,8 milyon liradan, 12 milyar 624,5 milyon liraya yükseldi.
 AA
  