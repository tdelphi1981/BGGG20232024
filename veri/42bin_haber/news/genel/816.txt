'Altın, ihracatı desteklemeye devam ediyor'
Odeabank Ekonomik Araştırmalar & Strateji Bülteni'nde, dış ticaret verilerinin iç talepte zayıflığın sürdüğüne işaret ettiği belirtildi.
 TÜİK tarafından açıklanan eylül ayına ilişkin dış ticaret verilerinin değerlendirildiği bültende, eylülde yıllık bazda ihracatın yüzde 21 artışla 13 milyar dolara yükseldiği, ithalatın ise yüzde 6,4 düşüşle 19,8 milyar dolara indiği hatırlatıldı.
          
 Eylül'de dış ticaret açığının 6,2 milyar dolarlık piyasa beklentilerinin üzerinde fakat 7,9 milyar dolarlık tahminilerinin altında 6,8 milyar dolar olarak gerçekleştiği ifade edilen bültende şunlar kaydedildi:
          
 ''Veriler iç talepte zayıflığın sürdüğüne işaret ederken, 1,3 milyar dolarlık altın ihracatı toplam ihracatı desteklemeye devam ediyor. Dış ticaret verilerinin ardından, Eylül'de cari açığın 3,5 milyar dolar civarında 
 gerçekleşeceğini, 12 aylık açığın ise 56,5 milyar dolar ile 19 ayın en düşüğüne gerileyeceğini öngörüyoruz.''
          
 AA
  