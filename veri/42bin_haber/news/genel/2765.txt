Kazada ölen kızını gözlüklerinden tanıdı
Edirne'nin Uzunköprü İlçesinde 15 yaşındaki lise öğrencisi Beste Özsoy, öğle yemeği için okuldan evine giderken kömür yüklü TIRın çarpması sonucu parçalanarak can verdi. Kazayı duyup gelen Şenol Özsoy belki de bir baba için en zor görevi yerine getirdi. Kzının cansız bedenini gözlüklerinden teşhis etti. TIR sürücüsü Onur Ö. çıkarıldığı mahkemece tutuklandı.
15 YAŞINDA TRAFİK KURBANI OLDU - Fotogaleri 
Kaza, dün öğle saatlerinde Uzunköprü Atatürk Mahallesi Hafız İsmail Sokak üzerinde meydana geldi. Anadolu Lisesi 1inci sınıf öğrencisi Beste Özsoy, öğle yemeği için evine gitmek üzere okuldan çıktı. Özsoya, yolun karşısına geçerken, 28 yaşındaki Onur Ö. yönetimindeki 16 VY 149 plakalı çekici, 77 DV 828 dorse plakalı kömür yüklü TIR çarptı. Aracın altında kalan Beste Özsoy parçalanarak yaşamını yitirdi. PVC işleri yapan dükkanı bulunan Şenol Özsoy, çevredekilerle birlikte yardım için geldiği caddede yerde kanlar içinde yatanın kızı olduğunu gözlüklerinden anladı ve sinir krizi geçirdi.

Beste Özsoyun cesedi, savcı ve polis ekiplerinin yaptığı incelemenin ardından Uzunköprü Devlet Hastanesine kaldırıldı. Gözaltına alınan TIR sürücüsü Onur Ö. ise Uzunköprü İlçe Emniyet Müdürlüğündeki ifadesinin ardından çıkarıldığı mahkemece tutuklanarak Uzunköprü Kapalı Cezaevine konuldu.

Kazada can veren Beste Özsoy, Uzunköprünün Süleymaniye Köyünde ikindi namazının ardından kılınan cenaze namazı sonrası köy mezarlığında toprağa verildi. Cenazede kızın ailesi ve okul arkadaşları gözyaşlarını tutamadı.