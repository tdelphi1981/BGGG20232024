Ünlülerden kasırga mesajları
Dünyaca ünlü isimler milyonlarca insanın elektriksiz kaldığı kentte yaşadıklarını sosyal medyada takipçileriyle paylaşmaya başladı
 ABD’yi vuran Sandy kasırgası kuzeydoğu kıyılarında etkisini gösterirken özellikle New York ‘süper fırtına’ya dönüşen kasırgada en çok zarar gören kentlerden biri oldu.
 Toplu taşımanın durduğu ve elektriklerin kesildiği kentte yaşayan ünlü isimler mumlarla aydınlattıkları evlerinde çektikleri fotoğrafları, kasırgadan zarar görenler için verdikleri mesajlarla birlikte sosyal medyada paylaşmaya başladı.
 'BİR OTEL ODASINDAN KASIRGAYI İZLİYORUM'
 Eski ABD Başkanı Bill Clinton ile ABD Dışişleri Bakanı Hillary Clinton’ın kızı Chelsea Clinton evinde elektriklerin kesildiğini Twitter sayfasından duyurarak gecenin karanlığına bürünen kentin fotoğrafını takipçileriyle paylaştı.
 Clinton fotoğrafın altına yazdığı iletisinde şunları söyledi: “Birçoğumuzun güvende olduğuna şükrediyorum. Dün gece kent böyle karanlıktı. Tabii evlerimizin içi de...”
 Kasrgada bir otele sığınan Victoria’s Secret modelleri Lily Aldridge ile Erin Heatherton yağmurdan sonra gözyüzünde beliren gökkuşağını görüntüleyerek Twitter’da paylaştı.
 Heatherton’ın mesajı şöyleydi: “Lilly ile bir otel odasında kasırgayı izliyoruz.”
 ÜNLÜ YAZAR OTOYOLUN ORTASINDAN MESAJ VERDİ
 Hollywood’un ünlü aktörü Alec Baldwin ise kasırga sırasında arkadaşının evinden kaçan atın bulunduğu müjdesini Twitter’dan takipçileriyle paylaştı.
 Hint asıllı ünlü İngiliz yazar Salman Rüşdü de kasırganın vurduğu New York sokaklarında gezerken çektirdiği kareyi Twitter sayfasında paylaştı.
 “Umarım bir daha böyle bir şey yaşamayız” diyen Rüşdi kameraya, kapatılan Roosevelt otoyolunun ortasında poz verdi.
 LOS ANGELES'TAN KASIRGA MESAJLARI
 Kasırga haberlerini Los Angeles’taki evlerinden takip eden bazı ünlü isimler de yakınları ve tüm New Yorklular için iyi dileklerini sosyal medyada yayınladı.
 Ünlü şarkıcı Lady Gaga Twitter mesajında “Bütün çocukluğum suların altında kalmış gibi hissediyorum. Anne baba sizinle orada yağmurun altında olmak isterdim. Çok üzgünüm” ifadesini kullandı.
 New York’ta kasırgayla boğuşan insanlar için dua ettiğini söyleyen ABD'li şarkıcı Britney Spears ile internet sitesinde kasırgadan kareler paylaşan reality şov yıldızı Kim Kardashian da soyal medyada üzüntülerini dile getiren diğer ünlü isimlerdi.
 ntvmsnbc