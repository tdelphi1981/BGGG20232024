Bahçeli'den 'İncirlik' tepkisi
MHP Lideri Devlet Bahçeli, İncirlik Üssü'nde yılbaşı gecesi ABD'li askerlerin 10'uncu Tanker Üs Komutanlığı'ndaki camiye girip zarar verdikleri ve Kuran'ı Kerim'leri parçaladıkları iddiaları ile ilgili olarak yazılı bir açıklama yaptı. Bahçeli, 'Her şeyden önce bu vahim iddianın ne kadar doğru olup olmadığı araştırılmalı ve aziz milletimizle paylaşılmalıdır' dedi. Bahçeli'nin açıklaması şöyle:
 Bu saygısız, ölçüsüz ve düşmanca tavırların netleşmesi halinde ise adli ve idari cezalar tam olarak tatbik edilmelidir. Mukaddes değerlerimize el uzatan ahlaksızların  yaptıkları elbette yanlarına bırakılmamalıdır. ABD askerlerinin farklı ülkelerdeki disiplinsiz, kurallara riayet etmeyen davranışları fazlasıyla bilinmektedir. 
 AFGANİSTAN DEĞİLİZ
 Irak işgali sırasında kutlu dinimiz İslam'a ve değerlerine yönelik edep ve haya dışı muameleleri hala hafızlarından silinmemiştir. Geçtiğimiz yıl Afganistan'daki Bagram Hava Üssü'nde Kutsal kitabımız Kuran-ı Kerim'e çirkin ve alçakça tutumları da sıcaklığını kaybetmemiştir. Bilinmelidir ki, Türkiye ne Irak, ne de Afganistan'dır'dedi.
 Bahçeli, MHP'nin olayın takipçisi olacağını söyledi.