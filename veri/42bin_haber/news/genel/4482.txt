Ziraat'ı yüzde 15 kesmedi bu yıl yüzde 30'u zorlayacak
Bu yıl 150'nci yılın kutlayacak Ziraat Bankası'nda hedef kredileri yüzde 30 yukarı çekmek... Gerek Erdem Başçı gerekse Ali Babacan Davos'ta limitlerinin yüzde 15 olduğunu belirtmiş ve bu konuda ciddi olduklarını hatırlatmıştı...
 Ziraat Bankası Genel Müdürü Hüseyin Aydın, bankanın 150. yılını kutladığı bu yıl kredilerde yüzde 30 tavanı zorlayacaklarını kaydetti. Bloomberg HT'den Hande Berktan'ın sorularını yanıtlayan Türkiye Bankalar Birliği Başkanı Hüseyin Aydın, bankacılık sektöründe kredi büyümesinin yüzde 15 ila yüzde 20 aralığında olacağını, bunun da kredi hacminde 120 milyar liralık büyüklüğe denk geldiğini söyledi. Ziraat Bankası Genel Müdürü Aydın, bankanın 150. yılını kutladığı bu yıl kredilerde yüzde 30 tavanı zorlayacaklarını da ifade etti.
 SEKTÖR YÜZDE 15 BÜYÜR
 HÜSEYİN Aydın ''Sektördeki kredi büyümesiyle ilgili genel beklenti, aralığı çok geniş tutarsak yüzde 15 ila yüzde 20 aralığı gibi ama ben kendi arkadaşlarımla görüşmelerimde de sektör genelinde yüzde 15'in yukarısında büyüyeceğiz gibi bir söylem var.  Sektördeki yüzde 15'lik kredi büyümesinin yaklaşık 120 milyar liralık bir kredi hacmi büyümesine denk olduğunu biliyoruz. Bu da gayet yüksek bir miktar' ifadelerini kullandı.
 Aktifteki yerimizi 'İş' aldı
 ZİRAAT Bankası'nın bu yılki projeksiyonlarına ilişkin Aydın, ''Geçen sene aktif büyüklükteki yerimizi İş Bankası aldı. Biz bilinçli bir küçülme politikası uyguladık. Ziraat, ağırlıklı kamuyu finanse eden bir banka. Kamunun borçlanma gereksinimi azaldıkça Ziraat Bankası da reel sektörü biraz daha finanse etmek mecburiyetinde. Biz yaklaşık 1 senedir Ziraat Bankası'nda kredilendirmeyi daha verimli yapabilmek, daha çok müşteriye ulaşabilmek adına bir takım değişim ve dönüşümler yapıyoruz. Bir bölümünü de tamamladık' dedi.
 150 şube açacağız
 2013 yılında kredi tarafına ağırlık vereceklerini ifade eden Aydın şöyle devam etti: 'Aktifte yüzde 10 ila yüzde 15'lik ama kredide yüzde 30'a yakın bir büyümeyi hedefliyoruz. Bu bir hedeftir ve realize edip etmeyeceğimiz başka bir konudur. Biz bu hedefte illa yüzde 30 yapacağız da demiyoruz ama kredilerde sektörün üzerinde bir büyümeyi gerçekleştirmemiz gerekiyor. Bu yıl 150. yılımızı kutlayacağız ve 150. yılımızda 150 yeni şube açacağız. Ağırlıklı olarak İstanbul ve Anadolu'nun büyük kentlerinde şubelerimizi açacağız.'