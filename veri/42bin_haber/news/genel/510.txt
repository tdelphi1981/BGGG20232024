Amerikalı yatırımcılar Türkiye'yi keşfetti
Amerikan Türk Konseyi Başkanı Richard Armitage, giderek daha fazla Amerikan iş adamının Türkiye'nin öneminin farkına vardığını belirtti.
 AA muhabirinin sorularını yanıtlayan Amerikan Türk Konseyi (ATC) Başkanı Richard L. Armitage, dünyanın farklı yerlerindeki bazı gelişmelerin Türkiye'ye faydalı olabileceğini düşündüğünü belirterek şunları kaydetti:
 "Örneğin yakın zamanda Çin ekonomisinin büyüme büyük oranda yavaşladı ve birçok Amerikalı yatırımcı yatırım yapmak için başka yerleri arıyor. Peki neresi olabilir? 75 milyonluk genç ve büyüyen nüfusu, modern ve güçlü demokrasisi ile geçiş noktasında yer alan Türkiye, yatırım yapmak için heyecan verici bir ülke"
 Armitage, Amerikalıların Türkiye ile ilgili artık daha akıllıca davrandığını söyleyerek, ''Bu söylediklerim benim Asya'daki deneyimlerime ve ABD ile olan bağıma dayanıyor. Suriye ile yaşanan güçlüklere ve son yıllarda tırmanan PKK problemine rağmen, ABD'de daha giderek daha fazla Amerikan iş adamı Türkiye'nin öneminin farkına varıyor'' değerlendirmesini yaptı.
 Türkiye'ye daha fazla kulak veriyorlar
 ATC Üst Yöneticisi, emekli ABD Büyükelçisi James H.Holmes ise, ''Amerikalılar için Türkiye'ye ilişkin risk algısı azaldı. Suriye'de yaşanan yaşanan olaylara rağmen bu risk algısı neden azaldı peki? Çünkü Amerikalı yatırımcılar artık Türkiye'de neler olduğunun daha çok farkında. Eskiden, daha önce bildiklerini sandıkları doğruların aslında yanlış olduğunu fark ediyorlar. Artık (Türkiye'ye) daha fazla kulak veriyorlar'' dedi.
  