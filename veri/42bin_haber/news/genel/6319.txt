Kırmızı kart yok sorun da yok
Şampiyonlar Ligi'nde Fırat Aydınus'un düdük çaldığı maçta Celtic'i 2-0 mağlup eden Juventus, çeyrek finale adını yazdırdı.
Türk hakem Fırat Aydınus'un yönettiği maçta Juventus, İskoçya'da oynadığı ilk mücadelede 3-0 yendiği Celtic'i evinde de 2-0 mağlup ederek UEFA şampiyonlar ligi'nde çeyrek finale yükseldi.  

İtalya'da oynanan karşılaşmada Juventus'a turu getiren golleri 24. dakikada Alessandro Matri ve 65. dakikada Fabio Quagliarella kaydetti.  Başarılı bir yönetim sergileyen Fırat Aydınus 2 kez sarı kartına başvurdu. 

GÜNÜN DİĞER ÇEYREK FİNALİSTİ

PSG beraberlik ile turladı

Şampiyonlar Ligi son 16 turunda 2-1 rövanşında evinde Valencia ile 1-1 berabere kalan PSG adını çeyrek finale yazdırdı.

Şampiyonlar Ligi 2. tur rövanş maçında PSG ile Valencia 1-1 berabere kaldı ve tur atlayan taraf, PSG oldu. Paris Saint-Germain'in golü, 66. dakikada Lavezzi'den gelirken Valencia'nın golünü ise 55'te Jonas Goncalves kaydetti.

Şampiyonlar Ligi son 16 turunda ilk maçı 2-1 kazanan PSG evinde Valencia'yı konuk etti. Ev sahibinde ilk maçın uzatma dakikalarında kırmızı kart gören Zlatan Ibrahimovic mücadeleyi tribünden izlerken David Beckham ise kulübedeydi.