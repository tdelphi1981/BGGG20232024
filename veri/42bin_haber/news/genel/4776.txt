Turkcell'lioğulları geliyor!
Ekranda '4 çeker' proje... 'İşler Güçler' dizisinin oyuncuları Ahmet Kural, Murat Cemcir, Sadi Celil Cengiz ile Ayşe Tolga ve müzisyen Cahit Berkay, Turkcell'in yeni yüzleri oldu. 'Yüzyıllar önce insanlar Turkcell'in mobil iletişim hizmetlerinden faydalansaydı ne olurdu' konseptiyle ekrana gelecek olan reklam kampanyası için 470 kişilik ekiple 36 bin metrekarelik alanda 11 set kuruldu. İşte projeden detaylar:
  
 Hakan UÇ
 - Anadolu'dakİ hayali Turkcell'lioğulları Beyliği'nde geçen hikayenin yönetmenliğini Ömer Faruk Sorak üstleniyor. 
 - Oyuncular, gelecek 1 yıl boyunca reklam kampanyası çerçevesinde çok sayıda filmde rol alacak.
 - YİĞİT Bey'i oynayan Ahmet Kural, 'Savaş kostümleri ağır olduğu için sahnelerde zorlandım. At binme sahnelerimiz keyifliydi' dedi. 
 - LOKMAN Hekim Murat Cemcir ise şunları söyledi: Atım biraz iri olmasına rağmen onunla kaynaştık ve sorunsuz bir şekilde çekimleri sürdürdük... 
 Sayın: Doğru  isimlerle çalıştık
 Reklam kampanyasının tanıtımı Conrad Otel'de gerçekleşti. Toplantıda konuşan Turkcell Genel Müdür Yardımcısı Emre Sayın, 'Kampanya için bir araya geldiğimiz isimlerin bu farkı anlatmak ve Turkcell markasını temsil etmek için çok doğru isimler olduğuna inanıyoruz' dedi.