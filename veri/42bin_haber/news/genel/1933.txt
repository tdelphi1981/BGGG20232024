Asgari ücretlilerin zam pazarlığı başladı
2013'te geçerli olacak asgari ücretin belirlenmesi için Asgari Ücret Tespit Komisyonu ilk toplantısını dün yaptı.
 6 milyon asgari ücretlinin dört gözle beklediği pazarlık sürecinin ilk toplantısına katılan Çalışma ve Sosyal Güvenlik Bakanı Faruk Çelik, toplantı öncesinde yaptığı açıklamada yeni oranın uzlaşma içinde çıkmasını ümit ettiğini söyledi. Bakan Çelik'in tespit ettiği bir ismin başkanlık edeceği 15 kişilik komisyon en az 10 üyenin katılımıyla toplanıyor ve oy çokluğuyla karar veriyor. İş Kanunu gereğince, ücretlerin asgari düzeyinin komisyon aracılığıyla en geç 2 yılda bir belirlenmesi gerekiyor.
  