MGK'dan terörle mücadele açıklaması
MİLLİ Güvenlik Kurulu toplantısı sonrası yayımlanan bildiride, terörle mücadelenin kararlı bir şekilde devam ettiği vurgulanarak, "Terörle mücadelemiz kararlı bir şekilde devam ederken, halkımızın huzur ve güvenliğinin temin edilmesine yönelik alınabilecek tedbirler değerlendirilmiştir" denildi.
MGK toplantısı sonrası yapılan yazılı açıklamada teröre karşı yapılan operasyonların görüşüldüğü ve terörle mücadelenin kararlı bir şekilde sürdürüldüğü belirtildi. Açıklamada konuyla ilgili şu ifadelere yer verildi:  
"Dönem içerisinde ülkemizde meydana gelen terör eylemleri ile bunlara karşı güvenlik güçlerimizce başarıyla gerçekleştirilen operasyonlar gürüşülmüş, bahar-yaz döneminde yürütülecek faaliyetler gözden geçirilmiştir. Terörle mücadelemiz kararlı bir şekilde devam ederken, halkımızın huzur ve güvenliğinin temin edilmesine yönelik alınabilecek tedbirler değerlendirilmiştir. 
Törörle mücadelede başarı elde etmek amacıyla diğer devletler ve uluslararası toplumla işbirliğinin önemi bir kez daha ifade edilmiştir." 
IRAKTA TERÖR EYLEMLERİNDE MEYDANA GELEN ARTIŞ ENDİŞE VERİCİ  
Komşu ülkelerdeki gelişmelerin de değerlendirildiği dile getirilen açıklamada şöyle denildi: 
"Ülkemize mücavir alanlarda son dönemde yaşanan gelişmeler muhtelif boyutlarıyla değerlendirilmiştir. Bu kapsamda; Suriyede devam eden sorunların, ülkemizin yanı sıra bölgenin güvenlik ve istikrarına yönelik etkileri ele alınmış; ihtilafın haklın meşru talep ve beklentileri doğrultusunda kısa zamanda sonuçlandırılmasına matuf uluslararası çabalarda gelinen aşama gözden geçirilmiştir. Ayrıca, Ülkemizdeki barınma merkezlerinde misafir edilen ve sayıları 180 bini aşan Suriyelilerin ihtiyaçlarının karşılanması amacıyla yürütülen çalışmalar da görüşülmüştür. 
Irakta terör eylemlerinde meydana gelen artış endişe verici bulunmuştur. Siyasi Süreçte Irakta yaşanan sıkıntıların demokratik ve anayasal çerçevede çözüme kavuşturulmasının sadece bu ülkenin değil, tüm bölgenin huzur ve istikrarına katkıda bulunacağı belirtilmiştir. 
Ortadoğu ve Kuzzel Afrika ülkelerindeki son durum ve devam eden geçiş süreçleri müzükere edilmiştir."