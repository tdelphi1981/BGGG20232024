Sağlık Bakanlığı'ndan domuz gribi açıklaması
Domuz gribi vakalarının tekrar görülmeye başlandığı iddiaları üzerine Sağlık Bakanlığı yazılı açıklama yaptı.
Açıklamada. "Bilindiği üzere Pandemik İnfluenza A H1N1 virüsü 2009 yılında tespit edilmiş ve o dönemde domuzlarda görülen grip virüsünden de genetik materyal aldığı için domuz gribi" olarak adlandırılmıştır. 2009 yılında ilk kez ortaya çıktığı ve insanların bu virüse karşı bağışıklığı olmadığından çok sayıda kişiyi etkilemiş ve pandemiye (kıtalararası salgına) yol açmıştır. 2009 yılından günümüze kadar geçen sürede dünya genelinde pek çok insan bu virüsle karşılaşıp bağışıklık geliştirdiğinden 2009 yılındaki salgın riski artık söz konusu değildir. Pandemik grip, 2011 yılından itibaren Dünya Sağlık Örgütü tarafından mevsimsel grip olarak değerlendirilmektedir. 

H1N1 grip virüsü, dünya genelinde olduğu gibi ülkemizde de görülmeye devam etmektedir. Ülkemizde son birkaç aydır H1N1, H3N2 ve İnfluenza B tipinde mevsimsel grip virüsleri görülmektedir. Ancak yukarıda da açıklandığı üzere bu grip virüsleri hem dünya hem de ülkemiz için artık tehlike oluşturmamakta, görülen vakalar da bu kapsamda değerlendirilmektedir" 

 