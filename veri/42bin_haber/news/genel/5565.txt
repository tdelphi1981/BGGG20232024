5 yıldızlı kabus
Meçhule giden bir gemi kalkar bu limandan...
  ABD'nin Teksas limanından denize açılan Cruise gemisinin yolcuları hayatlarının kabusunu yaşadı. Demir aldıktan bir süre sonra motorları kilitlenen dev gemideki 4 bin 200 kişi, açık denizde mahsur kaldı. Yetkililer, demir yığınının Meksika Körfezi'nde Yucatan Yarımadası'nın 240 kilometre açığında sürüklendiğini duyurdu. Elektrik sisteminin devre dışı kaldığı, yiyecek ve suyun tükendiği gemide tuvalet kullanımı da kısıtlandı. Limana ulaşmasının birkaç günü bulacağı belirtilen gemiye botlarla gıda ve su taşınıyor.
  