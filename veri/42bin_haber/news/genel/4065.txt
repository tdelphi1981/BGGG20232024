Ekonomik kriz zamanı cinsel tacizler artıyor
Araştırmalara göre krizlerde kız bebeklerin hayatta kalması erkeklere göre 5 kat zor. Tacize uğrayan kadın sayısı da ekonomi bozuldukça artıyor
 Kalkınma adına önemli kurumlardan biri olarak kabul edilen Deniz aşırı Kalkınma Enstitüsü ve Çocuklara Yardım Örgütü Plan International'ın son raporu ekonomik krizler ve kadınlarla ilgili çarpıcı detayları gündeme getirdi. Rapora göre, küresel ekonomik kriz ve durgunluk sürecinde kadınlar, erkeklere göre açlıkla daha fazla mücadele ediyor. Kadınların mücadelesi henüz bebekken başlıyor.
 EKONOMİK krizlerde kız bebeklerin hayatta kalması erkek bebeklere göre beş kat zorlaşıyor. Ekonomik durgunlukla birlikte kız çocuklarının yüzde 29'u  ilkokulu bitiremiyor. Erkeklerde ise bu oran yüzde 22'de kalıyor. Eğitimden alıkonan birçok kız çocuğu ya erken yaşta evlendiriliyor ya da çalışmaya zorlanıyor.
 Ekmek getirse bile aç kalıyor
 RAPORDA çarpıcı ifadeler de var. Örneğin, cinsel tacize uğrayan kadınların sayısı ekonomi bozuldukça artıyor. Ya da ucuz iş gücü olarak görülen kadınlar eve ekmek getirse bile aç kalabiliyor.