Gündelikçiye sigorta talebi
Uluslarası Çalışma Örgütü (ILO) temizlik yapan, çocuk, yaşlı ya da engelli kişilere bakan ev işçilerine sigorta zorunluluğu getirilmesini istedi. Türkiyenin Ev İşçileri Sözleşmesini imzalaması durumunda gerekirse evler de iş yerleri gibi denetlenebilecek.
ILO ve Ev İşçileri Dayanışma Sendikasının ev sahipliğinde, Ev İşçileri İçin İnsana Yakışır İş Ulusal konferansı düzenlendi. Ev İşçileri Türkiye Taslak Raporunun görüşüldüğü konferansta, temizlik yapan, çocuk, yaşlı ya da engelli kişilere bakan ev işçilerine sigorta zorunluluğu getirilmesi, çalışma saatleri, fazla mesai ve izin günlerinin düzenlenmesi gerektiği belirtildi. 
Raporda, Ev İşçileri Yasası çıkarılsın, göçmen işçiler ev işçilerine tanınan ve tanınacak tüm haklardan faydalansın. Ev işçileri bütün sigorta kollarından faydalansın. İşverenlerin denetimi yapılsın, ev işçilerinin sendika kurmaları önündeki engeller kaldırılsın denildi.  Raporda, Türkiyede kayıtlı ev işçisi sayısının sadece 150 bin 600 olduğu belirtildi. 
ESNEK ÇALIŞMA 
Aile ve Sosyal Politikalar Bakanı Fatma Şahin, Aile ve İş yaşamının uyumlaştırılması gibi bir başlık altında çalıştıklarını belirterek, Esnek çalışma en önemli modelimiz. TRT okul üzerindan yaşlı bakımı nasıl olur programı da hazırlanıyor dedi. Bakan Fatma Şahin, ev işçisi kadınların sigorta yaptırmaları halinde 18 gün prim yatırıp 30 gün sayılma hakları bulunduğunu kaydetti.  
Bu durumda gündelikçi işsiz kalır 
EV hizmetlerinde çalıştırılan iki grup olduğunu söyleyen Hürriyet yazarı Şükrü Kızılıot, İlk grupta ev işlerinde devamlı çalıştırılan akşamları kendi evlerine giden ya da yatılı kalanlar var. Mevcut uygulamaya göre bunlar gelir vergisine dahil değil. Bunlar eski adıyla SSKlı, yeni adıyla 4A sigortası olması gerekiyor. Haftada bir gün gündelikçi çalıştıranlar var. Bu uygulama ile bir gün dahi olsa bildirilmesi gerekecek. Bunun sonucunda evlere işyeri numarası gerekiyor. Yasa gereği işçi çalıştıran yerler işyeri olmak zorunda. İnsanlar gündelikçi çalıştırmaktan vazgeçebilir. Gündelikçi işsiz kalabilir dedi.