İkinci Festus Okey vakası mı?
Nijeryadan çalışmak için 2011 yılında Türkiyeye gelen Courage Aigbedion isimli kişinin, beş Türk genci tarafından sokak ortasında dövüldükten sonra gözaltında hayatını kaybettiği öne sürüldü. Olay akıllara 2007'de yine İstanbul'daki bir karakolda hayatını kaybeden Nijeryalı Festus Okey'i getirdi.
Nijeryada yayın yapan Vanguard gazetesinin haberine göre, eski bir Nijerya Merkez Bankası çalışanı olan Aigbedion, 2011 yılında iş bulmak için Türkiyeye geldi. 17 Ekim 2012de sokak ortasında beş kişi tarafından dövülen Aigbedion, bu olayın ardından gözaltına alındı. 
Gazeteye konuşan ağabeyi Presley Aigbedion, kardeşinin yediği dayak nedeniyle komaya girdiğini ve bu vaziyette üç hafta boyunca polis nezaretinde tutulduğunu iddia etti. Ağabey Aigbedion, kardeşinin nezarethanede öldüğünü söyledi. 
AĞABEYDEN DİKKAT ÇEKEN İDDİALAR
Presley Aigbedion gazeteye şunları söyledi: 
Kardeşim 2011 yılında Nijeryadan ayrılarak Türkiyeye gitti ama tam ayrılma tarihini hatırlamıyorum. Olay olduğunda ben İngilteredeydim. Ölüm haberini aldıktan sonra Almanyada yaşayan diğer erkek kardeşimiz olayla ilgili Türkiyeye gitti. Burada bazı faydalı bulgular elde etti. Buna göre kardeşim işten gelirken beş Türk gencinin saldırısına uğradı ve komaya girdi. Ardından polis tarafından gözaltına alındı ve tıbbi destek olmadan gözaltında tutuldu. Üç hafta sonra polis nezaretinde öldü. İstanbuldayken kardeşim Courageın ev arkadaşıyla da konuşmuş. O da bize Courageın saldırıya uğradığını ve polis tarafından ölüme terk edildiğini söyledi. 
EV ARKADAŞI "DOĞRULADI"
Presley Aigbedion, Polis ve hastane raporları Courageın 17 Ekimde öldüğünü gösteriyor. Ama bu olayın tam olarak hangi tarihte olduğunu bilmiyoruz çünkü polis raporuna ulaşamadık. Ama kendisini parmaklıklar ardında ziyaret edenler var ve kendisinin üç hafta boyunca nezarette tutulduğunu doğruluyorlar. İş arkadaşı da olayın olduğu gün Couragela birlikte işte olduklarını, daha sonra ayrı ayrı evlerine gittiklerini teyit etti. Ev arkadaşı da Courageın sabah 2.00de polis tarafından eve getirildiğini söyledi diye konuştu. 
Ev arkadaşının anlattığına göre, polisin Courage Aigbediondan pasaportunu almasını istedi. Ev arkadaşı o sırada Aigbedionun kanaması olduğunu ve gözünün bandajlı olduğunu da öne sürdü. Aigbedion arkadaşına akşam 20.00 sularında saldırıya uğradığını anlattı. 
HASTANEYE DEĞİL KARAKOLA
Presley Aigbedion, ev arkadaşının polisten Courageı hastaneye götürmesini istediğini de belirterek, Ama bunun yerine karakola götürdüklerini söylemişler. Ev arkadaşı Courageı ziyaret etmeye çalışmış ama görmesine izin vermemişler. Bir zarfa biraz para koyup bir bankonun üzerine bırakmış. Üç hafta sonra İstanbuldaki Nijeryalılar Cemiyetinin yetkililerinden biri ev arkadaşını arayarak Courageın öldüğünü söylemiş dedi. 
Ağabey Aigbedion şöyle devam etti: Türkiyedeyken Nijerya Konsolosluğu, Nwokolo soyadlı bir yetkiliyi kardeşime karakolda ve kimlik tespiti için tutulduğu morgda eşlik etmesi için gönderdi. Karakolda kimse bize suçlamaları göstermedi. Kimse cenazesinin Nijeryaya geri gönderilmesi için hazırlanmış bir belge göstermedi. Polislerden biri bana Courageın karakola getirildiğinde dövülmüş ve yaralı halde olduğunu söyledi. 12 Aralık 2012de kimlik tespiti için hastaneye gittik. Sol gözü mosmordu. Bay Nwokoloyla birlikte Türk hükümetinin cenaze gönderme masraflarını karşılamasının ardından cesedin bize verilmesi için bazı belgeler imzaladık. 
MECLİSE DE TAŞINMIŞ
Aigbedion ailesinin olayı Nijerya Temsilciler Meclisine de taşıdığı belirtildi. 
Baba Osazuwa Aigbedion tarafından imzalanan dilekçede Nijerya Dışişleri Bakanlığından olayın soruşturulması talep edildi. Dilekçede ayrıca Türk hükümetinin cenazenin Nijeryaya gönderilmesinin sorumluluğunu üstlenmesi de istendi.

FESTUS OKEY KİMDİR?
Bu olay akıllara, 20 Ağustos 2007de İstanbul Beyoğlu'ndaki bir karakolda gözaltındayken hayatını kaybeden Nijeryalı Festus Okeyi getirdi. Okey'in bir polisin silahından çıkan kurşunla öldüğü anlaşılmıştı. Okey'in ölümüne neden olmakla suçlanan polis memuru Cengiz Yıldız 4 yıl 2 ay hapis cezasına çarptırılmıştı.