Ray Sigorta'da hedef Karadeniz ve İç Anadolu
Ray Sigorta İcra Kurulu Üyesi ve Satış Direktörü Anıl Rasih Gülcen, Ray Sigorta'nın 2010 yılı itibarıyla uygulamaya başladığı yenilenme ve dönüşüm stratejisinin başarılı sonuçlarını almaya devam ettiğini vurguladı.
 Gülcen, '2012 yılında var olan ürünlerimizi revize ettik, özellikle bireysel segmentte oluşturduğumuz sigorta sektöründe bir ilk olan Aura ürünümüzle ürün gamımızı daha da güçlendirdik. Böylece hem motor hem de motor dışı branşlarda müşteri sayımızı artırdık. 2013 yılında da bu ilke doğrultusunda özellikle kişi başına düşen poliçe sayısını artırmaya yönelik çalışmalarımız sigortalılarımıza kaliteli hizmet sunmaya devam edeceğiz' dedi.
 '2013 yılında büyüme sürecek'
 Ray Sigorta'nın 2013 yılında özellikle potansiyelin yüksek olduğu Karadeniz ve İç Anadolu bölgelerinde hem yönetim hem de satış ekipleriyle daha aktif rol alacağını belirten Gülcen, 'Yeni ürünlerimiz bireysel segmentte müşteri başına ürün adedini artıracak ve daha fazla katma değer yaratacak ürünler olacak. Ray Sigorta 2013 yılında da büyümesini sürdürecek' diye konuştu.