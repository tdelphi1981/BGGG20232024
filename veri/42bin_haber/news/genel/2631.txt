Gizlilik ayarı face to sıfır
Facebook'da gizlilik skandalı... Sitenin kurucusu Mark Zuckerberg'in kız kardeşinin paylaştığı fotoğraf herkes tarafından görüldü
 Sosyal medyayı kasıp kavuran gizlilik ayarları karmaşası, Facebook'un kurucusu Mark Zuckerberg'in kız kardeşini de mağdur etti. Randi Zuckerberg, 'sadece arkadaşlar görebilir' ayarıyla bir fotoğraf yayınladı. Ancak Randi'nin bir arkadaşının arkadaşı bu fotoğrafı görüntüledi. Kullanıcı; Mark Zuckerberg'in de yer aldığı fotoğrafı twitter'da paylaşınca, Facebook'taki zafiyet sosyal medyada dalga dalga yayıldı.
 GÜVENLİK ayarlarının karmaşıklığından şikayet eden pek çok kişi 'Zuckerberg'in ablası bile ayarları anlamıyor' diyerek tepki gösterdi. Sitenin eski pazarlama direktörü olan Randi Zuckerberg ise yanıt olarak; 'Dijital etiket: arkadaşlarınızın fotoğraflarını herkesle paylaşmadan önce izin isteyin. Bu güvenlik ayarlarıyla ilgili değil, terbiye meselesi' dedi.
 
  