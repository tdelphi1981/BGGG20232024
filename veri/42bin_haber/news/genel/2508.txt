ODTÜ'de yürüyüş başladı!
ODTÜ Rektörü Prof. Dr. Ahmet Acar saat 14’te Başbakanlık’ta Başbakan Recep Tayyip Erdoğan’la görüşecek.
 ODTÜ’deki olayların ardından son günlerde karşılıklı açıklamalarla yükselen gerilimin görüşme sonrasında nasıl seyredeceği merak konusu oldu.
 Rektörün Başbakan ile görüşmesi beklenirken ODTÜ öğrencileri ve öğretim üyeleri yerleşke içinde bulunan ve ‘Devrim’ olarak bilinen stadyuma yürüdüler. Öğrenciler burada gruplanarak "ODTÜ Ayakta" yazısı oluşturdular.
 Bazı öğretim görevlileri, öğrencileri anlayışlı davranmaya davet etse de öğrenciler “Bütün üniversitelere saldırı var üniversitelerin piyasalaştırılması sürecinden geçiyoruz meşalenin yakıldığı yer ODTÜ olabilir ama bu bütün üniversitelerin sorunudur” diyerek ODTÜ’ye girdiler.
 Güvenlik görevlilerinin engellemeye çalıştığı öğrenciler, ODTÜ'ye girmeyi başardı. Bu arada Bulutsuzluk Özlemi solisti Nejat Yavaşoğulları ve Redd Grubu üyeleri de destek olmak için ODTÜ’ye geldiler.
 (Fotoğraf: Solhaber)