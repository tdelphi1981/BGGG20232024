Askeri okullara da darbeler kötüdür dersi
MECLİS Darbeleri Araştırma Komisyonu, askeri okullar da dahil öğrencilerin küçük yaşlardan itibaren darbelere karşı bilinçlendirilmesi önerisi yer aldı.
Komisyon, müfredatta değişikliğe gidilerek demokrasi, hak ve özgürlükler ile sivil siyasetin işleneceği derslerin konulmasını önerdi. Bu derslerde darbelerin ne kadar kötü olduğu da anlatılacak. 

Komisyonun, 27 Kasım Salı günü tamamlayıp Meclis Başkanlığına teslim edeceği ana raporda, Türkiyede ilkokuldan sonra girilen askeri okullara ABde lise eğitiminden sonra giriliyor denilerek, askeri liselere giriş sisteminde de değişiklik önerildi. 

DUYGUSAL GİRİŞ

Raporun, bizzat Komisyon Başkanı Nimet Başın kaleme aldığı giriş bölümünde, komisyon çalışmaları sırasında yaşanan ilginç bir yüzleşmeye yer verilecek. Başın, Ak Parti İstanbul Milletvekili Harun Karacanın kendisine işkence yapmakla suçladığı İstanbul eski Organize Şube Müdürü Adil Serdar Saçan ile komisyondaki yüzleşmesini duygusal bir dille kaleme aldığı bildirildi. Raporda yer alan öneriler şöyle: 

EVREN YASALARI 

Turgut Özal yeni seçildiğinde, Milli Güvenlik Konseyinin 6 Kasım-8 Aralık 1983 tarihleri arasında çıkardığı Anayasa Mahkemesi, Yargıtay, MGK Genel Sekreterliği, MİT, YÖK ve Seferberlik ve Savaş Hali de dahil tüm yasaların gözden geçirilmesi.

DARBE TARAMASI

Genelkurmay ile birlikte İçişleri ve MİT de dahil darbe dönemlerinde çıkarılan bakanlık ve önemli kurumların kuruluş yasalarının taranarak, darbeyi çağrıştıran tüm ifadelerin ayıklanması. Darbeci askerler ile darbeye destek veren sivillerin adlarının kamu kurum ve kuruluşları ile bulvar, cadde, park ve bahçelerden silinmesi, bir daha da verilmemesi. Darbecilerin haksız mal edinmelerinin araştırılmasının önündeki engellerin kaldırılması. 

İÇ TEHDİDE YENİ TANIM

İç tehdit kavramının hukuka uygun olarak yeniden tanımlanması. İç Hizmet Yasasının darbelere gerekçe oluşturduğu öne sürülen 35. maddesinin kaldırılması, bu yasaya bağlı olarak çıkarılan tüm yönetmeliklerin değiştirilmesi. Milli Güvenlik Siyaset Belgesinin de bu açıdan gözden geçirilmesi. 

JANDARMA YERİNE KIR POLİSİ

Genelkurmayın Milli Savunma Bakanlığına bağlanması. Jandarmanın özlük hakları yönünden de İçişleri Bakanlığına bağlanarak, Kır Polisine dönüştürülmesi. Sayıştayın askeri harcamaları da denetleyip, gerekli görülmesi halinde Meclise bilgi vermesi. Profesyonel ordu çalışmalarının hızlandırılması. 

MGKYA DANIŞMANLIK YASAĞI

MGKnın TRT dahil bazı stratejik olarak nitelenen kurumlara milli güvenlik gerekçesiyle danışmanlık yapması uygulamasına son verilmesi. 

TİCARİ SIRRA YENİ AYAR

Bankalardaki ticari sır kapsamındaki bilgilerin Meclis araştırma komisyonlarının talebi halinde verilebilmelerine olanak sağlanması. Aynı şekilde Meclisin bilgi isteğinin kamu kurum ve kuruluşlarınca eksiksiz karşılanması için İç Tüzük değişikliğine gidilmesi. Banka kurma izinlerinin bağımsız kurullar tarafından verilmesi. Kötü sici olan, ticari yeterliliği olmayana bu izinlerin kesinlikle verilmemesi. 

MAĞDURLAR İÇİN KOMİSYON

28 Şubat sürecinde malvarlıklarına el konulan vakıflara ilişkin Vakıflar Genel Müdürlüğünün çalışma yapması, haksız uygulama varsa giderilip mallarının iade edilmesi. Ayrıca darbe dönemlerinin mağdurlarının mağduriyetlerinin araştırılarak bunların giderilmesine yönelik yasal çalışmalar için Mecliste komisyon kurulması. Başörtüsü ve Cemevleri gibi önemli sorun alanlarının çözümü konusunda çalışma yapılması konusunda hükümete tavsiyede bulunulması. 
 