"Müslüm Baba"ya veda
Yaklaşık 4 aydır tedavi gördüğü yoğun bakım ünitesinde dün sabah hayatını kaybeden büyük usta Müslüm Gürses için Cemal Reşit Reyde tören düzenleniyor.
Gürses'in naaşı Teşvikiye Camii'nde kılınan cenaze namazının ardından Zincirlikuyu Mezarlığı'nda toprağa verilecek.

Müslüm Baba'nın naaşı, Cemal Reşit Rey sahnesine getirildi. Büyük ustanın sanatçı dostları ve sevenleri salonu doldurdu. 

Hayatının anlatıldığı kısa bir belgesel yayınlandığı törende, eşi Muhterem Nur'un konuşma yapması bekleniyor. 

"DÜNYANIN EN İYİ İNSANINI KAYBETTİM"
Eşi Muhterem Nur, Özür diliyorum sesim çıkmıyor.  Dünyanın en iyi insanını kaybettiğim için çok üzgünüm. Onun gibi bir insan çıkmayacak. Başka bir şey söyleyemiyorum. Hepinize teşekkür ediyorum.

CENAZE TÖRENİNDEN KARELER / FOTO GALERİ

"O, BUNU BAŞARDI"

Kültür ve Turizm Bakanı Ömer Çelik, Başımız sağ olsun Allah gani gani rahmet eylesin. O bize demişti ki ya gittiğin yerde mutlu ol ya da kalbimde tahta sahip ol. Biz inanıyoruz ki o gittiği yerde mutlu olacak. Biz onu ne kadar seversek sevelim onu yaratan kadar sevemeyiz. O onu daha çok sevenin yanına gitti. 
Biz şunu gördük, her şarkısı onda her sözünde Anadolu insanının dile getiremediği isyanını büyük bir tevazu ile dile getirdi. Sadece bir hayata sahip olmak, ama güçlü bir sese sahip olmak her kula nasip olamaz. Dün acı haber geldiğinden beri Adana'nın Urfa'nın İstanbul'un İzmirin sokaklarında 7den 70e herkes büyük bir ustayı son yolculuğuna uğurlanmanın hazırlığını yaptı.

Bu törenler çok önemlidir. Devletin büyük bir sanatçıyı uğurlaması çok önemlidir. Ama sokaktaki vatandaşın bir sanatçıyı uğurlaması hepsinden önemlidir. Bu millet ona dua ediyor. Biz bugünden itibaren Anadolunun sesinin biraz daha eksik olduğunu biliyoruz. Ama nihayetinde onun da anlattığı gibi bu hayat gelip geçici bir hayat. Netice itibarıyla dışlanmışların, bir kenara itilmişlerin gönlünde taht kurmak çok önemli O bunu başardı. Evet, erken gitti. Ama birçok hayatın sığacağı bir hayat yaşadı. Onu hiç unutmayacağız. Bugün bütün Anadolu onu kucaklıyor. Sayın Başbakanımız adına bütün sevenlerine başsağlığı diliyorum Allah rahmet eylesin mekanı cennet olsun."

"DÜN GÖRDÜĞÜM SEVGİYİ ASLA UNUTMAYACAĞIM"
 
Şişli Belediye Başkanı Mustafa Sarıgül, Eşleri hanımefendiye ne kadar teşekkür etsek azdır. Müslüm Babaya karşı hanımefendi o 109 gün ve öncesinde ne kadar fedakâr olduğunu gösterdi. 
Ve sizlere teşekkür ediyorum. Tencere kaynarken herkes var. Ama tencere kaynamazken sizler varsınız. Dün Müslüm Babayı Zincirlikuyuya götürürken gördüğüm sevgiyi asla unutmayacağım. 
Ben 109 gündür Müslüm Baba ile beraberim. Müslüm Baba için ayın 7'sini Şişli Camii'nde yapacağız. 40'ını da işli Camii'nde yapacağız. Müslüm baba çok değerli bir sanatçı. Bu ülkeden bir Müslüm Baba geldi ve geçti. Sizlere sevginizden dolayı çok teşekkür ediyorum. Mekânı cennet olsun, onu bir kez daha saygıyla anıyorum.


"HAYATI BOYUNCA HİÇ MUTLU OLMADI"

Tören öncesi basın mensuplarının sorularını yanıtlayan Hakkı Bulut, "Hayatı boyunca hiç mutlu olmadı, Türk Sanat camiasının başı sağı olsun" dedi. 
Törene katılan şarkıcı Mine Koşan da Gürses ile ilgili düşüncelerini şöyle açıkladı: "Müslüm Gürses çok özel bir ses ve özel bir kişilikti. Benim kafamda hep Usta şarkısı çalıyor nedense. Gürses halkın duygularını ve düşüncelerini dile getiren bir sanatçıydı. 

Menajeri Nevzat Takmaz, "Abim böyle ölümü hak etmedi. Sürekli Müslüm Baba'nın yanındaydım, çok uğraştık kurtaramadık" dedi. 
Takmaz, mikrop kaptığı iddialarına ise, "İbrahim Bey'in fizik tedavi doktoruyla konuşmuştuk. Durumunun kötü olduğunu söylemiştim ona, ama tam ölmüş değildi. Bir hafta önce ölmedi. Muhterem Hanım' a durumunun bu kadar ciddi olduğunu söylemiyorduk" sözleriyle yanıt verdi.

Ahmet Selçuk İlhan, "Hep bir umutla bekledik, Ama olmadı. O Allah'ın hayat çizgisini tamamladı ve sonsuzluğa gitti. Tek tesellimiz bize bıraktığı o güzel şarkılar. Erken kaybettik isyanlardayız. Onu gönül sahnemizde yıllarca taşıyacağız" sözleriyle duygularını dile getirdi. 

"BÜLENT ABİ, GERÇEKTEN ÖLDÜ MÜ"

Bülent Sertaç, "Müslüm Gürses'i tanımak lazımdı. İnsanların nabzını ölçmek için yürüdüm, hakikaten çok seviliyormuş. Bana taziye dileyenler, "Bülent Abi, gerçekten öldü mü" diyenler, ağlayanlar, inanmayanlar var. Ama artık aramızda değil Müslüm Gürses. Bugün şarkılar ağlıyor sazlar ağlıyor insanlar ağlıyor." 

   PARAMPARÇA BİR HAYAT   "KONUŞSANA BİRTANEM" 
UNUTULMAYAN ŞARKILARI  
ŞARKILARLA YAŞAYACAK / WEB TV  
İŞTE MÜSLÜM GÜRSES'İN EN SEVİLEN ŞARKISI / WEB TV

  BİZİ BIRAKTI, GİTTİİTİRAZIMIZ VAR  
 
   İBO'DAN ŞOK MÜSLÜM GÜRSES AÇIKLAMASI