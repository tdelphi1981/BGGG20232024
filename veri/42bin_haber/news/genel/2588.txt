Tarım Kredi Kooperatifi saman ithal edecek
Türkiye Tarım Kredi Kooperatifi, spekülatif hareketleri önleyip fiyatları regüle etmek amacıyla 10 bin top saman ithal etmek için harekete geçti.Bulgaristan ve Macaristan'dan ithal edilecek ilk parti saman Ocak ayının ilk haftasında piyasaya sürülecek.
 Konuyla ilgili açıklama yapan Tarım Kredi Kooperatifi Genel Müdürü Abdullah Kutlu, Ocak ayında Bulgaristan ve Macaristan'dan 10 bin saman ithal edilerek piyasaya sürüleceğini söyledi. Kutlu, saman fiyatlarında bu yıl spekülatif hareketlerin yaşandığına dikkat çekerek, saman piyasasına girme kararı aldıklarını belirtti. İlk etapta, 10 bin ton saman ithal etmek için Bulgaristan ve Macaristan'daki firmalar ile anlaşıldığını kaydeden Kutlu, İtalya ve Ukrayna'daki firmalar ile de görüşüldüğünü söyledi. Genel Müdür Kutlu açıklamasına şöyle devam etti:
 "İthal edeceğimiz 10 bin ton samanı, Ocak Ayı başında 16 bölge birliğimize bağlı 659 Tarım Kredi Kooperatifi ile 186 hizmet bürosunda satışa sunacağız. Başta ortaklarımız olmak üzere hayvan üreticilerimizin saman ihtiyacını karşılayacağız. Amacımız saman fiyatları üzerinde oynanan oyunu bozmaktır."
  