THY'den şaşırtıcı performans
THY, Gazze krizine rağmen Kasım ayında İsrail’de ulusal şirket El Al’ın ardından en çok yolcu taşıyan havayolu şirketi oldu. Kasım’da 30 bin yolcu ile ikinci olan THY, Tel Aviv-İstanbul hatında yolcu sayısını yüzde 7.56 artırdı.
 Türk Hava Yolları, Gazze krizine rağmen Kasım ayında İsrail ulusal havayolu şirketi El Al’ın ardından İsrail’de en çok yolcu taşıyan ikinci havayolu kuruluşu oldu. Kasım’da 30 bin yolcu taşıyan THY’nın, ayrıca Tel Aviv-İstanbul hattında yolcu sayısını yüzde 7.56 arttırması dikkat çekti.
 İsrail Hava Meydanları İdaresi tarafından yayımlanan rapora göre, Gazze krizi sırasında çoğu havayolu şirketinin aktivitesinde bir düşüş olmasına karşın THY’nin Tel Aviv-İstanbul hattında taşıdığı yolcu sayısı yüzde 7.56 oranında arttı.
 Raporda İsrail’in ulusal havayolu şirketi El Al’ın Kasım ayında İsrail ile diğer ülkeler arasında 270 bin yolcu taşıdığı, bu rakamın geçen yılın eş dönemine göre yüzde 4.99 bir gerilemeye işaret ettiği belirtildi. Aynı ayda THY’nin ardından üçüncü sırada bulunan Alman Lufthansa yolcularının sayısı da, yüzde 28 düşüşle 26 bin 426’ya indi.
 -“ETKİLEYİCİ ...”-
 Bu arada Yedioth Ahronoth gazetesinin haberine göre, THY, tüm yıl için de “etkileyici” rakamlara ulaşarak Tel Aviv ile İstanbul arasında taşıdığı yolcuların sayısını yüzde 8.92 artırdı.
 Haberde ayrıca, İsrail’den uçuş destinasyonlarına ilişkin rakamlara da dikkat çekildi. Buna göre, İsrail-Türkiye rotasında seyahat eden yolcuların esas destinasyonları itibariyle Türkiye, ABD, Rusya, İngiltere, Almanya, Fransa ve İtalya’nın ardından yedinci sırada yer aldı, ancak bu altı ülkeye giden yolcuların sayısı azalırken Türkiye’ye gidenler ise yüzde 32.2 yükseldi.
 ANKA
  