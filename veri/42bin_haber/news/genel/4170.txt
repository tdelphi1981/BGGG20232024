Dev transfer
Sabancı Holding Yönetim Kurulu Başkanı Güler Sabancı, dünya elektronik devi Alman Siemensin Denetleme Kuruluna seçildi. Münihin ünlü Olimpiyat Stadında 8 bini aşkın üyeye tanıtılan Sabancıyı ilk kutlayan Siemens Yönetim Kurulu Başkanı Peter Löscher ile Denetleme Kurulu Başkanı Gerhard Cromme oldu. Cromme, Sabancının uluslararası katkı sağlayacağını söyledi.
SABANCI Holding Yönetim Kurulu Başkanı Güler Sabancı Almanyanın Münih kentinde gerçekleşen Siemens Genel Kurulunda oyların yaklaşık yüzde 98ini alarak Denetleme Kuruluna seçildi. Ünlü Olimpiyat Stadında 8 bin üyeye tanıtılan Sabancının en fazla oyu alarak seçilmesinin ardından ilk kutlamayı Siemens Yönetim Kurulu Başkanı Peter Löscher yaptı.  
ULUSLARARASI KATKI SAĞLAR 
Yeni adayların tanıtım konuşmasını yapan Siemens Grubu Denetleme Kurulu Başkanı Gerhard Cromme ise uluslararası deneyimi geliştirmek ve kadın üyelerin sayısını artırmak için Sabancı Holding Yönetim Kurulu Başkanı Güler Sabancıyı aday gösterdiklerini söyledi. Salonda hazır bulunan Sabancıdan övgüyle söz eden Cromme, kendisinin uluslararası ilişkilerde önemli katkıları olacağını söyledi. Tüm Siemens hisse senedi sahipleri ile yatırımcı ortakların katıldığı genel kurulda Güler Sabancı, tüm konuşmacıların ilgi odağı oldu.   
GELİR YÜZDE 1 AZALDI  
Seçimlerle ilgili yapılan ön konuşmalarda denetim kurulunda bulunan üyelerin yerlerini daha genç ve kadın adaylara bırakmasının önemli bir gelişme olduğu vurgulandı. Siemens Grubunun genel mali raporlarının açıklandığı genel kurulda, Siemens kuruluşlarının önceki yıla oranla çok az ölçüde gelir kaybına uğradığı vurgulandı. Şirketin 2013 mali yılının ilk çeyreği sayılan Ekim-Aralık tarihinde yüzde 1 oranında gelir kaybı yaşadığı belirtildi. 
18.1 MİLYAR EURO CİRO 
Siparişlerin azalmasına rağmen aynı çeyrekte genel cironun yüzde 2 artarak 18,1 milyar euroya ulaştığı açıklandı. Genel kurula katılan onbinlerce Siemens pay sahibi adına konuşan sözcüler ise kâr marjının aynı kalmasından dolayı hayal kırıklığına uğradıklarını dile getirtiler. Siemens Grubunu mali açıdan en fazla zorlayan birimlerin başında güneş enerjisi sektörü ve sipariş sahiplerine teslimiyetinde gecikmeler yaşanan hızlı tren projeleri olduğu vurgulandı.  
İkinci kadın yönetici oldu 
MERKEZİ Münihte bulunan Siemens Grubunun denetleme kuruluna giren Güler Sabancının şirket yönetiminde ikinci kadın yönetici oldu. Siemens denetleme kurulunda Trump Şirketinin kadın yöneticisi Nicola Leibinger-Kammüller de yer alıyor. Siemensin genel kurul davetiyesinde ayrıca bir süre önce Sabancı Grubu ile ortaklık kuran E.ON yönetiminden Werner Wenning ile Fransız enerji devi GDF Suezin yönetim kurulu başkanı Gerard Mestralletin yeni adaylar olarak adı geçiyor. Denetleme Kurulu Başkanlığının ise eskiden olduğu gibi yine Dr. Gerhard Cromme tarafından yürütüleceği ifade edildi. Holdingin şu anki denetleme kurulunda görev yapan MAN CEOsu Hakan Samuelsson ile Fransız Sanayi Grubu Saint- Gobainin Şefi Jean-Louis Beffanın ise denetleme kurulu görevlerinden ayrılacağı kaydedildi. 
4.5 milyon euroluk genel kurul  
· Siemens Genel Kurulunda, şirket yönetimi sipariş ve gelir sorunu yaşandığı belirtilen solar enerji birimlerini satacaklarını duyurdu. Siemense bağlı solar enerji şirketlerine talip olan yatırımcılarla görüşmelerin sürdürüldüğü ifade edilidi. 
· Bir hissedarın Bu genel kurul ne kadara mal oldu sorusu üzerine Denetleme Kurulu Başkanı Gerhard Cromme, 4.5 milyon euro yanıtını verdi. 
· Siemens Yönetim Kurulu Başkanı Peter Löscher ise global piyasadaki rekabet koşullarıyla yarış edebilmek ve teknoloji alanındaki öncü rolü koruyabilmek için araştırma-geliştirme (ARGE) çalışmalarına ağırlık vereceklerini söyledi. 
· Olimpiyat köyünün büyük kapalı salonunda gerçekleşen genel kurula 8 bin 100 hissedar katıldı.
· Genel kurulun yapıldığı salonun önünde toplanan küçük bir grup Siemens teknolojisi ile Brezilyadaki Amazon bölgesinde inşa edilen baraj ve HES projesini protesto etti.