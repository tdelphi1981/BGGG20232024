Bu nasıl şaka!
Konya'da akıl almaz olay. 23 yaşındaki U.K. iddiaya göre 19 yaşındaki eşi L.K.'ya yatak odasında bıçakla şaka yaptı. Şakalaşma sırasında bıçak genç kadının boynuna saplandı. Atar damarı kesilen U.K. hastaneye kaldırıldı. U.K.'nin 'şaka yapıyordum' ifadesini inandırıcı bulmayan polis soruşturma başlattı. L.K.'nın kendine geldiğinde vereceği ifadesi olayı aydınlatacak.
 Muhasebeci U.K., önceki gece iddiaya göre elindeki bıçakla yatak odasında eşi L.K.'ya şaka yaptı. Genç kadını korkutmaya çalışan U.K.'nin elindeki bıçak bir anda L.K.'nın boynuna saplandı. 4 aylık bir bebekleri olan L.K.'nin atar damarında kesik oluştu. Biranda kanlar içinde kalan L.K. eşinin çağırdığı ambulansla hastaneye kaldırıldı. Özel bir hastaneye kaldırılan L.K. ilk müdahalenin ardından Meram Tıp Fakültesi hastanesine sevk edildi. Hemen ameliyata alınan L.K.'nın hayati tehlikeyi atlattığı belirtildi. Çelişkili ifadeler veren koca U.K. ise gözaltına alındı. U.K. polise verdiği ifadesinde,"Eşimle şakalaşıyordum. Elimdeki bıçak yanlışlıkla boynuna geldi" dedi. U.K.'nin 'şaka' ifadesini inandırıcı bulmayan polis soruşturma başlattı.
 O DA 'ŞAKALAŞIYORDUK' DEDİ 
 Kocası U.K.'nın boynundan bıçakla yaraladığı ve şakalaşıyorduk dediği eşi 19 yaşındaki L.K. hayati tehlikeyi atlattı. L.K. kendine geldikten sonra polise verdiği ifadesinde 'Şakalaşıyorduk. Bıçak yanlışkıla boynumu kesti' dediği öğrenildi. 
 
 Zeki DURSUN / KONYA