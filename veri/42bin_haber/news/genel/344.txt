Saçı yüzünden bardan kovuldu
Avustralya'da yeni açılan barda arkadaşlarıyla eğlenen David Hoogland'den mekanı terk etmesi istendi. Hoogland'in kovulma nedeni 'ortama uyum sağlamayan' saç şekliydi
 Avustralya’nın Perth kentinde arkadaşları ve nişanlısıyla eğlenmek için bara giden David Hoogland yanına gelen müdürün söyledikleri karşısında ne yapacağını şaşırdı. Müdür Hoogland’i saç şekli yüzünden bardan kovdu.
 West Australian gazetesine konuşan Hoogland barda sadece 20 dakika oturabildiğini, sonrasında yetkililerin gelerek kendisinden orayı terk etmesini istediklerini söyledi.
 'SIRADAN BİR VATANDAŞIM'
 Hoogland konuyla ilgili olarak şöyle konuştu: “Ben herhangi bir çetenin üyesi değilim. Her yerimde dövme de yok. Sıradan bir vatandaşım. Sarhoş olup etrafı rahatsız ediyorsanız ve biri sizden bardan ayrılmanızı istiyorsa o zaman haklı olabilir. Ama ben içkimi içip arkadaşlarımla sohbet ederken kovuldum. Çok kaba davrandıklarını düşünüyorum.”
 ntvmsnbc