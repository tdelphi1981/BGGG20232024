Hikmet Karaman Bursaspor'da
Bursaspor Hikmet Karaman ile 2.5 yıllığına anlaştı. Marmaris'teki Başkan İbrahim Yazıcı ile Teknik Direktör Hikmet Karaman arasındaki buluşmada tüm şartlarda anlaşmaya varıldı.Bursaspor Kulübü, teknik direktör Hikmet Karaman ile anlaşma sağlandığını resmi internet sitesinden duyurdu. Yapılan açıklamada şu ifadelere yer verildi: 
 "Teknik Direktör Hikmet Karaman'la 2 buçuk yıllık anlaşma sağlanmıştır. Ertuğrul Sağlam'ın istifasının ardından teknik direktör konusuyla ilgili olarak Başkanımız İbrahim Yazıcı ilk somut girişimini bugün gerçekleştirmiş ve Teknik Direktör Hikmet Karaman'la yaptığı görüşme olumlu sonuçlanmış, Sayın Karaman'la, 2,5 yıllık anlaşma sağlanmıştır." 

MARMARİS'TE GÖRÜŞTÜLER 
Gaziantepspor'dan ayrılan Hikmet Karaman, Bursaspor başkanı İbrahim Yazıcı ile bugün Marmaris'te bir araya geldi.  
Bursaspor'un teknik direktör aradığı bir dönemde bu görüşmenin olması konusunda Başkan Yazıcı yaptığı açıklamada; "Ben Hikmet Karaman ile de görüşürüm, herkesle görüşürüm. İş bitme safhasına geldiğinde gerekli açıklama yapılır. Şu an herhangi bir anlaşma yok" dese de, dakikalar geçmesinin ardından Yazıcı anlaşma sağlandığını açıkladı. 

Netsel Marina içerisindeki Pine Apple Restaurant'ta yenen yemeğin ardından konakladıkları otele geçildi. Başkan İbrahim Yazıcı, Hikmet Karaman ile 2.5 yıllığına anlaşma sağladıklarını, şu an takımın başında olan Ersel Uzgur'un da yardımcı antrenörlüğe devam edeceğini söyledi. 

KARAMAN'IN 13. TAKIMI

 Bursaspor, Ertuğrul Sağlam'ın istifasının ardından teknik direktörlük koltuğuna Hikmet Karaman'ı getirdi. Yeşil beyazlı ekip, Karaman'ın teknik direktör olarak çalışacağı 13'üncü takım olacak. 

 Ertuğrul Sağlam'ın istifasının ardından teknik direktör arayışlarına giren Bursaspor, Gaziantepspor kulübünün sözleşmesini feshettiği Teknik Direktör Hikmet Karaman ile 2,5 yıllık anlaşma sağladı. Kocaelispor ve Galatasaray'da yardımcı antrenörlüğünün ardından 1998 yılında ilk kez Zeytinburnuspor'da teknik direktör olarak göreve başlayan Karaman, 15 yılda 13 ayrı takımda görev yaptı. Zeytinburnu, Erzurumspor, Çaykur Rizespor, Adanaspor, Kocaelispor, Kayserispor, Ankaragücü, Malatyaspor, Ankaraspor, Antalyaspor, Manisaspor ve Gaziantepspor'da teknik direktörlük yapan Karaman bu takımlar arasında Çaykur Rizespor'a 2, Ankaragücü'ne ise 3 kez ayrı sezonlarda göreve geldi. 

 Hikmet Karaman kariyerinde çıktığı 370 maçta 147 galibiyet alırken, 151 mağlubiyet 72 de beraberlik aldı. 

BURSASPOR'DA KARABÜK MESAİSİ DEVAM EDİYOR