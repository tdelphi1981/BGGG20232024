Şiddetin kıyısında saklı cennet
Çankaya Belediyesi Kadın Sığınma Evinde kalan, eşleri tarafından fiziksel ve ruhsal şiddete maruz kalan kadınlar, Dünya Kadınlar Gününde kendilerine yapılan sürpriz ziyaretle moral buldu.
Hürriyet Ankara ve Çankaya Belediyesi ortaklığıyla düzenlenen Dünya Kadınlar Günü etkinliği kapsamında, Behzat Ç. dizisiyle de ilgi odağı olan sinema ve tiyatro sanatçısı Erdal Beşikçioğlu ve Seda Bakan, Muğla Belediye Başkanı Osman Gürün, CHP Parti Meclisi üyesi Seyhan Erdoğdu ve Hürriyet Gazetesi Bölge Koordinatörü Yaşar Sökmensüer, Çankaya Belediyesi Kadın Sığınma Evini ziyaret etti. Konuklara merkezi tanıtan Çankaya Belediye Başkanı Bülent Tanık, Bu sığınma evinde kadınlara sadece korunma değil yeni bir hayat sunuyoruz. Onlarca kadının yeniden yaşama tutunmasını sağladık. Belediyemiz adına elimizden gelenin en iyisi yapmaya devam edeceğiz dedi. 
ANNEYE SAYGI GÖSTERİN 
Tanık, kadınların yaşadıkları mağduriyetin giderilmesinin gelecek açısından çok önemli olduğunun altını çizerek şöyle konuştu: Burada bulunan kadınlarımızın çoğu anne. Geleceğimize yön veren evlatları yetiştirecek olan kişiler. Erkekler fiziksel üstünlüklerini, yine kendi evlatları için bir kenara bırakmalı ve annelik kurumuna saygılarını göstermelidir. Anneler rahat bir şekilde evladını yetiştirmeli, geleceğe hazırlamalıdır. 
TÜM İHTİYAÇLARI KARŞILIYORUZ 
Biz sığınma evinde öncelikle kadınlarımızın ruhsal yapılarıyla ilgileniyoruz. Buraya psikolojik açıdan yıpranmış olarak geliyorlar. Onlara buraya adım attıkları andan itibaren uzman desteği sunuyoruz. Çocuklarının eğitimi, beslenmelerini sağlıyoruz. Temel ihtiyaçlarını karşıladıktan sonra, hayatın içine katılmaları için gereken iş ihtiyacına yönelik çalışmalar başlatıyoruz. Burada el becerileri ile yaptıkları işleri meslek edindirme kursları aracılığıyla profesyonel hale de getirebiliyoruz. Başka işlerde çalışmak isterlerse kurumsal yapılardan destek alıp yine yardımcı oluyoruz. 
SİSTEMATİK BİR ARTIŞ VAR 
 
Bugüne kadar bin 538 kadın sisteme başvurdu ve bu yapıdan 589 kadın ve 363 çocuk yararlandı. 2009dan itibaren başvurularda sistematik bir şekilde artış gözlemliyoruz. Keşke bu artış yaşanmasa, kimse buraya mağdur olarak başvurmasa... Temennimiz bu yönde. Ancak kadınlarımız mağdur oluyorsa, buna çözüm üretme noktasında biz de kendimizi sistematik olarak geliştiriyoruz. Kapasitemizi her yıl daha çok artırıyoruz. Kurumlarla belediye olarak ilişkimizi daha sıkı tutuyoruz. Belediyemize başvuran hiçbir kadına çözüm noktasında yardımcı olmadan göndermek istemiyoruz. 
ZİHİNSEL GELİŞİMİMİZİ TAMAMLAMADIK 
Çankaya Belediyesi Kadın Sığınma Evini ziyaret eden ve ziyaretten önce kafasındaki fotoğrafın çok farklı olduğunu dile getiren Erdal Beşikçioğlu, şunları söyledi:
Hayalimde buraya gelirken başka bir fotoğraf vardı. Daha karanlık ve korku dolu gözler bekliyordum. Ancak daha içeriye adım atar atmaz bütün algım tersine döndü. Burada kadınlara sadece Gelin, yatıp kalkıp, gidin muamalesi yapılmamış. Çocuklarınının eğitiminden, kadınların ruh sağlına, iş bulma ihtiyaçlarından, buradan çıkınca neler yapılması gerektiğine kadar her şey düşünülmüş. Yepyeni bir hayat sunulmuş aslında. Aslında erkek zihinsel gelişimini tamamlamış olsa, sığınma evlerine hiç ihtiyaç kalmayacak. Ancak erkekler olarak henüz olması gereken düzeyde değiliz.
Beşikçioğlu ve Seda Bakanı çok sıcak bir ilgiyle çevreleyen sığınma evindeki konuklar, Beşikçioğlunun imzaladığı fotoğraflarını da, yeni bir hayatın umut, huzur dolu anıları arasına yerleştirdiler. 
KADIN ALGIMIZ DEĞİŞMELİ 
 
Erdal Beşikçioğlunun davetiyle sığınma evini ziyaret ettiğini belirten Behzat Ç dizisininin sevilen oyuncularından Seda Bakan, duygularını şöyle özetledi:
Kafamda kurduğum bütün algı Ankarada değişti. Enerjisi yüksek ve kadınların yüzünün güldüğü bir sığınma evi yapmışlar. Herkesin gönülden destek olması gereken bir kurum burası. Keşke hiçbir kadın sığınmak zorunda olmasa. Ancak ne yazık ki kadına şiddetin kol gezdiği bu coğrafyada, bunu sağlamak çok zor. Kadın olmak bile neredeyse ayıp sayılan bir hale geldi. Bir şekilde ileriye gitmemiz gerekirken sürekli olarak geriye gittiğimizi hissediyorum. Teknoloji geliyor, insanlık gelişiyor, beyinlerimiz gelişiyor ama kadın algımız bir türlü değişmiyor. Gelecek için umudumu kaybetmek istemiyorum. Umarım kadına, kadın olduğunu hissettirecek bir dünyamız olur. Biz sanatçılar olarak kendi adıma yapmamız gereken her şeyi yapacağız. 
ÖRNEK BİR YAPI KURULMUŞ 
Muğla Belediye Başkanı Osman Gürün Çankaya Belediyesinin diğer belediyelere örnek olabilecek kadar güzel bir kadın sığınma evi oluşturduğunu belirterek şunları söyledi: Çankaya Belediyesi, fiziksel, duygusal, cinsel ve psikolojik şiddete maruz kalmış ya da kalma riski taşıyan kadınlara, psiko-sosyal, hukuki ve ekonomik sorunlarının çözümlenmesi aşamasında hizmet veren örnek bir yapı kurmuş. Sosyal belediyecilik anlayışının en güzel örneklerinden bir tanesi. Türkiye genelinde bu örnekten yola çıkarak daha güzel yerler kurulmalı ve içerisinde verilen hizmetler herkese verilmeli. Emeği geçen herkese teşekkürlerimizi sunuyoruz. 
HAYATLARINI DUVARA KAZIDILAR 
Sığınma evinin duvarları, sığınma evinde kalan kadınların yaptığı resim ve yazılarla dolu. Çankaya Belediyesi Kadın Sığınma Evi yetkilileri,  Kadınlar buraya acılarını umutlarını çocuklarını alarak geliyor. Bu duvarlara içlerinde gelenleri yazıp çiziyorlar. Buraya geldikleri ilk günlerde biraz karamsar olan mesajlar gün geçtikçe daha iyiye gidiyor dedi. 
EN MİNİK MİSAFİR 
D..... bebek henüz iki aylık. Annesi, babası tarafından şiddete maruz kaldığı için sığınma evinde. Babasını hiç görmeyen bebek, görevlilerin de gözdesi... Annesi, Umudumuzu asla kaybetmedik. Çocuğumla hayata sıkı sıkıya bağlandık. Onun geleceği için savaşmayı asla bırakmayacağım dedi.