'İmdat polis'e karşı 'polis imdat'
Polis şiddetine karşı harekete geçen Çağdaş Hukukçular Derneği 'nin açtığı 4441559 İmdat Polis hattına polisten tepki.. Telefon hattında 155 olmasına tepki gösteren polisler ÇHD'yi Cumhurbaşkanlık, Başbakanlık ve İçişleri Bakanlığına şikayette bulundular.
 ALENEN ALAY EDİYORLAR
 Şikayet dilekçelerinde polisler şunları yazdı; 'Polis İmdat-155 hattıyla bir nevi alay etme amacı güden ve polisi pasifleştirmek, tamamen suiistimale açık bir durum yaratmak amacı güden bu uygulama, son günlerde artan polis şiddeti olaylarını kendine gerekçe göstermekte. Ancak polisin uğradığı şiddet, yaşadığı idari ve hukuki haksızlıklar, şiddet uygulandığı iddia edilen olayların öncesi ve sonrası hep göz ardı edilmekte. Devletin Emniyet Teşkilatını alenen aşağılamak suçtur. Bu dernek polisin uygulamasıyla dalga geçerek, itibarı zedelemekte. Durum hukuki garabettir ve adli yaptırım gerektirir.'
 POLİSE SU VERMEZ BUNLAR
 Polisler sosyal paylaşım sitelerinde tepkilerini şöyle dile getirdi: 
 - Şiddet gören sadece vatandaş değil, polis de şiddet görüyor. 
 - Ya bunlar polis ölüyorum dese bir yudum su vermezler    
 - İmdat polise saldırıyorlar telefonu yok mu? Niye yok! Çünkü polis insan değil... 
 Devrim TOSUNOĞLU/İSTANBUL