Derin irfan görüşmesi
Cumhurbaşkanı Abdullah Gül, CHPLideri Kemal Kılıçdaroğlu ile dün Çankaya Köşkünde sürpriz bir görüşme gerçekleştirdi. 45 dakikalık görüşmede Kılıçdaroğlunun İmralı süreci için MGK kararı var mı sorusu yanıtsız kaldı. Kılıçdaroğlu, Türkiye Cumhuriyetinin binlerce yıllık birikimle zenginleşmiş aklı ve milletin derin irfanını acilen devreye sokmak mecburiyetindeyiz. Bu amaçla ziyaret ettim dedi.
CUMHURBAŞKANI Abdullah Güle, CHP Genel Başkanı Kemal Kılıçdaroğlundan, Devlet aklını devreye sokun. MİT üzerinden yürütülen yeni İmralı sürecine müdahale edin isteği geldi. Kılıçdaroğlu, Güle Milli Güvenlik Kurulu (MGK), MİT Müsteşarı Hakan Fidana Öcalan ile görüşmesi yönünde yetki verdi mi? sorusunu yöneltti. Ancak Cumhurbaşkanı Gül, Kılıçdaroğlunun sorusuna yanıt vermedi. Gülün Evet ya da hayır demeyerek sessiz kalması dikkat çekti. 
İVEDİ RANDEVU 
Kılıçdaroğlu, dün saat 15.00te randevu talebinde bulundu. Bir saat sonra Gül, Saat 17.30da bekliyorum mesajı gönderdi. Gülün ivedi olarak verdiği randevu da Ankara kulislerini hareketlendirdi. Gül ile Kılıçdaroğlunun 45 dakika süren sürpriz buluşmasının ana gündem maddesini İmralı süreci ve yeni anayasa tartışmaları oluşturdu. 
SÜREÇ HUKUK DIŞIDIR 
Kılıçdaroğlu Gül ile görüşmesinde, Hükümet tarafından bilgilendirilmediğimiz bir süreç yaşıyoruz. Üstelik izlenen yöntem de hukuk dışıdır. MİT üzerinden yürütülen sürecin hukuksal bir karşılığı yoktur. MGKnın da başkanı olarak ivedi olarak sürece müdahale etmelisiniz çerçevesinde bir değerlendirme yaptı. 
TBMMDEN KAÇIRILIYOR 
Kılıçdaroğlu, Cumhurbaşkanlığı makamında oturan kişi olarak süreci izleyerek geçirmemelisiniz. Kürt sorununun çözümünü hepimiz istiyoruz. TBMMnin aktif rol oynaması gereken bir süreçte, Başbakan Bana güvenin söylemiyle süreci yürütmeye çalışıyor. Dünyanın hiçbir ülkesinde benzer sorunlar ben yaptım oldu anlayışıyla çözülmedi. Devlet başkanlarının, ülke meclislerinin, iktidarın, muhalefetin, sivil toplum örgütlerinin işbirliğiyle yürütülen süreçlerin aksine Türkiyede sorun TBMMden kaçırılıyor dedi. Kılıçdaroğlu, Hükümetin medyaya yönelik baskı uyguladığını ve bunun rejimi tehlikeye düşürecek seviyeye geldiğini de savundu. 
HERKES GÖREVİNİ YAPMALI 
Kılıçdaroğlu, görüşme sonrası şu açıklamayı yaptı: Millet kaygı içinde. Bu kritik dönemde Türkiye Cumhuriyeti Devletine ve milletine karşı görevlerimizi eksiksiz yerine getirmeliyiz. Böyle bir dönemde sorumluluklarını ihmal edenler, tarihe hesap veremezler. Türkiye Cumhuriyeti Devletinin binlerce yıllık birikimle zenginleşmiş aklı ve milletin derin irfanını acilen ve yeniden devreye sokmak mecburiyetindeyiz. Kılıçdaroğlu, Ayrıntılar konusunda bilgi vermek Cumhurbaşkanının takdirlerindedir diyerek soru almadı.   
 