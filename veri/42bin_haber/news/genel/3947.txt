Küçük oto olmasa halimiz haraptı
Kriz öncesi kompakt oto geliştirmeseydik şimdi durumumuz hiç parlak olmazdı.Önümüzdeki 5 yılda ancak Çinde büyürsek tüm dünyada rakipleri geçip, büyüyebiliriz.Tüm dünyada rüşvetle iş almak yerine para kaybetmeye razıyız.
ALMAN lüks otomobil devi Mercedesin İstanbul doğumlu Dünya Başkanı Dieter Zetsche, Detroit fuarında önemli itiraflarda bulundu. Şubat ayında Mercedes ile 5 yıllık yeni bir kontrat yapacağını doğrulayan Zetsche, bu 5 yıllık yeni dönemde hedefinin tüm araç segmentlerinde Mercedesi lider marka yapmak olduğunu söyledi. Zetsche, Tıpkı binek otomobillerde olduğu gibi ticari araçlarda da lider olmak istiyoruz diye konuştu. Avrupayı son 2-3 yıldır etkisi altına alan krizin bu yılın ikinci yarısından itibaren yerini yavaş yavaş toparlanmaya bırakacağını ifade eden Zetsche, son dönemde yeni A Serisi ve Detroitte vitrine çıkardıklarını CLA ile kriz ortamında önemli güç kazandıklarını belirtti.  
KOMPAKT SAYISI 5 OLACAK 
Zetsche bu konuda şu itirafı yaptı: Lüks markalar için kompakt segment oldukça yeni bir alan. Ancak bu segmentte büyük kapasite fırsatları olduğunu da görüyoruz. Gelecekte bu segmentin toplam satışlarımız içinde oldukça büyük bir yer teşkil edeceğini görüyoruz. A Serisinin bulunduğu platform üzerine geliştirilen CLA ile birlikte bu alanda sunacağımız model sayısı 5 olacak. Yakın bir gelecekte yine kompakt sınıfta rekabet edecek bir SUV sunacağız. Bu segmentte ürünler sunmaya krizden önce karar vermemiş olsaydık, durumumuz hiç de parlak olmazdı. Eğer bu strateji geliştirmeseydik kizin ortasında bu çözümü uygulamak zorunda kalırdık. 
 
BÜYÜMEMİZ ÇİNE BAĞLI 
Zetschenin önemli itiraflarından biri de Çin ile ilgili oldu. Çin dışında hemen hemen tüm segmentlerde rakiplerinin önünde olduklarını kaydeden Zetsche, Ama artık dünya pazarlarındaki liderliği, Çin pazarındaki başarı belirliyor. Bu da Çin pazarında büyümemiz gerektiğini gösteriyor. Yani Çinde büyürsek, dünya da büyük olacağız. Aksi takirde avantajı kaybederiz dedi. 
Türkiyede yan sanayi etkiledi 
710 milyon Euroluk yatırımla 45 yıldır Türkiyede otobüs ve kamyon üreten Mercedesin, otomobil parçalarını da Türkiyeden alıp almayacağı konusunda ise Zetsche şu açıklamayı yaptı: Binek araçlarla ilgili alım yapacağımız konusunda henüz kesin bir karara varmadık. Ancak geçtiğimiz ay Türkiyeye yaptığım ziyarette Türk yan sanayisinin temsilcileriyle bir araya geldik. Türkiye yan sanayisindeki fırsatları görmek için Türkiyeye mühendislerimizle gittik, etkilenerek döndük. Ama henüz ne kadarlık alım yapabileceğimizi ya da ne zaman başlayacağımızı söylemem mümkün değil. Ama  ülkenizdeki büyük potansiyeli gördüğümüzü söyleyebilirim. 
Rüşvetle iş almak yerine para kaybetmeye razıyız 
DAIMLER-Benz Başkanı Dieter Zetzchenin şubat ayından itibaren başlayacak olan yeni görev döneminde üzerinde titizlikle duracağı konulardan biri de özellikle kamu alımlarında dönen ve geçtiğimiz yıllarda Mercedes markasının da adının karıştığı rüşvet ve yolsuzlukla mücadele etmek olacak. Zetsche, aralarında Türkiyenin de olduğu Rusya, Çin, Yunanistan ve özellikle ABDde Mercedesin da adının karıştığı ve ciddi cezalar ödeyerek markanın itibarını sarsıp başını ağrıtan rüşvet skandallarıyla ilgili tavrını net olarak koydu ve  Daimler, çalışanları veya iş ortakları tarafından etik olmayan veya yolsuzluk diye tanımlabilecek davranışlara asla müsamaha etmez dedi. Daimler grubu sadece bu konularla ilgilenmik üzere bir de yönetim kurulu üyesi aldı. Christine Hochmann-Dennhart aynı zamanda yönetim kuruluna girmiş olan ilk kadın üye. Dennhart geçtiğimiz günlerde yaptığı bir açıklamada, rüşvetin hala kapı açtığı ülkelerin ne yazık ki istikrarlı pazarlar olmadığını, rüşvet skandallarının önüne almak için 91  kişilik yeni bir ekip oluşturduklarını, başka ülkelerde iş yaptıkları kişi ve kuruluşları kesinlikle yeniden gözden geçirdiklerini söyledi.  
 
Diğer Oto Yaşam haberleri 
Amerikayı kurtardı, Avrupa geri istiyor 
LINCOLNün geçtiğimiz hafta vitrine çıkardığı yeni SUV konsepti MKCnin yaratacısı olan Türk tasarımcı Murat Güler, Detroitte 4üncü yılını tamamladı. Bu dönem zarfında Amerika ve dünyada büyük beğeni toplayan yeni Focus ve Mondeoya imza attıktan sonra 2 yıl önce Lincolne transfer olan Güler, MKC konseptiyle Lincolnü adeta baştan yarattı. Güler, Amerikada 4 yılım sona erdi. Ford Avrupa, beni Köln merkeze geri istiyor. Ama Lincolnün Başkanı ve Tasarım direktörü beni bırakmak istemiyor. Zaten MKCnin ardından bir kaç gün önce Lincolnün yeni bir modelinin tasarımını da bana verdiler. Dönüp dönmeyeceğim bu yıl belli olacak dedi.  
ÇOCUKLAR KURBAN EDİLİYOR 
Güler diğer taraftan otomotiv dünyasında yetişkinlerin beğenisi kazanan yeni tasarımların çocukları görmezden geldiğini söyledi. Son dönemde özellikle SUV araçlarda arka camlarının, arka koltuklarda yolculuk yapacak çocukların dışarıyı görmelerini güçleştireceği konusundaki eleştirileri yanıtlayan güler, Evet çocuklar modern tasarımlara kurban ediliyor dedi.  Güler, bütün bu eleştirilere rağmen arka camları oldukça küçük ve yüksek modern orta sınıf SUVların çok satıldığına dikkat çekerek, Yetişkinler beğenip, onlar satın aldığına göre, endüstri yanlış bir şey yapmıyor. Ama çocuklar maalesef göz ardı ediliyor dedi. 
Baharda yollara çıkacaklar 
Yeni Octavia 
SKODAnın kompakt sınıftaki başarılı temsilcisi Octavia, baştan aşağı yenilenerek üçüncü nesliyle mart ayından itibaren Türkiyede satışa sunulacak. Markanın kalbi olanak nitelendirilen Octavia, geniş iç hacmi ve bagaj kapasitesi ile dikkat çekiyor. 2012de daralan pazara rağmen Türkiyede bir önceki yıla göre yüzde 33lük bir artış yakaladıklarını söyleyen Yüce Auto Yönetim Kurulu Üyesi Emir Berduk Marşan, Satışlarımızın yüzde 30unu Octavia modelimiz oluşturdu. Yeni Octavia ile birlikte bu yılki satış hedefimiz 13 bin 500 adet olacak. Yüce Auto olarak Skodanın faaliyet gösterdiği 100 ülke arasından ilk 15 arasında girmeyi başardık. 2015 yılına kadar her 6 ayda yeni bir Skoda modelini Türkiyeye getireceğiz dedi. Octavianın yeni GreenLine versiyonu 1.6 litre 110 beygirlik motoru ile 100 kmde ortalama 3.4 litrelik bir yakıt tüketimine ulaşabiliyor. Araçta TSI teknolojisine sahip 4 benzinli ve dört modern common-rail TDI dizel motor seçeneği bulunuyor. 
Yeni Mazda6  
MAZDAnın yeni tasarım teması çerçevesinde şekillendirilen ve motoru, şanzımanı, gövdesinde tamamen SKYACTIV teknolojisi kullanılarak üretilen Yeni Mazda 6, nisan ayında 117 bin TLlik anahtar teslim fiyatı ile yollara çıkıyor. İlk etapta 2.0 litrelik sedan benzinli SKYACTIV-G 165 BG ve altı ileri otomatik şanzıman ile birlikte sunulan Mazda6, 100 kilometrede 5.9 litrelik yakıt tüketimi ile dikkat çekiyor. Yakıt tasarrufu sağlayan rejeneratif fren sistemi olan i-ELOOPa sahip ilk Mazda modeli olan araç, elektrik sistemlerine güç sağlamak için geri kazanılan elektriği depolamak amacıyla bir kapasitör kullanıyor.  
20 bin araçla Avrupa 4üncüsü oldu 
2012 yılında binek otomobildeki pazar payını yüzde 3.4e yükselterek Türkiyede en çok satan 9uncu markası olan Nissan Türkiye, 20 bin 120 adetlik satışıyla aynı zamanda Avrupada en fazla Nissan satışı gerçekleştiren 4üncü ülke oldu. Ürün gamı ile toplam pazarın yüzde 23üne hitap eden Nissan, Qashqai ve Juke modeli ile Crossover segmentindeki satışın üçte birini gerçekleştirdi. Son 3 yıl içerisinde performansını iki kat arttırdıklarını anlatan Nissan Türkiye Genel Müdür Yardımcısı İlkim Sancaktaroğlu, 2013 yılında da 20 bin adet seviyesinde satış gerçekleştirmeyi hedefliyoruz diye konuştu.