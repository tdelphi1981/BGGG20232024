Metrobüs yoğunluğuna alternatif çözüm: Yan yol otobüsü
İstanbul Büyükşehir Belediye Başkanı Kadir Topbaş, İstanbul trafiğine çözüm olarak getirilen metrobüs hatlarındaki yoğunluğu azaltmak amacıyla, metrobüs hatlarına paralel yan yollara otobüs koyacaklarını söyledi.
Paris Valisi Daniel Canepa ve beraberindeki heyeti kabulü sonrası gazetecilerin gündeme ilişkin sorularına yanıtlayan Başkan Topbaş, son günlerde metrobüslerde yaşanan arıza nedeniyle hatlardaki yoğunluğu artırmasına ilişkin soru üzerine, metrobüs hatlarını çift şeritli yapamadıklarını ve bu nedenle mevcut yan yollara, metrobüsün yükünü hafifletecek otobüs seferleri koyacaklarını belirtti.

Metrobüs hattındaki araçların ve sistemlerin yeni olmasına karşın çok çalıştıklarını, lastik tekerlekli otobüs sistemlerinin saatte 18-20 bin üzerinde beklediklerini ancak pik saatlerde maksimum taşıma kapasitesini geçtiğinde problemler yaşandığını anlatan Topbaş, Şu anda saatte 32 bin yolcu taşınıyor dedi.
İstanbulda ana hedeflerinin tekerlekli sistemi raylı sisteme ve hafif metro sistemine dönüştürmek olduğunu vurgulayan Topbaş, Metrobüs hattı, 400 binler
beklerken 800 binleri yakaladığımız yoğun bir hat diyerek, metrobüs hattında da metro çalışmaları bulunduğu müjdesini verdi.

METROBÜS YOĞUNLUĞU YAN YOLLARA ÇEKİLECEK 

E-5 üzerinde, metrobüs hattı oluştururken şartları zorlayıp sıkıntı çektiklerine de dikkat çeken Topbaş, yaşanan aksaklığı ve alternatif çözümü şu sözlerle anlattı:
Bazı hatlarda şerit sayısını 12ye çıkardık, yan yollar yaptık. Bunları yeni bir yol açarak yapmadık. Gönül isterdi ki orada 2 gidiş 2 geliş metrobüs hattı olsa bu tür aksaklıklar yaşanmazdı. Böyle bir imkanımız ve şansımız yok. Trafik sorunun minimuma indirmek için teknik ekiplerimiz arayış içinde. Bu tür kazaların olmaması, aksamaların olmaması, vatandaşa sıkıntı verilmemesi için çalışıyorlar. Çünkü oradaki bir saatlik aksama 40-50 bin kişiyi etkiliyor, birçok vatandaşımız mağdur oluyor.  Metrobüslerdeki yoğunluğu azaltma imkanımız yok, çünkü talep çok fazla. Sistemi daha iyileştirmek için devreye fazla otobüs sokamıyorsunuz. Yoksa sistem çalışmaz, tıkanır. Sistemi belli aralıklarla yürütmek zorundayız. Bu yüzden yeni düzenlemeler yapılıyor.  Ama ayrıca, destek olması için yan yollardan yeni otobüs seferleri koyuyoruz. Vatandaşımız metrobüse girmeden yan yol otobüsleriyle seyahat edebilecekler. 
 