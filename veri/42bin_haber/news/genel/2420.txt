Talabani'yi komalık eden ses kaydı
Talabani'nin komalık olmasına Maliki'ye ait bir ses kaseti mi neden oldu?
 Irak Cumhurbaşkanı Celal Talabani'nin beyin kanamasına yol açan olayın perde arkasında Başbakan Nuri Maliki'ye ait bir ses kasetinin olduğu ileri sürüldü.
 Beyin kanaması geçirerek hastanelik olan Irak Cumhurbaşkanı Celal Talabani bilindiği gibi en son Maliki ile biraraya gelmişti. Talabani bu görüşmeden sonra hastanelik olmuş ve komaya çıkmıştı. 
  
 Meğer o görüşmede Maliki'nin bir kaseti hayli gerilim yaratmış. Talabani'yi komalık eden de bu kaset olayı olmuş. Kasetteki konuşma ise Musul'la ilgili.
  
 Irak'ta yayın yapan Bas gazetesinin haberine göre Başbakan Maliki, bu ayın 17'sinde Süleymaniye'den Bağdat'a dönen Celal Talabani'yi ofisinde ziyarete gitti. Görüşmede, Bağdat ile Erbil'deki Bölgesel Kürt Yönetimi arasında yaşanan Kerkük, petrol ve tartışmalı bölgeler gibi sorunların yanısıra Sünniler ile yükselen gerilim de konuşuldu. 
  
 Haberde, Erbil ve Bağdat arasındaki sorunların gündeme gelmesinden sonra Maliki konuyu Talabani'nin müsteşarı ve Al Mada isimli gazetenin başyazarı Fahri Kerim'in elindeki ses kasetine getirdi.
  
 GİZLİ SES KAYDINDA MUSUL VAR
  
 Köşesinde gizli ses kaydının bir bölümünü yayımlayan Kerim, kasette Maliki'nin Talabani'ye Sünnileri şikayet ederek 'Musul'daki Sünniler işbirlikçi ve komplocu. Vatansever değiller. Bu ayrılıkçıları Kürdistan bölgesine katmalısın' dediğini aktarıyor.
  
 O GÖRÜŞMEDE FENALAŞTI
  
 Habere göre Maliki, Talabani'den Kerim'im köşesinde dile getirdiği bu iddiaları yalanlamasını istedi. Ancak Talabani, bu talebi reddedince iki isim arasında şidetli bir söz düellosu başladı. Bir noktadan sonra Talabani oturduğu yerde fenalaştı ve hemen hastaneye kaldırıldı.
  
 Haberde Maliki'nin Talabani'nin ofisinden çıktıktan sonra polislerin kısa süre sonra Kerim'in evine baskın düzenlediği de kaydedildi.
  
 EVET KASET BENDE
  
 Irak Cumhurbaşkanı Celal Talabani'nin müsteşarı Fahri Kerim, 18 Aralık'ta Bağdat'da düzenlediği basın toplantısında, 'Polisler benden devletin evini boşaltmamı istedi. Maliki'nin ses kayıtları yanımda. Eğer gerekirse dağıtırım' dedi. 
  
 Suudi Arabistan'dan yayın yapan İlaf sitesi de Maliki'ye ait ses kasetinin olduğunu doğrulayarak, Talabani'nin 'Fahri Kerim'in yanında ses kaydı var. Eğer ona bir şey olursa kasedi yayımlayacak' dediğini aktardı.