Bu utancı ne kadar taşıyacaksınız
Ergenekon davası kapsamında Silahlı terör örgütü yöneticiliği ve hükümeti ortadan kaldırmaya teşebbüsten 1 yıldır tutuklu bulunan eski Genelkurmay Başkanı emekli Orgeneral İlker Başbuğ, bir mektup yazarak şöyle dedi:
 Mahkeme Genelkurmay Başkanını sanık, terör örgütünün bir liderini ise tanık sandalyesine oturtma başarısını göstermiştir. Türk ordusuna komuta etmiş birisinin, arkadaşlarıyla birlikte, Terör örgütü kurmak ve yönetmek suçlanmasının utanç verici ağırlığını, Türk milleti adına yargılama yetkisine sahip yargı erki daha ne kadar taşımaya devam edecektir? 
ERGENEKON davasının tutuklu sanığı eski Genelkurmay Başkanı emekli Orgeneral İlker Başbuğ, tutukluluğunun 1inci yılında Silivri Cezaevinden kaleme aldığı mektupla seslendi: Türk ordusuna komuta etmiş birisinin, arkadaşlarıyla birlikte, terör örgütü kurmak ve yönetmek suçlanmasının utanç verici ağırlığını, Türk milleti adına yargılama yetkisine sahip yargı erki daha ne kadar taşımaya devam edecektir? Yargı erkinin yetkili ve sorumlu makamları bu ciddi durumu sorgulamayacaklar mıdır?  
İNTERNET ANDICINDAN  
6 Ocak 2012. Türkiye Cumhuriyetinin 26ncı Genelkurmay Başkanı emekli Orgeneral İlker Başbuğ, İnternet Andıcı soruşturması kapsamında tutuklandı. 
Başbuğ hakkındaki suçlama, Silahlı terör örgütü yöneticiliği ve hükümeti ortadan kaldırmaya teşebbüs oldu. İnternet Andıcı soruşturması daha sonra Ergenekon davası ile birleştirildi. Başbuğ, Ergenekon davasının tutuklu sanıklarından biri oldu. Aradan tam 1 yıl geçti. Tutukluluğunun 1inci yılında Başbuğ, 1 yıllık süreci, yargıyı, Başbakan Recep Tayyip Erdoğanın kendisi hakkındaki net tavrına rağmen yargının yönelttiği suçlamayı, görev süresinde yaptıklarını, hakkındaki suçlamaların asılsızlığına ilişkin yazı kaleme aldı. İşte özetle o yazı: 
DEVLETE DE AĞIR BİR İTHAM 
Dünyanın hiçbir ülkesinde hem ülkenin Silahlı Kuvvetlerinin Komutanı hem de bir silahlı terör örgütünün yöneticisi olan Genelkurmay Başkanı görülmemiştir. Ancak, bu utanç verici ayıp 6 Ocak 2012 günü Türkiyede yaşanmıştır. Türkiyenin 26ncı Genelkurmay Başkanı terör örgütü kurmak ve yönetmek suçlamasıyla tutuklanmıştır. Türkiyede yaşanan bu durumu demokrasinin bir zaferi olarak değerlendiren cahiller, aslında bu suçlamanın siyaseten devletimize de yöneltilen son derece ağır ve haksız bir itham olduğunu bile anlayamamışlardır.  
YARGI ERKİNİN SORUMLULARI 
Türkiyede neler olmuştur? Maalesef Mahkeme Genelkurmay Başkanını sanık, terör örgütünün bir liderini ise tanık sandalyesine oturtma başarısını da göstermiştir. Türk ordusuna komuta etmiş birisinin, arkadaşlarıyla birlikte, terör örgütü kurmak ve yönetmek suçlanmasının utanç verici ağırlığını, Türk milleti adına yargılama yetkisine sahip yargı erki daha ne kadar taşımaya devam edecektir? Yargı erkinin yetkili ve sorumlu makamları bu ciddi durumu sorgulamayacaklar mıdır? 
BAŞBAKANIN SÖZLERİNE RAĞMEN 
Tarafımızdan söylenenlere kulaklarını tıkayanlara, son bir sözümüz olacaktır: Sayın Başbakan, 5 Ağustos 2012 günü yaptığı bir konuşmada şunları söylemiştir: Başbuğ paşamızın döneminde de biz çalışmalarımızı gayet başarılı şekilde yürüttük. Sayın Başbakanın bu sözlerine karşılık, iddia makamının hükümetin görevini yapmasına engellemeye teşebbüs edildiğini ileri sürmesi ve bu iddianın da kabul görmesi ne büyük bir çelişkidir? İddia makamı ve mahkeme halen bulunduğu noktada durmaya ısrar edecek midir? Sayın Başbakan, tanıklığı talep edilen bir kişi olmasının dışında, iddialara göre mağdur durumda bulunan Hükümetin de başıdır. Dolayısıyla, Mahkeme bu sözler bizleri bağlamaz deme lüksüne sahip değildir.  
SİLİVRİ TÜRKİYEYE YAKIŞMIYOR 
Silivride bugüne kadar yaşananlara bakılınca, burada adil yargılamaların yapıldığını ve bu yargılamalardan da adil sonuçlar çıkabileceğini söylemek mümkün değildir. Adil yargılamanın gerçekleştirilmesinden sorumlu olanlar daha neyi beklemektedirler? İnsanların daha fazla eziyet görmelerini mi? Bu durum, Türkiyeye yakışmamaktadır.  
YANLIŞ ZAMANDA GELDİĞİMİZ AŞİKÂR 
Ayrıca bugün, sivil-asker ayrımı yapmadan ve bütün askerleri potansiyel birer suçlu olarak görmeden, gerçekleri açıkça savunabilecek Emile Zolaların sayıca giderek artması da en büyük dileğimizdir. Aslında, 26ncı Genelkurmay Başkanının bir büyük suçu vardır. İki Barışlar yazdıkları kitapta, bu suçu şöyle tanımlamışlardır: İlker Başbuğ hayalleri olan, ancak yanlış zamanda dünyaya geldiği aşikâr olan bir Genelkurmay Başkanıdır.