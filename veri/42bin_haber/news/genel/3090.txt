Mankenlik hobim gibiydi mesleğim oldu
1'inci olduğu Best Model of The World yarışması ve Buse Terim'le başlamadan biten ilişkisi... Son dönemlerde herkes ondan bahsediyor; Berk Atan... Atan, futbolculukla başladığı kariyerinde rotasını modelliğe çevirdi. Bu sene ise meyvesini kazandığı tacıyla aldı... Berk Atan, hakkında merak edilen her şeyi tüm samimiyetiyle LIFE okurları için anlattı...
 Röportaj: Olcay Ünal SERT
 - İzmirli olduğunuzu duydum. Sizi tanıyabilir miyiz tam olarak?
 Evet, İzmirliyim. 26 Eylül 1991'de İzmir de doğdum ve büyüdüm, 4 yıldır mankenlik yapıyorum. Sonrasında bu yarışmaya katılmaya karar verdim, geçen yıl istikbal vaad eden manken seçildim ve bu yıl da birinci oldum. Şu anda da İstanbul'dayım. 
 - Yarışma için mi İstanbul'a geldiniz?
 Sürekli gidip geliyordum, zaten yerleşme planlarım vardı. Best Model'de de birinci olunca kararım daha da netleşti ve buraya yerleştim.
 - Modelliğe nasıl başladınız?
 Futbol oynuyordum, kaleciydim, daha sonra İzmir'de bir ajansa başvurdum. Modellik futboldan daha ağır basmaya başladı. O yüzden iki tarafta kalmak yerine bir tarafı tercih ettim. 
 - Hangi takımda oynadınız?
 Bir süre Altay'da altyapıda oynadım. Profesyonel olmadan bırakıp modellik yapmaya başladım. İstanbul Fashion Week'te her sene erkek markalarında çıkmaya başladım. Mankenlik hobim gibiyken böyle mesleğim oldu. Defilelerle podyumda kendi kendime piştim.
 HEDEFİM BAŞARILI BİR OYUNCU OLMAK!
 - Oyunculuk düşünüyor musunuz?
 Tabii ki. Şu anda dizilerde oynayan oyunculara baktığımız zaman Best Model'de birinci çıkan kişiler çoğu. İstikbal vaad eden manken seçilince daha çok hırslandım ben. Burak Özçivit de ilk yarışmasında İstikbal vaad eden mankenmiş, şimdi dizide başrolde. Sonuçta ben de birinci oldum hedefim başarılı bir oyuncu olmak.
 - Birincisi olunca neler hissettiniz?
 Her arkadaş kendini birinciliğe hazırlıyor ama ben geçen sene istikbal vaad eden model seçilince daha hırslı çalıştım. Kafamda hep birincilik vardı. Etrafımda ki insanlara ben ikincilik bile düşünmüyorum demiştim. Hep birinciliğe oynadım. Sonuçlar okununca çok heyecanlandım, mutlu oldum tabii ki. Birinci İzmir'den dendi, ben 'Ohh' oldum. O gece hayal gibi çok güzel bir geceydi.
 - Sizi ve gülüşünüzü kime benzetiyorlar?
 Tip olarak Leonardo di Caprio'ya benzetenler olmuştu...  Barbie'nin Ken'i var, yapma bebek Ken. Best Model yarışmasında da Ken'e benzetenler oldu. 
 - Genç hayranların da var o zaman?
 Tabii, herkesin varsa da, benimde oluşmaya başladı. Erkeklerden de biz de katılmak istiyoruz, nasıl kazandın diye mesajlar geliyor.
 'SEVGİLİM, AŞKIM, HERŞEYİM BU İŞ!'
 - Çapkın birisi misiniz?
 Çapkın biri değilim açıkçası. Her erkeğin kendi çapında özel hayatı vardır. Ben kariyerimin başındayım, oyunculuk eğitimi alıyorum. İngilizce eğitimi alıyorum, spor yapıyorum. Yaptığım işte en tepede olmak istiyorum. Ben bu işi yapıyorsam onun en iyisi olmalıyım ve konuşturmalıyım insanları. Hayatımı tamamen bu işe odaklandırdığım için, sevgilim, aşkım, her şeyim bu iş! Ailem İzmir'de, onlar bile oğlum artık hiç özlemiyor musun, aramıyorsun diyorlar. Kaptırdım gidiyorum...
 - Sosyal medyada var mısın?
 Sadece twitter kullanıyorum. Facebook'um yok.
 KÖPEĞİMLE BİRBİRİMİZİ TAKİPTEYİZ 
 - Özel hayat nasıl gidiyor peki?
 Özel hayata ayıracak zaman yok. Özel hayatım benim işim. İşimden sonra da ailem ve köpeğim geliyor. Köpeğim Ares vazgeçilmezim. Dünya bir yana benim köpeğim bir yana. Hayvan haklarıyla ilgili sosyal sorumluluk projelerinde bundan böyle beni en ön sırada görebilirsiniz. Kış ayına giriyoruz, dışarıda sokak köpeği gördüğüm an bile içim acıyor, cız ediyor... Ares şu anda 3 yaşında. 8 aylıkken köpek ırkları yarışmasına girdiğinde istikbal vaad eden aldı, 2 yaşına girdi Türkiye şampiyonu oldu, sonra ben de girdim birinci oldum. O da benim gibi adaleli... Resmen birbirimizi takip ediyoruz. (gülüyor) Ailem, kardeşim yok, onunla yatıp onunla kalkıyorum. Hayatım, işim, ailem ve köpeğim.
 - Kamp dönemi nasıl geçti?
  Bir hafta boyunca yediklerimize içtiklerimize daha çok dikkat edip, spor yaptık. Gelen yarışmacılarla Ayasofya turu yapıp, Türk hamamına gittik. Güzel anılarımız oldu.
 'KESİNLİKLE DUYGUSAL BİR İNSANIM'
 - Duygusal birisi misin, realist mi bakarsın?
 Ben aslında duygusal bir insanım. Tabii ki ideallerim var önümde. Ben hayatımda ki planlamaları hep basamak basamak yapmışımdır. Ve o basamakları şu an tırmanıyorum diyebilirim. Kariyerimin başındayım ve o kariyerim tam düşündüğüm gibi ilerliyor. O yüzden bundan da mutluluk duyuyorum.
 'AŞK, KARŞINDAKİNİN İÇİNİ TİTRETMESİDİR'
 - Duygusal birisiyim dedin, sana göre aşk ne anlam ifade ediyor?
 Bana göre aşk karşısındaki insanın içini titretmesi diyebilirim. O gözleriyle, bakışlarıyla. Farklı bir kimya. Güzellik önemli tabi ama o güzellikten ziyade, karşısındaki insanın içini titretmesi diyebilirim. Aşkın güzel yanlarından biri de, acısını çekmek... Ben daha 21 yaşındayım, herhalde bol bol çekeceğiz. Bir de duygusal bir insanım kesin çekeceğim.
 n Nasıl aşk acısı çekiyor musun şu anda peki?
 Şu an çekmiyorum aşk acısı, hayır.
 BUSE'YLE İLİŞKİMİZ BAŞLAMADAN BİTTİ
 - Buse Terim'le ilişkinize dair haberler çıktı medyada, rahatsızlık duydunuz mu?
 Kimse özel hayatını göz önünde yaşamayı sevmez. Herkes işiyle anılmak ister. Tabi ki bu haberler beni rahatsız etti. Sonuçta benim de hiç beklemediğim haberlerdi. Ben de çok şaşırdım. Açıkçası bu şekilde anıldığım için, tabi ki rahatsız oldum ben sadece ve sadece işimle anılmak istiyorum. Benim amacım ve hayat gayem bu. Az önce dediniz, idealist mi diye. Evet ben idealist ve duygusal bir insanım. Sadece başarılarım ve oyunculuğum konuşulsun istiyorum. 
 - Daha yolun çok başındasın, insanlar reklam aşkı mı değil mi diye düşünebilirler...
 Bu ilişki başlamadan bitti aslında. Orada bir çarpıtma oldu. Başlamadan biten bir şey bunun hakkında ben ne konuşabilirim ki. Aslında belki de o yüzden sıkılıyorum, konuşacak bir şey yok.
 - Fatih Terim'in baskısı oldu o yüzden bitti şeklinde haberler çıktı gazetelerde...
 Hiç bir fikrim yok. Bilgim olmayan konu hakkında konuşamam. Sadece bir arkadaşlığımız vardı, Buse de bunu açıkladı, bir arkadaşlıktı ilişkiye dönüşmedi. Tabi daha sonradan çıkan haberlerle konu kapandı. Bu konunun asla ve asla yarışmanın önüne geçmesini istemezdim. Sadece işimle anılmak istiyorum, bu benim en doğal hakkım.
 REKLAM AŞKI BANA GÖRE DEĞİL... 
 - Reklam aşkı diyenler olabilir...
 Zaten ben onlara cevap bile vermiyorum, öyle bir karakterde ve kişilikte bir insan değilim. Benim öyle şeylerle asla ve asla işim olmaz, ihtiyacım olmaz! Hani bir laf vardır ya, 'karakterime, kişiliğime ters' diye, ben zaten onları duyunca bile çok sinirleniyorum ve çileden çıkıyorum. Benim niye ihtiyacım olsun ki? Benim arkamda dağ gibi diyebileceğim iki tane insan, menajerim (Selin Boronkay-Ataberk Oral) var. Ben zaten o dönem Best Model birincisi olmuşum Türkiye'de ve Best Model of the World'e hazırlanıyordum. Bunlar çok saçma sapan haberler. Bu kadar uzatılması bile saçma bence.