Sezen Aksu'ya 'Baba' saygı
32 dev ismi saygı albümünde bir araya getiren Orhan Gencebay'ın iade-i ziyaretteki tek ismi Sezen Aksu oldu. Gencebay, ''Bir saygı albümü içerisinde yer alacaksam bu, üreten bir kişi için olacaktır' dedi.
 Geçtiğimiz aylarda 'Orhan Gencebay'la Bir Ömür' albümünü piyasaya süren Orhan Gencebay, bu albümde 32 dev ismi bir araya getirmişti. Orhan Gencebay'ın saygı albümünde Tarkan, Sibel Can, Sezen Aksu, Ajda Pekkan, Nilüfer, Zerrin Özer gibi dev sanatçılar Gencebay'ın şarkılarını seslendirmişti. 
 Orhan Baba ise yaptığı bir açıklamada, bir saygı albümünde yer alacak olsa bu kişinin sadece Sezen Aksu olacağını ifade etti. 'Bir saygı albümü içerisinde yer alacaksam bu, üreten bir kişi için olacaktır' diyen Gencebay, bu ismin kesinlikle Sezen Aksu olacağını net bir şekilde ifade etti.