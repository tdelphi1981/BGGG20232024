'Terörist cenazeleri kadavra olarak kullanılmıyor'
Adalet Bakanı Sadullah Ergin, terörist cenazelerinin, organ nakli amacıyla veya kadavra olarak kullanıldığına ilişkin iddiaların gerçek dışı olduğunu bildirdi.
Ergin, BDP Diyarbakır Milletvekili Nursel Aydoğan'ın Adli Tıp Kurumu'na getirilen cenazelerin iç organlarına nakil ve tıbbi araştırmalar için ailelerin bilgisi olmaksızın müdahale edildiği iddialarına ilişkin yazılı soru önergesini yanıtladı. 
Terörist cenazelerinin, organ nakli amacıyla veya kadavra olarak kullanıldığına dair iddiaların gerçek dışı olduğunu belirten Ergin, cenazelerin teslimi sırasında mevzuat hükümleri doğrultusunda işlem yapıldığını, usulsüz herhangi bir uygulamanın olmadığını kaydetti.