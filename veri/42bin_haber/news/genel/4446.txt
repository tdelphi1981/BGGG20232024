Tiryakiye freeshop yasağı yok
Tütün Kontrol Sözleşme Çerçevesine ilk imzayı atan ülkelerden olan Türkiyenin, ülkeye girişlerde sigara satışını yasaklamaya hazırlandığı ileri sürüldü. Bugün bir gazetede yer alan iddiaya göre, havalimanlarında Duty Free Shoplarda sadece ülke çıkışlarında sigara satışı olacağı, ülkeye girişte sigara satışının yasaklanacağı iddia edildi. Ancak konuyla ilgili bilgisine başvurduğumuz uzmanlar böyle bir tebligattan haberdar olmadıklarını söyledi.40 MİLYAR DOLAR ÇALIYOR

Habere konu olan Tütün Kontrol Sözleşme Çerçevesi, kasım 2012de Güney Korenin başkenti Seulde Dünya Sağlık Örgütünün (WHO) düzenlendiği bir toplantıda imzalandı. Söz konusu çerçeve, uluslararası tütün kaçakçılığının önlenmesi için imzalandı. Tütün Kontrol Sözleşme Çerçevesi, Dünya Sağlık Örgütünün üyesi 176 ülke arasında 5 yıl süren müzakereler sonucu imzalandı. Kasım ayındaki toplantıda sigara kaçakçılığının ülke ekonomilerinden 40 milyar dolar vergi çaldığı ortaya konmuştu.

YASAKLAMA BİLGİSİ YOK

TAV Havalimanları Holding ve Unifree Duty Freenin ortak girişimiyle 2000 yılında kurulan ATÜnün Genel Müdürü Ersan Arcan, konuyla ilgili şu bilgilere sahip olduğunu söyledi: Türkiye böyle bir sözleşmeye imza attı. Ancak sözleşme, kaçakçılıkla mücadeleyi içeriyor ki biz de bunu destekliyoruz. İmzalanan metinde bizim bilgimiz dahilinde olan şu: Dünya Sağlık Örgütüne üye ülkelerdeki Duty Freeler 5 yıl boyunca kaçakçılığa bir etkileri olup olmadığı anlaşılmak üzere incelenecek. Sonrasında yasaklanacağına dair bir bilgi ne metinde var ne de bize ulaştı.

EN KAYITLI PAZAR

Havalimanlarındaki satışların tamamının pasaportlarla birlikte kayıt altına alındığı bilgisini hatırlatan Arcan, Bu açıdan bütün satışlar yasalara uygundur ve en regüle pazardır. 18 yaş altına satış yapılmaz. Satışlar pek çok ülkede sınırlı. Örneğin Türkiyede Türk vatandaşları girişte sadece 3 karton sigara alabiliyor dedi. Türkiyede toplam sigara satışının ancak yüzde 1inin Duty Freelerde gerçekleştiğini hatırlatan Arcan, kaçak sigaraların çok büyük bir kısmının Türkiyede yasal satışı olmayan markalar olduğunu belirtti. 
 
Türkiyede 2 milyar dolar

TÜRKİYEde ise vergilerin artmasıyla birlikte sigara kaçakçılığının arttığı da sık sık dile getirilen iddialar arasında. Emniyetin ele geçirdiği kaçak sigara rakamlarındaki artış da çoğu zaman buna delil olarak gösteriliyor. Tütün Sanayicileri Derneği, kaçak sigara nedeniyle Türkiyede vergi kaybının her yıl için yaklaşık 2 milyar TL civarında olduğunu hesaplıyor.

Kapalı alanda nargileye yasak geldi

TÜTÜN Ürünlerinin Zararlarının Önlenmesi ve Kontrolü Hakkında Kanun kapsamında, tütün mamullerinin tüketilmesinin yasaklandığı alanlarda nargilelik tütün mamulü sunumu yapılamayacak. Tütün Mamulleri ve Alkollü İçkilerin Satışına ve Sunumuna İlişkin Usul ve Esaslar Hakkında Yönetmelikte Değişiklik Yapılmasına Dair Yönetmelik, dün Resmi Gazetede yayımlandı. Nargilelik tütün mamulünün sunumu suretiyle satış yapabilmek için, nargilelik tütün mamulü sunum uygunluk belgesi aranacak. Nargilelik tütün mamulü sunumu faaliyetine ve işyerlerine ilişkin usul ve esaslar, Kurum tarafından çıkarılacak tebliğ ile belirlenecek. Satış belgelerinin düzenlenmesine ilişkin belirlenen usul ve esaslar ile süre uzatım işlemi ve satış belgelerinin geçerliliğine ilişkin usul ve esaslar, nargilelik tütün mamulü sunum uygunluk belgesi için de geçerli olacak. İşyeri açma ve çalışma ruhsatları ile yetkili idarelerce nargilelik tütün mamulü sunumu yapılan işyerlerine verilen ruhsatlar ve izinlerin iptal edildiğinin bildirilmesi veya tespiti halinde, Kurum tarafından verilen satış belgeleri de iptal edilecek. Mevcut nargilelik tütün mamulü içim mekanları; faaliyetlerini, bu maddenin yürürlüğe girdiği tarihten itibaren altı ay içerisinde bu madde ile aynı tarihte yürürlüğe giren düzenlemelere uygun hale getirecek.