'Zehir' nehrini havadan görüntüledi
Tekirdağ'da Ergene Nehri'nin kirliliğine dikkat çekmek isteyen işadamı ve Tekirdağ Doğa Sporları başkan yardımcısı Arslan Hamza Algül, paramotorla uçarak,sanayi tesisleri tarafından kirletilen Ergene Nehri'ni havadan görüntülendi.
 Tekirdağ'da Ergene Nehri'nin kirliliğine dikkat çekmek isteyen işadamı ve Tekirdağ Doğa Sporları başkan yardımcısı Arslan Hamza Algül, paramotorla uçarak,sanayi tesisleri tarafından kirletilen Ergene Nehri'ni havadan görüntülendi. 
 
 HABERİN VİDEOSUNU İZLEMEK İÇİN TIKLAYIN!
 
 Yaptığı çekimleri belgesel haline getirmek istediğini ifade eden Algül, "Nehirde hiçbir şekilde bir yaşam belirtisi yok. Tamamen zehir akıyor. Çektiğim bu görüntüleri isteyen bütün kamu kuruluşları ve bu bölgede sanayi ile uğraşan herkese hediye edeceğim" dedi.
 Tekirdağ Doğa Sporları Kulübü Başkan Yardımcısı olan ve demir profil ve levha imalatı yapan bir fabrika işleten Arslan Hamza Algül, fabrika atıkları nedeniyle simsiyah akan ve içerisinde hiçbir canlının yaşamadığı Ergene Nehri'ni paramotoruyla 2 saat havadan görüntüledi. Istranca Yıldız Dağları'ndan doğarak Trakya topraklarından Ege Denizi'ne dökülen Ergene Nehri'nde kirliliğin yoğunlaştığı Tekirdağ'ın Çorlu ve Muratlı İlçeleri'nde havadan çekimler yapan Algül şunları söyledi:
 "Kulüp olarak sosyal sorumluluğun gereği Istranca Dağları'ndan doğup Ege Denizi'ne dökülen Ergene Nehri'ni havadan görüntülüyoruz. Bununla alakalı olarak bir belgesel hazırlıyoruz. Bu kapsamda Muratlı İlçesi'nde çekimler yaptık. Çekimlerimizi yaparken nehri kirleten fabrikaları ve yerleşim birimlerini görüntüledik. Nehrin üzerinde paramotorla uçarken nefes almakta zorlanıyorum. Nehrin ürettiği zehirli gazlar havaya yayılıyor bu yüzden havada nefes almakta zorlandım. Bu çevrede yaşayan insanları ciddi sağlık sorunları yaşatacak bir zehir akıntısı söz konusu. Nehirde hiçbir şekilde bir yaşam belirtisi yok. Tamamen zehir akıyor. Şuanda çektiğim bu görüntüleri isteyen bütün kamu kuruluşları ve bu bölgede sanayi ile uğraşan herkese hediye edeceğim.
 DHA
  