İngiltere'yi karıştıran tahliye
İngiliz yargısı, El Kaide'nin eski lideri Usame Bin Ladin'in Avrupa'daki sağ kolu olduğu iddia edilen Ebu Katada'nın Ürdün'e iade edilemeyeceğine hükmetti Mahkeme ayrıca, Ürdün vatandaşı din adamını kefaletle serbest bıraktı.
 İngiltere'nin Worcestershire kasabasındaki Long Lartin cezaevinden tahliye edilen Ebu Katada, günde 16 saat ev hapsinde tutulacak ve ayağına elektronik kelepçe takılacak. Hakim John Mitting, Ebu Katada'nın iade kararına yaptığı itirazı değerlendiren Göç Özel Temyiz Komisyonu'nun, 50 yaşlarındaki din adamının Ürdün'de adil yargılanamayacağı sonucuna vardığını açıkladı. Komisyonun verdiği bu karar, Ebu Katada'yı 2001 yılından beri sınır dışı etmeye çalışan İngiliz hükümetine de büyük darbe oldu. Başbakan Yardımcısı Nick Clegg, Ebu Katada'yı sınır dışı etmeye kararlı olduklarını belirterek 'Ebu Katada bu ülkede bulunmamalı. O tehlikeli biri' dedi.