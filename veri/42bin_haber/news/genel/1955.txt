'Kocama özel gösteriler yapıyorum'
Süper model Miranda Kerr evliliğine dair çok ilginç açıklamalarda bulundu.
 Hollywood'un yakışıklı ve başarılı aktörü Orlando Bloom'la evli olan dünyaca ünlü model Miranda Kerr, evliliğini babaannesinden aldığı tüyolarla yürütüğünü açıkladı.
 Geçtiğimiz günlerde katıldığı Craig Ferguson ile Late Late Show adlı programda evliliğindeki heyecanı canlı tutmak adına neler yaptığını stüdyodakilerle paylaşan Victoria's Secret meleği Kerr, bunun için babaannesinin kendisine verdiği tüyolardan faydalandığını itiraf etti.
 Avustralyalı model Kerr babaannesinin kendisine, erkeklerin daha çok görselliğe önem verdiğini ve bu yüzden de her zaman için "Makyajını eksik etme ve güzel iç çamaşırları giy" öğüdünü verdiğini söyledi.
 29 yaşındaki güzel model, evliliğini güzel bir şekilde yürütmek adına bu öğütleri tutuyormuş.
 Kerr, program sunucusunun, Victoria Secret defilelerine yaptığı gönderme üzerinden sorduğu "Kocan muhtemelen daha önce seni iç çamaşırıyla görmüştür" sorusu üzerine kahkahalar attıktan sonra, "Belki evet, ama bu daha farklı çünkü ben Orlando'ya zaman zaman daha özel gösteriler yapıyorum" cevabını verdi.