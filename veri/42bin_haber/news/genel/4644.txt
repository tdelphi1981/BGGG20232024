Enflasyon sepetine greyfurt yerine kivi
Türkiye İstatistik Kurumu (TÜİK), enflasyon sepetinde 5 maddeyi çıkarırken yerine 5 yeni ürünü aldı. Tüketimde önemini yitiren mal ve hizmetlerin çıkarıldığını belirten TÜİK, bunun yerine toplam harcama içerisinde oranı artan ve önem kazananların alındığını açıkladı.
Yeni enflasyon sepetinden çıkarılan beş ürün, greyfurt, kadın pantolon-ceket takım, kadın tayyör takım, çocuk okul giysileri ve dijital kamera oldu. Onların yerine ise kivi, badem içi, tahin, kadın ceketi, bebek arabası ve araba koltuğu alındı.  
Öte yandan enflasyon sepetinde en ağırlıklı ilk 20 madde ise şöyle sıralandı: 
"Kira, taze sebzeler, ekmek, elektrik, otomobil, belediye suyu, benzin, cep telefonu görüşme ücreti, et, taze meyveler, tüp, dolmuş ücreti, LPG, sigaralar, doğalgaz, kömür, mazot, beyaz peynir, lokanta hizmetleri, deterjanlar..."