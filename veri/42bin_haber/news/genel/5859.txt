17 yaşındaki Mert kalp krizinden öldü
ESKİŞEHİRde meslek lisesi öğrencisi ve dağ bisikleti sporcusu olan 17 yaşındaki İhsan Mert Şen, evinde geçirdiği kalp krizi sonucu yaşamını yitirdi.
Olay, önceki gün meydana geldi. Eskişehir Atatürk Teknik ve Endüstri Meslek Lisesi Makina Ressamlığı Bölümü 3üncü sınıf öğrencisi İhsan Mert Şen, evinde aniden rahatsızlandı. Yakınlarının durumu bildirmesinin ardından gelen 112 Acil Servis ambulansındaki sağlık görevlileri, İhsan Mert Şene hemen müdahalede bulundu. Kalp krizi geçiren İhsan Mert Şen, yapılan tüm çabalara rağmen kurtarılamayarak öldü.  
ESBİKE adlı dağ bisikleti takımının sporcusu da olan İhsan Mert Şenin babası İsmail Hakkı Mertin de 2 yıl önce kalp krizinden öldüğü belirtildi. Annesi ve ablasıyla birlikte yaşayan İhsan Mertin ani ölümü üzüntüyle karşılandı. 
İhsan Mert Şen için Akarbaşı Mahallesi Bedrettin Camiinde dün cenaze töreni düzenlendi. Törene Eskişehir eski Valisi Kadir Çalışıcı, Gençlik Hizmetleri ve Spor İl Müdürü Hüseyin Aksoy, ölen gencin yakınları, okul ve sporcu arkadaşları ile çok sayıda kişi katıldı. 
Arkadaşları, "Mert, dağ bisikleti sporunu çok seviyordu. Zaman zaman da amatörce basketbol oynardık. Bisiklet sporunda oldukça başarılıydı. Herhangi bir sağlık sorunu da yoktu. Mert, 18 yaşını doldurmadan yaşamını yitirdi. Ölmeseydi 2 gün sonra doğum günü olacaktı ve birlikte kutlama yapacaktık" dedi. 
Bedrettin Camiinde ikindi namazının ardından kılınan cenaze namazından sonra İhsan Mert Şen götürüldüğü Büyükşehir Belediye Asri Mezarlığında gözyaşları arasında toprağa verildi.