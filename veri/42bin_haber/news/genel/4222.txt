Kabine'de değişiklik
Başbakan Tayyip Erdoğan, bir süredir beklenen kabine değişikliğini dün akşam saatlerinde yaptı. 4 bakanı kapsayan mini değişiklikle, İçişleri Bakanı İdris Naim Şahinin yerine İçişleri Komisyonu Başkanı Muammer Güler, Milli Eğitim Bakanı Ömer Dinçerin yerine TBMM Milli Eğitim Komisyonu Başkanı Nabi Avcı, 11 yıldır görev yapan Sağlık Bakanı Recep Akdağın yerine Edirne Milletvekili Mehmet Müezzinoğlu, Kültür ve Turizm Bakanı Ertuğrul Günayın yerine de AK Parti Genel Başkan Yardımcısı Ömer Çelik getirildi.
    4 Bakan neden gitti  İşte yeni Bakanlar  Yazarlar yorumladı  
YAZILI AÇIKLAMA YAPILDI 
Kulislerde değişikliğe ilişkin hareketlilik, Erdoğanın dün Köşke çıkışından saatler önce başladı. Erdoğanın, Cumhurbaşkanı Abdullah Gül ile 17.00deki haftalık olağan randevusuna 15 dakika önceden gidişi beklentiyi daha da arttırdı. Ancak Köşkteki görüşmenin, Gül ve Genelkurmay Başkanı Orgeneral Necdet Özel ile birlikte üçlü sürdüğü bilgisi bir ara tansiyonu düşürdü. 1 saat 15 dakika süren üçlü zirvenin sona erip Özelin ayrılmasından sonra Gül ile Erdoğanın başbaşa kaldıkları bilgisiyle nefesler yeniden tutuldu. 
    Telefonlar 16.00'da çaldı  Değişiklik ne anlama geliyor  Arınç'tan ilk yorum  
Görüşme sürerken Başbakanlık kaynakları, açıklama yapılacak bilgisini verdi. Görüşme yaklaşık 40 dakikalık sürdü. Kabine değişikliği, geleneklerin aksine Başbakanın basın toplantısıyla değil yazılı açıklamayla duyuruldu. . 
Kabine değişikliğinde aynı zamanda bir ilk yaşandı. Daha önce Başbakan bizzat basın toplantısı yaparak kabine değişikliğini açıklıyordu. Ancak bu sefer değişiklik Başbakanlık Basın Müşavirliği kanalıyla açıklandı. Kabine'de 11 yılda değişmeyen sadece 3 isim kaldı. Başbakan Yardımcıları Beşir Atalay ve Ali Babacan ile Ulaştırma Bakanı Binali Yıldırım. En kritik dönemece en güvendikleri ile giriyor Başbakan Recep Tayyip Erdoğan'ın yaptığı sınırlı kabine değişikliğinin zamanlaması büyük önem taşıyor. Türkiye 2014 yılında önce yerel seçimleri, ardından da Cumhurbaşkanlığı seçimini yapacak. Başbakan Erdoğan da, kendi siyasi geleceği açısından büyük önem taşıyan bu iki seçime, yanında en güvendiği isimleri kabineye alarak girmeyi tercih etti.  / ZEYNEP GÜRCANLI Detayı için tıklayınız  
İşte Bakanlık koltuğuna atanan 4 ismin biyografisi : 
 
İçişleri Bakanı Muammer Güler : İdris Naim Şahinin yerine gelen Muammer Güler, 1949 Yılında Mardinde doğdu. İlk,Orta ve Lise öğrenimini Ankarada tamamlayarak 1972 yılında Ankara Üniversitesi Hukuk Fakültesi nden mezun oldu. İlk Kamu görevine 1973 tarihinde Balıkesir Maiyet Memuru(Kaymakam Adayı) olarak başlaayan Güler, sırasıyla Çal İlçesi Kaymakam Vekilliği, Pehlivanköy, Horasan Kaymakamlıklarında bulundu. İçişleri Bakanlığı Personel Şube Müdürlüğü görevinde de bulunan Güler, İçişleri Bakanlığında Şube Müdürü, Daire Başkanı, Personel Genel Müdür Yardımcılığı ve Personel Genel Müdürlüğü görevlerinde bulundu. Güler, sırasıyla Niğde, Kayseri, Gaziantep, Samsun Valisi olarak görev yapan Güler, 2003 tarihinde İstanbul Valiliğine atandı. Neval Güler ile evli olan Gülerin Barış ve Burcu adlarında bir oğlu ve bir kızı bulunuyor.
Güler, son olarak Kamu Düzeni ve Güvenliği Müsteşarı görevinde bulunmuştu. 
 
Milli Eğitim Bakanı Nabi Avcı: Ömer Dinçer'in yerine Milli Eğitim Bakanlığı'na atanan Nabi Avcı, ODTÜ Siyaset Bilimi ve Uluslararası İlişkiler Bölümünü bitirdi. İletişim profesörü olan Avcı, Anadolu Üniversitesinde ve İstanbul Bilgi Üniversitesinde iletişim felsefesi ve iletişim sosyolojisi üzerine dersler verdi. Milli Eğitim Bakanlığında ve Başbakanlıkta danışman olarak çalıştı. Başbakanlık Başdanışmanı ve UNESCO Türkiye Milli Komisyonu Başkanlığı görevlerini yürütürken 2011 yılında AK Partiden milletvekili aday adaylığı için bu görevlerinden istifa etti. 24. dönem TBMM Eskişehir milletvekili olan Avcı, Milli Eğitim, Kültür, Gençlik ve Spor Komisyonu Başkanı, Türkiye-Kanada Parlamentolararası Dostluk Grubu başkanı, Türkiye-Brezilya Parlamentolararası Dostluk Grubu Başkanvekili ve Türkiye-Almanya Parlamentolararası Dostluk Grubu üyesi olarak görev yapıyor. 
 
Kültür ve Turizm Bakanı Ömer Çelik: Ertuğrul Günayın yerine Kültür ve Turizm Bakanlığına atanan Ömer Çelik, 1968 yılında Adanada doğdu. Lisans eğitimini Gazi Üniversitesi İktisadi ve İdari Bilimler Fakültesi Kamu Yönetimi Bölümünde tamamlayan Çelik, yüksek lisansını aynı bölümde Siyaset Bilimi alanında yaptı. Siyaset bilimci ve stratejist olan Çelik, 22. ve 23. dönemde Adana Milletvekili seçildi. Halen TBMM Çevre Komisyonu üyeliği kapsamında çalışmalarını sürdüren Çelik, bunun yanısıra 2002 yılından beri Başbakan Tayyip Erdoğanın Siyasi Danışmanlığı görevini yürütüyor. Aynı zamanda AK Parti Merkez Karar Yürütme Kurulu üyesi olan Çelik, Mart 2010 tarihinde AK Parti Dış İlişkilerden Sorumlu Genel Başkan Yardımcısı seçildi. 
 
 
Sağlık Bakanı Mehmet Müezzinoğlu: 1955te Gümülcinede doğdu. 1982 yılında İstanbul Üniversitesi Cerrahpaşa Tıp Fakültesini bitirdi. İstanbul Haseki Eğitim ve Araştırma Hastanesinde İç Hastalıkları ihtisası yaptı. Avcılar Yardımlaşma ve Dayanışma Vakfı, Batı Trakya Eğitim Kültür Vakfı ve Balkan Medeniyeti Derneği Kurucu üyesi ve Batı Trakya Türkleri Dayanışma Derneği üyesi de olan Müezzinoğlu orta düzeyde Yunanca, İngilizce ve Arapça biliyor. Edirne Milletvekili Müezzinoğlu, evli ve 2 çocuk babası.
 
Ömer Çelik'in yerine Mevlüt Çavuşoğlu 
Kültür Bakanlığı'na atanan Ömer Çelik'ten boşalan AK Parti Dış İlişkilerden Sorumlu Genel Başkan Yardımcılığı görevine ise AK Parti Antalya Milletvekili Mevlüt Çavuşoğlu getirildi. Çavuşoğlu,  2010-2012 yılları arasında Avrupa Konseyi Parlamenter Meclisi (AKPM) başkanlığını yapmıştı. 
  
    3 ara revizyon  Halef selef el ele  Twitterdan veda etti  
  
  
 