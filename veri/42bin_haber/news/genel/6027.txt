Arena'da ambulans sahaya girdi
TT Arena'da Orduspor ile Galatasaray arasından her yönüyle tarihe geçecek bir maç oynandı. Maçın son dakikalarında Barral ile çarpışan ve oyuna devam eden Drogba, karşılaşma biter bitmez aynı pozisyonda ambulansla hastaneye kaldırılan meslektaşını ziyaret etti.
Atılan gollerin ve pozisyonların yanı sıra maçın 84. dakikasında yaşanan pozisyon yürekleri ağızlara getirdi. Galatasaray hücumunda Orduspor'un İspanyol golcüsü David Barral ile sarı kırmızılıların yıldızı Didier Drogba havada kafa kafaya çarpıştı. İki futbolcuda sert bir şekilde yere düşerken takım arkadaşları bir anda bu iki ismin yanına koştu.   

AMBULANSLA SAHAYA GİRDİ - Foto Galeri 
Sağlık ekipleri hemen devreye girerken acil bir durum olması ihtimaline karşın ambülans da sahaya girerek hazır bekletildi.  Yapılan müdahale sonrası ambulansa gerek kalmazken, Drogba oyuna devam etti. Ordusporlu Barral ise sedye ile tedavisine devam edilmek üzere kenara götürüldü. 

DROGBA BARRAL'I HASTANEDE ZİYARET ETTİ - Foto Galeri

DROGBA'DAN ANLAMLI HAREKET

Barral kenarda yapılan müdahalenin ardından tedbir amaçlı olarak hastaneye kaldırıldı. Aynı pozisyonda sakatlanan ve oyuna devam eden Drogba ise maçın ardından soluğu hastane de aldı ve Barral'ı ziyaret etti.  
ORDUSPORLU BARRAL'IN SAĞLIK DURUMU İLE İLGİLİ AÇIKLAMA YAPILDI 
"Galatasaray'ın bugün Orduspor ile oynadığı maçta Didier Drogba ile çarpışarak sakatlanan ve hastaneye kaldırılan David Barral'da yakın hafıza kusuru dışında önemli bir bulguya rastlanmadığı bildirildi.  
David Barral'ın muayene edildiği Liv Hospital'dan yapılan yazılı açıklama şu şekilde:  
"Orduspor futbolcusu David Barral, 25.02.2013 tarihinde saat 22:15'te spor yaralanması ile Liv Hospital'a getirildi. Futbolcunun muayenesinde başının sağ ön tarafında 2,5-3 cm'lik tam kat kesi saptanarak yakın hafıza kusuru dışında önemli bir bulguya rastlanmadı. Detaylı radyolojik incelemesinde travma ile ilgili acil müdahaleyi gerektirecek herhangi bir bulgu saptanmayarak bir süre hastanede gözlem altında tutulmasına karar verildi. Şu an için mevcut klinik ve radyolojik bulgularda hayati tehlike saptanmamıştır."  
İSTANBUL, (DHA)