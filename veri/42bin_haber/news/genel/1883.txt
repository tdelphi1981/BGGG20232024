New York metrosunda korkunç ölüm
ABD'nin New York kentinde, aklı dengesi yerinde olmadığı tahmin edilen bir kişi tarafından metro raylarına itilen 58 yaşındaki Han Ki-suk, feci şekilde can verdi. Han'ın tren çarpmadan önceki anını görüntüleyen fotoğrafçı ve bu kareyi manşetinden yayınlayan New York Post gazetesi ülke kamuoyunu ikiye böldü.
Polis, Times Meydanı yakınlarındaki bir istasyonda gerçekleşen olayda, raylardan kurtulmak için büyük çaba sarf etmesine karşın seyir halindeki metronun altında kalan Han'ın, hastanede hayatını kaybettiğini açıkladı.  
Görgü tanıkları, evli ve bir çocuk sahibi olduğu belirtilen Han'ın, istasyondaki diğer yolcuları rahatsız eden saldırganı sakinleştirmeye çalışırken, bu kişi tarafından raylara itildiğini söyledi. 
   Han'ın son anını görüntüleyen fotoğrafçı ve bu kareyi manşetinden yayınlayan New York Post ABD'yi ikiye böldü. Aynı noktada olsanız siz ne yapardınız? 
MESAJINIZI YAZIN YAYINLAYALIM  
Olaydan dakikalar önce kaydedilen görüntülerde, Han, kendisini raylara iten kişiyle konuşurken görüldü. Polis, olayın ardından kaçan katil zanlısının izini sürüyor. 
 
  
NEW YORK POST'A VERYANSIN
Han'ın ölmeden önceki son fotoğrafını manşetten veren ve "Ölüme mahkum" başlığını atan New York Post gazetesinin bu tavrı, ABD'de tartışma yarattı. 
Gazetenin okurları fotoğrafçının neden Hana yardım etmek yerine bu anı görüntülediğini sorgulayan mesajlar yağdırdı. New York Post, serbest fotoğrafçı olarak nitelendirdiği Umar Abbasinin trene doğru koştuğunu ve görevliyi uyarmak için sürekli olarak flaşını yakıp söndürdüğünü belirtti. 
Atlantic Wiredan Alexander Abad-Santos, bu açıklamayı eleştirerek, Flaşla kondüktörün dikkatini çekmek hatta kendisini bu yolla kör etmek, metronun peronuna asılı halde duran bir insana yardım etmenin yolu gibi görünmüyor dedi. 
Twitterda da fotoğrafla ilgili yoğun tartışmalar yaşandı. Kullanıcıların yorumlarında New York Post, iğrenç ve çöplüğün çöplüğü gibi ifadelerle eleştirildi. 
SİZ O FOTOĞRAFÇININ YERİNDE OLSANIZ?
Capital New Yorka konuşan dört tabloid gazete fotoğrafçısı ise Abbasiyi suçlamamak gerektiğini belirtti. Fotoğrafçılardan biri, Açıkçası ben burada fotoğrafçıyı suçlayamıyorum derken peronda bekleyen birçok kişi olduğuna dikkat çekti. 
Fotoğrafçılardan biri, Ya Hana sırt çevirdikleri için hepsi suçlu ya da hiç kimse suçlu değil. Tek başına bu fotoğrafçıyı suçlayamayız dedi.
 
 