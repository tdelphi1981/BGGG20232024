Erdoğan PKK ile anayasa için düğmeye bastı

MHP Genel Başkanı Devlet Bahçeli, Ülkü Ocakları Eğitim ve Kültür Vakfı tarafından düzenlenen Cumhuriyetin 90. Yılında Türk Gençlik Kurultayı ve Şöleninde konuşma yaptı. İmralı sürecini eleştiren Bahçeli şunları söyledi:
ZEHİR İMAL EDİYORLAR
? Kibir ve cehaletin içine batmış olan AKP zihniyeti, milletine kurşun sıkan katillerle milli değerlere ilave seferler düzenlemektedir. İmralıda yatan bebek katili, Başbakanla çözüm zehri imalatına başlamıştır. Türkiyenin tansiyonu İmralıya göre inip çıkmaktadır. Bölücü kalkınmanın medceziri tam olarak İmralıya endekslenmiştir. Genelkurmay başkanları Türk Ordusunun şerefli simaları, kan akıtan PKK militanları ile el değiştirmiş, terörist olarak küstahça suçlanmıştır. Türk milletinin tüm direnç ve tepki eşikleri törpülenmekte ve tasfiye edilmektedir. 
? Üniter devlet yapısı tartışılmakta, başkanlık modeli inadına dillendirmektedir. Zira Türkiyenin federasyona gitmesi için bu gereklidir. Türkçe ikinci plana sürüklenmekte, ana dilde savunma talepleri karşılanmakta ve ana dilde eğitim programları etaplar halinde uygulanmaktadır. Zira Türk milletinin içinde yeni bir millet yaratmak için işleyen süreç bunu gerektirmektedir. Yargının AKP güdümüne alınması için tüm hazırlıklar, öncelikli adımlara eklemlenerek ilerletilmektedir. AKP, BDP, PKK yanlarına aldıkları CHP ile birlikte Türkiyeyi Türkiyeyi karanlık ve sonu meçhul bir ortama doğru hızla sürüklemektedir.
PKK İLE KUCAKLAŞTI
? Başbakan Erdoğan PKKyla anayasa yapmak için düğmeye basmıştır. Terörün stepnesi, terörün yedeği, şuursuzlar, saygısızlar, ceset avcıları, nekrofiller, Apoya peygamber diyenler sözleriyle suçladığı BDPyle sonunda tam olarak kucaklaşmıştır. Geçtiğimiz yüzyılda, bu iki zihniyete rağmen Türkiye Cumhuriyeti kurulmuştur. Fakat 90 yıl sonra bölücü hainler; millet, milliyet ve milliyetçilik karşıtlarıyla tekrar elbirliği yaparak geniş bir cephe açmışlardır. Bunlar için Türkiye Cumhuriyetinden intikam alma zamanı gelmiştir. Bekledikleri fırsatı sonunda yakalamışlardır. Gecikmiş öclerini, yıllarca yastık altında tuttukları öfkelerini yavaş yavaş su üstüne çıkarmışlardır. Türkiye her tarafından yontulmakta, her değerinden alı konulmaktadır. 
AKP-HAÇLI İTTİFAKI
? Türk milleti AKP tasallutu altındadır. Türk milleti AKP-Haçlı ittifakıyla sarsılmaktadır. Türk devletinin itibar ve inandırıcılığı ayaklar altındadır. Önüne gelen AKP aracılığıyla ülkemize yön çizmekte, ayar vermektedir. İmralı canisi Başbakanın akıl hocası, hacet kapısı seviyesine çıkmıştır. 
 