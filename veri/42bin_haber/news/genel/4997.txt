'Masaj' bitti
150 polis 'masaj' baskını
 ESKİŞEHİR Emniyet Müdürlüğü ekipleri, fuhuş yapıldığı iddiasıyla Eskişehir, Bursa ve Kocaeli'ndeki bazı masaj salonlarına eş zamanlı operasyon düzenledi. Eskişehir Emniyet Müdürlüğü Asayiş Şubesi ekipleri yaklaşık 3 ay süren çalışmalar neticesinde Eskişehir, Bursa ve Kocaeli'ndeki toplam 16 masaj salonuna baskın düzenledi. 150'yi aşkın polisin görev aldığı baskında çok sayıda kadın ve erkek, 'Fuhuş yapmak, yaptırmak ve fuhuş yeri temin etmek' suçlarından gözaltına alındı. Yetkililer, operasyon kapsamında 3 ilde gözaltına alınanların Eskişehir Emniyet Müdürlüğü'ne getirildiğini, soruşturmanın sürdüğünü bildirdi.