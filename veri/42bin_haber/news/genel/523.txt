İDO şehir hatlarını kapatacak mı?
İstanbul Deniz Otobüsleri'nin (İDO) İskoçyalı ortağı Brian Souter, ihale ile aldıkları hatlara başka firmaların girmesi halinde zarar ettikleri şehir hatlarından çıkabilecekleri uyarısında bulundu.
 İngiltere iş dünyasının en tanınmış isimlerinden biri olan Souter, ortağı olduğu İDO’ya rakip hatların açılması planlarının kendilerini dehşete düşürdüğünü belirterek, bunun sürmesi halinde İDO’nun şehir hizmetine devam edemeyeceği uyarısında bulundu.
 İngiltere iş dünyasının en tanınmış isimlerinden biri olan Souter, ortağı olduğu İDO’ya rakip hatların açılması planlarının kendilerini dehşete düşürdüğünü belirterek, Türkiye’nin rekabete devam etmesi halinde İDO’nun şehir hizmetine devam edemeyeceğini söyledi.
 İngiliz ekonomi gazetesi Financial Times’a konuşan Souter’ın kurucusu Sir Brian Souter, ortağı olduğu İDO’nun başarısı konusunda endişeli olduğunu vurguladı.
 Souter, Türkiye’nin, İDO ile en karlı rotası üzerinde rekabet etmeye devam ederse şirketin zararda olan şehir hizmetine devam edemeyeceğini söylerken İDO’nun aynı zamanda 2020 Olimpiyat Oyunları’ndan önce İstanbul’un ulaşım yapısının düzenleme planlarını yeniden gözden geçirmesi gerektiğini ifade etti.
 İDO’nun fiyatları yükselterek hata yaptığını kabul eden Souter, Bursa Belediyesi’nin rakip bir hizmet başlatmayı düşünmesinin kendisini dehşete düşürdüğünü belirterek Türkiye-Suudi Arabistan ortak girişimi olan Negmar’ın da karlı Topçular-Eskihisar hattında hizmete başlamayı planladığını duyurduğunu kaydetti.
 Sir Brian Souter, “860 milyar dolarlık bir anlaşmayla İDO’yu neden satın aldık? Biz bir feribot hizmeti ve limanları kullanma hakkı aldık. Bu özelleştirmenin oturması için bize zaman verilmeli” dedi.
 ANKA