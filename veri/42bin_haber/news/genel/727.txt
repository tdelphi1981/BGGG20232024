Kiliseye bomba: 7 ölü
Nijerya'nın kuzeyindeki Kaduna kentinde meydana gelen patlamada saldırgan dahil 7 kişi öldü, 100'den fazla kişi yaralandı.
 St. Rita Katolik Kilisesi'ne yapılan saldırı sonrası sokağa çıkan Hıristiyanlar da Müslüman zannettikleri bir kişiyi yakarak öldürdü.Kaduna'daki Malali Mahallesi'nde bulunan St. Rita Kilisesi'nde pazar ayini sırasında meydana gelen patlamaya, bomba yüklü araçla düzenlenen intihar saldırısının neden olduğu belirlendi. Bir yetkili, saldırıganın aracı kilisenin içine sürmeye çalıştığını, ancak bir bariyere çarptığını söyledi. İntihar saldırısından sonra ellerinde bıçaklarla sokaklara çıkan Hıristiyanlar'ın da, Müslüman olduğunu düşündükleri bir motosikletliyi dövdükleri ve üzerine benzin dökerek ateşe verdikleri öğrenildi. Yetkililer, kalabalığın çok öfkeli olması nedeniyle müdahale edilemediğini, motorsiklet sürücüsünün saldırıda öldüğünü kaydetti.Saldırıyı henüz üstlenen olmazken, Hıristiyan ve Müslümanların birlikte yaşadığı mahallede gerginliğin artmaması için önlemler arttırıldı. AA