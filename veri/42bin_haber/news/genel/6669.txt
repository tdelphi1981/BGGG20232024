Colman'dan Mustafa'ya tokat
Süper Lig'in 26. haftasında Bursaspor'a 3-2 mağlup olarak kötü gidişe dur diyemeyen Trabzonspor'da sinirler gerildi.Karşılaşma sonrasında Bursasporlu Batalla ile tartışan Colman'ı oradan uzaklaştırmak isteyen Mustafa Yumlu'ya takım arkadaşı Colman tokat attı. İki oyuncu arasındaki gerginliğin daha fazla uzamasına izin vermeyen diğer oyuncular araya girerek iki oyuncuyu olay yerinden uzaklaştırdılar.

TRABZONSPOR BURSA'DA NAKAVT OLDU



MAÇIN ARDINDAN TRİBÜNLER DE KARIŞTI

Bursaspor-Trabzonspor maçının son dakikalarında bordo-mavili taraftarların bulunduğu bölümde kavga çıktı. Maçın 80. dakikasında Trabzonsporlu taraftarlar kendi aralarında kavga etmeye başladı. Kavganın büyümesi üzerine tribüne güvenlik görevlileri girdi.  Kavga eden gruplar arasında barikat oluşturan güvenlik görevlileri, bazı taraftarları tribünden çıkardı. Tribündeki küçük çocuklar da güvenli bölüme alındı.