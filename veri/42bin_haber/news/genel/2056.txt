İngiltere’nin A’sı tehlikede
S&P, İngiltere'nin AAA notunu teyit ederek, görünümünü negatife düşürdü.
 Uluslararası kredi derecelendirme kuruluşu Standard & Poor’s İngiltere’nin AAA olan kredi notunu teyit ederek, görünümünü durağandan negatife düşürdü.S&P açıklamasında İngiltere’nin AAA notunu kaybetme olasılığının üçte bir olduğu belirtildi.
 Kuruluş, görünüm değişikliğine gerekçe olarak zayıf büyüme ve kötüleşen borç profilini gösterdi. En yüksek kredi notu seviyesi olan AAA’ya sahip ülkeler arasında Almanya, Norveç, İsviçre, Danimarka, Finlandiya, İsveç bulunuyor. Fransa ve ABD’nin notları bir kademe altı olan AA+ düzeyinde. Bir diğer kredi derecelendirme kuruluşu Fitch, Fransa’nın AAA olan kredi notunu teyit etti, görünümünü negatif olarak açıkladı.
  