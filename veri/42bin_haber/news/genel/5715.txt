'Eşcinselim' dedi ve futbolu bıraktı
Amerika Birleşik Devletleri ve eski Leeds United futbolcusu Robbie Rogers, eşcinsel olduğunu açıkladıktan sonra futbolu bıraktı.
Ocak ayında cinsel kimliğini açıklayan Rogers, "her zaman bu sırrı saklamayı düşündüm. Futbol benim kaçışım, kimliğim ve amacım oldu. Şimdi benim için uzaklaşma ve futbol dışında kendimi keşfetme zamanı" ifadelerini kullandı. 
Cuma günü kişisel resmi hesabından, "geçtiğimiz 25 yıl boyunca korktum, kimliğimin ortaya çıkmasından korku duydum. Sırlar iç hasara neden olabiliyor. Dürüstlük insanlar için oldukça sade ve basit bir kavram ancak 25 yılın sonunda sevdiklerinize gay olduğunuzu açıklamayı denemek çok zor. Futbol yıllarca sırrımı sakladı ve kariyerim için her zaman müteşekkir olacağım. Artık herkes sırrımı bildiğine göre özgür bir adamım" dedi.