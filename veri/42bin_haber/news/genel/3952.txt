Resmi araçta 20 kiloluk sır
Van Başkaleden Ankaradaki Jandarma Kriminal Laboratuvarına resmi yazıyla 56 kilo numune esrar ve eroin taşıyan araç yolda kaza yapınca ortaya şaşırtıcı soru işaretleri çıktı. Şüphe üzerine yapılan tartımda uyuşturucunun 76 kilo, yani resmi yazıdakinden 20 kilo fazla olduğu belirlendi. Sevkiyat için sadece Yazı İşleri Müdürü M.D. ve Uzman Çavuş N.A. görevlendirildiği halde araçta Başkale Adliyesi Hâkimi E.B. ve Başkale Savcısı V.Ç. de vardı. Daha sonra Van İl Jandarmanın Hâkim ile Savcının devriye kuvveti olarak görevlendirildiğini kaydetmesi kafa karıştırdı.
Vanın Başkale ilçesinden Ankaraya numune uyuşturucu taşıyan 65 BB 470 plakalı minibüs, 9 Ocak sabahı Malatyada kaza yaptı. Kazada minibüsün bir camı ile fren lambaları kırıldı. Buna rağmen sürücü F.M. camı naylonla kapatarak, yola devam etti. Kırşehire geldiğinde aracı servise götüren F.M., minibüste bulunanların hakim ve savcı olduğunu, bagajın güvenlik nedeniyle açılmaması gerektiğini söyledi. Durumdan şüphelenen servis çalışanları 155i arayarak bilgi verdi. 
Polislerin servise gelmesi üzerine minibüste bulunan Başkale Adliyesi Hakimi E.B. ve Başkale Savcısı V.Ç. kimliklerini göstererek, yanlarında bulunan Yazı İşleri Müdürü M.D., Van İl Jandarma Komutanlığında görevli Jandarma Uzman Çavuş N.A. ile Başkale Cumhuriyet Başsavcılığının yazılı talimatıyla araçtaki uyuşturucu numunelerini Ankara Jandarma Kriminal Laboratuvarına götürdüklerini söyledi.  
Polisten durum hakkında bilgi alan Kırşehir Cumhuriyet Başsavcılığı, Kırşehir İl Jandarma Komutanlığına böyle bir sevkten haberleri olup olmadığını sordu. Uyuşturucu sevkiyatıyla ilgili haber verilmediği yanıtını alan savcılık, aracın geldiği Başkale Başsavcılığı ile irtibata geçti. Sevkiyatta sadece Yazı İşleri Müdürü M.D. ve Uzman Çavuş N.A.nın görevlendirildiği, hakim ile savcının herhangi bir görevinin olmadığı belirlendi.
 
20 KG FAZLA UYUŞTURUCU
Bunun üzerine, polis, savcılık talimatıyla, minibüste bulunan 5 çuval uyuşturucu maddenin tartılması istedi. Yapılan tartım sonucu resmi belgede 56 kilo gözüken esrar ve eroinin 76 kilo olduğu belirlendi. Yapılan araştırmada, uyuşturucunun Ankaraya sevki için Başkale savcılığının Van İl Jandarma Komutanlığına 8 Ocak 2012 saat 14.00da bildirdiği, Buna rağmen Van İl Jandarma Komutanı Jandarma Kurmay Albay Nurettin Alkanın sevkiyat yazısını güzergahtaki şehirlere bildirmediği ortaya çıktı. Minibüse Kırşehirde el konulması üzerine 9 Ocak 2012de Van İl Jandarma Komutanlığı nöbetçi amirliğinde resmi yazı hazırlanarak, güzergahtaki şehirlere gönderildiği ortaya çıktı.  
Van İl Jandarmanın resmi yazısında, Hakim E.B. ile Savcı V.Ç.nin devriye kuvveti olarak görevlendirildiğinin gösterilmesi dikkat çekti. 
Kırşehir Cumhuriyet Başsavcılığı, olayla ilgili Kırşehir Emniyet Müdürlüğü KOM Şubesine araştırma talimatı verdi. Adalet ve İçişleri bakanlıkları bilgilendirildi. Mühürlü uyuşturucu torbaları ve minibüs Vana ger gönderilirken, Hakim E.B. ile savcı V.Ç. otobüsle Ankaraya gitti.