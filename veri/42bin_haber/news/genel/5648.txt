Ukrayna'da yolcu uçağı acil indi: 4 ölü
Ukrayna'da iç hat seferi yapan yolcu uçağının ülkenin doğusundaki Donetsk bölgesinde acil iniş yapması sonucu 4 kişi hayatını kaybetti.Donetsk Valisi Andei Çiçatski, yolculardan çoğunun kurtarıldığını, 4 kişinin öldüğünü, bir kişinin arandığını ve 12 kişinin yaralandığını belirtti.

Acil Durumlar Dairesinin sözcüsü, içinde 45 kişinin bulunduğu, güneydeki Odesa kentinden havalanan Ioujnye avialinii şirketine ait Antanov 24 tipi uçağın inişe geçtiği sırada savrularak parçalara ayrılmaya başladığını söyledi. Uçağın pistten mi çıktığı yoksa pist dışına mı indiği henüz bilinmiyor.
Medya, kaza sırasında Donetsk Havaalanı'nda yoğun sis olduğunu duyurdu.

Bu arada İnterfaks ajansı, bir kazazedeye dayanarak, uçaktaki yolcuların Shakhtar Donetsk ve Borussia Dortmund takımları arasındaki maçı izlemeye giden futbol 
taraftarları olduğunu açıkladı.

Donetsk futbol kulübünden bir kaynak, uçaktakilerin taraftar olduğunu doğruladı.