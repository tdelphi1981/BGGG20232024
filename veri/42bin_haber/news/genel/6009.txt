35 hesaba 5 şifre
GSMA Yönetim Kurulu Başkanı Franco Bernabe, Dünyada internet kullananların 35 hesabı 5 şifresi var. Şirketler güvenliğe daha fazla yatırım yapmalı dedi.
DÜNYA Mobil Kongresinin açılışında konuşan GSMA Yönetim Kurulu Başkanı Franco Bernabe, Her bireyin sanal kimliği var. Dünyada ortalama her internet kullanıcısının 35 hesabı bulunmasına karşın 5 şifre kullanıyor. Mobil teknoloji, sosyal medyadan mobil ödemelere kadar hayatın her alanına dokunuyor. Kimlik hırsızlığının öne çıkacak konu. Şirketlerin güvenlik alanında daha fazla harcama yapması gerekecek dedi. 
EN ÖNEMLİ KONU 
Barselonada düzenlenen Dünya Mobil Kongresinin bu yılki teması The New Mobile Horizon (Yeni mobil ufku) olarak belirlendi. Açılış konuşmasını yapan Franco Bernabe, Kablosuz mobil bağlantı sayısı 62 milyondan 920 milyona çıkacak. Kimlik hırsızlığı ise öne çıkacak en önemli konu. Mobil teknoloji, sosyal medyadan mobil ödemelere kadar hayatın her alanına dokunuyor. Dolayısıyla her birey sanal ortamda somut bir kişiliğe sahip olduğu dünyada şirketlerin güvenlik alanında harcama yapması gerekecek dedi. 
10 TRİLYON DOLAR 
Mobil ekosistemin (gsm operatörleri, telefon, altyapı ve içerik üreticileri) 2017 yılında küresel ekonomiye 10 trilyon dolar katkıda bulunması bekleniyor. Bugün sadece mobil operatörler dünya gayri safi milli ekonomisinin yüzde 1,4ünü oluşturuyor.  
FUARIN ÖNE ÇIKANLARI 
Samsungdan Mini  Ipade rakip 
SAMSUNG, bir süredir çıkaracağı duyulan Galaxy Note serisinin yeni modelini MWC 2013te resmen açıkladı. Tablet dört çekirdekli Exynos 4 Quad işlemci (1.6GHz), microSDler ile de 32GBa kadar yükseltilebilen depolama alanına sahip. Samsung Galaxy Note 8.0 bu yılın 
2. yarısında satışa çıkacak. 
Nokiadan 15 euroluk telefon 
BARSELONAda düzenlenen MWC 2013 etkinliğine hızlı bir giriş yapan Nokia, 105, 301 ve Lumia 520 ile 720 modellerini duyurdu. Üst segment telefonla birlikte telefonda sadelik arayanları da unutmayan Nokia, 105 modelinin fiyatını 15 euro olarak açıkladı. Lumia modelinde araç için kablosuz şarj özelliği ile yenilik yapan Nokia, giriş seviyesi ürünü oalarak 301 modelini de ailesine kattı. 
· Nokia 105: Dahili kamera, dayanıklı fiziksel tuşlar ve yüksek pil ömrüne sahip. 
· Nokia 301:  Renkli tasarımı, çift ya da tek SIM kart seçeneği gibi özelliklerle dikkat çekiyor.  
· Lumia 720: Modelde 4.3 inç büyüklüğünde inky black teknolojisinde ekran var. 
Huaweiden hız denemesi 
ÇİNLİ teknoloji devi Huawei, yeni yüksek hızlı telefonu Ascend P2yi, bugüne kadarki en hızlı akıllı telefon iddiasıyla tanıttı. 4.7 inç ekran, Android 4.1 Jelly Bean işletik sistemi, 13 MP ve 1.3 MP iki kamera, telefonun özelliklerinden. Huawei CEOsu Richard Yu, telefonun saniyede 150 mb hıza ulaşabildiğini söyledi.  
Sony tableti suya attı 
JAPON Sony, Xperia serisi akıllı telefon serisine tablet modeli Xperia Tablet Zyi ekledi. Android işletim sistemiyle çalışan ve su geçirmez özelliği olan tablet, 10.1 inç ekran büyüklüğüne sahip. 4. nesil mobil iletişimi destekleyen tablet 495 gram ağırlığında.