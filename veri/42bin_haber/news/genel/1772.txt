Kaçağa da MOBESE'li takip geliyor
TÜRKİYE, şehir merkezlerindeki MOBESE'nin bir benzerini kıyılarda kurmaya hazırlanıyor.
 HAKKI KURBAN/ANKARA
 Sahil Gözetleme Radar Sistemi Projesi raftan indirildi. Başta, insan kaçakçılığı olmak üzere, deniz trafiğinden kirliliğe kadar birçok sorun için kıyılara gözetleme sistemi kurulacak. Öncelik ise 'milli sistemler'de. 
 Hedef 2015 sonuna kadar Türk sahillerini gözetleyebilecek yapıyı oluşturmak. Sistem, kıyılarda 'tam radar kaplaması' sağlayacak. Akdeniz'den Ege'ye kadar stratejik önemdeki sahiller mercek altına alınmış olacak. Kesintisiz 24 saat esasına göre deniz yüzeyinde hareket eden her tür su üstü hedefin tespiti planlanıyor. Bilgiler Sahil Güvenlik Harekat Merkezlerinde değerlendirilecek. BU yıl 9 ayda 53 bin 994 yasa dışı göçmen yakalandı. 
  