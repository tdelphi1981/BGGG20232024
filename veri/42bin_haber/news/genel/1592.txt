Ceviz içinde eroin
YOZGAT Emniyet Müdürlüğü ekipleri tarafından bir yolcu otobüsünde yapılan aramada kabuklu ceviz içerisine gizlenmiş 5 kilo eroin ele geçirildi.
Polis ekipleri, yaptıkları istihbarat çalışmaları sonucu şehir merkezinde durdurulan bir yolcu otobüsünde arama yaptı.  Aracın bagaj bölümünde bir bavul içerisinde bulduğu kabuklu cevizi şüphe üzerine kıran ekipler, içinde naylona sarılı 10ar gramlık paketler halinde eroin maddesi buldu.  
Toplam 500 ceviz içerisinde gizlenmiş 5 kilo eroin ele geçiren polis, yapılan araştırmada doğudan batı illerine giden otobüste bir yolcuyu gözaltına aldı. Yapılan bir başka operasyonda ise 13 bin 500 paket gümrük kaçağı sigara ele geçirildi. 

Yozgat Valisi Abdulkadir Yazıcı, İl Emniyet Müdürlüğü'nde düzenlenen  basın toplantısında yaptığı açıklamada, ele geçirilen  eroinlerle çok sayıda 
gencin zehirlenmek istenildiğine dikkati çekti. Emniyet Müdürlüğü ekiplerimiz olağan bir denetleme ve kontrol sırasında  500 ceviz içerisinde zulalanmış 5 kilo eroin ele geçirdiler diyen Vali Yazıcı,  dikkatli incelemeler neticesinde eroinin cevizin içinde olduğunun ortaya  çıktığını belirtti.

'İLK DEFA KARŞILAŞIYORUZ'

Ceviz içinde eroin taşınmasıyla ilk defa karşılaştıklarını ifade eden  Yazıcı, şöyle konuştu:

Yozgat emniyetimiz başarılı çalışmalarıyla bunlar ele geçirildi. Tabi  muhtemelen gençlerimizi bu ceviz içine saklanan eroinlerle zehirlemeyi  düşünüyorlardı. Ancak bu emellerini gerçekleştiremediler. Ben bu dikkati ve özeni  gösteren emniyet ekiplerimize teşekkür ediyorum.

CEVİZ İÇİNDE ESRAR YAKALANDI / FOTO GALERİ

          