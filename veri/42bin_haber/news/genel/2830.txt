Türkiye bizi bölmek istiyor
Irak Başbakanı, Türkiye'nin politikasının Irak'ı bölme amacı taşıdığını iddia etti: Bir plan var ama işe yaramayacak
 IRAK Başbakanı Nuri el Maliki, Türkiye'ye çok ağır sözlerle yüklendi. Ankara'nın politikalarının Irak'ı böleceğini öne süren Maliki 'Bir plan var ama işe yaramayacak' dedi.
 Cumhurbaşkanı Celal Talabani'nin rahatsızlığı sonrası attığı adımlarla özellikle Sünnilerin tepkisini çeken Maliki, El Sumeyre televizyonuna, ülkedeki krizi çözmek için dört yol bulunduğunu anlattı. Mezhep çatışması ve ülkenin bölünmesi ihtimallerini tamamen reddeden Maliki, üçüncü seçenek olan erken seçimin arkasında durduğunu, dördüncü seçeneğin gerçekçi ve objektif görüşmeler yapmak olduğunu ifade etti.
 'BÖLGESEL Kürt Yönetimi'yle görüşmeler güvenlik üzerine yoğunlaşıyor' diyen Maliki, Kerkük'te yaşanan anlaşmazlığın henüz çözülmediğini, ihtilaflı alanları Peşmergelerin ihlal ettiğini öne sürdü.
 MALİKİ, Başbakan Recep Tayyip Erdoğan'ın 'Irak hükümetinin mezhep ayrılığına yol açtığı' yönündeki sözleri ve Washington Post gazetesinin 'Kürt bölgesiyle yapılan petrol anlaşmaları Irak'ı bölebilir' yönündeki analiziyle ilgili de şunları söyledi:
 'ERDOĞAN'ın tüm konuşmaları provokatif. Türkiye onun elinde parçalara ayrılacak ve bölünme tüm bölgeyi yaralayacak. Türkiye'nin politikaları Kürt bölgesini ve dolayısıyla Irak'ı riske sokuyor. Bölgesel Kürt Yönetimi ile Türkiye arasında gizli anlaşmalar var.
  