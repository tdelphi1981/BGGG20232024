Mahsun Kırmızıgül TV'ye veda ediyor!
Yapımcı ve yönetmen Mahsun Kırmızıgül yeni dizisi “Benim İçin Üzülme”den sonra televizyon dizisi çekmeyeceğini, enerjisisini sinemaya harcayacağını, sinema tutukusundan dolayı 7 yıldır müzik yapmadığını açıkladı
 Laz bir gençle Kürt kızının aşklarını ve bu iki zorlu coğrafyanın insanları arasında yaşananların anlatıldığı "Benim İçin Üzülme" adlı dizisini "yılın en çok emek harcanan projesi" olarak tanımlayan Kırmızıgül, diziyi, Karadeniz'i kendisine tanıtan Hilmi Topaloğlu'na ithaf ettiğini duyurdu.
 İşte Mahsun Kırmızıgül'ün televizyona veda niteliğindeki açıklaması:
 "Bu dizi benim son tv projem olacak. Bu yılın en çok emek harcanan dizisi Benim İçin Üzülme ile televizyonlara veda ediyorum. Her bölümü sinema filmi gibi çekilen dizimiz, çarpıcı hikayesi ile yürekleri yakacak. Emeği geçen tüm ekip arkadaşlarıma teşekkür ediyorum. Sinemada ulaşmak istediğim hedeflerimden dolayı bu anlamlı dizi ile final yapıyorum.Bu diziyi çekme nedenim olan babam kadar sevdiğim, Artvinli rahmetli Hilmi Topaloğlu'na ithaf ediyorum. Bana Karadeniz'i o tanıtmıştı. Hayatım boyunca çok çalışarak en iyisini yapmaya çalıştım. Sizlerden aldığım güç beni hep ayakta tuttu. Bu projede yine farkı göreceksiniz. Dizi yönetmenliğine vedam, sadece sinemaya olan sevgimden kaynaklanıyor. Bu tutkumdan dolayı 7 yıldır müzik yapmıyorum. Gerçek budur." POSTA