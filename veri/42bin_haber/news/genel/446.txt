Daire fiyatındaki film arşivi
Televizyon dizileri ve filmlerle popülerliği yakalayan Tamer Karadağlı ilginç bir itirafta bulundu.
 Bu sayede ünlü olmuş olsa da tam bir TV karşıtı olan Karadağlı'nın evinde televizyon bulunmuyor. 'Hiç televizyon izlemiyorum, evimde bağlı değil' diyen oyuncu zamanını DVD filmleri izleyerek geçirdiğini söyledi. Evinde yaklaşık 3 bin 300 tane DVD'nin bulunduğu, güzel bir arşivi olduğunu açıklayan Karadağlı'nın bu arşivi oluşturmak için yaklaşık olarak 85 bin Türk Lirası harcadığı tahmin ediliyor.