Sahnede fiyasko!
ABDli rap müzik sanatçısı Lupe Fiasco, Beyaz Sarayın çok yakınında verdiği konserinde Başkan Obama karşıtı şarkısını bitirmeyince sahneden indirildi.
Gerçek adı Wasalu Muhammad Jaco olan 31 yaşındaki şarkıcı ve müzik yapımcısı Fiasco, Beyaz Sarayın bir blok ötesindeki The Hamiltonda verdiği konserinde, dinleyicilere "oyunu ABD Başkanı Barack Obamaya vermediğini" açıkladıktan sonra Words I Never Said isimli şarkısının 30 dakikalık versiyonunu söylemeye başladı. 
Gerçekten düşünüyorum ki, terörle savaş bir öbek dışkıdır, sizin tüm kurşunlarınızı kullanmanız için zayıf bir bahanedir ve Gazze bombalanırken Obama hiçbir halt söylemedi gibi sözlerin yer aldığı şarkıyı bir türlü bitirmeyen ve bir sonraki parçaya geçmeyi reddeden Fiasconun önce mikrofonu kesildi, sonra da güvenlik görevlilerince yaka paça sahneden indirildi.   
Konserin organizatörleri, olay üzerine bir açıklama yayımlayarak, Siyasi ifade özgürlüğünden yana olduklarını ama sahnede yaşananın dinleyicileri sıkan ve tekrardan oluşan bir performans haline geldiğini, bu yüzden müdahale ettiklerini belirtti. Fiasco daha önce CBS Newsa verdiği bir röportajda Obama için, ABDdeki en büyük terörist demişti.


 SAHNEDEN BÖYLE İNDİRİLDİ