New Yorka 3 kat pırlanta
Gülaylar, kuyumcular çarşısında alışveriş merkezi satın aldı.
GÜLAYLAR Group, New Yorkun Kuyumcular Çarşısı diye bilinen 47nci Sokakta 750 milyon dolar yatırımla inşaatı devam eden International Gem Towerın ilk üç katındaki alışveriş merkezini yaklaşık 10 milyon dolara satın aldı. Uluslararası pırlanta borsasının kalbi olması beklenen gökdelendeki alışveriş merkezini güçlü mücevher firmalarına kiraya vermeyi amaçlayan Gülaylar, 15 yıl önce de aynı sokakta büyük bir pasajı satın alarak çeşitli kuyumculara kiraya vermişti. Yeni proje sayesinde Gülaylar, Manhattanın kalbindeki dünyanın en ünlü kuyumcular çarşısını adeta tekeline alması bekleniyor. 
15 YIL ÖNCE ADIM ATTI 
15 yıl önce de yeni gökdelenin hemen karşısındaki bir başka binanın pasajını komple satın alan Gülaylar, Elite Gold adını verdikleri dev mücevher mağazası ile bir süre parakende işini denedikten sonra, bu işi kapatıp, mağazayı eski pasaj haline çevirip küçük mücevherci dükkanları olarak kiralamaya başlamıştı. Gülaylar Group İcra Kurulu Başkanı Mehmet Gülay, bu sokakta edindikleri 15 yıllık tecrübe ile işi iyice öğrendiklerini belirterek şöyle konuştu:  
BÜYÜK PRESTİJ KATACAK 
47inci Sokağı, 21nci yüzyıl borsacılık anlayışı ile tamamen değiştirmek istiyoruz. Kendi kuruluş markalarımız dışında 47inci sokağın en yüksek kalitedeki markalarına da yerler kiralayıp, dünyanın en güçlü markalarını bir çatı altına toplayacağız. Gökdeleni yapan Extell Development şirketinin Başkan Yardımcısı Raizy Haas ieb ise, Bu bina Manhattanın pırlanta bölgesine muhteşem bir prestij katacak, ayrıca Gülaylar Groupun yeni mücevher alışveriş merkezi bu prestijli adresten büyük fayda sağlayacak, hemde binadaki diğer daire ve işyeri sahiplerine çok iyi teşhirde bulunacaklar ifadelerini kullandı. 
Değeri en az 10 milyon dolar 
İLK 3 katı Gülayların satın aldığı alışveriş merkezi, diğer katları ise ofis ve residans daireler olarak satılmaya devam eden 34 katlı gökdelenin 25 metrelik ön cepheli, bin 115 metrekarelik alışveriş merkesinin satış fiyatı konusunda henüz bir açıklama yapılmazken Manhattan emlak piyasasında bu satışın en az 10 milyon dolar değerinde olduğu konuşuluyor.