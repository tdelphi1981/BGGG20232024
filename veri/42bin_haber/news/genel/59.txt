Fiziğin 'Nobel'i kuantumculara
Nobel Fizik Ödülü, ABD'den David Wineland ile Fransa'dan Serge Haroche'a verildi.
 David Wineland ile Serge Haroche'un, 'tekil kuantum sistemlerinin manipülasyonu ve ölçülmesini sağlayan, çığır açan nitelikteki deneysel yöntemleri' dolayısıyla ödülü kazandıkları belirtildi. Her ikisi de 68 yaşında olan bilimadamlarının, kuantum parçacıklarını tahrip etmeden parçacıkları gözlemlemek için yöntemler keşfettikleri ve geliştirdikleri kaydedildi. Haroche and Wineland, ışık ve madde arasındaki etkileşimle uğraşan kuantum optikleri alanında çalışıyorlar.
  