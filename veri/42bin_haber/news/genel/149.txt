Ermenistan uçağı indirildi
Ermenistan'dan Suriye'ye giderken Erzurum Havalimanı'na indirilen bir uçakta arama yapıldığı bildirildi.
 Suriye'ye giden Ermenistan uçağı, güvenlik gerekçesiyle Erzurum Havalimanı'na indirildi.
 Alınan bilgiye göre, Ermenistan'dan Suriye'ye giden bir uçağın, güvenlik ve kontrol gerekçesiyle Erzurum Havalimanı'na inmesi istendi.
 Bir binanın önüne çekilen uçakta arama yapıldı.
 HALEP'E İNSANI YARDIM TAŞIYOR
 Ermenistan'dan Suriye'nin Halep kentine insani yardım malzemesi taşıdığı belirtilen sivil bir uçağın kontrol amacıyla Erzurum'a indiği bildirildi.
 Ulaştırma Bakanı Binali Yıldırım, Ermenistan-Halep uçuşunu yapan sivil insani yardım uçağının,  teknik nedenlerle iniş izni istediğini bildirdi.
 AIR ARMENIA: TÜRKİYE ŞOV YAPIYOR
 Air Armenia Direktörü Arsen Avetisyan News.am haber sitesine yaptığı açıklamada uçağın daha önce yapılan anlaşma doğrultusunda rutin kontrol için indirildiğini belirtirken Türkiye'yi "şov yapmakla" suçladı.
 Avetisyan, “Türk tarafının, uçağın zorla indirildiğini söyleyerek medyanın yardımıyla planlı inişi gösteriye dönüştürmeye çalıştığını” söyledi.
  