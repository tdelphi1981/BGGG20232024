Sinyor'a Ada'dan tekme!
Geri dönüş hesapları Sicilya'da suya düştü!
 İtalya başbakanlığı yaptığı dönemde siyasi atılımlarından çok 'haremindeki' açılımlarla gündeme gelen Silvio Berlusconi'ye kötü haber geldi. Siyasete dönmek isteyen ünlü işadamı, Sicilya yerel seçimlerinde dibe vurdu
 Bir dönem İtalya Başbakanlığı koltuğunda oturan ve son günlerde yeniden siyaset sahnesinde boy göstermek isteyen Silvio Berlusconi'ye (76) halk mesajı... İtalya'nın özerk yönetim bölgelerinden Sicilya Adası'nda, bölge valisini ve meclisini belirlemek için geçen pazar yapılan seçimlerde merkez sol adayın kazanması, siyasi kariyer hesapları içindeki yapan Berlusconi'ye darbe olarak yorumlandı.
 REFORM YAPACAKTI
 Sicilya seçimleri, ülkede gelecek yıl nisan ayında yapılacak parlamento seçimleri öncesinde kritik önem taşıyor. Siyasi partiler için test niteliğindeki seçimlerde Berlusconi'nin merkez sağdaki Özgürlükçü Halk Partisi'nin desteklediği adayın oy oranı yüzde 27.5'te kaldı. Geçen hafta önce siyaset sahnesinden kesin olarak ayrılacağını duyuran ardından, vergi kaçakçılığı nedeniyle 4 yıl hapis cezası alan Berlusconi, adalet reformu yapmak üzere siyasette kalacağını açıklamıştı.