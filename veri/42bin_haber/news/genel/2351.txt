Londra Borsası’nda düğmeye bastı
Kazakistan'da faaliyet gösteren telekom şirketi Kcell, Londra Borsası'nda resmen halka arz edildi.
 Kcell İcra Kurulu Başkanı Veysel Aral, Londra Borsası'nda düzenlenen törende düğmeye bastı.
 Türkiye'ye 1993 yılında Turkcell'in kuruluşu sırasında gelen ve bugün yüzde 38 pay ile en büyük ortağı olan TeliaSonera'nın Kazakistan'da faaliyet gösteren telekom şirketi Kcell, Londra ve ülkesi Kazakistan borsalarında 10,50 ABD Doları ve 1.578,68 Tenge fiyat üzerinden işlem görmeye başladı. Londra Borsası'ndaki törene Kcell İcra Kurulu Başkanı Veysel Aral, Londra Borsası Başkanı Alexander Justham Kcell Kazakistan İcra Kurulu Başkanı Ali Agan, Başkan Yardımcısı Erim Taylanlar, Türk-İngiliz Gazeteciler Birliği Başkanı Alpaslan Düven, Kcell Basın ve Halkla İlişkiler Sorumlusu Aslı Evren Eskibatman'ın yanı sıra Türk ve Kazak gazeteciler hazır bulundu. Kcell İcra Kurulu Başkanı Veysel Aral'ın Londra Borsası'nda düğmeye basmasıyla başlayan halka arz işleminde hisseleri ilk günde yüzde 8 değer kazandı. Halka arz, Teliasonera'nın elinde bulunan ve Kcell'in sermaye hissesinin yüzde 25 ini temsil eden 50 milyon hisseyi kapsıyor. Halka arzdan sonra Teliasonera, doğrudan ve dolaylı olarak Kcell'in yüzde 61.9 hissesine sahip olacak. Kcell İcra Kurulu Başkanı Veysel Aral, şöyle dedi:
 "Bu ilk halka arz, kurumsal markamızı daha da güçlendirmemizi sağlayacak önemli bir dönüm noktasıdır. Kcell'i hem Kazakistan hem de uluslararası sermaye piyasalarına tanıtmış olmaktan mutluluk duyuyoruz. Kcell, yatırımcılara Kazakistan gibi hızlı büyüyen bir ekonomi ve karlı bir şirketin hissedarı olma fırsatı sunuyor."
 Kcell hisselerinini geçen Çarşamba günü Londra Borsası'nda işlem görmeye başladığını ve Perşembe günü de Kazakistan'ın ilk başkenti Almata'da işlem görmeye başladığını belirten Aral, Kazakistan için töreni hisseler işlem görmeye başladığı gün yapabildiklerini ancak Londra Borsası için törenin bugün yapıldığını söyledi. DHA muhabirinin sorularını yanıtlayan Aral, Kcell'in Kazakistan'dan Londra Borsası'na uzanan yol hikayesini şu sözlerle anlattı:
 "Eski ortaklık yapısına göre TeliaSonera, Kazak Telekom'dan Kcell'in yüzde 49 hissesini satın alırken, önemli şartlardan bir tanesi de toplam hissenin yüzde 25'inin lokal ve uluslararası borsalarda işlem görmesini temin etmekti. TeliSonera bu kapsamda Kazakistan'da hem de uluslararası pazarlarda Kcell hisselerinin nerede işlem görebileceğine dair bir çalışma başlattı. Bizde Kcell yönetimi olarak bu çalışmanın bir parçası olmak adına çalışmalara başladık. Bu çalışmalar şirketin limited yapısından anonim şirkete dönüşmesinden tutunda borsaya kota olacak şirketin bütün verilerinin bulunduğu prospektüsün hazırlanmasına kadar olan bütün detayları içeriyordu. Yaz sonu itibarıyla bir buna hazırlanmıştık ama bir kaç nedenden dolayı TeliaSonera bunu ötelemek zorunda kaldı. Ama pazarın özellikle finans pazarı ve sermaya piyasalarının durumuna baktığımızda, TeliaSonera, Aralık ayı içerisinde Kcell'in de halka arzına dair bize onay verdi. Biz özellikle Kasım ayı sonunda uluslararası piyasalarda yatırımcı avına çıktık. Aşağı yukarı 9 değişik ülke ve 11 değişik şehirde 61 toplantı ve prezentasyon yaptık. Toplam 171 yatırımcıyla görüştük. Çok olumlu ve önemli geri dönüşler oldu. Özellikle Kazakistan'dan yapılan halka arzın 5 yıl önce krizden önce olduğunu düşünürsek, son 5 yıl içerisinde halka arz söz konusu değil. Kazakistan'dan ilk kez Kcell halka arza yöneliyor. İlk defa da yer altı petrol, gaz, madencilik; bankacılık sektöründen değil, çok faktlı bir sektörden geliyor, telekomünikasyon. Tabi bu yatırımcılar arasında çok büyük ilgi çekti. Kazakistan'ın son zamanlardaki büyümesi, makro ekonomik finasalların çok güçlü olması, nüfusunun artıyor olması, bizim halka arz sırasında ele aldığımız önemli avantajlardan bir tanesi."
 "BAŞARILI OLMAMIZI BEKLEYEN YENİ YATIRIMCI GRUBUMUZ OLDU"
 Kcell'in son 5 yıl içerisinde halka arz edilen ilk firma olduğunu vurgulayan Aral, şöyle devam etti:
 "Bütün göstergelerimize baktığınızda, son 5 yılda 1.7 milyar ABD Doları'na yakın temettü dağıtmışız hissedarlarımıza. Şimdi yüzde 25 halka arzdan itibaren tabi ki 'özel hissedar' dediğimiz hissedarlarımızın dışında, emeklilik ve yatırım fonlarıda bizim hissedarlarımız oldu. Dağılım çoğrafyasına baktığınızda ağırlık olarak Londra, Almata, Amerika'nın doğu kıyısı New York ve Boston olmak üzere, çok değişik coğrafyalardan değişik yatırımcılarımız var. Tabii ki bu yönetim olarak bizim sırtımızdaki yükü bir miktar daha arttırıyor. Daha önce sahip olduğumuz hissedarların yanında artık bize güvenen, bize parasını yatırmış ve bunun karşılığında bizim performansımızın başarılı olmasını bekleyen yeni yatırımcı grubumuz oldu. Biz bunun sorumluluğuyla çalışmaya devam edeceğiz. Bir şirketi 5 yıl önce bir konumdan alıp halka arz durumuna getirebilmek ve bunu yaparken bu ekibin lideli olmak herkese nasip olabilecek bir şans değil. Ben o anlamda baktım ve bunu aslında kendim ve ekibim içinde hayat boyu edinilebilecek ender bir tecrübe olarak değerlendirdik. Hani dersiniz ki 'bu halka arz süreci çok mu zor bir süreç miydi?' Fiziksel olarak; evet. Ama bizim yatırım öykümüz çok başarılı ve çok düzgün ve doğru olduğu için, onu pazarlamakta pek zorlanmadık. Ana fiziksel olarak 9 ülkede, 11 şehide, 10 gün boyunca yatırımcılarla defalarca toplantı yapmak fiziksel anlamda zordu." Teliasonera'nın Bbaşkanı ve İcra Kurulu Başkanı Lars Nyberg ise, "Kazak ve uluslararası yatırımcıların Kcell'in hisselerini iyi bir fırsat olarak değerlendirmelerinden dolayı çok mutluyuz. Hisse senedi piyasasının zorlu şartlarında kısa sürede iki halka arzı başarıyla gerçekleştirdik. Bu operasyon, bizim için stratejik öneme sahipolan değerli iki ortağımız MegaFon ve Kcell hisselerinin de değerini artırıyor" dedi.
 TeliaSonera, Kcell halka arz operasyonundan 525 milyon ABD Doları (yaklaşık 3,5 milyar İsveç Kronu) elde edecek.
  