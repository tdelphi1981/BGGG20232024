Borsa güne yükselişle başladı
İstanbul Menkul Kıymetler Borsası (İMKB) 100 endeksi güne önceki gün kapanışına göre 171,36 puanlık yükselişle 77.485,82 puandan başladı.
 İMKB'de hisse senetleri önceki kapanışa göre ortalama yüzde 0,22 oranında değer kazanırken, bankacılık endeksinin yükselişi ise yüzde 0,27 oldu.
 Analistler bugün yurt dışı hisse senedi piyasalarının neredeyse tamamının Noel tatili nedeniyle kapalı olacağını, dolayısıyla İMKB'nin kendi iç dinamikleriyle hareket edeceğini belirtiyor. Merkez Bankası Başkanı Erdem Başçı'nın saat 10.00'da yapacağı 2013 yılı para ve kur politikaları sunumunun başta tahvil-bono piyasası olmak üzere tüm piyasalar üzerinde etkili olabileceğini ifade eden analistler, endeksin 77.500 ve 78.000 - 78.300 aralığının direnç, 76.800 ve 76.300 seviyelerinin ise destek olarak takip edileceğini kaydediyor.