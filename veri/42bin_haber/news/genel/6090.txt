Romeo ve Juliet benzeri bir trajedi
İngiltere'nin Manchester şehrinde bir çift iki hafta arayla kendilerini aynı ağaca asarak intihar etti.
İngiliz gazetelerine Bir Romeo ve Juliet hikayesi olarak yansıyan trajedi, 24 yaşındaki Victoria Kish-Donovan'ın 31 yaşındaki inşaat işçisi Raymond Oswell ile olan yedi yıllık ilişkisini sonlandırması ile başladı. 
Kız arkadaşının kendisini başka bir erkek için terk ettiğine inanan Oswell, ayrılığı kaldıramayıp kendisini çiftin sürekli altında vakit geçirdiği bir ağaca astı. 
Kish-Donovan da eski sevgilisinin ölümünün ardından ağır bir depresyona girdi ve iki hafta sonra aynı ağacın aynı dalına kendini asarak hayatını sonlandırdı. Genç kadın kendini asmadan önce ağacın altına Sonsuza dek birlikte olacağız. Seni seviyorum Ray yazılı bir not bıraktı. 
Çiftin 5 ve 6 yaşlarında iki de çocuğu bulunuyordu. 
 