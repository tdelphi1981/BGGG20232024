Dinlemeye müzikli önlem
İstanbul Adalet Sarayı'nda terörle mücadele soruşturmalarında görevli savcılarının bulunduğu 7'nci kattaki koridorda test amaçlı müzik yayını yapıldı.
 Müzikli uygulamanın dinlemelere önlem amacıyla yapıldığı belirtildi. Girişinde özel güvenlik ve polislerin bulunduğu koridora müzik yayını yapabilmek için sistem kuruldu. Bir süre deneme amaçlı müzik yayını yapıldı. Başsavcılığın, savcıların soruşturmalarla ilgili polis, jandarma, MİT görevlileriyle yaptığı özel görüşmelerin ve ifadelerini aldıkları şüphelilerin seslerinin koridordan duyulmasına önlem amacıyla müzik yayını yapacağı ifade edildi. Ancak test amaçlı yayının ardından savcıların da görüşü alınıp, uygulamanın devam edip etmeyeceğine  karar verilecek. SEDA KILIÇ
  