Almeida derbide yok
SPOR Toto Süper Ligin lideri Galatasaray ile ikinci sıradaki Beşiktaş, 2013ün ilk derbisinde bu akşam karşı karşıya geliyor. Türk Telekom Arenada saat 19.00da başlayacak dev maçı, kariyerinde ilk derbisine çıkacak hakem Tolga Özkalfa yönetecek. İki flaş transfer Sneijder ile Dentinho da şans bulmaları halinde ilk kez bu maçla takımlarının formasını giyecek. G.Sarayda sakatlığı bulunan Ujfalusinin yanı sıra, Afrika Kupasındaki Eboue ve Amrabat forma giyemeyecek. Sakatlığı düzelmeyen Almeida, çapraz bağları kopan Uğur Boralın yanı sıra, İsmail Köybaşı ve Mustafa Pektemek ise Beşiktaşın eksikleri.
Kartal 16 ile 30. dakika aralığında 6 golle, kalesinde en çok gol gördüğü dilimi yaşadı. Aslan ise, 61-75 arasında tam 7 kez vuruldu. Bu aralıkta fileleri havalandır-mayı başaramadı. 
Süper Ligin dev derbisine, saatler kaldı. İşte tam da bu noktada, zorlu maçın nasıl biteceği, kimin galip geleceği ya da derbiden kazananın çıkıp çıkmayacağı merak konusu oldu. Galatasaray mı? Yoksa Beşiktaş mı? Rakamlar bu sorunun asıl cevabını hiçbir zaman ortaya koyamasa da, Türk Telekom Arenadaki müthiş karşılaşma hakkında ipuçları veriyor...

Ligde bu sezon iki takım da 18 karşılaşmaya çıktı. Ve bu mücadelelerde hem Galatasaray hem de Beşiktaş, 31 ve 60. dakikalar arasında coştu. Aslan bu yarım saatlik dilimde 18 kez, Beşiktaş ise 20 kez rakip fileleri sarstı. Beşiktaş 16 ve 30. dakikalık bölümde kalesinde 6, Galatasaray ise 61 ile 75. dakikalar arasında tam 7 kez vuruldu. Bu aralıkta gol atmayı başaramadı. 
ARENA'DA YILIN İLK DERBİSİ 
KARTAL DAHA FAZLA FIRSAT YAKALADI 
YİNE geride kalan 18 mücadelede, Beşiktaş tam 102 gol pozisyonuna girdi. Bunların 40ını değerlendirdi. Sarı kırmızılılar ise 92 defa gol şansı yakaladı, 35inde başarılı olabildi. Rakiplere tanınan fırsatlara bakıldığında Kartal, rakip takımlara 82 gol şansı tanıdı. Ağlarının havalanmasını da 27 kez engelleyemedi.
Galatasaray, ezeli rakibine göre daha az gol pozisyonu verdi. Aslan, 60 pozisyonun 22sinde kalesinde gol gördü. Karşılaştığı ekiplerin kalesine 241 şut atan Aslan 94 kez isabet sağladı. Beşiktaşta bu rakam, 250de 105 isabet oldu. 
TT ARENADA DERBİLER GOLSÜZ BİTMEDİ 
ZORLU maç öncesi dikkat çeken bir başka nokta da, Türk Telekom Arenada oynanan 6 derbi mücadelesinin de gollü bitmesi oldu. Galatasaray, bu statta ezeli rakipleri Fenerbahçe ve Beşiktaş ile şimdiye dek Süper Ligde 6 defa karşılaştı. Söz konusu karşılaşmalardan 3ünü kazanan sarı kırmızılılar, 2 kez yenildi, 1 kez de berabere kaldı. Türk Telekom Arenadaki derbilerde toplam 12 gol atan Cimbom, kalesinde ise 10 gol gördü.
Aslan aynı zamanda Arenada, Beşiktaşa karşı hiç kaybetmedi. 26 Şubat 2012deki maçta Kartalı 3-2 ile avlayan Galatasaray, geçen sezonki Süper Final Şampiyonluk Grubunda ise Beşiktaşla 2-2 berabere kaldı. 
Beşiktaş kafayla vuruyor 
İKİ takımın geride kalan lig maçlarında gollerini nasıl attığına baktığımızda ilginç bir nokta dikkat çekiyor. Beşiktaş, kafayla 9 gol bulurken, bu rakam G.Sarayın sol ayakla bulduğu gol sayısına eşit. Aslan aynı zamanda 1 kez kendi filelerini havalandırdı. 
Son üç maçta ilk gol Felipe Melodan 
G.SARAYın Brezilyalı futbolcusu Melo, geçen sezon Süper Final Şampiyonluk Grubunda BJK İnönü Stadında 2-0 kazandıkları ve Türk Telekom Arenada 2-2 biten maçlarda ilk gollere imza koydu. Melo, bu sezon ise İnönü Stadında 3-3 biten derbide bu kez kendi kalesine ilk gol atma şanssızlığını yaşadı. 
Kartalın şansı tutmuyor 
Lig maçlarında Galatasaray, Beşiktaşa 38e 30 üstünlük sağladı. Siyah beyazlılar, son 5 maçta gülemedi. 
GALATASARAY ile Beşiktaş arasında ligde yapılan toplam 109 karşılaşmada, sarı kırmızılı takımın üstünlüğü var. İki takım ligde şimdiye kadar 109 kez kozlarını paylaştı. Galatasaray 38, Beşiktaş ise 30 kez sahadan galip ayrıldı. Taraflar 41 maçta da eşitliği bozamadı. Aslanın 133 golüne, Kartal 117 golle karşılık verdi. 
273 gündür 3 puan yok 
Son 5 maça bakıldığında ise, Beşiktaşın galibiyeti olmadığı görülüyor. Galatasaray, tamamı Süper Ligde oynanan 5 mücadelenin, 2sini kazandı. Geriye kalan 3 karşılaşma ise berabere sonuçlandı. 
Siyah beyazlılar, rakibi karşısında son galibiyetini 30 Nisan 2011 tarihinde İnönü Stadında 2-0lık skorla aldı.  
Yeniler de sahada 
GEÇTİĞİMİZ günlerde Galatasarayın İnterden renklerine bağladığı Wesley Sneijder, bugünkü derbide kadroda olacak. Aynı şekilde Beşiktaşın Shakhtar Donetskten kiraladığı Dentinho da, derbi maçın 18 kişilik kadrosuna girdi. Hem Terimin Sneijdere, hem de Aybabanın Dentinhoya ilk 11de değil de, mücadelenin ilerleyen dakikalarında şans vermesi bekleniyor. 
Devlerle ilk imtihan 
Galatasaray-Beşiktaş karşılaşmasını yönetecek olan Özkalfa, 2002de idare ettiği Süper Lig maçından bu yana kariyerinde ilk defa İstanbul ekipleri arasındaki bir derbide düdük çalacak. 
SÜPER Ligin 19. haftasındaki dev derbiyi yönetecek olan Tolga Özkalfa, bu akşam bir ilki yaşayacak. Özkalfa, hakemlik kariyerinde ilk defa, İstanbul takımları arasında oynanan bir derbide görev yapacak. Tecrübeli hakem, 2010-2011 sezonunda Beşiktaş ile Trabzonspor arasında oynanan ve 2-1 bordo mavili ekibin galibiyetiyle sonuçlanan maçı yönetmişti. Özkalfa ayrıca, geçen sezon Süper Final Şampiyonluk Grubunda yapılıp 0-0 sona eren Galatasaray-Trabzonspor mücadelesinde düdük çalmıştı.  
EV SAHİPLERİ ÖZKALFA İLE GÜLEMİYOR 
BU sezon Süper Ligde toplam 7 karşılaşmada görev alan Tolga Özkalfanın yönettiği maçların sadece 1inde ev sahibi takım galip geldi. Diğer mücadeleler ise, 3 beraberlik ve 3 deplasman takımı galibiyeti ile sonuçlandı.
Türkiye Kupasında Beşiktaşın deplasmanda Antalyaspora 2-1 kaybettiği karşılaşmanın da orta hakemi Özkalfaydı. FIFA kokartlı tecrübeli hakem, 2002 yılından bu yana Süper Lig mücadelelerinde görev yapıyor.  
ÖZKALFA, Beşiktaşın 19 maçını yönetti. Beşiktaş bu maçların 13ünü kazanırken, 2 beraberlik ve 4 yenilgi aldı. Bu maçlarda Özkalfa, Beşiktaşa ve rakiplerine 2 kırmızı gösterirken 2 kez de Beşiktaşa penaltı verdi. 
HAKEM Özkalfa, G.Sarayın 13 karşılaşmasında düdük çaldı. G.Saray, 8 maçı alırken, 2 beraberlik ile 3 yenilgi elde etti. Özkalfa, bu maçlarda Galatasaraya toplam 2, rakiplerine 3 kez kırmızı kart gösterirdi. 
Aslan parçalı Kartal beyaz 
BU akşamki derbi maçta, Galatasaray sahaya parçalı formasıyla çıkacak. Beşiktaşın ise düz beyaz forma ile Türk Telekom Arena zeminine çıkacağı öğrenildi.