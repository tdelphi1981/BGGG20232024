Koçun tekne aşkı
CNR Holding kuruluşlarından Pozitif Fuarcılık tarafından, Deniz Endüstrisini ve Denizciliği Geliştirme Derneği (DENTUR) desteğinde düzenlenen CNR Avrasya Boat Show, 125 bin ziyaretçi hedefiyle devam ediyor.
24 Şubata kadar devam edecek fuar, haftasonunda ziyaretçi akınına uğradı. Deniz severlerin aradıklarını bulacakları fuarda, yalnızca milyon dolarlık lüks yat ve tekneler değil taksitle satılan tekneler de yer alıyor. Koç Holding Onursal Başkanı Rahmi Koç da dün fuarı ziyaret etti. Koç, Kıraça Holding bünyesindeki Sirena Marinenin standında uzun süre kalırken, A&G Marine standındaki klasik teknelerle de yakından ilgilendi. Sabah saatlerinde fuara gelen Koç, yelkenliler ve klasik teknelerin yanı sıra ekipman ve aksesuarları da inceledi. Koç 2.5 saatte fuarın 7 salonunu gezdikten sonra ayrıldı.