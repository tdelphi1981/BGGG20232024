Rakamlarla Kurban Bayramı
Gıda, Tarım ve Hayvancılık Bakanlığı verilerine göre, Kurban Bayramı'nda 753 bin 762 büyükbaş, 1 milyon 930 bin 255 küçükbaş hayvan kesildi.
 Yurt genelinde 753 bin 762 büyükbaş, 1 milyon 930 bin 255 küçükbaş kurban edildi.
 Köylerde muhtarlar, belediyelere bağlı kurban pazarlarında ise Kurban Hizmetleri Komisyonları topladıkları hayvan küpelerinin sayısını Gıda, Tarım ve Hayvancılık Bakanlığına bağlı il müdürlüklerine bildirdi. Böylece Kurban Bayramı'nda kesilen hayvan sayısı belirlendi.
 Yurt genelinde en fazla büyükbaş hayvan İstanbul, küçükbaş hayvan ise Konya'da kurban edildi. 
 
 Elde kalan kurbanlıklara EBK sahip çıkıyor
 Et ve Balık Kurumu (EBK), besicilerin Kurban Bayramı'nda satamadıkları, elde kalan hayvanlarını satın almaya başladı. Bu kapsamda Bayram sonrası EBK'ya bin 865 üretici başvuruda bulundu.
 En yakın EBK kombinasına müracaat eden besicilerin getirdiği hayvanlar burada kesiliyor ve paraları ödeniyor.
  