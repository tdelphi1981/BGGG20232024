Zengin vergisi Deli Dumrul işi
SON günlerde konuşulan zenginden daha çok vergi alınacağı söylentilerinin gerçeği yansıtmadığını dile getiren Ekonomi Bakanı Zafer Çağlayan, Bizde Deli Dumrul sistemi yok. Yüksek vergi ödenen yere yatırımcı gelmez. Yabancı yatırımcıyı ürkütmek doğru değil. Herkes kazandığı nispette vergi ödesin. Özel sektör vergi ödemeyeni deşifre etsin dedi.
EKONOMİ Bakanı Zafer Çağlayan, ister zengin ister fakir olsun herkesin gerçek kazandığı nispette vergisini ödemesi gerektiğini savundu. Çağlayan, Bizde Deli Dumrul sistemi yok. Yatırımcı bir ülkeye giderken vergi yüküne bakar. Yatırımcı yüksek vergi ödenen yere niye yatırım yapsın? diye sordu.
İnsanların kazançları nispetinde vergi vermesi anayasal bir yükümlülük ve bir ödev olduğuna dikkat çeken Çağlayan, Bu işin ayrı bir mutluluğu da var. Bir şirketin kaliteli iş yapmasının yanısıra ödediği vergiyi de referans olarak kullanır. Bu benim şahit olduğum hadisedir. Gidin birçok şirkette vergi sıralamasında şu olmuştur diye plaketleri büyük yerlere asarlar dedi. Adana gezisi dönüşünde uçakta Hürriyetin zengin vergisiyle ilgili sorusunu yanıtlayan Çağlayan, şöyle konuştu: 
YER DEĞİŞTİRME MUTLU ETMİYOR  
Türkiyenin nüfusu arttıkça nüfus yaşlandıkça sağlığa giden harcamalar daha da artıyor. Bunu nereden karşılayacak devlet? İki yol var, ya vergi geliri ya özelleştirme. Bizim mutlak suretle etkin şekilde vergi toplamamız lazım. Ama verginin adaleti de son derece önemli. Dolaylı ve dolaysız vergilerin yer değiştirmesi kimseyi mutlu etmiyor, hak konusunda da sıkıntı yaratıyor. Bugün sokaktaki bir insan da asgari ücretli bir kişi de, en fazla vergi ödeyen en zengin insan da birçok vergide aynı vergiyi ödüyor. İster zengin ister fakir olun devlet vergi almak zorunda. Verginin tabana yayılması ve adil olması konusu üzerinde önemli duruyoruz. Sürekli verginin adil alınması ve vergi reformu yapılması konusu söyleniyor.  
KAZANDIĞI NİSPETTE ÖDEYECEK 
Eğer devlet vergi toplamayı başaramazsa bu sefer herkesten almak gibi bir yönteme başvuruyor. Dolaylı dolaysız vergiler burada şaşıyor. Herkes kazandığı nispette vergisini verecek. Denetim gücünün ve elemanların arttırılması konusunda Maliyeye çok cömert davranıyoruz. Yabancı yatırımcıyı ürkütecek söz ve davranışlar da doğru olmaz. Etkin vergi reformu ve herkesin kazancına düşen payın vergisini ödemesi. Bunun için bir denetim, iki kanun, üç vergi ödeme psikolojisinin sağlanması gerekiyor. Öyle Deli Dumrul sistemi yok bizde. Herkes kazandığı nispette ama gerçek kazandığı nispette, saklayarak gizleyerek, örterek değil, mutlak surette vergisini ödemesi lazım.
Vergi kaçırmanın yollarını kapatacak altyapıyı tamamladık. Önemli olan vergiyi adil bir şekilde tabana yaymamız.  

Başbakandan genç nüfus talimatı 
BAŞBAKAN Tayyip Erdoğanın Türkiyenin genç nüfus avantajının korunması için talimat verdiğini kaydeden Bakan Çağlayan, sözlerini şöyle sürdürdü: Türkiyenin en önemli avantajlarından biri genç nüfustur. Bununla ilgili de bir çalışma yapılması için görev verildi. Yaş ortalamasını düşürmek ve nüfusu genç tutmak, avantajı korumak için ne tür tedbir alınmalı bakacağız. Hep parasal boyuta bakılıyor. Sadece bu tarafa bakmayın. Türkiyede genç nüfus kalitesini ve miktarını canlı tutacak gelecekte de bir cazibe merkezi haline getirmek en büyük amacımız olacak. Dünyanın en büyük teşviklerini verin emek yoğun bir sektöre iş gücü arzı sağlayamıyorsanız kimse yatırıma gitmez. Türkiyenin en önemli silahı genç nüfustur. Yatırımcı, iş gücünün arzına ve kalitesini geliyor.  
Kulağıma söyle denetleteyim 
ASIL duyarlı olması gerekenin özel sektör olduğunu dile getiren Zafer Çağlayan, şu bilgileri verdi: Biri kayıt içine girmiş. Diğeri bunu yapmıyor. Haksız rekabet var. İnanılmaz bir maliyet farkı ortaya çıkıyor. Bu işin dostluğu yok. Özel sektörü her zaman destekleyen tüm dünyaya yatırımcı çekmek için teşvik sistemi açıklayan hükümet ben zengin vergisi alacağım Mesele o değil, herkes ne kazanıyorsa kazancı oranında vergisini ödeyecek. Ben nasıl yatırım imkanı, vergi istisnası tanıyorsam aynı şekilde o kazancını net şekilde verecek. Bu tabana yayıldıkça bugün bunu yapmayan bundan dolayı kendisini daha ucuz maliyette olduğunu sananların sayısı azalır. Yapanın yanına kâr kalmayacağı bir sistem. Üzerinde çalışılan da bu. Burada önemli olan etkin şekilde toplamak. Vergi kaçıranlara da bunun hesabını sormalıyız. 
  
 