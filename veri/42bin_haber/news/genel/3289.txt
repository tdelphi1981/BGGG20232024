Belediye önce tutumlu olsun
Lefkoşa Türk Belediyesi Başkanı Cemal Bulutoğulları'nın belediyeye aktarılmasını talep ettiği ödeneğin kasıtlı olarak geciktirildiğini öne sürerek istifasını vermesinin ardından KKTC Başbakanı İrsen Küçük, belediyede büyük bir savurganlık olduğunu söyledi.
 BELEDİYENİN  borçlarından dolayı yeterince faiz ödediğini dile getiren Küçük, Lefkoşa Belediyesi'nde çalışmadan maaş alan kişilerin olduğunu iddia etti. Küçük, ' Bu hem suçtur. Hem de bu belediyeye yazıktır. Belediyeye şu anda yardım ediliyor, ancak bir daha yardım etmek imkansızdır' diye konuştu.