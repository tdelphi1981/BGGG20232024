Palamudun tanesi 5 liraya çıktı
Zonguldak'ın Alaplı ilçesinde 3 tanesi 10 liradan satılan palamut, balıkçı tezgahlarında tanesi 5 liradan satılmaya başlandı.
 Alaplı Su ürünleri Derneği Başkanı Erkan Yılmaz, gazetecilere yaptığı açıklamada, Karadeniz'de son yılların en bereketli balık sezonunun yaşanması nedeniyle palamut bolluğu yaşandığını söyledi.
          
 Palamudun Karadeniz'den göç etmeye başladığını ifade eden Yılmaz, ''Av sezonun açılmasıyla Karadeniz'de palamut bolluğu yaşanmaktaydı. Bu bolluk fiyatları da balıkçı tezgahlarına yansıyarak palamudun 3 tanesi 10 liradan satılıyordu. Ancak son günlerde palamudun göç etmeye başlaması, kötü hava şartları ve Kurban Bayramı'na girilmesi nedeniyle balık fiyatları yükseldi. Bugün tezgahlarda palamudun tanesi 5 liradan satılmaktadır. Bir palamut 900 gram geliyor'' diye konuştu.
          
 AA