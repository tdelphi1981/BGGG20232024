Bağış: "Rize, İstanbul ve Siirt mübarektir"
Avrupa Birliği Bakanı ve Başmüzakereci Egemen Bağış, Ülkemizde eğer Urfa şanlıysa, Antep gaziyse, Maraş kahramansa, Rize, İstanbul ve Siirt de mübarektir. Çünkü bu 3 şehir, Türkiye Cumhuriyeti tarihinin en büyük liderinin doğmasına vesile olmuştur" dedi.
Ümraniye Rizeliler Derneği ve Ümraniye Belediyesi tarafından Ümraniye Meydanı'nda 1. Hamsi ve Horon Festivali düzenlendi.

Festivale katılan Egemen Bağış, yaptığı konuşmada, şunları söyledi:
Ülkemizde eğer Urfa şanlıysa, Antep gaziyse, Maraş kahramansa, Rize, İstanbul ve Siirt de mübarektir. Çünkü bu 3 şehir, Türkiye Cumhuriyeti tarihinin en büyük liderinin doğmasına vesile olmuştur.Başbakan Recep Tayyip Erdoğan, ders kitaplarındaki bir şiiri okuduğu bahanesiyle cezaevine gönderilirken 'Artık muhtar bile olamaz' deniliyordu. Ama hamdolsun o Türkiye Cumhuriyeti tarihinin en başarılı başbakanı oldu, inşallah başkanı da olacak.

Avrupa Birliği sürecinde kararlılıklarının devam ettiğini ifade eden Bağış, Avrupa'da Türkiye'nin önüne engel olabileceğini zannedenlere Sayın Başbakanımızdan aldığımız güçle, Kaçkar Dağları gibi dimdik duruyoruz, onlara anladıkları dilden cevaplarını veriyoruz dedi.

İstanbul Valisi Hüseyin Avni Mutlu da Rize'yi cennet diye tanımladıklarını dile getirerek, Türkiye'nin her yerinin cennetten bir köşe olduğunu söyledi.
Mutlu, ülkenin birlik ve beraberliği için çaba sarf ettiklerini ifade ederek, birlik beraberlik mayasının en güçlü taraflarından birinin, Karadenizliler olduğunu belirtti.
Daha sonra Bakan Bağış, Vali Mutlu, Ümraniye Belediye Başkanı Hasan Can, Üsküdar Belediye Başkanı Mustafa Kara ile birlikte horon oynadı.
Festivalde vatandaşlara yaklaşık 10 ton hamsi ikram edildi.

  BU MİLLET ERDOĞAN'I VERMEMEK İÇİN İNAT ETMEKTEDİR