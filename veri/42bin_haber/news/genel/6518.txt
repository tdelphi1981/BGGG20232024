İBBde Esenyurt gerginliği yaşandı
Esenyurtta uzun süredir yaşanan ve bazı inşaat firmalarını iflas noktasına getirip, binlerce vatandaşları mağdur eden imar planı sorunu İstanbul Büyükşehir Belediyesi (İBB) Meclisinin bu ay ki oturumunun ilk gününe de damgasını vurdu.
Esenyurtta, İmar yolsuzluğu olduğunu öne süren CHPnin, İBB Meclisine iddiaların araştırılması  için verdiği ve gizli olmasını talep ettiği Esenyurt için genel görüşme önerisi, AK Partililerin oy çokluğuyla reddedildi. Oturum isteği kabul edilmedi ancak Esenyurt için yeni bir imar planı hazırlandığı açıklandı.  
TALEP REDDEDİLDİ 
İBB Meclisi İmar Komisyonu Başkanı Sefer Kocabaş, hazırlanan yeni planların bu ay veya Nisan ayında mecliste görüşüleceğini belirtti. Buna rağmen, İBB Meclisine iktidar ve muhalefet partileri arasında yaşanan Esenyurt gerginliği damga vurdu. 103 CHPli Meclis üyesinin, Esenyurtla ilgili genel görüşme talebinin reddedildiği oturumda konuşan İBB Meclisi CHP Grup Başkan Vekili Fahrettin Kayhan, ilçenin imar planlarının sürekli değiştirildiğine dikkat çekip 2004 yılından beri devam eden bir türlü sonuçlanmayan imar planları yüzünden vatandaşlar mağdur oldu. Son olarak 2012de hukuksuz bir şekilde ilçe meclisi toplanarak plan düzenlemesi yapmıştı.  
Biz de İBB Meclisinde reddederek oturma eylemi yapmıştık dedi. 
Ne oldu 
Esenyurtta 2008de yapılan imar planlarının yerel mahkeme kararıyla önce yürütmesi durduruldu, sonra iptal oldu. Danıştaya itiraz edilince yerel mahkemenin kararı iptal edildi. Bu arada 2010 yılında yeni imar planları yapıldı. 2010da hazırlanan bu planın da bazı bölümleri yürütmeyi durdurma aldı. Son olarak da 2012 Haziran ayında Esenyurt Belediyesi İlçe Meclisi olağanüstü bir toplantı yaparak bazı alanlar imar düzenlemesi yapmış ve bu karar İBB Meclisince de onaylanmıştı.