Cezaevindeki Başbuğ'dan mektup var
10 aydır tutuklu bulunan eski Genelkurmay Başkanı emekli Orgeneral İlker Başbuğ, cezaevinden yaptığı açıklamada "Bu haksızlığın telafi edilmesi de her geçen gün daha da ağırlaşmaktadır. Bu adaletsizliğe bir an önce son verilmelidir" dedi.
 10 aydır tutuklu bulunan eski Genelkurmay Başkanı emekli Orgeneral İlker Başbuğ, cezaevinden yaptığı açıklamada "Bu haksızlığın telafi edilmesi de her geçen gün daha da ağırlaşmaktadır. Bu adaletsizliğe bir an önce son verilmelidir" dedi.
 Eski Genelkurmay Başkanı emekli Orgeneral İlker Başbuğ, tutuklu bulunduğu Silivri Cezaevi’nden açıklama yaptı.
 Milliyet gazetesi yazarı Fikret Bila’ya mektup gönderen İlker Başbuğ, "İnternet Andıcı" nedeniyle kendisine yöneltilen suçlamaların varsayımlara dayandığını savundu.
 Emekli Orgeneral Başbuğ, "Savcılığa göre andıç kapsamında açılması planlanan sitelerle ilgili çalışmaya son verilmeseydi bu sitelerde suç işlenecekti. Hayret etmeyiniz ileride suç işleneceği iddiasıyla insanlar aylardır tutukludur" dedi.
 "İnternet Andıcı"nın Genelkurmay Karargâhı’nda hazırlanan yasal, ancak tamamlanmamış bir belge olduğunu vurgulayan Başbuğ, şöyle konuştu:
 "Bu davada üzerinde durulması gereken asıl nokta, söz konusu andıcın içeriğinde suç unsurunun olup olmadığının araştırılması olmalıydı. Andıç sadece iki sayfadan ibaretti ve suç teşkil edecek hiçbir şey yoktu."
 Başbuğ, "Bu haksızlığın telafi edilmesi de her geçen gün daha da ağırlaşmaktadır. bu adaletsizliğe bir an önce son verilmelidir" dedi.