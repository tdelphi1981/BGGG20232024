RedHack adliyeye geliyor
DIŞİŞLERİ ve İçişleri bakanlıkları dahil olmak üzere pek çok kamu kuruluşunun internet sitesini hackleyen, Kamu İhale Kurumu sitesinde AK Parti için Satılık ilanı veren RedHack isimli Türk Hacker grubu Kızıl Korsanlar adına konuşan MaNYaK lakaplı korsan, Şirin Baba adıyla Hürriyetin sorularını yanıtladı. Sözcü ayrıca, 26 Kasım'da RedHack üyesi oldukları iddiasıyla tutuklananların davasını izleyeceklerini söyledi.
Çekirdek kadrolarının 12 kişi, ancak hareketi destekleyen 100e yakın aktif hackerin olduğunu belirten Şirin Baba, kayıtlara geçmiş bir suçları olmadığını savundu. RedHack sözcüsü, Biz açıkça ifade özgürlüğü bulamayan, zulme uğrayan, bunu dile getirmeye kalktığında bire bir sert müdahalelerle karşılaşılan bir ortamda bunun bir nefsi müdafaa olduğunu düşünüyoruz. Sürekli ötekileştirme yaşanılan bir ortamda bunun halkın sesini duyurmak adına bir nefsi müdafaa olduğu kanaatindeyiz dedi. 
İŞTE İLK KEZ DUYULAN REDHACK'İN SESİ 
26SINDA ADLİYEDEYİZ 
RedHack üyesi oldukları iddiasıyla tutuklanan ve 24 yıl hapis cezası istemiyle yargılanan Duygu Kerimoğlu, Uğur Cihan Okutulmuş ve Alaaddin Karagençin, 26 Kasımda Ankara 13üncü Ağır Ceza Mahkemesindeki duruşmasını izleyeceklerini belirten sözcü, bu konudaki çağrılarını kamuoyuna duyurdukları afişi Hürriyet ile paylaştı. RedHack sözcüsü, şunları söyledi: Yargılananların bizimle hiç alakası yok. Bu gencecik insanları, RedHack hakkında paylaşımda bulunmakla suçluyorlar. Bu tür paylaşımları hükümet üyeleri dahil herkes yapıyor. Peygamber hakkında paylaşımda bulunarak Ehlibeyte dahil olunur mu? Bu çocukların yaptığı paylaşım da onları RedHack hacker yapmaz. 18 yaşındaki çocuğun 15 yıldır bize lider olması mümkün mü? Duygu Kerimoğlu, 2 yıllık bilgisayar bölümünü 5 yılda tamamlamamış bir kız. Alaaddin Karagenç, tekstil işçisi, Okutulmuş ise lise öğrencisi. Bizden biri yakalansa canımız bu kadar yanmazdı. 
ÖNCELİĞİMİZ HACKERLIK DEĞİL 
Bizler bir çok eylemde polisin burnunun dibine kadar girdiğimiz halde tanınmamanın avantajını kullanıyoruz. Hayatımızı, bilgisayar başında geçirmiyoruz. Önceliğimiz hackerlık değil. Önceliğimiz insan olmak, onurlu insan yaşamını tesis etmek. Eylemlerimizin sanat kadar estetik, devrim kadar saygın olması kaygısını taşıyoruz.  
AMACIMIZ DEVLETİ YIKMAK DEĞİL 
1997den bu yana 200ün üzerinde siber eylem gerçekleştirdik. Siteler, hacklenmediklerini söylüyorlar, ama biz suç işlemiş sayılıyoruz. Elimizde Dışişleri Bakanlığı, İçişleri Bakanlığı, TSKya ait önemli belgeler var. Ama bizim amacımız Türkiye Cumhuriyeti Devletini yıkmak değil. Bu ülkenin insan onuruna yakışır, yaşam modelleri inşa etmesini, komünist bir birliktelik, sosyalist bir yaşam modeli kurmasını istiyoruz.  
GÜVENLİK DUVARI SIKINTI VERİNCE RÖPORTAJ BİTTİ 
Hürriyet muhabiri, RedHack grubu ile önce twitter üzerinden temas kurdu ve görüşme talebini iletti. Görüşmeyi kabul eden sözcü, güvenlik nedeniyle 1 saat sonra temas kurdu ve Skype üzerinden sesli olarak soruları yanıtladı. Görüntü ise verilmedi. İlk kez bir gazeteci ile sesli röportaj yapıldığını belirten sözcü, kendisine, Şirin Baba olarak hitap edilmesini istedi. Konuşma sürerken bir başka RedHack üyesi M4hir takma isimli kullanıcı da görüşmeye dahil olmadan aynı sisteme bağlı kaldı. Bir saatlik görüşmenin sonunda M4hir, güvenlik duvarında bir sıkıntı meydana geldiğini belirterek sistemin kapatılmasını istedi. Af dileyerek veda eden Şirin Baba, bu görüşmenin güvenlik nedeniyle farklı kanallardan yönlendirildiğini de söyledi. 
"ŞİRİN BABA"

Hürriyetin sorularını yanıtlayan ve MaNYaK takma adını kullanan kullanıcı, RedHackin lideri olduğunu öne sürdü. Görüşme sırasında ise kendisine Şirin Baba diye hitap edilebileceğini söyledi. Fotoğraf istendiğinde ise elinde RedHack bayrağı taşıyan, yüzü gizlenmiş bir Şirin görseli iletti.  
 