'AKP uzlaşmadan fiilen kalkmıştır'
CHP'li Hamzaçebi, iktidar partisinin önerdiği başkanlık sistemiyle Anayasa Uzlaşma Komisyonu'ndan ayrıldığını resmen beyan ettiğini söyledi
 
 CHP Grup Başkanvekili Akif Hamzaçebi, Başbakan Tayyip Erdoğan'ın başkanlık sistemi önerisiyle yeni anayasa çalışmalarına darbe vurduğunu ve AKP'nin Anayasa Uzlaşma Komisyonu'ndan fiilen kalktığını savundu.
 Hamzaçebİ partisinin Küçükçekmece İlçe Teşkilatı'nın düzenlediği toplantıda gündeme ilişkin değerlendirmeler yaptı.
 BaŞbakan Erdoğan'ın tarif ettiği başkanlık sistemiyle Obama'yı Putin'i bile geride bıraktığını, ancak arzu ettiği başkanlık sisteminin ve önerdiği yargı modelinin parlamentodan geçme şansı bulunmadığını söyleyen Hamzaçebi şöyle devam etti:
 'Anayasa Uzlaşma Komisyonu uzlaşmayla karar alacaktı. Sayın Başbakan arzu ettiği düzenlemelerin çıkmayacağını görmüştür. Aslında Anayasa Uzlaşma Komisyonu'ndan AKP fiilen kalkmıştır. Belki görüntüde onları temsil eden arkadaşları komisyon toplantılarına katılıyordu. Ancak onların önerdikleri modelle AKP, Anayasa Uzlaşma Komisyonu'ndan ayrıldığını beyan etmiştir.' 
 İNSANİ ZİYARET
 BaŞbakan Erdoğan'ın kısa bir süre öncesine kadar 'Ben bu davaların savcısıyım' diyerek iddianameleri ve suçlamaları kabul eden, yargılama anlayışını destekleyen bir anlayış ortaya koyduğunu ifade eden Hamzaçebi, Ergin Saygun'a yaptığı ziyareti 'insani bir ziyaret' olarak değerlendirdi. Bu ziyaretin aynı zamanda hükümetin kontrolüne almak istediği yargı sisteminin nasıl bir noktaya geldiğini gösterdiğini savunan Hamzaçebi, 'Başbakan 'bu yargı ilerde bize de hesap sorabilir, biz de tutuklanabiliriz' endişesini taşıyor. O nedenle anayasa değişikliği çalışmaları sırasında yargıyı tamamen kontrolüne alacak bir değişiklik modeli öngörüyor' dedi.  CİHAN
  