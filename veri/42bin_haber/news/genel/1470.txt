Meclis'in 27 yemekli muharrem mönüsü
TBMM 12 gün tutulacak muharrem orucuna hazır.
 CHP Milletvekili Sabahat Akkiraz'ın TBMM Başkanlığı'na yaptığı başvurunun kabul edilmesi üzerine TBMM bürokrasisi Alevi milletvekilleri ve personeli dikkate alarak bu oruca uygun mönü hazırladı.
 Meclis Başkanı Cemil Çiçek'in talebi üzerine, TBMM Destek Hizmetleri Daire Başkanı Fahrettin Böle, 'Soğansız, etsiz ve kıymasız yapılabilecek sebze yemekleri' listesini sundu. 27 yemeğin yer aldığı listenin ilk beş sırasında 'kuru fasulye, nohut, semizotu, ıspanak ve lahana kavurma' yer aldı. Mönünün son on yemeği ise zeytinyağlılardan oluştu. A. Rezzak ORAL
  