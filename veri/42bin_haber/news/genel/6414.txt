İşte o cami
Yunanistan Başbakanı Samaras, Atinada ilk cami inşaatı için düğmeye bastı. İhale aşamasına gelindi, ancak yapının Osmanlı camilerini hiçbir şekilde hatırlatmayacağı da vurgulandı.
Türkiyede yeni inşa edilen kamu yapılarında Osmanlı ve Selçuklu izleri tercih edilirken, Osmanlı İmparatorluğundan bağımsızlığını kazandıktan sonra tüm camilerin ortadan kalktığı Yunanistanın başkenti Atinadan ters yönde bir açıklama geldi. Başbakan Andonis Samaras, Avrupanın camisiz tek başkentinde, Votanikos semtindeki Yunan Deniz Kuvvetlerine ait eski bir hangarın camiye dönüştürülmesi için düğmeye bastı. Ta Nea gazetesine göre, Pire Metropoliti Serafimin itirazlarına rağmen ihale aşamasına gelindi. Yapının Osmanlı camilerini hiçbir şekilde hatırlatmayacağı vurgulandı. Yunan Dışişleri Bakan Yardımcısı Dimitris Kurkulas ise önceki gün Azeri devlet TVsine demeç verdi. Enerji alanında Yunan-Azeri işbirliğini nasıl gördüğü sorulduğunda Kurkulas, Türkçe, Kazan-kazan cevabıyla Azeri sunucuyu şaşırttı. 
Dubai'den minaresiz 
Yunan hükümetine 846 bin euroya (2 milyon TL) malolacak 350 kişilik minaresiz caminin tasarımını Yunan mimar Aleksandros Tompazis yaptı. Tompazis daha önce Dubaide de bir cami tasarımını üstlenmişti. 1940dan beri süren taleplere rağmen milliyetçilerin ve Kilisenin tepkisi nedeniyle Atinaya cami yapılamıyordu.