Osmanlı askerinin kafasını ezen heykele tepki
İnebahtı Deniz Muharebesinde Haçlı ordularını komuta edip Osmanlı donanmasını yenen Don Juan de Austrianın Almanyanın Regensburg kentinin Zierold Meydanındaki heykeli yeniden tartışma konusu oldu.
1571de Osmanlıya karşı kazanılan zafere atfen, Don Juan de Austrianın sol ayağıyla kesik bir Osmanlı askerinin kafasını ezdiği heykel, 1978de meydana dikilmişti. Geçtiğimiz günlerde Faslı bir gencin protesto gösterisi, yıllardır Türklerin tepkisini çeken heykelin kaldırılması çağrılarını artırdı. Heykelin üzerine çıkan genç, yanında getirdiği Türk bayrağını Don Juan de Austria heykelinin ellerine sıkıştırıp Faşizme hayır. Barış. Müslümanlar barıştan yana sloganları atmıştı. Polise intikal eden olayın ardından Bavyera Eyaletinde çıkan Mittelbayerische adlı gazete, internet sayfasında Don Juan heykeli aşağılayıcı mı? başlıklı bir anket düzenledi. Ankete katılanların yüzde 62si Evet cevabı verdi. Türk sivil toplum örgütleri de heykelin kaldırılması için Regensburg Belediyesine elektronik posta yoluyla protesto mesajı gönderilmesini istedi.