Tek patron Terim
Merakla beklenen gün gelip çattı. İmparator, 'Bütün yönleriyle futbol' konusunda Divan'I Bilgilendirecek. Altyapının yanı sıra üst yapıyı da yönetecek olan Fatih Hoca ile birlikte Başkan ve 3 isim daha transferden sorumlu
 YASEMİN AKBULUT
 G.Saray'da büyük gün... Sarı-Kırmızılı kulübün Şubat Ayı Olağan Divan Toplantısı bugün 13.30'da G.Saray Lisesi Tevfik Fikret Salonu'nda gerçekleştirilecek. Tarihi toplantının en önemli gündemi ise Fatih Terim'in yeni unvanı ile üyelere ilk kez 'futbol 
 raporu' verecek olması. 
 GÜNDEME göre önce geçen aya ait toplantı tutanakları takdim edilip oya sunulacak, ardından gelen evraklar okunacak. Dilekler ve güncel konulardan önce ise G.Saray Spor Kulübü Futbol Direktörü unvanı ile Fatih Terim, 'Bütün yönleriyle futbol' konusunda bilgilendirme konuşması yapacak.
 ALTYAPIYI AYAĞA KALDIRMA HAMLESİ
 ASLAN'DA 1 numaralı gündem maddesi olan kurumsallaşma yolunda böylece önemli bir resmi adım atılacak. Geçtiğimiz ay 25. yıl beratı alan İmparator, üyelere futbol projelerini anlatacak. Buna göre Terim, altyapıyı kalkındıracak projeler, yeni oyuncu yetiştirme şekilleri, G.Saray'ın geleceği ile ilgili önemli bilgiler verecek.
 PEKİ 'Futbol Direktörlüğü' ne anlama geliyor? Bilindiği gibi Başkan Ünal Aysal, yeni dönemde 5 direktör+Fatih Terim ile çalışma planı yapıyordu. CEO Lutfi Arıboğan'a bağlı 5 direktörün yanı sıra futbolun patronu olarak Terim, Başkan'la koordineli çalışacak.
 YENİ SEZONDA DA iMZALARA DEVAM
 HEMEN hemen herkesin merak konusu ise tüm bunlar olurken gelecek sezon transferleri kimin yapacağı? Bu konuyla ilgili AKŞAM derin bir araştırma yaptı, Sarı-Kırmızılı kulüpteki tek söz sahibi olacak transferin patronlarını buldu. Drogba ve Sneijder transferlerinde görüldüğü gibi yeni transfer komitesi 
 4 isimden oluşuyor.
 TRANSFER KOMİTESİ
 1- Ünal Aysal 
 2- Fatih Terim
 3- Ali Dürüst
 4- Bülent Tulun
 DÜRÜST VE TULUN DA GENİŞ YETKİLİ
 BU isimler sırasıyla Başkan Ünal Aysal, Fatih Terim, Ali Dürüst ve Bülent Tulun... Ünal Aysal son karar mercii olurken, seçimi Fatih Terim yapacak. Ali Dürüst ve Bülent Tulun da operasyonları bitiren ve fikir üreten isimler olacak. Tüm görüşmeleri iki yönetici Dürüst-Tulun ikilisi yapacak. 
 2020 yılında Avrupa'nın 20 dev kulübü arasına girmeyi hedefleyen G.Saray, Drogba ve Sneijder transferleri ile büyük sükse yaparken, bu 4'lü ile yeni sezonda da yine Drogba gibi önemli isimleri kadrosuna dahil edecek.