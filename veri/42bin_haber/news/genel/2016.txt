Deutsche Bank'ta skandal büyüyor
Almanya'nın en büyük bankası Deutsche Bank'a yapılan baskının ardından banka çalışanlarının önemli belgeleri imha ettiği ortaya çıktı.
 Süddeutsche Zeitung'da yer alan bir habere göre, mahkemede delil olabilecek nitelikteki belgeler polis baskını öncesi yok edildi. Deutsche Bank'ın Frankfurt'taki merkezi ile Berlin ve Düsseldorf'taki bürolarına çarşamba günü eş zamanlı olarak baskın düzenlenmiş ve vergi kaçakçılığı suçlamasıyla 5 çalışan göz altına alınmış, 25 hakkında da soruşturma başlatılmıştı.
 Halihazırda göz altına alınanlardan 4'ü cezaevine gönderilirken, biri ise sağlık sorunları nedeniyle ev hapsine alındı. Ayrıca Deutsche Bank'ın CEO'su Jürgen Fitschen de soruşturma kapsamına alındı. Kendisine yönelik suçlamaların gerekçesi ise, 2009 yılına ait maniple edilmiş vergi beyannamelerinde imzasının bulunması oldu. Frankfurt Savcılığı Fitschen'in yanı sıra Finans Müdürü Stefan Krause hakkında da soruşturma açtı. Blid gazetesine konuşan 64 yaşındaki Fitschen, kendisine haksızlık yapıdığını söyledi ve olayın aydınlatılması için çalışacaklarını kaydetti. 
  
 DEUTSCHE BANK'A BİR ŞOK DA MÜNİH MAHKEMESİNDEN 
  
 Öte yandan Deutsche Bank'a bir şok da Münih mahkemesinden geldi. Leo Kirsch davasında bankayı haksız bulan Münih Eyalet Yüksek Mahkemesi, Detusche Bank'ı Kirsch'in varislerine tazminat ödemesine hükmetti. Tazminatın miktarıysa henüz açıklanmadı. Medya imparatoru Leo Kirsch geçen yıl temmuz ayında ölmüş ancak on yıldan fazla süren davayı varisleri takip etmişti. Kirsch, iflasında Deutsche Bank'ın suçlu olduğunu öne sürmüş ve banka aleyhine dava açmıştı.
 
  