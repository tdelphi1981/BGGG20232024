Şampiyonlar Ligi kupası neden olmasın
G.Saray Sneijderden sonra Didier Drogbaya da kavuştu.
Sarı kırmızılı taraftarların büyük coşkuyla karşıladığı Fildişi Sahilli yıldız oyuncu, Chelseade arkadaşlarım ile şampiyonlar ligi tarihinde önemli işler yaptık. Geçen yıl kupaya adımızı yazdırdık. Bu başarı Galatasarayda da neden olmasın diye konuştu. 
İŞTE FATİH TERİM VE DROGBA'NIN İLK BULUŞMASI / WEB TV 
VE EFSANE İSTANBUL'DA Adem Kabayel'in objektifinden Drogba'nın ilk görüntüleri 
GALATASARAY bir dünya yıldızını daha İstanbula getirerek, gövde gösterisi yaptı... Sarı kırmızılıların Hollandalı star Wesley Sneijderin ardından renklerine bağladığı Fildişi Sahilli yıldız Didier Drogba dün İstanbula geldi ve binlerce Galatasaray taraftarı yeni golcüsünü bağrına bastı.
Drogbayı Londradan getiren uçak 17.38de İstanbula indi. Ayağının tozu ile Galatasarayın çıtasını Şampiyonlar Liginde en yükseğe koyması gerektiğini söyleyen golcü, sarı kırmızılı taraftarların ilk günden gönlünü fethetti.
Fildişi Sahilli yıldız dün saat 13.40ta Sportif Direktör Bülent Tulun, yönetici Emir Sarıgül ve menajer Ceylan Çalışkan ile birlikte Londradan Altınbaş Holdinge ait özel uçak ile İstanbula doğru yola çıktı. 
Kendisini burada coşkulu ve heyecan içindeki yüzlerce Galatasaray taraftarı bekliyordu. 
Drogba İstanbula ayak basar basmaz kendisini yöneticilerden Abdurrahim Albayrak karşıladı. 
DROGBA TARAFTARLARI BÖYLE SELAMLADI / WEB TV 
TUTKULU FUTBOL İÇİN GALATASARAY 
DROGBA, kendisini karşılamak için havaalanına gelen binlerce taraftarı çıkışta yaklaşık 3 dakika boyunca selamladı. Ardından da Florya Metin Oktay Tesislerine giderek Teknik Direktör Fatih Terim ile bir araya geldi.
Galatasarayın yeni yıldızı ise ayağının tozuyla çarpıcı açıklamalar yaptı, taraftarları heyecanlandıracak sözler sarfetti.
Drogba, Birçok taraftarın beni karşılamaya gelmesi mutluluk verici. Sonuçta ilk defa Türkiyeye geliyorum ve bu şekilde yoğun karşılama beni sevindirdi. Tesislere vardığımda hocamla buluşma şansı buldum. Kendisi beni görünce çok mutlu oldu. İlk karşılaşmamız değildi bu. Çok önemli, çok iyi bir isim. Çok iyi bir teknik direktör. Onunla birlikte çalışacağım için mutluyum dedi.
Eboueyi öz kardeşi olarak gördüğünü belirten Didier Drogba, Onun fikirleri benim için çok değerli. Sadece Eboue değil birçok arkadaşım en doğru seçimin G.Saraya gitmemin olacağını söyledi. Tutkulu bir futbol istiyorsan Galatasarayı seçmelisin demişlerdi. Onları dinlemekle doğru yaptığımı anladım diye konuştu. 
AFRİKA KUPASI BANA YARDIMCI OLDU 
G.SARAYın ara transfer döneminde hem Wesley Sneijder hem de kendisiyle anlaşmasının Avrupa kulüplerine verilen güzel bir sinyal olduğunu kaydeden Drogba şöyle devam etti...
Ne kadar iddialı olduğumuza dair güzel bir mesaj bu. İyi bir kadrosu vardı zaten Galatasarayın. Ben ve Sneijderin gelmesiyle daha da ileri götürmeye çalışacağız takımımızı. Umarım, Schalkeyi eleriz. Chelsea ile Şampiyonlar Ligi tarihinde önemli işler yaptık. Kupaya adımızı yazdırdık. G.Sarayda neden olmasın. Orada yaşadığımız bu büyük başarıyı burada da yaşayabiliriz. 
Bütün amacım şu anda o. Kasım ayından sonra çok fazla oynama şansı bulamadım. Afrika Kupası bu konuda bana yardımcı oldu. Her geçen gün daha iyi olacağıma inanıyorum. 
Floryada artık 26 aslan var 
Fatih Terim, Drogba burada kendisini evinde gibi hissedecek. Onu camiamıza kazandıran herkese teşekkür ediyorum dedi. 
İSTANBULa inip Galatasaray taraftarını selamladıktan sonra Floryada giden Drogba, burada Teknik Direktör Fatih Terim ile bir araya geldi. Dünyaca ünlü golcüyü ise Terim çok sıcak bir şekilde karşıladı. Drogbaya sarılan ve oldukça neşeli şekilde sohbet eden İmparator, golcü oyuncunun transferi için GS TVye açıklamalarda bulundu.  
ONU GÖRÜNCE ÇOK MUTLU OLDUM 
FATİH Terim, Drogbayı gördüğümde çok mutlu oldum. Şu anda dünyanın en kariyerli oyuncusu neredeyse. Böyle bir değeri bize kazandıran başkanımıza ve yönetim kurulumuza teşekkür ediyorum. Drogba umarım burada kendisini evinde gibi hissedecek. G.Sarayda 25 tane aslan vardı. Aramıza bir aslan daha katıldı diye konuştu. 
ALBAYRAK'TAN TFF'YE DROGBA'LI GÖNDERME 
Antalya maçında tribünde olacak 
DÜN Florya Metin Oktay Tesislerini gezen Didier Drogba, bu akşam yapılacak idmanda takım arkadaşları ile tanışacak. Drogba, yarın ise TT Arenada oynanacak Antalyaspor maçını tribünden seyredecek. Karşılaşma öncesi stadı gezip taraftarı selamlayacak. 
FOTOĞRAFLARLA DIDIER DROGBA  
Drogba ile büyük başarılar kazanacağız 
G.SARAY Kulübü 2. Başkanı Ali Dürüst, Drogbaya birçok teklif vardı ama bizi seçti. Bu da Galatasarayın büyüklüğünü gösteriyor. Teknik kariyerinden ziyade kişiliği çok önemli bir isim. Drogba ile büyük başarılar kazanacağız dedi. Bu arada Drogba ile menajer Ceylan Çalışkan Londra dönüşü gün boyunca birlikteydi. 
Türk yemeklerini şimdiden sevdi 
FATİH Terim ve teknik heyet ile tanıştıktan sonra Drogba, akşam yemeğini yöneticiler Abdurrahim Albayrak, Emir Sarıgül ve Bülent Tulun ile birlikte Floryadaki Beyti Restaurantta yedi. Akşam yemeğinin ardından Drogba, konaklayacağı Point Hotele geçti.  
 