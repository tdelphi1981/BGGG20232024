Altın mevduatları bir yılda beşe katlandı
DenizBank Altın Bankacılığı Grup Müdürü Cem Turgut Gelgör, altın mevduatlarındaki artışa dikkat çekerek, 'Son bir yılda altın hesapları 3.1 milyar TL'den 16 milyar TL'ye fırladı' dedi
 DenizBank Altın Bankacılığı Grup Müdürü Cem Turgut Gelgör, Türk yatırımcısının en çok tasarruf ettiği alanların başında altın ve gayrimenkulün geldiğini belirterek, 'Özellikle son 10 yılda altının yakaladığı yükseliş performansı ve kolay bir şekilde alınıp-satılır hale gelmesi vatandaşın altına olan ilgisini daha da artırdı. Sektörde altın mevduat hesapları son bir yılda 3.1 milyar TL'den 16 milyar TL'ye fırladı. Artık birçok kişinin bankada altın hesabı bulunuyor. Vatandaş günün 24 saati altın alıp, istediği zaman bu altını paraya çevirebiliyor' dedi.
 DENİZBANK Altın Bankacılığı Grup Müdürü Cem Turgut Gelgör, halkın son zamanlarda altın hesabı açtırmasında ve farklı altın ürünlerine yatırım yapmasında bankaların başlattıkları yeniliklerin etkili olduğunu dile getirdi.
 Gümüşe talep
 DENİZBANK Altın Bankacılığı Grup Müdürü Cem Turgut Gelgör,  eşit taksitli altın kredisi ile sektörde bir ilke imza attıklarını belirterek,  şunları söyledi: 'Müşterilerimizin kısa vadeli finansman ihtiyaçlarını karşılayabilmeleri için  bir diğer kredi ürünümüz olan  Erken Kapama Opsiyonlu Altın Kredilerimiz var.  Bu ürünümüz maksimum 1 yıl vadeli olup faiz ve vadesi kullandırım aşamasında belli. . Gümüş kredileri de bir başka yeniliğimiz.  Artan altın fiyatları, piyasayı gümüşe doğru yönlendiriyor. .'
 Pazar payı %3.2'ye çıktı
 DENİZBANK Altın Bankacılığı Grup Müdürü Cem Turgut Gelgör, ' 350 kg olan kıymetli maden kredilerimiz 1,300 kg'a ulaştı.  Altın mevduatının yanı sıra gümüş mevduatıyla da toplam mevduatımız 425 kg'dan 6 tona ulaştı. Pazar payımız yüzde 1'den  yüzde 3,2'ye yükseldi' diye konuştu.