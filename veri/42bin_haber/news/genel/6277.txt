Markette salam sucuk mesaisi
SUCUK, salam ve sosiste kırmızı ve beyaz et karışımı ürünlerin üretiminin ve satışının yasaklanmasının ardından bakkal, market ve şarküterilerde eski tebliğe göre hazırlanmış ürünler raflardan çekildi. Bakanlıktan hayvan barınaklarına gönderilsin önerisi geldi
DÜN yürürlüğe giren et tebliğinin ardından sucuk, salam, sosis gibi ürünlerde karışık türde et kullanımı yasaklandı. Artık bu ürenler tamamen kırmızı etten ya da beyaz etten oluşacak. Buna uymayan firmalara ağır para cezası uygulanacak olması bakkal ve marketlere mesai yaptırdı. Dün gezdiğimiz şarküteri, bakkal ve marketlerin tamamında eski ürünlerin toplandığını gördük. Raflarda yeni yönetmeliğe göre hazırlanan sosis, salam, sucuk, jambon gibi ürünlerin etiketlerinin de yeni yönetmeliğe uygun bir şekilde hazırlandığını tespit ettik. Raflardaki yeni ürünlerin etiketlerinde ürün hangi hayvandan üretildiyse o hayvanın figürü yer aldı. Ayrıca ürünün hangi hayvandan üretildiği de büyük bir şekilde, vatandaşın rahat görebileceği bir yerde yazılıydı.  
Market çalışanları önceki gece fazla mesai yaparak rafları kontrol ettiklerini söyledi. Özellikle son bir haftada üretici firmaların ürünlerin bitirilmesi ya da geri çekilmesi konusunda yoğun şekilde çaba gösterdiğini ve çeşitli kampanyalar yaptıklarını ifade eden market çalışanları, Üretici firmalar çok hassas davrandı. Şarküteri reyonu çalışanlarımız da ceza kesilmemesi adına fazla mesai yaptı. Toplanan ürünleri de üretici firmalara teslim ettik. Bazıları da depolarımız da bekletiliyor. Raflarda tebliğe uygun olmayan tek bir ürün bile kalmadı dedi.  
FİRMALAR BAKKAL PEŞİNDE 
Gezdiğimiz hiçbir bakkal ya da markette eski tebliğe göre hazırlanmış tür karışımlı ürün yer almazken, Bakırköyde bulunan bir bakkal şunları söyledi: Üretici firmalar 15 gündür peşimde. 2-3 günde bir kontrole geldiler. En son gelen yetkililer elimde kalan ve 3-4 ay daha bekleme süresi olan ürünleri satmayacağım, kendim kullanacağım dememe rağmen aldılar.  
İstanbul Ticaret Odası Et Ürünleri Meslek Komitesi Üyesi Ali Kopuz, toplanan ürünlerin imha edilmesi gerektiğini belirtti. Toplanan ürünlerin herhangi bir hayır kurumuna verilemeyeceğini ya da tekrar piyasaya sürülemeyeceğini kaydeden Kopuz, Ürünlerin kullanılmasında sıkıntı olmasa da, değişen tebliğ ile bu ürünler artık yasal değil. Yasal olmayan bir şey vatandaşa yedirilemez dedi.   
Fabrikalar tebliğe hazır 
FABRİKALARINDA yeni tebliğe uygun düzenlemeler planlandığını söyleyen Pınar yetkilileri, yeni tebliğ doğrultusunda ürünlerin raflardaki yerini alabilmesi için organize çalışıldığını söyledi. Pınar Et Bölge Müdürlüklerinde yapılan özel toplantılarla satış ekiplerine yeni tebliğ hakkında bilgi verildiğini ifaden yetkililer, 5 Mart 2013 tarihine kadar raflarda tebliğe uygunsuz ürün kalmaması için ekipler yönlendirildi. Ocak 2013 itibariyle başlayan bu süreçte eski tebliğe göre üretilen ürünlerin 5 Mart tarihinde raflarda bulunmaması için gereken çalışmalar yapıldı. Bakanlığın hazırladığı tebliğin sektörün gelişimine katkı sağlayacağına inanıyoruz dedi. 
Kasapların önü açıldı 
TEBLİĞ ile beraber her kasap döner, sucuk, salam ve sosis üretebilecek. Sektör temsilcileri ise duruma tepki göstererek, Bu işin denetimiz nasıl yapılır bilemiyoruz. Kayıtlı olarak çalışan 2139 et üretim fabrikası var. Buraların denetimi tam yapılamadığı için bu tebliğ çıkarıldı. Ancak tebliğ ile kasaplara üretim izni verildi. Kasaplar odasına kayıtlı 15 bin kasap var. Neredeyse bir o kadar da kaydı olmayan kasap var. Bu kadar yeri denetlemek hiç kolay olmaz. Denetim zafiyeti yaşanabilir diyor. 
İsteyen yem yapsın veya barınaklara yollasın 
GIDA Tarım ve Hayvancılık Bakanlığı, dünden itibaren raflardan çekilen ve satışı yasaklanan kırmızı ve beyaz et karışımı ürünlerden elde kalanların hayır amaçlı da olsa bazı kurumlara verilmesinin doğru olmadığını açıkladı. Bakanlık yetkilileri, İsteyen üreticiler, bu ürünleri hayvan barınaklarına gönderebilir ya da hayvan yemi haline getirebilir dediler. Bakanlık yetkilileri, şunları söyledi: Bakanlık olarak üreticilere ellerindeki ürünlerin satışı için üç aylık süre tanıdık. Bu süre içinde ellerindeki ürünleri eritmeleri gerekiyordu. Buna rağmen elde kalan ürünler var. Ancak satışını yasakladığımız bir ürünün hayır amaçlı da olsa bazı kurumlara verilmesine aracılık edemeyiz. Bu etik de olmaz doğru da olmaz. Bu düzenleme yapılırken tüm tarafların görüşü alındı. Buna ilişkin düzenleme talebi de gıda üreticilerinden geldi. / Meltem ÖZGENÇ / ANKARA 
Helal ete ilgi arttı 
HELAL et satan Türk aile kasapları at eti krizinin patlak vermesinden bu yana insanların büyük süpermarketler yerine Müslüman mahalle kasaplarına yöneldiklerini söyledi. Kuzey Londradaki Wood Green mahallesinde Mr Butcher adlı bir aile kasabı işleten Erdinç Canlıer at eti skandalının patlamasından sonra satışlarının arttığını açıkladı. Canlıer Süper marketler buldukları herşeyi etlerin içine karıştırdılar. Herşeyi mahvettiler. Ancak sakandaldan bu yana benim işlerim açıldı dedi. Özellikle Türk olmayan müşterilerinin sayısının arttığını söyleyen Canlıer Müşteriler etin önlerinde hazırlandığını görmek istiyor. Artık hazır yemek yemeye cesaret edemiyorlar dedi. İngilterenin Helal Et Otoritesinin sözcüsü olan Masood Khawaja da müşterilerin helal ete yönelmesini şaşırtıcı bulmadığını söyledi. Doğal olarak insanlar bizim ürünlerimizden memnun kalıyor. Müslümanlar bu işi doğru yapıyor, müşteriler de bu durumu takdir ediyor dedi. / Birce BORA/Londra 
K.Iraka gıda ithalatında yeni dönem 
TÜRKİYEnin ihracatında büyük önem taşıyan Kuzey Iraka yapılacak hayvansal gıda ürünleri ihracatına 1 Marttan itibaren sağlık sertifikası uygulaması getirildi. Daha önce ertelenen sertifika uygulamasıyla, ithal edilen ürünlerin domuz ürünleri içermediğinin ve hayvansal yemlerin GDOlu olmadığının yazılması zorunlu olacak.  
MELAMİN VE GDO YOKTUR 
Uygulama Kuzey Irak heyetiyle yapılan görüşmelerin ardından hassasiyetler gözönüne alınarak hayata geçirildi. Kuzey Irak Bölgesel Kürt Yönetimi ithal edilecek hayvansal gıda ürünlerine ilişkin düzenlenecek sağlık sertifikalarında bazı şartların yerine getirilmesini istiyor. Buna göre artık ihraç edilecen havyansal gıdaların sertifikasında ürünlerde melamin ve dioksin olmadığı, söz konusu ürünlerin domuz ürünleri içermediği ve hayvansal yemlerin genetiği değiştirilmiş organizmalardan temin edilen yemlerden olmadığına dair bilgilerin yer alıp almadığı kontrol ediliyor. / Erdinç ÇELİKKAN