Suriye'den Türkiye'ye ağır suçlamalar
Suriye devlet televizyonuna konuşan bir Suriye Dışişleri Bakanlığı yetkilisi Patriot füzelerinin sınıra yerleştirilmesini "yeni bir provokasyon hamlesi" olarak nitelendirdi.
Adı açıklanmayan yetkili, Ankarayı tansiyon ve yıkıma neden olmakla suçlarken, Suriye, sınırdaki durumun askerileşmesinden ve tansiyon ile yıkımın Suriye ve Türk halklarına zarar verecek şekilde artmasından Erdoğanı sorumlu tutmaktadır dedi. 
Aynı saatlerde TRT Haber televizyonunun aktardığına göre, NATO Genel Sekreteri Anders Fogh Rasmussen, Türkiye-Suriye sınırına yerleştirilecek Patriot füzelerinin savunma amaçlı olduğunu vurgulayarak Rusya'nın eleştirilerine yanıt verdi. 
  PATRIOTTA TÜRK SUBAY DA OLACAK  
'RUSYA'NIN KAYGILANMASINI GEREKTİRECEK DURUM YOK'
Dışişleri Bakanı Ahmet Davutoğlu sabah saatlerinde yaptığı açıklamada, Patriot füze sisteminin, kararda ve talepte yer aldığı gibi savunma sistemi olduğuna işaret ederek, "Hiçbir ülkenin özellikle de Rusya'nın bu konuda herhangi bir kaygı beyan etmesini gerektirecek bir durum yok" dedi. 
Davutoğlu, "Türkiye kendi güvenliği ile ilgili her türlü tedbiri alır, kendi ulusal kapasitesi ile alır, ittifak sistemi içinde alır. Zaten bu konunun teknik detayını bilenler gayet vakıftırlar ki, bunu Rusya da gayet iyi bilir. Bu, savunmaya dönük bir sistemdir" diye konuştu. 
  PATRIOTLAR İŞTE BÖYLE VURUYOR  
TÜRKİYE'YE ÇEHOV'LU GÖNDERME
Rusya Dışişleri Bakanı Sergey Lavrov, Türkiye-Suriye sınırına yerleştirilmesi planlanan Patriot füzeleri için bugün ilginç bir benzetme yapmıştı. 
Lavrov, Türkiyenin güvenlik endişelerini anlayışla karşılıyoruz. Ancak Türkiye-Suriye sınırına Patriot bataryaları yerleştirilmesi fikri, ünlü Rus yazar Çehovun piyeslerinde duvarda asılı silaha benziyor. Yalnız buraya konacak bu silahlar tiyatro sahnesinden farklı olarak, bölgedeki güvenliği tehdit edici ve gerilimi arttırıcı bir özellik taşıyor demişti. 
  TÜRKİYE'YE ÇEHOV'LU PATRIOT MESAJI  
'BÖLGEYE İSTİKRAR GETİRMEZ'
Rusya Dışişleri Bakanlığı Sözcüsü Aleksandr Lukaşeviç da dün bir açıklama yaparak, Türkiye-Suriye sınırına Patriot yerleştirilmesinin bölgeye istikrar getirmeyeceğini söylemişti. 
Interfax haber ajansına konuşan Lukaşeviç, "Bizim bu konuda Türk mevkidaşlarımıza önerimiz tamamen farklıdır. Potansiyelinizi, kısa sürede Suriye'deki taraflar arasında diyalog ortamının sağlanması için, Suriye muhalefetini etkilemek üzerine kullanınız" demişti.