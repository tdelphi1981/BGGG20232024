Özal'ın naaşında açıklanamayan ayrıntı
8. Cumhurbaşkanı merhum Turgut Özal'ın mezarının açılması sonrası "öldürüldü mü" iddiaları gündeme oturmuşken, oğul Özal canlı yayında merak edilen soruları yanıtladı.
 Ahmet Özal, Başbakan Erdoğan'ın 'suikast girişiminin incelenmesi gerektiğini' söylediğini aktardı: "Sayın Başbakan, bir iki gün önce annemle telefonda konuşmuş. Kendisi de şaşkınlığını ifade etmiş. Bu suikastın muhakkak incelenmesi gerektiğini ifade etmiş. Sayın Başbakan'ın aramasını, gösterdiği hassasiyete teşekkür ederiz..."
 "BEN BEKLEMEDİM, KİMSE CİDDİYE ALMADI"
 Özal, babasının ölümünün ardından otopsi yapılmamasını da eleştirdi: "Bu durumlarda aileye bile sorulmaz. Bu cumhurbaşkanı ve 70 milyonu ilgilendirir. Milletvekili oldum, önergeler verdim ama hiçbir başbakan veya parti başkanı bunu ciddiye almadı. Mesela çok enteresandır. Vatandaş 'neden 18-19 sene bekledin' diyor. Ya ben beklemedim, kimse ciddiye almadı..."
 "UZMANLAR BEYNİ AÇIKLAYAMADI"
 Mazarın açılmasından sonra naaş üzerinde bazı organların bozulmadığını bunun da çok şaşırtıcı olduğunu belirten Özal şöyle konuştu: "Uzmanlara sordum, beynin duruyor olması, iç organların karaciğer böbreklerin duruyor olması çok şaşırtıcı. Beyni hiç açıklayamıyorlar. Beyin 6 saat sonra yok olur gidermiş. 20 sene durmaz yerinde. Beyin adli tıpın işini çok kolaylaştırdı. 19 sene önce o madde belki bulunamayabilirdi."