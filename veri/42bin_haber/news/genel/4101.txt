Davos Rixosu açtı en lüksüm dedi
HABERİ Davosta yıllardan beri tanıdığım bir dostum verdi: Fettah Tamince Davosun en ünlü otellerinden Flüelayı satın aldı.
Davosa doğru yola çıkmadan önce aldığım haberin üzerinden bir, iki gün geçmeden dün Zürih uçağında Rixos Hotels Yönetim Kurulu Fettah Tamince karşıma çıkmasın mı? O da benim gibi Davos yolcusuydu.
Tabii hemen otel haberini sordum.
Fettah Tamince Oteli bir süre önce satın aldık. Sıkı bir renovasyondan geçirdik. Kapalı ve açık yüzme havuzlarıyla, lokantasıyla Davosun en lüks oteli oldu diyor.
Davosun en köklü, en lüks oteli diye bildiğimiz Belvederenin papucunu dama atacakmış dediğine göre.
Sadece otelin baştan aşağıya yenilenmesine 15 ila 20 milyon dolar arasında para harcanmış.
Otelin yenilenmesi kat kat devam ettiği için Fettah Tamince, bu yıl Dünya Ekonomik Forumu sırasında bir açılış daveti veremeyecekleri ancak önümüzdeki yıl bunun için hazırlanacaklarını söylüyor.
Dünya Ekonomik Forumunun Başkanı Klaus Schwabın Davosa gelen bu yeni yatırımdan pek memnun kalacağını söylediğimde Fettah Tamince 
Memnun olur tabii... Schwab ile yıllardır tanışıyoruz, benim eski dostum diyor.
Peki Hırvatistanda Dubrovnik, Mısır, Dubai gibi yerlerden sonra Davosta bir otel açmak nasıl aklına gelmiş?
Davosun en köklü otellerinden Füelaya yatırımcı arayanlar bizi buldu. Burası kayak merkezi. Rixos buraya yakışır diye düşündük.
Otel henüz tam olarak misafirlere açılmadığı için bu yıl otelde, DEF vesilesiyle gelen Fettah Tamincenin yanı sıra Davosa son dakikada gelmeye karar verdiği için otellerde yer bulamayan DenizBank Genel Müdürü Hakan Ateş de kalacak.
Başbakan Erdoğanın Davosta son geldiğinde kaldığı Victoria Oteline birkaç metrelik mesafede olan otel bu dağ kasabasının hemen girişinde.
Zürih Havalimanından gelirken önünden geçtiğimizde Rixos-Flüela tabelasının asılmış olduğunu gördük.
Bu arada Fettah Tamince ile sohbette kayak yapmayı çok sevdiğini, ve Dünya Ekonomik Forumu toplantılarından vakit buldukça kaymaya gideceğini öğrendik.