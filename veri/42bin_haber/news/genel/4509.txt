Menemeni acılı yedik
G.Saray yenilgisini değerlendiren Aybaba espri yaptı.
Antrenmandan önce basın mensuplarıyla sohbet eden siyah beyazlı teknik adam, Derbi maçtan sonra dün akşam yine menemen yedik, ancak biraz acılıydı dedi.  
BEŞİKTAŞ Teknik Direktörü Samet Aybaba, Derbi maçtan sonra dün akşam yine menemen yedik, ancak biraz acılıydı diyerek espri yaptı. BJK Nevzat Demir Tesislerinde antrenman sırasında basın mensuplarıyla sohbet eden Aybaba, derbi maçı değerlendirdi. Galatasaray bize büyük bir üstünlük sağlamadı diyen siyah beyazlı teknik adam, Özellikle son yarım saat tama-men kendi alanına kapandı. Rakip 10 kişi kaldıktan sonra atağa çıkamadık, çünkü onlar kapalı kaldılar. Hücum oyuncusu çıkarıp savunmacı aldılar. Öyle olunca dar alanda oyun oynandı. Saha da çok kötüydü şeklinde konuştu. 
OĞUZHAN MELO TÜKÜRDÜ DEDİ  
MELO ile tartışan Oğuzhanın, Brezilyalı futbolcunun kendisine tükürdüğünü söylediğini kaydeden Aybaba, O öyle dedikten sonra söyleyecek bir şey yok yorumunda bulundu. Beşiktaş Teknik Direktörü şöyle konuştu:
Mehmet Akgün hazırdı. Hilberti öne çıkarınca doğal olarak onu sağ bek oynatmamız lazımdı. Ayrıca Mehmetin performansı çok kötü diye çıkarmadım. 
Maç 2-0 olunca ileriye giden bir oyuncu daha tercih ettiğim için Oğuzhanı aldım. Almeidanın yokluğunda oraya Holoskoyu alıyoruz. Holoskoyu oraya alınca da en iyi oynadığı sağ önde bir oyuncu bulma arayışına giriyoruz. 
BATUHANLA YOLLAR AYRILABİLİR 
AYBABA, bir gazetecinin Almeidanın alternatifi Batuhan mı, Holosko mu? sorusu üzerine ise, Batuhana devre arası kampında da son bir şans vereceğiz dedik, ama o bunu iyi değerlendiremedi. Şu anda o alternatifte değil ifadelerini kullandı. Batuhan ile yollarınızı ayırmayı düşünüyor musunuz? sorusu üzerine de Her şey olabilir. Ben elimden gelen her şeyi yaptım, onunla çok uğraştık. Ancak onun kendisini geliştirmesi lazımdı. Bu konuda biraz uzak kaldı diye konuştu.