Tutsak eserler
Balyoz davasında tutuklanan 11 subayın 35 resim, 50 ebru ile karakalem çalışmalarından oluşan Tutsak eserler adlı sergi, Caddebostan Kültür Merkezinde önceki akşam düzenlenen törenle açıldı.
Tutuklu askerlerin Hasdal ve Maltepe cezaevlerinde yaptıkları resim, ebru ve karakalem eserlerden oluşan serginin açılış törenine Kadıköy Belediye Başkanı Selami Öztürk, cezaevinde yatan 1. Ordu Eski Komutanı Emekli Orgeneral Çetin Doğanın eşi Nilgül Doğan, gazeteci Soner Yalçın, Barış Pehlivan, Barış Terkoğlu, Emekli Korgeneral Atilla Kıyat ile cezaevinde tutuklu bulunanların yakınları katıldı.  
O SERGİDEN KARELER 
Açılış konuşmasını yapan Deniz Kurmay Albay Mehmet Örgenin 13 yaşındaki oğlu Mehmet Can Örgen ile törene katılanlar gözyaşlarına boğuldu. Sergiyi güneş tutulmasına benzeten Mehmet Can Örgen, Önce hava karardı ve babamlar içeri alındı. Yakında güneş tekrar doğacak ve babamlar çıkacak dedi. Örgen gözyaşları içinde son söz olarak Terörist diye içeri aldığınız adamlar bu kadar şerefli olabilirler mi? Sadece bunu öğrenmek istiyorum demesi üzerine, salonda alkışlar yükseldi. Eşinin yaptığı resimler önünde çocuklarıyla fotoğraf veren Sanem Örgen de Bu eserlerin hepsi onların masumiyetinin bir başka göstergesi dedi. 
 

 AĞLATAN SERGİ