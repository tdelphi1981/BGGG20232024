Skandal
Galatasaray, son yılların en büyük sağlık fiyaskosuyla karşı karşıya kaldı.
Devre arasında geri dönen Aykutun sakat olduğu check-upta gözden kaçırıldı. Ufuk Ceylana önce Kemik ödemi teşhisi konuldu. Sonra kırık ortaya çıktı. İki yedek kalecisi sakat olan Cimbomda, Muslera sakatlanırsa kale Eraya emanet. 
FLORYAda sağlık skandalı... Kadrosuna Drogba ve Sneijder gibi dünya yıldızlarını katan, teknik direktör Fatih Terim önderliğinde Avrupada bir kez daha büyük başarılara imza atma hedefi koyan G.Sarayda büyük bir sağlık skandalının yaşandığı ortaya çıktı. Sezonun ilk yarısında Ujfalusi dışında sakatlıktan yana herhangi bir sorun yaşamayan G.Sarayda, başarılı işlere imza atan Dr. Sarper Çetinkayanın, sponsor baskısı nedeniyle Floryadan ayrılmasıyla birlikte 2 büyük hata meydana geldi. Hürriyetin ulaştığı bilgilerdeki ilginç detaylar dikkat çekti. 
1- VEFA DİYE ALDILAR SAKAT ÇIKTI 
TARİH 31 Ocak 2013... Ara transferin son gününde Galatasaray, sezon başı gönderilen eski kalecileri Aykut Erçetin ile yarım sezonluğuna anlaştı. Aykut hem 3. kaleci alternatifi oluşturmak hem de Vefa teması ile kadroya katıldı. Sponsor hastanede sağlık kontrolünden geçen Aykuta kapsamlı check-uptan sonra sağlam raporu verildi. Fakat Aykut Erçetin, sakat çıktı! Tecrübeli kaleci, 3 gün sonra, Belimde ağrılar var diyerek antrenmana çıkamadı. 
İĞNE VE FİZİK TEDAVİ UYGULANIYOR 
Şİddetlİ bel ağrıları çeken Aykut, geçen hafta Almanyada doktor kontrolünden geçti. Sağlık sponsoru olan hastane tarafından bel fıtığı teşhisi konulan Aykut için çözüm ameliyat... Ancak operasyon geçirirse sezonu kapatacak olan Aykuta şimdilik iğne ve fizik tedavi uygulanıyor. Ağrıları sebebiyle yaklaşık 10 gündür idmanlara çıkamayan tecrübeli eldiven, son olarak 12 ve 19 Şubatta basına açık yapılan antrenmanlarda da yer almadı. 
2- ÖNCE ÖDEM DENDİ SONRA AMELİYAT OLDU 
TARİH 19 Şubat 2013... Galatasarayın Schalke maçı öncesindeki son idmanına katılan Ufuk Ceylanın aynı gece el bileğinde kırık oluştuğu duyuruldu. Herkes, Galatasarayın genç kalecisinin bu kritik 90 dakika öncesi idmanda sakatlandığını düşündü. Ancak Ufukun sakatlığının perde arkasından da çarpıcı gerçekler yatıyordu. Ufukun da aslında 19 Şubattaki antrenmanda değil, 1 hafta önce Antalyaspor maçının ardından hafta içindeki idmanda sol el bileğinden sakatlandığı ortaya çıktı. 
 BİLEĞİNDE KIRIK VARMIŞ DENİLDİ 
SAKATLIK sonrası devre arasının ardından G.Sarayın sağlık sponsoru olan hastanenin ortopedi doktorları, Ufukun bileğinde kemik ödemi var teşhisini koydu. İlk MRda bu sonuca varan doktorlar, 2. MRda kırık olduğunu belirledi. Ve Ufuk Ceylana, Bileğinde kırık varmış, acilen ameliyat etmeliyiz denilerek ikinci kez önemli bir yanlışa imza atıldı. G.Sarayın genç kalecisi, 20 Şubat 2013 tarihinde sponsorluk yapan hastanede gerçekleştirilen ameliyat sonrası sezonu kapattı. 
YA MUSLERAYA BİR ŞEY OLURSA... 
G.SARAYda kısa sürede yaşanan iki sağlık skandalı, Musleranın arkasında bekleyen tecrübesi en yüksek 2 kaleciyi de etkiledi. Aykut, imza attıktan günler sonra bel fıtığı teşhisi ile tedavi olurken, Ufuk ise bileğindeki kırık nedeniyle sezonu kapattı. Şimdilik, Musleranın başarılı performansı nedeniyle G.Sarayda yedek kaleci krizi çok fazla konuşulmuyor. 
KALE GENÇ GENÇ ERAY'A KALABİLİR 
ANCAK , Musleranın, olası bir sakatlığı halinde G.Saray kalesi, gelecek vaad etmesine karşın tecrübesiz olan 21 yaşındaki Eray İşcana kalacak. Erayın Süper Ligde bugüne kadar 1 dakika bile görev almadığı göz önünde tutulduğunda, Aykutun neden Galatasaraya geri çağrıldığı da açıkça ortaya çıkıyor.