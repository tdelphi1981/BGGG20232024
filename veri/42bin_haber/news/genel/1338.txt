İstanbul'un gürültü faturası 331 bin 697 TL
Çevre ve Şehircilik Bakanlığı, yaz sezonunda gürültü kirliliği ile mücadele çerçevesinde İstanbul’da yaptığı denetimler çerçevesinde eğlence merkezlerine ve diğer işletmelere toplam 332 bin TL ceza kesti.
  
 Çevre ve Şehircilik Bakanlığı gürültü kirliliği ile mücadele de İstanbul’a ağır yaptırım uyguladı. Bakanlık yaz sezonunda son 4 ayda eğlence merkezlerine ve diğer işletmelere toplamda 331 bin 697 TL ceza kesti.
 
 Bakanlıktan yapılan açıklamaya göre İstanbul’a gürültü kirliliği sebebiyle rekor ceza kesildi. Denetimler eğlence mekanları, konser alanları ve deniz ulaşımında gürültü yaşanan yerlerde yapıldı. Son 4 ayda İstanbul da yapılan denetimlerde gürültü faturası toplamda 331 bin 697 TL’ye ulaştı.
 -GÜRÜLTÜNÜN EN ÇOK OLDUĞU AY TEMMUZ-
 İstanbul’da gürültünün en çok Temmuz ayında yaşandığı belirlendi. Bakanlık tarafından Haziran ayında kesilen ceza miktarı 30 bin 145 TL düzeyinde iken, bu rakam Temmuz ayında 207 bin 317 TL, Ağustos ayında 75 bin 388 TL, Eylül ayında 18 bin 847 TL oldu.
 ANKA
  