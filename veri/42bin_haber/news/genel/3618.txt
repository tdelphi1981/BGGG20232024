Her bir istihdam terörü kurutur
Ekonomi Bakanı Zafer Çağlayan, Hürriyet Dünyasını ziyaret etti. Çağlayan ziyareti sırasında, WEB TV kameralarının karşısına geçip, Hürriyet Gazetesi Ekonomi Müdürü Sefer Leventin sorularını yanıtladı.
Zengin vergisi, yeni teşvik paketi ve uluslararası yardımlarla ilgili konulara açıklık getiren Çağlayan, yeni teşvik paketinin 6ncı bölgenin kalkınması için çok önemli olduğuna değinerek, Orada her bir istihdam, terörün kaynaklarını kurutacak dedi. 
KAYNAKLARI KURUYACAK 
Yeni teşvik sisteminin özellikle 6ncı bölgeyi kapsayan kısmı için çok avantajlı fırsatlar sunduğunu vurgulayan Bakan Çağlayan, şunları söyledi: O bölge için çok güzel bir iş ortaya çıktı. Terör sorununun da çözülmesi noktasında katkıları olacak. Terör örgütü oradaki yatırımlara  hep zarar verdi. Biz, İstanbul ve Edirneye ne kadar önem veriyorsak, Muşa, Hakkariye, Şırnaka da aynı önemi veriyoruz. Teşvik paketi sayesinde, bölgede oluşacak her bir istihdam, terörün kaynaklarını kurutacaktır. 6ncı bölgedeki bütün Organize Sanayi Bölgeleri (OSB) dolu. Çağrı merkezleri o bölgeye yöneliyor. Başbakan da konuyu çok önemsiyor. 
YARDIMLARA TÜRK MALI 
Birleşmiş Milletler Dünya Gıda Direktörü ile Suriyeli sığınmacıların kaldıkları kampları gezen Zafer Çağlayan, şu detayları verdi: Kendisinin ifadesi şu şekilde oldu; Anne ve çocukların suratındaki mutluluktan Türkiyenin ne kadar önemli bir iş yaptığını daha iyi görüyorum. Suriyeli kardeşlerimiz için bugüne kadar 609 milyon TLnin üstünde yardım yapıldı. Benim de ondan talebim, Birleşmiş Milletlerin yardım ettiği ülkelere gönderilen gıdaların bir bölümünün de Türk özel sektöründen tedarik edilmesi. oldu. BM, bu konuda yılda 1.5 milyar dolarlık alım yapıyor. O da teklifime sıcak baktı. 
Köklü vergi reformu geliyor 
ZAFER Çağlayan, Bizim vergi sistemimizde yanlışlıklar var. Bununla ilgili çalışıyoruz. Köklü bir vergi reformu yapılacak dedi.  
Vergide damarları açacak yapıya gitmeliyiz 
ZENGİN vergisi konusunda piyasa dengelerinin de bozulmaması için çaba göstereceklerini söyleyen Ekonomi Bakanı Zafer Çağlayan, Attığımız taşın ürküttüğümüz kurbağaya değmesi lazım. Vergiyi para toplamak olarak görmesinler, ekonomik boyutta değerlendirsinler. Damarları tıkayacak değil, açacak bir yapıya doğru gitmeliyiz. Bazı şikayetlerin olduğunu biliyoruz. Konutta KDV ile iglili şikayetler var. Ancak, bu vergi stokların da satılmasını sağlayacak. Bir boyutunu da ordan görmek lazım dedi. VERGİDE KÖKLÜ REFORM