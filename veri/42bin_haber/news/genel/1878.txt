Kahramanmaraş Belediyesi uydu haberleşme sistemine geçti
Kahramanmaraş Belediye Başkanı Mustafa Poyraz, afet anında kullanılmak üzere uydu haberleşme sistemine geçtiklerini belirtti.Poyraz, Sütçü İmam İtfaiye Grubu'nda, yeni telsiz sisteminin tanıtımında yaptığı konuşmada, birinci derecede deprem bölgesinde bulunan Kahramanmaraş'ta bu sistemin hayati bir öneminin olacağına işaret etti.

UYDUYA GEÇTİLER / FOTO GALERİ

Telsizlerin her türlü zor şartlarda aktif durumda olacağını dile getiren Poyraz, şunları kaydetti: Belediyemiz tamamen doğal afetlerde kullanılmak üzere herhangi bir aktarıcıya ihtiyaç duymadan direkt uydular üzerinden haberleşen bir telsiz sistemini bünyesine kattı. Şehrimiz deprem riski olan bir bölge. Bütün bunları göz önüne alarak telsiz sistemimizi güncelledik. Bu sistem dünyada tüm arama kurtarma ekipleri tarafın kullanılmaktadır.

Poyraz, kullanmaya başladıkları yeni telsiz sisteminin UMKE, AKUD, KIZILAY ve AFAD bünyesinde de bulunduğunu ifade etti.

Poyraz, şöyle konuştu: Söz konusu haberleşme sistemini İstanbul Büyükşehir Belediyesi'nden sonra kullanan ikinci belediyeyiz. Ayrıca bu cihazdan kentte kullanan başka kurum yok. Bu anlamda büyük eksikliği giderdiğimizi düşünüyoruz. Cihaz hem sırt telsizi olarak hem de araçlara montaj edilerek kullanabilmektedir. Ayrıca telsizde 64 karaktere kadar mesaj atılabilmekte, tek bir tuşla çevrim içi olan tüm telsizlere acil çağrı atabilmekte ve GPS sistemi ile koordinat gönderebilmektedir.

Poyraz, yeni telsiz sisteminin 230 bin TL'ye mal olduğunu belirterek, mevcut analog telsizlerin ise Kahramanmaraş Belediyesi Arama Kurtarma ve Moral Destek Ekibi (AKMOD) tarafından kullanılacağını sözlerine ekledi.