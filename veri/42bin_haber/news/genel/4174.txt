İstifa etmiş
Vatan gazetesi yazarı Can Ataklının, Aldığım bilgiye göre Donanma Komutanı Nusret Güner kasım ayında istifa etmiş. Gerekçesi çok basit: Arkadaşlarımız birer birer hapse atılıyor elimizden hiçbir şey gelmiyor, gelmediği gibi bir de biz buna yardım ediyoruz iddiasını askeri kaynaklar teyit etti. İstifada, Donanmada arama yapan savcılara kravat hediye edilmesinin etkili olduğu öne sürülüyor.
DONANMA Komutanı Oramiral Nusret Güner, 30 Kasım 2012de yapılan kış dönemi Yüksek Askeri Şura (YAŞ) toplantısından kısa süre önce görevinden istifa etti. Deniz Kuvvetleri Komutanı Oramiral Emin Murat Bilgel, TSK ve komuta kademesini zora sokar. Yılbaşından sonra değerlendirelim diyerek istifayı kabul etmedi. Ancak komutan geri adım atmayınca Bilgel, istifayı yürürlüğe koydu. 
ATAKLI YAZDI 
Oramiral Günerin istifa ettiği, ancak bu istifanın kuvvet komutanından geri döndüğü iddiası önceki gün Vatan Gazetesi yazarı Can Ataklının köşesinde yer aldı. Ataklı köşesinde, Aldığım bilgiye göre Donanma Komutanı Nusret Güner kasım ayında istifa etmiş. Gerekçesi çok basit; Arkadaşlarımız birer birer hapse atılıyor elimizden hiçbir şey gelmiyor, gelmediği gibi bir de biz buna yardım ediyoruz görüşüne yer verdi. 
DOĞRU GİBİ 
Ataklının köşesinde yer alan bu iddiayı, askeri konularda güvenilir kaynaklara sorduğumuzda teyid eder nitelikte bilgi aldık. Güvenilir kaynaklar, Donanma Komutanının istifa ettiği ancak bunun kuvvet komutanınca işleme konulmadığı iddiası doğru mu? sorumuza, Doğru gibi yanıtı vermekle yetindiler. Oramiral Güner hâlâ görevinin başında mı? sorumuza önce Evet yanıtını veren güvenilir kaynaklar, bir süre sonra, İstifa yürürlüğe konuldu mesajını ilettiler. 
İŞTE İDDİALAR 
Askeri kulislerde ise Oramiral Günerin istifasına gerekçe olarak şu iddialar konuşuluyor:
- Güner, Donanma Komutanlığının bulunduğu Gölcüke yapılan baskın ve savcıların Balyoz davasında kullanılan belgeleri elleriyle koymuş gibi bulmaları, kendisinden önce Donanma Komutanı olan şimdiki Deniz Kuvvetleri Komutanı olan Oramiral Bilgelin de hiçbir şekilde karşı koymayıp aksine savcılara kravat hediye etmesinden ciddi şekilde rahatsızlık duydu.
- Oramiral Güner bu rahatsızlığını birçok kez Kuvvet Komutanı Oramiral Bilgele iletmesine rağmen söylediklerinin ciddiye alınmadığı izlenimi edindi.
- Oramiral Güner, istifa konusunda kararlı olduğunu göstermek için istifa dilekçesinin suretini bazı yakın çalışma arkadaşlarına da verdi. 
ZORA SOKAR 
Oramiral Günerin istifasını talep etmesine rağmen Kuvvet Komutanı Oramiral Bilgelin Şu anda bu istifa tüm TSKyı ve komuta kademesini zora sokar gerekçesiyle işleme koymadığı iddia edilirken, Konuya yeni yılda bakarız dediği öne sürülüyor. Ancak Günerin, bu süreçte istifasını geri almadığı ve Bilgelin de gerekli yasal işlemi tamamladığı bildirildi. 
Kitabında anlatmıştı 
SAVCILARA kravat hediye edilmesi olayını Balyoz davasında 18 yıl hapis cezasına çarptırılan Donanma Komutanlığı Kurmay Başkanı Tümamiral Semih Çetin, Bir İhanetin Öyküsü-Hasdalda Bir Amiral kitabında anlatmıştı. Kitaptan o bölüm özetle şöyle:
- Tutanaklar imzalandı. Saat neredeyse gecenin 2si olmuştu. Üs Komutanına savcılarla birlikte Komutanın makamına geçmelerini, benim de birazdan geleceğimi söyledim. Durumu Ankaraya rapor edecektim. Konuşmamı bitirip dışarı çıktığımda Genel Sekreteri Donanma Komutanlığı amblemli hediye torbalarından biriyle görünce şaşırdım: 
- Hayrola, nedir bunlar?
- Kravat komutanım. Donanma Komutanı savcılara hediye edecek.
- Emin misin? Bir yanlışlık olmasın?
- Emir subayı şimdi telefonla söyledi. Komutan emretmiş...
Adeta nutkum tutulmuştu. Kimliği belirsiz bir ihbar mektubu ile gecenin bir yarısı Donanma Karargâhını yerle bir eden savcılara, bugünün anısına denizci motifi taşıyan kravat hediye edecektik. Yapacak bir şey yoktu. Savcılar Komutanın odasındaydı. Tartışmanın bir olanağı yoktu. Donanma Komutanı Sizi biraz üzdük bu akşam diyerek gülümseyen savcıya, Gerçekten çok üzüldüm diyerek hediyesini takdim ederken sinirden ağlamamak için kendimi zor tutuyordum. 
 