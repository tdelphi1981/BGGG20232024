Başbakan Erdoğan'dan engellilere müjde!
Başbakan Erdoğan partisinin grup toplantısında gündeme ilişkin açıklamalarda bulunuyor... Başbakan'dan toplu taşıma müjdesi ve engellilere 2 güzel haber var...
 İşte Başbakan Erdoğan'ın konuşmasından satır başları: 
 Konuşmamın başında dün Cilvegözü’nde meydana gelen patlama nedeniyle hayatını kaybeden 3’ü Türkiyeli, 11’i Suriyeli olmak üzere 14 kardeşime rabbimden rahmet diliyorum. Her açıdan hassas bir olayla karşı karşıyayız. Bu gelişmeler ne denli haklı olduğumuzu ortaya koyma açısından çok önemli. İnsani yardım dışında giriş-çıkışa kapalıydı. İnsani, yardım malzemeleri Suriyelilere teslim ediliyordu. Suriye tarafındaki gümrük kapısı çalışmadığından bomba yüklü araç sınır kapımıza kadar geldi ve infilak ettirildi. Spekülasyonlar yanlış ve art niyetli. Bu patlamayı fırsat görüp siyasi çıkar sağlamaya girişenlerin çabası insaf ve vicdanla bağdaşmaz. Türkiye ile Suriye arasındaki sınır 100 yıl önce cetvelle çizilmiştir. Suriye’de böyle yoğun çatışmalar yaşanırken Türkiye’nin etkilenmemesi mümkün değil. Olayın aydınlığa kavuşması için sağduyu ile bekliyoruz. Olay aydınlanınca hiç tereddütsüz gereken her adımı atacağız.
 SAĞLIK HİZMETLERİ
 
 Türkiye’nin artık 4 tane de deniz ambulansı var
 17 helikopter ambulansına da sahibiz
 Şehir içinde ortalama ilk 10 dakikada, şehir dışında 30 dakikada hastalara ulaşır hale geldik
 Yurtdışına gittiğimizde 24 saat siren sesi duyuyor, insana verilen önemi görüyor ve gıpta ile bakıyordum
 Artık bizde 24 saat vatandaşımızın ayağına sağlık hizmetini götürüyoruz
 Eski ve yeni bakanımıza ve ekiplerine bu hayırlı hizmetleri ulaştırdıkları için şükranlarımı sunuyorum
 YEREL SEÇİM HAZIRLIĞI
 
 Yerel seçimler için seçimden seçime değil, bir seçim bittiği anda diğer seçimin startını veririz
 Verimli bir toplantı yaptık İstanbul’da geçtiğimiz hafta sonu
 Bu bir yerde de artık seçimlerle ilgili olarak daha yoğunlaşan bir final sürecine giriş oldu.
 BÜYÜKELÇİLERLE TOPLANTI
 
 Dün akşam Ankara’da büyükelçilerle yemekli toplantımızı gerçekleştirdik
 Hafta içinde AB konusu ülkemizin yoğun şekilde gündeminde oldu
 AB konusu bir kez daha gündemimizde bir kez daha ilk sıralara taşındı
 BÜYÜKELÇİLİK SALDIRISI
 
 Tatsız bir hadise de yaşadık
 1 Şubat’ta bir terörist ABD Büyükelçiliği’nin kapısında üzerindeki düzeneği patlatarak bir güvenlik görevlisini şehit etti, bir gazeteci kardeşimiz de yaralandı
 Emniyet ve istihbarat birimlerimizin hassas çalışmaları neticesinde arkasındaki kişi ve örgüt çok kısa sürede ortaya çıktı
 2001’de tahliye edildiği, AB ülkelerine geçtiği, talep edilmesine rağmen verilmediği, elini kolunu sallayarak serbest dolaştığı, AB ülkelerinden tekrar Türkiye’ye geçerek saldırıyı gerçekleştirdiği ortaya çıktı saldırganın
 BU MUHABBET NEDİR?
 
 Soruyorum: Bu muhabbet nedir? AB ülkeleri ile terör ve teröristler arasındaki bu muhabbet nedir? Bu muhabbet daha ne kadar devam edecek?
 Bu örgütü terör örgütü olarak ilan edeceksin, ama herhangi bir yaptırım uygulamayacaksın…
 Bu kalleşçe saldırılara daha ne kadar göz yumacaksınız?
 Terör örgütünün finansman sağlamasına daha ne kadar tahammül edeceksiniz?
 Bunun belgelerini önlerine koyunca demokrasi, hukuk diyorlar
 Bu nasıl hukuk ki katillere kol kanat geriyor? 
 Şu anda yarıdan fazlası Almanya’da olmak üzere 408  terör suçlusu ile ilgili iade talebimiz sudan nedenlerle reddedildi
 98’de Denizli’nin Tavas İlçesi’nde teröristler gasp eylemi yapıyor, 2 eve zorla giriyor. Çatışma çıkıyor. 2 er şehit oluyor. Teröristlerden biri Avrupa’da tespit ediliyor, tutuklanıyor. Ama Almanya’nın girişimleriyle bu terörist serbest bırakılıyor. Teröristin 7 yaşında çocuğu var diye kamuoyu oluşturup bu azılı canileri bağırlarına basıyorlar
  
 İADE TALEPLERİMİZE CEVAP BİLE VERİLMEDİ
 
 Paris’te öldürülen terörist de kırmızı bültenle aranıyordu
 İadesi defalarca istendi ama yazılarımıza cevap dahi verilmedi
 Bizi her alanda kıyasıya eleştiren AB, terörle münasebetini artık masaya yatırmalı
 Avrupa ülkeleri bunu sorgulamak zorundadır
 BUMERANG GİBİ ONLARA DÖNECEK
 
 Bugün bize yarın kesinlikle bumerang gibi onlara dönecektir
 Ve bunun altından da kalkamayacaklardır
 Bizim buna tahammülümüz kalmamıştır
 Ne 54 yıldır sudan bahanelerle kapıda bekletilmeye ne de teröre gösterilen müsamahaya tahammülümüz kalmamıştır
 Tüm kurumlarımız AB standartlarında hatta üstünde
 Biz reformlarımızı kararlılıkla yerine getiriyoruz
 İstikametimiz bellidir. 1000 yıldır olduğu gibi doğudan batıya akmaya devam ediyoruz
 Engel çıkarsa mecra değiştirir ama yolumuzu değiştirmeyiz
 KILIÇDAROĞLU, DHKP-C’YE ÜYE OLURSA ŞAŞIRMAYIN
 
 CHP2nin genel başkanı yurtiçinde ve yurtdışında bir süredir karalama kampanyası yürütüyor Türkiye hakkında
 Türkiye’yi dünyaya gazetecilerin hapiste olduğu ülke diye anlatmaya devam  ediyor
 Bizde bıkmadan usanmadan gerçekleri yüzüne çarpmaya devam edeceğiz
 Tutuklu ve hükümlü güya bu gazetecilerin 4 tanesi elçiliğe saldırı düzenleyen o malum örgütün üyesi
 O kanlı eylemleri yapan o terör örgütü de onlara hayat öpücüğü veriyor
 Açık açık da söylüyor. Sıkılmasa söyteyin bu terör örgütü nerde ona da üye olayım diyecek
 DHKP-C’ye Kılıçdaroğlu’nun üye olduğunu duyarsanız hiç şaşırmayın. Bunu da yapar. Legal olmadığı için yapar bu tavrı
 Örgüt mensubu avukatlar için yaptığı açıklama ortada. Bunlar nasıl avukat ki çelik kapılarla güvence altına alınmış, Güvenlik güçlerimiz içeriye girince diskler, evrakları yakılmaya çalışırken gördüler. 
 Ve bunlar savunuluyor. 
 Bunlar avukat diye bunlara söz söylenmeyecek mi? Herhangi bir cezai müeyyideye tabi olmayacak mı?
 Onlar da bunun bedelini görecek. Suçluysa bedelini ödeyecek
 CHP Genel Başkanı’nın sempatisinin kaynağını merak ediyoruz
  
 İŞSİZLİK AVRO BÖLGESİNİN ORTALAMASININ ALTINDA
 Türkiye’de Ekim ayında işsizlik oranı yüzde 9.1. Avro bölgesinin ortalamasının altındayız. Türkiye IMF’ye borcunu Mayıs ayında sıfırlayacak.  CHP Genel Başkanı bu tabloyu övünçle anlatırken gittiği yerde ülkesini kötülemek gibi bir gaflete giriyor. Biz CHP Genel Başkanı’nın kendi ülkesini kötülemesine alışığız. Ama ana muhalefet partisinin alay konusu olmasını içimize sindiremiyoruz. Dünyanın bir çok ülkesi sosyal harcamalarda kısıntıya gitti, gidiyor.
 BAZI ÖNEMLİ MÜJDELERİ VERMEK İSTİYORUM
 Ben sosyal yardımlar konusunda bazı önemli müjdeleri açıklamak istiyorum. Başta engelli vatandaşlarımız olmak üzere birkaç düzenlemeyi paylaşacağım. Toplu taşıma araçlarından indirimli yararlanma noktasında belli kesimlere belli avantajlar sağlanıyordu. Gaziler ve şehit yakınları toplu taşıma hizmetlerinden ücretsiz yararlanıyordu. Vazife malullerinin çocukları yararlanırken anne ve babaları yararlanamıyordu. Dün Bakanlar Kurulu’muzda Bakan Fatma Şahin’in sunumunu değerlendirdik. Vazife malullüğü kapsamında şehit olanların çocukları, anne-babaları, gazi olanların harp malullerin, muharip gazilerin çocukları ve anne babaları da toplu taşımadan ücretsiz yararlanacak.
 
 65 YAŞ ÜSTÜNE ÜCRETSİZ SEYAHAT
 Devlet demiryollarında bu vatandaşlar ücret ödemeden seyahat edebilecek. Engelli kardeşlerimiz demiryollarının, deniz yollarının şehir içi ve dışı hatlarında ücretsiz seyahat edecek. Ağır engelli kardeşlerimizin yanında bir refakatçi de bu hizmetten yararlanacak. 65 yaş üstü vatandaşlarımız demiryolları, İETT ve deniz yollarında Türkiye genelinde ücretsiz seyahat edecek. Belediyeler arasındaki farkı kaldırıyoruz. Saat uygulaması yok. Dileyen dilediği saatte bu hizmetten yararlanacak. Dede ile torun, nine ile torun arasındaki ulaşım engelini kaldırıyor, sevenleri birbirine kavuşturuyoruz. Muhalif anlayışlar yine konuşacaklardır
 Yolcu yolunda gerek. Hiç kafanıza takmayın. Biz işimizi biliyoruz.
 
 ENGELLİLERE MÜJDE
 Engelli kardeşlerimizin istihdamını her zaman onayladık. Gerek işveren gerek engelli kardeşlerimizi her zaman teşvik ettik. İstihdamı yaklaşık 5 kat artırdık. Çünkü biz insanı yaşat ki devleti yaşat ilkesiyle çalışıyoruz. Kamuda 27.704 engelli kardeşimiz istihdam ediliyor. 2013 yılında 8.113 engelli kardeşimiz daha kamuda istihdam edicez. 2012'de yapılan merkezi sınav esas alınarak, ÖSYM aracılığıyla 8.113 kardeşimizi işe yerleştireceğiz. Bu müjdeli haberin engelli kardeşlerime, ailelerine hayırlı olmasını diliyorum.
 ENGELLİ ÖĞRETMENLERE MÜJDE
 Engel durumları ve alanları durumları uygun olanların öğretmen olarak atanacak.
 
  