Memur Dorner kabusu
Los Angeles polis teşkilatından kovulan Christopher Dorner, intikam amacıyla dağa çıkıp 40 kişilik ölüm listesi yayınladı. 3 kişiyi öldüren ordu eğitimli Dornerı yakalamak için California dağlarında insan avı başlatıldı.
ABD Donanmasında sualtı taarruz eğitimi alan, Bahreynde görev yapan, tüfek ve tabanca dallarında madalyaları bulunan Christopher Dorner (33), 2005te Los Angeles Polis Teşkilatına (LAPD) katıldı. Dorner, mesai arkadaşı Çavuş Teresa Evansın 2007deki bir tutuklama sırasında bir şüpheliyi tekmelediğini belirterek üstlerine şikâyette bulundu. Ancak diğer mesai arkadaşları Evans lehine ifade verince, Dorner, polis teşkilatından kovuldu. 
LOS ANGELES POLİSİ 'İNSAN AVI'NDA - FOTOGALERİ 
FACEBOOKTAN CİNAYET MANİFESTOSU 
Ardından Dornerın avukatı ve eski bir polis yetkilisinin kızı olan Monica Quan ile nişanlısı Keith Lawrence geçen pazar ölü bulundu. Dorner, önceki gün Facebook hesabında yayınladığı 11 bin kelimelik manifestoda bu cinayetleri üstlendi ve özetle şöyle yazdı: Ne yazık ki bu gerekli bir kötülük. Hoşuma gitmiyor ama LAPDde değişim yaratmak ve adımı temize çıkarmak için bunu yapmak zorundayım. Küçük silahlar, patlayıcılar ve hayatta kalma konusunda aldığım askeri eğitim sayesinde yakalanmayacağım ve listemdeki hedefleri yok edeceğim. Üniformalı tüm polislere konvansiyonel olmayan, asimetrik bir savaş açıyorum. Uyuyan bir devi uyandırdınız. Üstüme uçak veya helikopter de göndermeyin. (Rus yapımı omuzdan ateşlenen füze sistemi) SA-7ler onları bekliyor. 
Kamyonette çatışma 
Önceki gün bir kamyonetten çıkan Dornerın attığı kurşun bir polis memurunun kafasını sıyırdı. Ardından Riversideda bir saldırgan bir polisi öldürdü. 
Tam 40 kişi korunuyor 
POLİS şefi Charlie Beck, Elbette Dorner ne yaptığını biliyor, onu biz eğittik. Aynı zamanda (hâlâ yedek asker olarak) ordu üyesi. Bu son derece endişe verici ve korkutucu dedi. Yıllar önce Rodney King davasında olduğu gibi kendisini LAPD içindeki ırkçılık ve aşırı güç taraftarlığının bir kurbanı olarak sunan Dornerın listesindeki 40 kişi polis korumasına alındı.