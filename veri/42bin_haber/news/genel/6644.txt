Obama: İran bir yıldan önce o silahı yapamaz
ABD Başkanı Barack Obama, İranın nükleer silah üretme ihtimaliyle ilgili olarak ilk kez tarih vererek konuştu.20 Martta başlayacak üç günlük İsrail ziyareti öncesinde bu ülkedeki Arutz 2 televizyonuna 25 dakikalık özel bir röportaj veren Obama, İranın tartışmalı nükleer programıyla ilgili olarak diplomasinin başarısız olması durumunda tüm seçeneklerin masada olduğunu vurguladı. Obama şunları söyledi: 
Başbakan Binyamin Netanyahuya da aynı şeyi söyledim: Bu işi diplomatik yoldan çözemezsek tüm seçenekler masadadır. Burada amacımız, İranın İsraili tehdit edebilecek ve bölgede silahlanma yarışını tetikleyebilecek nükleer silaha ulaşamaması. Bu kadar şeyin olduğu bir dönemde bunun son derece tehlikeli olacağı aşikâr. Bu bir kırmızı çizgi. İranın bir nükleer silah geliştirmesinin bir yıl kadar süreceğini düşünüyoruz. Elbette o noktaya çok yaklaşmalarını istemeyiz.