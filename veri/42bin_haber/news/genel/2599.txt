İşte Tom Cruise'un yeni sevgilisi
Kısa bir süre önce boşanan Hollywood'un yakışıklı ve başarılı aktörü Tom Curise aşkı yeniden buldu.
 Güzel oyuncu Katie Holmes ile boşanmasının üzerinden 6 ay geçen 50 yaşındaki Tom Cruise aşkı yeniden buldu. ABD basınından The New York Daily News sitesinde yer alan habere göre ünlü aktör, Manhattan’da Beauty & Essex adında bir restoran işleten Cynthia Jorge ile birlikte. Ünlü gece kulübü Le Baron’da yeni sevgilisi ile birlikte dans ederken görülen Cruise’un 26 yaşındaki Jorge’dan çok etkilendiği söyleniyor.  Aynı zamanda serbest çalışan bir halkla ilişkiler uzmanı olan Jorge ile aktörün tanışmaları ise filmlerdeki gibi olmuş. Jorge işletmesini yaptığı restoranda bir iş yemeği yiyen Cruise’a kartını vermiş ve her şey başlamış. Katie Holmes ile boşanmaları nedeniyle oldukça zor bir yıl geçiren Cruise, hayatına devam etmeye çalışıyor. Holmes, 7 yaşındaki kızları Suri’nin tam velayetini aldı.