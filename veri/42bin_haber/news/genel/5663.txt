"Hesap kitap bilmiyorlar belli ki"
F.Bahçe Basketbol Şube Sorumlusu Semih Özsoy, ezeli rakiplerine karşılık verdi ve Galatasarayın tüm oyuncuları bize teklif edildi. Ama biz istemedik. Bize 3 Temmuz döneminde yapmaya çalıştıklarını, biz onlara yapmadık dedi.
Fenerbahçe Basketbol Şube Sorumlusu Semih Özsoy, açtı ağzını yumdu gözünü... Hürriyete özel açıklamalarda bulunan sarı lacivertli yönetici, ezeli rakipleri Galatasarayın basketbolda zor günler yaşamasına değinerek şunları dile getirdi:

Galatasaray Başantrenörü Ergin Ataman, bizim de sıkıntı içinde olduğumuzu söylemiş. Galatasarayın neden bu durumda olduğu anlaşıldı. Hesap kitap bilmiyorlar belli ki... Bizim en küçük bir ödeme sıkıntımız yok. Tüm oyuncuları bize teklif edildi. Biz istemedik. Hem kız hem erkek takımımız şampiyonluk için yeterli. Onların bize 3 Temmuz döneminde yapmaya çalıştıkları şeyleri biz yapmadık. 
YÖNETİCİLİK SADECE TRANSFER DEĞİL

Sözlerini, Fenerbahçe Ülker olarak aldıkları başarıları ve daha pek çok konuyu Hürriyete anlatan Özsoyun açıklamalarından satırbaşları şöyle oldu...

1- Yöneticilik sadece oyuncuları transfer etmekle bitmiyor. Hatta o anda başlıyor diyebiliriz. Bu oyuncuları idare etmek, onların ödemesini yapmak, oyuncuları motive etmek asıl yöneticilik... Bizde bu aksamadan devam ediyor. 
PİANİGİANİYİ TARTIŞMAK MANTIKSIZ

2- Simone Pianigiani, koçluğu tartışılmaması gereken biri... Kupa maçlarında o yok diye kazandık gibi bazı sözler var. Bunlar doğru değil. Yardımcı antrenörlerimiz onun sistemi ile takımı yönettiler. Onun isteklerini uyguladılar. Başarıyı ekibimizin ortaklığı ve birlikteliği getirdi.

3- Takıma takviye yapmayı düşünmüyoruz. Basketbolcularımız önceki gün yönetim kurulunu ziyaret ettiler. Hepsi bir lise takımı havasına girmiş durumdalar. Başarıyı çok istiyorlar. Bu bana göre en önemli şey... Transfer yapmak için transfer yapmadık. 
Ülkerin verdiği destek çok önemli

4- Euroleague A lisansımız var. Bunun için önemli kriterleri yerine getirmeniz gerekli... Her şeyden önde taraftarınız olmalı, çok iyi bir salonunuz olmalı. Bunların hepsi bizde var. Bir de Murat Ülkerin büyük desteği var. Verdikleri her sözü tutuyorlar. Ülker Grubuna ve Murat Ülkere özel olarak teşekkür etmeliyiz. 
Hep Ama Fenerbahçediye başlıyorlar

Özsoy, Önceki gün Hürriyette de yenilgiye Galatasaraylıların mazeretini okuduk. Ne olursa olsun cümlelere, Ama Fenerbahçe diye başlıyorlar. SPK diyorsunuz, Ama Fenerbahçe diyorlar. Başka bir şey soruyorsun Ama Fenerbahçe diye başlıyorlar. Sürekli bir mazaret uydurma işi içindeler diye konuştu.