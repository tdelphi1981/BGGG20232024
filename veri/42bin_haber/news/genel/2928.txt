Arda Kural’ın hastaneden ilk fotoğrafı
Son olarak 'Kubilay' filminde karşımıza çıkan ve şizofreni teşhisiyle tedavi altında tutulan Arda Kural'ın ilk görüntüleri.
  
 ‘Emret Komutanım’ dizisiyle tanınan yerli Leonardo DiCaprio lakaplı genç oyuncu Arda Kural 26 Aralık tarihinden beri şizofreni teşhisiyle tedavi altında tutulduğu Bakırköy Ruh ve Sinir Hastalıkları Hastanesi’nde ilk kez görüntülendi. Suç işlemiş mahkumların ve pskolojik rahatsızlıkları bulunanların tedavi gördüğü çevresi yüksek tellerle örgülü K2 koğuşunda gözlem altında tutulan ünlü oyuncunun her geçen gün sağlık durumu iyiye gidiyor.
 SADECE AİLESİNİN GÖRMESİNE İZİN VERİLİYOR
 Güvenlik görevlileri tarafından çevresi sıkı korunan koğuşundan, yatırıldığı tarihten bu yana dışarı çıkmayan genç oyuncu dün tedavi gördüğü hastanede Sözcü Gazetesi ilk kez görüntülemeyi başardı. Saçlarını üç numara tıraş ettirdiği görülen oyuncu koğuşun içinde yer alan ve diğer hastalarla birlikte sigara içmeye çıktıkları camlı bölümde sigara ve kahvesini içerken objektiflere yansıdı. Her gün saat 14.00′de ziyaretçilerin kabul edildiği koğuşunda oyuncuyu sadece ailesinin görmesine müsaade edildiği öğrenildi. Oyuncunun sağlık durumundan endişe eden hayranlarının ise Kural’a ulaştırılması için mektuplar yazdıkları ve kimi zaman yiyecek ve içecekle koğuşun kapısından ayrılmadıkları ifade edildi. Adını vermeyen bir yetkili ise, sıkı güvenlik önlemlerinin alındığı ve çevresi yüksek tel duvarla örülü alanda tutulan oyuncunun sağlık durumunun gün geçtikte iyiye gittiğini belirtip, “Arda’nın ilk getirildiği gün durumu çok kötü görünüyor, sürekli titriyor ve zor zaptediliyordu. Ancak ilk günlere göre şu an sağlığı daha iyi. 15 güne kadar tedavisinin bitirilip taburcu olması bekleniyor” diye konuştu. (Sözcü)