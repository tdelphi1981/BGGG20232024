Sular böyle yükseldi
Marmaris bir haftadır beşik gibi...
 Bozburun Beldesi açıklarında 24 Kasım Cumartesi günü başlayan depremler bitmek bilmiyor. Bölgede şu ana kadar irili ufaklı 550'nin üzerinde sarsıntı yaşandı. Son olarak önceki gün sabaha karşı saat 04.32'de 4.2 şiddetinde deprem oldu. Yerin 2.1 kilometre altında meydana gelen deprem Muğla merkez ve çevre köylerde hissedildi. Can ve mal kaybı olmadı.
 BELDE halkı depremle yaşamaya alışırken, komşudan bir heyet de 'geçmiş olsun' ziyaretine geldi. Yunanistan'ın Sömbeki (Simi) Adası Belediye Başkan Yardımcısı Savas Alexopoulos, Bozburun Belediye Başkanı CHP'li Cemil Şener'le buluştu. Alexopoulos, 'Biz de çok kötü hissetik. Herhangi bir can ve mal kaybı olmadı. Ancak depremden bir gün önce yağmurla birlikte deniz yükseldi ve adayı su bastı. Bu dikkat çekici' dedi. DHA
  