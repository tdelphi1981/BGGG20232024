Üniversiteli Betül şofben kurbanı
ART arda yaşanan doğalgaz facialarının ardından bu kez tüpten sızan gaz can aldı...
 Okan Üniversitesi'nde aynı anda iki bölümde birden yüzde 100 burslu okuyan Betül Yüksel (21), ailesiyle yaşadığı Eyüp'teki evinde gece herkes uyuduktan sonra banyoya girdi. Genç kızın babası sabah uyanınca önce kızının odasına baktı. Kızını odasında bulamayan baba banyo kapısının kilitli olduğunu fark etti. Kızının cevap vermemesi üzerine kapıyı kırarak içeri giren baba korkunç manzarayla karşılaştı. Kızı Betül'ü yerde hareketsiz olarak bulan baba polis ve sağlık ekiplerine haber verdi. Ancak genç kız tüm çabalara rağmen kurtarılamadı. İlk incelemede Betül'ün şofbenden sızan gazdan hayatını kaybettiği bildirildi.  
 METE YILMAZ / İSTANBUL