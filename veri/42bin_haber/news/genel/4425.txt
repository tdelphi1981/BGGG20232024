Tükürdü, kırmızı gördü
Derbide ortam gerildi, Galatasaraylı Melo, Oğuzhan Özyakup ile yaşadığı tartışma ve rakibine tükürmesi nedeniyle kırmızı kart gördü. Hürriyet Gazetesi Yazarı Erman Toroğlu, yaşanan pozisyonla ilgili olarak "Melo, Oğuzhana tükürdü mü? Bence tükürüyor. Görüntüde görülür mü? Tartışılır. Aslında Melo hakeme tükürseydi Tahkim Kurulu cezasını kaldırırdı. Futbolcuya tükürerek hata yaptı" dedi.
Derbide gerilimli anlar. Dakikalar 60'ı gösterirken Necip'le Melo arasında bir faul pozisyonu sonrasında gerilim yaşandı. Bu arada araya giren Oğuzhan'a, Galatasaraylı Melo tükürdü. Bu olayı gören yan hakem, orta hakem Tolga Özkalfa'yı uyardı. Özkalfa bunun üzerine Felipe Melo'yu direk kırmızı kartla oyun dışına gönderdi. 
Melo kırmızı kart sonrasında uzun süre itirazlarına devam etti ancak sonuç değişmedi. 
 
ERMAN TOROĞLU'NUN YORUMU 
Hürriyet Gazetesi Yazarı Erman Toroğlu, yaşanan pozisyonla ilgili olarak şu yorumu yaptı: Melo, Oğuzhana tükürdü mü? Bence tükürüyor. Görüntüde görülür mü? Tartışılır. Aslında Melo hakeme tükürseydi Tahkim Kurulu cezasını kaldırırdı. Futbolcuya tükürerek hata yaptı. Şimdi ceza yer, tahkim de kaldırmaz. Allahın sopası yok. Sen bir tükürük olayını ağzına suratına bulaştırırsan, Allah sana ikinciyi hemen gönderir. Hadi bakalım buradan buyurun, pardon tükürün diye.  
MELO TWITTER'DAN YALANLADI

Karşılaşma sonrası Twitter'dan mesaj atan Felipe Melo, rakip futbolcuya tükürmediğini ve bunun ispat edileceğini iddia etti. Melo şu tweet'i attı: "Tanrı ve çocuklarım üzerine yemin ederim ki tükürmedim. Olanlar yüzünden çok üzgünüm ama ben hiç bir şey yapmadım. Bu ispat edilecektir." 
SERCAN 3 MAÇ CEZA ALMIŞTI
Derbide yaşanan 'tükürük' olayının bir benzeri geçtiğimiz Kasım ayında Almanya'da, Bundesliga'da yaşanmıştı. Bundesliga takımlarından Greuter Fürth'de oynayan milli oyuncumuz Sercan Sararer, Nürnberg maçında rakip futbolcu Raphael Schaefer'e tükürdüğü gerekçesiyle kırmızı kartla oyun dışı kalmıştı. Karşılaşma sonrası toplanan Alman Futbol Federasyonu, Sercan'ın tükürdüğüne kanaat getirerek futbolcuya 3 maç ceza vermişti. 
 