Üst geçitten cipin önüne atladı
Erzurumda sığınmacı olarak yaşayan Afgan ailenin lise öğrencisi kızları 16 yaşındaki F.R. üst geçitten cipin önüne atladı. Sürücünün dikkati sayesinde ezilmekten son anda kurtulan genç kız, omurgasında ve ayağındaki kırıklarla hastaneye kaldırılıp tedavi altına alındı.
Olay, bugün saat 15.30 sıralarında Erzurum- Kars güney çevreyolu üzerindeki geçitte meydana geldi. Atatürk Lisesi birinci sınıf öğrencisi F.R., Yetiştirme Yurdu önündeki üst geçitten bir cipin önüne atladı. Sürücünün dikkati sayesinde ezilmekten son anda kurtulan genç kız, 5 metre yükseklikten çakıldığı karayolunda acı içinde kaldı. Ambulansla Atatürk Üniversitesi Tıp Fakültesi Yakutiye Araştırma Hastanesine kaldırılan F.R.nin iki ayağında ve omurgasında kırıklar tespit edildi. Olayı gören bir tanık, kızın bir süre köprünün üstünde ağladığını, daha sonra ani bir kararla cipin önüne atladığını söyledi. 
Kızlarının intihar girişimi haberini öğrenen baba 39 yaşındaki Sadık R. ve anne 36 yaşındaki Maryam R. hastaneye koştu. Kızı F.R. ile ailevi sorunlar ve parasızlık yüzünden tartıştıklarını söyleyen Sadık R., "Birleşmiş Milletler bizi Erzuruma gönderdi. Eşim ve 3ü kız 4 çocuğumla birlikte Erzurumda kalıyoruz. Hepimizi şu an büyük sorunlar yaşıyoruz. Çocukların hepsi bunalımda. Burada durumumuz iyi değil. Çocuklarımız 5 lira 10 lira için birbiriyle tartışıyor. Kavga ediyor. F. de para veremediğimiz için canına kıymak istedi. Hepimizin psiklojisi bozuk" diye konuştu. 

  AFGAN KIZIN DRAMI