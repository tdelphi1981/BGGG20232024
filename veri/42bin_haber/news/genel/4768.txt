Bunun adı nasyonel sosyalizm!
Kürt kökenli Kalkınma Bakanı Cevdet Yılmaz, CHP'li Birgül Ayman Güler'in fitilini ateşlediği 'eşitlik ve ırkçılık' tartışmalarını yorumladı: Milliyetçilikle-sosyalizmi bir araya getiriyor. İngilizcesi nasyonel sosyalizmdir
  
 Ebru TOKTAR ÇEKİÇ / ANKARA
 Kalkınma Bakanı Cevdet Yılmaz, CHP'li Birgül Ayman Güler'in sözleriyle başlayan ırkçılık tartışmalarının barış sürecine katkısı olmadığını söyledi. Bakan Yılmaz AKŞAM'a konuştu: 
 - NAZİ ALMANYASI'NDA FAŞİZMDİ: Birgün Ayman Güler Hanım, miliyetçilikle sosyalizmi bir araya getiriyor. Buna İngilizce'de 'nasyonel sosyalizm' derler. Hitler'in Nazi Almanya'sında Alman milliyetçiliği ile sosyalizmi birleştirmesi sonucunda faşizm oluştu. Baas rejimlerinde Arap mililyetçilği ile sosyalizm birleştiğinde Baas ideolojisi ortaya çıktı. Bunun çok bilimsel teknik bir dil olarak ortaya konmasını doğru bulmuyorum. Bugün kaynaştırıcı, birleştirici bir dile ihtiyacımız var. Yani Çanakkale'ye, Kurtuluş Savaşı'ndaki omuz omuza mücadele veren insanların hissiyatına ihtiyacımız var. Bizim bu tür formülasyonlara ve kavramsal kargaşalara ihtiyacımız yok.
 - ÇÖZÜME KATKI GEREK: Niye böyle hiyerarşiler kurma ihtiyacı hissediyor? Hiyerarşi kurma, 'eşitsin', 'değilsin', 'üstünsün', 'değilsin' gibi bir ihtiyacı niye hissediyor? Önce bunu izah etmesi lazım. Bunlara gerek yok. Bugün insanları 'TC vatandaşı' olarak kucaklamanın ne zorluğu var? Gerçekten çözüm sürecine katkıda bulunan bir üslup içinde kendimize dikkat ederek, yorumlarımıza özen göstererek; sadece iktidar partisinin değil, bütün sorumlu muhalefet partilerinin, sorumlu tüm siyasetçilerinin, TBMM içinde ve dışında olan herkesin Türkiye'nin bu önemli ve yakıcı sorununa çözüm için katkıda bulunması lazım.