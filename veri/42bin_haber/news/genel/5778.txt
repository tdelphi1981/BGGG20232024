28 ilde dev operasyon
Ankara ve İzmir başta olmak üzere 28 ilde terör örgütü DHKP- C adına faliyet gösteren devrimci memur hareketi grubuna yönelik operasyon yapıldı. Başkent'te KESK Genel Merkezi'nde polis arama yapıyor. 167 kişi hakkında gözaltı kararı çıkarıldı.
ANKARA 
ABD Büyükelçiliğine terör örgütü DHKP-C militanı canlı bomba Ecevit Şanlının saldırısından sonra polis harekete geçti.  
Emniyet Genel Müdürlüğünün koordinasyonunda, Ankara, İstanbul, İzmir, Bursa ve Adana başta olmak üzere 28 ilde başlatılan operasyonda çok sayıda adrese baskın yapıldı. Ankarada KESK Genel Merkezinde de arama yapılıyor. KESK MYK Üyesi Akman Şimşekin odasında polis şu anda arama yapıyor. Akman Şimşek, Antalya'daki evinde gözaltına alındı. 
Hakkında gözaltı kararı bulunanlardan birinin ODTÜ'de akademisyen olduğu belirtildi. 
Ankarada aralarında kamu görevlilerinin de bulunduğu 33 kişi hakkında gözaltı kararı olduğu bildirildi.  
İSTANBUL 
Emniyet Genel Müdürlüğü Terörle Mücadele Daire Başkanlığı'nın koordinasyonunda terör örgütü DHKP/C'ye yönelik 28 ilde gerçekleştirilen operasyonlar kapsamında, İstanbul'da da sabah erken saatlerde birçok adrese baskın düzenlendi. 
İstanbul'daki operasyonda, yaklaşık 50 kişinin gözaltına alındığı öğrenildi. 
Operasyonların sürdüğü, gözaltı sayısının artabileceği bildirildi. 
İZMİR 
DHKP- C adına faliyet gösteren terör örgütünün devrimci memur hareketi grubuna (Kamu Emekçileri Cephesi) yönelik, İzmir Emniyet Müdürüğü Terörle Mücadele Şube Müdürlüğü ekiplerince operasyon düzenlendi. 10 adrese yaplan baskında İzmir merkezde 7, Torbalı İlçesi'nde 2, Tire İlçesi'nde 1, Antalya'da 2 ve Aydın'da 3 olmak üzere 15 kamu görevlisi gözaltına alındı. Zanlılar, emniyete götürüldü.  
İSTİHBARAT SAĞLIYORLARMIŞ 
Zanlıların, terör örgütü DHKP-C'ye kamu binaları, işleyişi ve yapılanmasıyla ilgili bilgi ve istihbarat verdikleri ileri sürüldü. Ayrıca tümünün örgütün legal bağlantılarını yaptıkları, basın açıklaması, protesto eylemlerine katıldıkları da bildirildi. 
BURSA 
Bursa Emniyet Müdürlüğü'nün başlattığı DHKP-C operasyonu kapsamında devlet memuru olduğu öne sürülen 16 kişi bu sabah evlerinde gözaltına alındı.
Bursa polisi bu sabah başlattığı eş zamanlı operasyon ile DHKP-C sempatizanı ve üyesi olduğu öne sürülen 16 kişiyi, düzenlenen eş zamanlı operasyon ile evlerinde gözaltına aldı. Emniyet Müdürlüğü'ne getirilen zanlıların sorgulamalarına gün içerisinde başlanması bekleniyor. Yetkililer çağrılacak olan bazı kişilerin ifadelerine başvurulacağını, hedeflerindeki ismin ise gözaltına alınan 16 kişi olduğunu açıkladılar.Zanlıların sorgulamalarının ardından adliyeye çıkartılması bekleniyor.  
ANTALYA 
Terör örgütü DHKP-C'ye yönelik 28 ildeki operasyon kapsamında Antalya'da, aralarında Kamu Emekçileri Sendikaları Konfederasyonu (KESK) Örgütlenme Sekreteri Akman Şimşek ile kamuda görevli öğretmen ve hemşirenin de aralarında bulunduğu 7 kişi gözaltına alındı. 
Operasyon kapsamında KESK Antalya Şubesi'nde de aramalar yapıldığı bildirildi. 
MERSİN 
DHKP-C örgütüne yönelik operasyon kapsamında Mersin'de 3'ü memur olmak üzere 8 kişi evlerinde gözaltına alındı. 
ÇANAKKALE 
DHKP-C'ye yönelik operasyon kapsamında Çanakkalede de 3 kişi gözaltına alındı. Ekiplerin eş zamanlı düzenledikleri operasyonda gözaltına alınan kimlikleri hakkında bilgi verilmeyen 3 şüpheli, Emniyet Müdürlüğüne götürüldü. 
KONYA 
DHKP-C operasyonu kapsamında Konya'nın Akşehir, Beyşehir ve Ilgın ilçelerinde örgüt sempatizanı olduğu öne sürülen 4 öğretmen gözaltına alındı.  
KOCAELİ 
Terör örgütü DHKP/C'ye yönelik 28 ilde yürütülen operasyon kapsamında Kocaeli'de bir doktor gözaltına alındı. Operasyonda gözaltına alınan ve kentteki özel bir hastanede çalıştığı belirtilen zanlı, Kocaeli Emniyet Müdürlüğü'ne götürüldü. 
BALIKESİR 
Emniyet Genel Müdürlüğü Terörle Mücadele Daire Başkanlığı'nın koordinasyonunda terör örgütü DHKP/C'ye yönelik 28 ilde gerçekleştirilen operasyon kapsamında, Balıkesir'de bazı adreslere operasyon düzenlendi.Operasyonda, gözaltına alınan 3 kişi emniyet müdürlüğüne götürüldü. 
GÜMÜŞHANE 
Terör örgütü DHKP/C'ye yönelik 28 ilde gerçekleştirilen operasyon kapsamında Gümüşhane'de 1 kişi gözaltına alındı. Gümüşhane Emniyet Müdürlüğü Terörle Mücadele Şube Müdürlüğü ekiplerince, terör örgütü DHKP/C'ye yönelik operasyon kapsamında gözaltına alınan kişinin bir kamu kurumunda çalıştığı öğrenildi. 
HATAY 
Hatay'da Emniyet Müdürlüğü Terörle Mücadele Şube Müdürlüğü ekiplerince bazı adreslere eş zamanlı operasyon düzenlendi.Operasyonda, aralarında devlet memurlarının da olduğu 10 kişi gözaltına alındı. 
KÜTAHYA 
Kütahya Emniyet Müdürlüğü Terörle Mücadele Şube Müdürlüğü ekiplerince, terör örgütü DHKP/C'ye yönelik operasyon kapsamında 2 kişi gözaltına alındı. Gözaltına alınan 2 kişiden 1'inin, kamu kurumunda çalıştığı öğrenildi. 
 

  
  
 
 


  


 