Miss Germany'de 3 Türk!
Almanya’nın en eski prestijli güzellik yarışması ‘Miss Germany 2013 finali ve Almanya’nın en yakışıklı erkeği yarışması ‘Mister Germany 2013 finali’için 4 Türk aday şimdiden tüm dikkatleri üzerine çekmeye başladı.
 Yarışmanın ev sahibi Miss Germany Corporation GmbH (MGC) kendi internet sitesinde adayları basına tanıtıyor. Almanya’nın en güzel 23 kızın seçileceği ‘Miss Germany’ yarışmasın finaline katılmak için beş binden fazla aday ön elemelerde podyuma çıkıp jürinin puanlarını lehine çevirmek için podyumda ter döküyor. Yarışmanın organizasyonu internet adresinde ön eleme ‘Miss Wetzlar’ güzeli için yarışan 15 aday içinde 3 Türk güzelini tanıttı.
 ÇAĞLA KOÇAK
 Güzeller arasında dans öğretmenliği eğitimi alan Çağla Kolçak(23) düzgün fiziği ve seksi pozlarıyla izleyenlerden tam not almaya başladı. 1,68 boylu Kolçak boş zamanlarını jimnastik, yüzme ve kitap okuyarak geçirdiğini anlattı.
 HELENA DOĞANAY
 Diğer adayımız Helena Doğanay(23) 1,75. boyu sarışın saçları, sempatik tavırları, fotojenik görünümüyle en çok tıklananlar arasında yerini aldı. Öğrenci olan Doğanay boş zamanlarını seyahat ve yemek pişirmeyle geçirdiğini söyledi.
 DERYA AYLİN TABERG
 Dans eğitimi alan Derya Aylin Taberg(18) 1,68’lik boyu güler yüzüyle yarışmaya neşe katan aday oldu. Aday Taberg müzik dinlemeyi, piyano çalarak şarkı söylemeyi ve dans etmeyi sevdiğini söyledi.
 Miss Wetzlar yarışmasında seçilecek ilk üç güzel ‘ Miss Hessen’ güzellik yarışmasına katılmaya hak kazanacak. Miss Germany 2013 finali 23 Şubat 2013 Cumartesi akşamı Almanya’nın en büyük eğlenceparkı ‘Avrupaparkı’nda yapılıyor. Miss Hessen kraliçesi ve diğer eyaletlerin kraliçileri 23 Şubat akşamı büyük finalde podyuma çıkacak. Almanya’nın en yakışıklı erkeği ‘Mister Germany 2013’ finali 24 kasım Cumartesi akşamı Linstow kentin van der Valk turistik tesislerinde yapılıyor. Büyük finalde 17 aday arasında tek Türk aday Koray Kartal(23) bulunuyor. Almanya’nın en yakışıklı erkeği ‘Mister Germany’ finali için yaklaşık bin aday’dan 17’si podyuma çıkmaya hak kazandı. Cumartesi gecesi Koray Kartal rakiplerini geçmek, jürinin oylarını lehine çevirmek için podyumda yarışacak.
 DHA