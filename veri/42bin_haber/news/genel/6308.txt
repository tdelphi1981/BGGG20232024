Yeni zaferle çeyrek finale
F.Bahçe, UEFA Avrupa Ligi 3. tur ilk maçında Çek ekibine konuk oluyor. Temsilcimiz 20.00de başlayacak karşılaşmada avantaj arayacak.
F.BAHÇE, UEFA Avrupa Ligi 3. tur ilk maçında bu akşam Çek Cumhuriyetinin Viktoria Plzen takımı ile deplasmanda karşılaşacak. TSİ 20.00de başlayacak mücadeleyi Star TV canlı yayınlayacak.  
Avrupa Liginde ilk kez son 16 takım arasına kalan temsilcimiz, avantajlı bir skorla İstanbula dönüp, evinde çeyrek finale çıkmayı hedefliyor. Bu sezon Avrupa Ligindeki 4 deplasmanında 3 galibiyet, 1 beraberlik alarak rakiplerine kaybetmeyen sarı lacivertliler, yenilmezliğini Plzende de sürdürmeyi amaçlıyor. F.Bahçede cezalılar Meireles ve Egemenin dışında A.Madrid ile bu sezon Avrupa Kupasında oynayan Emre forma giyemeyecek. Buna karşılık sarı lacivertlilerin 3 maçlık cezasında indirim beklediği Meireles de gelebilecek müjdeli haber umudu ile kafileye dahil edildi. 
Çekler umutlu  
Plzenin önemli isimleri, tur için umutlu konuştu. Bu sezon 4ü Avrupa Ligi olmak üzere toplam 10 golü bulunan Marek Bakos, İlk maçta gol yememeyi başarırsak, İstanbuldaki rövanş için büyük avantaj elde edeceğiz dedi. 
Kupada 7 maç daha 
AVRUPA Liginde V.Plzen-F.Bahçe dışında 7 karşılaşma daha var. Program şöyle: 19.00 Anzhi-Newcastle, 20.00 S.Bükreş-Chelsea, Stuttgart-Lazio, 22.05 Basel-Zenit, Benfica-Bordeaux, Levante-R. Kazan, Tottenham-Inter. 
Avrupa'da daha  farklıyız 
F.BAHÇE Teknik Direktörü Aykut Kocaman, Viktoria Plzen ile bugün oynayacakları maça ilişkin, Beşiktaş derbisinin olumsuz etkisini yenebilme kapasitemiz var. Sıkıntılı dönemlerde Avrupada tam tersi skorları yakalamasını becerdik. Umuyorum yine böyle alacak dedi. Maçın oynanacağı Doosan Arenada düzenlenen basın toplantısında konuşan Kocaman şunları söyledi: Avrupa Liginde deplasmanda alınan beraberlik avantaj olarak kabul edilebilir. Yarın (bugün) skor 0-0 olursa kötü demek mantıksız olur. Nefes nefese bir yarış olacak gibi gözüküyor. Bu yarışın son nefesinde kazanabilmek için sahamıza avantajı taşımak en büyük amacımız.  
Meirelesin cezasıyla ilgili yarın (bugün) UEFA Tahkim Kurulundan gelecek haberi bekliyoruz. Yüzde 1, binde 1 de olsa umudumuz var. Öyle bir durum olursa atlamayalım diye Meirelesi yanımızda getirdik. Son ana kadar onun cezasıyla ilgili kararı bekleyeceğiz. Salih Uçan da Avrupa Ligindeki hedeflerinin ilk 8e kalmak olduğunu söyledi.