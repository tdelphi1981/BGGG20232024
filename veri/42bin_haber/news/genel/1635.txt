THY 'çift soyadı'na indirim hatasını düzeltti
Türk Hava Yolları (THY), internet sitesinde yer alan ve yeni aile indirimi kampanyasını duyuran açıklamasında ilginç bir ifadeye yer verdi. İfadede önce çift soyadına sahip kadınların bu kampanyadan yararlanamadığına yönelik bilgilendirme yer aldı. Bu ifade sosyal medyadada büyük tartışma yarattı. Haberin hurriyet.com.tr'de yayımlanmasından sonra THY bilgilendirmede yanlış anlaşılmanın olduğunu belirterek düzeltmeye gitti.
THY'nin internet sitesinde yayımlanan kampanyanın detay bölümünde yurtiçi seyahatlerde en az dört kişilik aile olarak yapılan rezervasyonlarda uygulanan indirimin çift soyadlı yolcuları kapsamadığı bilgisi yer aldı.  
THY'nin 'İç Hatlar Aile İndirimi kampanyası hakkında kurallar ve koşular' bölümünün tartışma yaratan dördüncü maddesinde ilk önce, "Rezervasyon kaydında aynı soyadına haiz minumum dört (4) maksimum dokuz (9) yolcunun yer alması gerekmektedir. Çift  soyadına sahip yolcularımız Aile indirimi kapsamında olmayacaklardır" ifadesi yer aldı. 
Ancak, konunun özellikle sosyal medyada 'kadına ayrımcılık' yapıldığı yönünde büyük tartışmaya yol açması, THY'nin bu ifadeyi düzeltmesine yol açtı. 
SORUNU AŞMAK İÇİN ... 
Şirket, daha sonra yaptığı açıklamada sorunun sistemsel bir sıkıntıdan kaynaklandığını ve soyadı kısmına aynı soyadının yazılmaması durumunda en az dört kişinin faydalandığı kampanyaya dahil olunamadığını, belirtti. 
THY bu sorunun aşılması için ise, çift soyadı taşıyan aile bireyinin 'isim' bölümüne hem ismini hem de önceki soyadını, 'soyadı' bölümüne ise birlikte yolculuk ettiği diğer aile bireylerinin soyadını yazması gerektiğine dikkat çekti. 
THY'den yapılan düzeltmede şu ifadelere yer verildi: "Çift soyada haiz yolcular bilet alırken rezervasyon esnasında soyadı kısmına beraber seyahet edeceği ailesine ait soyadını girmek  suretiyle aile indiriminden yararlanabileceklerdir.  Çift soyadı kullanmayı tercih eden yolcularımız ikinci soyadını isim  hanesinde belirterek yine bu indirimden yararlanabileceklerdir. " 
  
DÜZELTME ÖNCESİ THY'NİN SİTESİNDE YER ALAN İFADE: