Başkaları gibi TFFye baskı yapmadık
Melonun 4 maçlık cezasının Tahkim Kurulu tarafından onanmasına tepki gösteren G.Saray İkinci Başkanı Ali Dürüst, Meireles olayını hatırlatarak çifte standart uygulandığını söyledi.
BEŞİKTAŞ derbisinde Oğuzhana tükürdüğü gerekçesiyle verilen 4 maçlık cezası Tahkim Kurulu tarafından da onaylanan Felipe Melo olayına ilişkin açıklamalarda bulunan Galatasaray İkinci Başkanı Ali Dürüst, isim vermeden Fenerbahçeyi eleştirdi. Dürüst, sarı lacivertlilerin, Meireles olayında Futbol Federasyonunu topluca ziyaret etmesine atıfta bulunarak, Başka takımlar gibi Tahkimden önce Federasyona gitmiyoruz. Binaya gidip baskı yapmadık. Bu bizim yapımıza uymuyor dedi. 
En iyi savunmayı yaptık 
Melo olayında tüm spor kamuoyunun kafasının karışık olduğunu anlatan Dürüst, Meireles olayında üç kurum arasındaki çelişkiyi ortaya koyduk. Meirelesin cezası 7 maçtan 1e inerken, biz de en iyi savunmaya rağmen ceza indirilmiyor diye konuştu. 
Bu işte art niyet ararız 
GALATASARAY Kulübü ikinci Başkanı Ali Dürüst, son kararların ardından kamu vicdanının rahatsız olduğunu belirterek, Türkiye Futbol Federasyonundan (TFF) Türk spor kamuoyunun vicdanını rahatlatması için acilen açıklama bekliyoruz.
 Biz bu konularda ya art niyet arayacağız, ya da kurulun yetersizliğinden bahsedeceğiz. Bazı girişimlerimiz olacak. Federasyonun endişelerimizi gidermesi gerekiyor diye konuştu.. 
Her gün yeni bir düello 
18 Aralık 2012
Psikolojik üstünlük
· GALATASARAY
Yönetici Abdurrahim Albayrak, derbi sonrası Fenerbahçeyi 2-1 mağlup ettik. Psikolojik üstünlük bize geçti açıklamasını yaptı. 
19 ARALIK 2012
6-0 yenmeleri lazım
· FENERBAHÇE
Fenerbahçe Başkanı Aziz Yıldırım uzun süre sonra, Bizi 6-0 yendikleri gün psikolojik üstünlük onlara geçer diye yanıt verdi. 
Meireles olayı 
27 ARALIK 2012
· GALATASARAY
Dün yargı kararlarını umursamayan bir federasyon, bugün de Raul Mereilesin cezasını 4 maça düşürerek bu kez kanıtları hiçe saymıştır. Bu karar ile Türk spor dünyasına, bir kez daha keyfi bir idarenin gölgesi düşmüş, futbol tarihimize yıllarca üzerimizden atamayacağımız bir leke daha sürülmüştür. 
28 ARALIK 2012
· FENERBAHÇE
Tarafı olmadıkları ihtilaflara müdahale etme geleneğinden gelen bazı kulüplerin talihsiz ve sorumsuz açıklamaları, tarafımızca takip edilmektedir. Sığ ve popülist kazanımlar uğruna TFF kararlarını manipüle edilecekler listesine dahil etmek, büyük değil, küçük düşüncelerin ürünüdür. 
MELONUN TÜKÜRÜĞÜ 
27 OCAK 2013
· FENERBAHÇE
Sayın Adnan Öztürkün önceki açıklamalarından yola çıkarak ilgili oyuncunun takım otobüsüne binip binmeyeceğini, benzer şekilde süreç boyunca ilgili kulübün tesislerine girip giremeyeceğini, Ben başkan olsam, benim oyuncum bunu yapsa o akşam kendini uçakta bulur diyen Sayın Öztürkün, Melo için uçak bileti alıp almadığını merakla bekliyoruz. 
· GALATASARAY
Başkan Ünal Aysal, daha önce yöneticilerine Konuşmama emri vermiş olması nedeniyle Adnan Öztürk, Fenerbahçenin bu açıklamasına yanıt vermedi. 
MANİPÜLE İDDİASI 
6 ŞUBAT 2013
· FENERBAHÇE
Başkan Aziz Yıldırım, G.Sarayın transferleri manipülasyonla elde edilen gelirlere dayandırılmamıştır. Biz ise, tercih sebebi büyük paralar olmayan futbolcularla kadromuzu kuvvetlendirdik dedi. 
7 ŞUBAT 2013
· GALATASARAY
Başkan Ünal Aysal, Büyük kulüpleri karşı karşıya getirecek bu tip söz ve söylemlerden hepimizin kendimizi soyutlaması lazım. Bunlar hem mesnetsiz, hem gereksiz söylemler yanıtını verdi.