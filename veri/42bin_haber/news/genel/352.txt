Hollanda'da büyük soygun
Hollanda'nın Rotterdam kentindeki bir müzede dün gece meydana gelen soygunda, tanınmış sanatçılara ait 7 tablonun çalındığı bildirildi.
 Hollanda'nın Rotterdam kentindeki bir müzede gece meydana gelen soygunda, tanınmış sanatçılara ait 7 tablonun çalındığı açıklandı.
 Hollanda polisi tarafından yapılan açıklamada, çalınan eserlerden ikisinin Claud Monet'ye, diğerlerinin ise Pablo Picasso, Henri Matisse, Paul Gauguin, Meyer de Haan ve Lucian Freud'a ait olduğu belirtildi.
 Çalınan eserlerin milyonlarca avro değerinde olduğu belirtiliyor.
 Hırsızlık olayıyla ilgili soruşturmanın sürdüğü ve güvenlik kamerası görüntülerinin incelendiği kaydedildi.
 Soygun olayı, bir vakfın özel koleksiyonunda yer alan değerli eserlerin sergilendiği bölümde meydana gelmişti. AA