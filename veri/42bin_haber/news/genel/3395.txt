Bilişimin Robin Hoodu öldü mü öldürüldü mü
İnternette bilginin serbest dolaşımı için mücadele eden ABDli Aaron Swartz, New Yorkta 26 yaşında kendisini asarak intihar etti. Bilimsel makaleleri çalıp ücretsiz yayınladığı suçlamasıyla hâkim karşısına çıkmaya hazırlanan Swartzın ailesi ise savcıları ve sistemi suçluyor. Sosyal medyada, Bu genç, adam mı öldürdü? Ağır cezalık 13 suçtan 35 yıl hapsi istenecek ne yaptı gibi sorular soruluyor.
GENÇ yaşında bir internet efsanesi olan Aaron Swartzın cesedini cuma gecesi New Yorkun Brooklyn semtindeki apartman dairesinde kız arkadaşı buldu. Swartz son dönemde, mahkeme kayıtları gibi halka açık belgeleri internette arşivleyerek sunmaya adamıştı kendisini. Bir de bilgi tekellerini kırmaya... Çünkü halka açık olması gereken makalelere, kitaplara, dergilere bir grup şirketin erişim tekeli koymasını kabullenemiyordu. 2011de ABD Temsilciler Meclisine gelen internet sansürü amaçlı yasa tasarılarını durduran kampanyayı başlatan isim de oydu. 
35 YIL HAPSİ İSTENİYORDU 
Ama aynı yıl yetkililer onu, Massachusetts Teknoloji Enstitüsünün (MIT) hesabını kullanarak bilimsel makale veritabanı JSTORdan 4 milyonu aşkın belge çalmak ve ücretsiz halka açmakla suçladı. Oysa çok sayıda uzmana göre Swartzın yaptığı hackerlık hukuken suç değildi. Buna rağmen MIT şikayetçi oldu, JSTOR ise şikayetçi olmadı. Tutuklanan Swartz kefaletle serbest kaldı. 13 ağır ceza suçundan 35 yıl hapis ve 1 milyon dolar para cezası istemiyle açılan davada birkaç hafta içinde duruşmalara geçilecekti.  
SADECE KİŞİSEL BİR TRAJEDİ DEĞİL 
İntiharın ardından ailesi, Swartzın toplumsal adalete gönülden bağlı olduğunu belirterek ölümünden MIT ve savcıları sorumlu tuttu. Önceki günkü açıklamalarında Aaronın ölümü sadece kişisel bir trajedi değildir. Cezai adalet sisteminin insanları yıldırmasının ve savcıların elinin her yere uzanabilmesinin bir sonucudur da dedi aile... Şimdi sadece bilimsel makalelerini Swartzın anısına bir gün süreyle kamuoyuna açarak dayanışma sergileyen akademisyenler değil, internette bilgiye erişim özgürlüğünü savunan herkes üzgün ve öfkeli.  
Dâhi ve depresif 
1986da Chicagoda doğan Aaron Swartz, henüz 13 yaşında Wikipedia benzeri bir sanal ansiklopedi yazılımı tasarlamış, ertesi yıl dünyanın en popüler içerik formatlarından RSSi yazmıştı. Sıkıcı bulduğu ortaokulu yarıda bırakıp evde mantık ve aritmetik eğitimi aldı. İnternetin mucidi diye bilinen Tim Berners Leenin kurduğu grupla çalıştı.  En popüler sosyal haber sitesi Redditi geliştiren ekipteydi. Stanford Üniversitesi sosyoloji bölümünü yeterince entelektüel bulmadığı için bıraktı. Tarihçi Rick Perlstein, onu bir aktivist ve filozof olarak tanımlıyor.  
SON YORUMU İNTİHAR 
2007de blogunda yayınladığı şahsi yazılar depresif ruh halini ortaya koyuyor. Aynı blogdaki son yazısı ise 1 Kasım 2012 tarihliydi ve son cümlesinde, son Batman filminin son sahnesini şöyle anlatıyordu: Efendi Wayne sonuçta çözümsüz kalmıştır. Başka seçeneği olmadığı için, seriyi kendi intiharını sahneye koyarak bitirmesi sürpriz sayılmaz.