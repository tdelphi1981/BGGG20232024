Kırkpınar'ı su bastı
Edirne'de Tunca Nehri taştı.
 Bulgaristan ve Edirne'deki karın erimesi ve gece yağan yağmurun ardından Tunca Nehri'nin debisi 111 metreküp saniyeye çıkarak Kırkpınar güreşlerinin yapıldığı bölgede taştı ve Sarayiçi alanını su içinde bıraktı. Taşkın nedeniyle giriş ve çıkışı suyla dolan Kanuni ve Fatih Köprüleri yaya ve araç trafiğine kapatıldı. Polis ekipleri de saat başı Tunca Nehri kenarını el fenerleriyle dolaşıp suyun yüksekliğini kontrol etmeye başladı. Meriç Nehri'nde ise taşkın riski bulunmuyor. Meteoroloji Müdürlüğü yetkilileri, Edirne'de parçalı bulutlu bir havanın etkili olmasının beklendiğini bildirdi.