Hocaların hocası ODTÜ'lüymüş
ODTÜ'yü kınayan Sabahattin Zaim Üniversitesi'nin adını aldığı 'hocaların hocası' Sabahattin Zaim de 77-79 arası ODTÜ'de görev yapmış..
 YELDA GÖKDAĞ
 ODTÜ'de yaşanan olaylar sonrası üniversiteyi kınayanlar arasında Prof. Dr. Adem Esen'in rektörlük yaptığı Sabahattin Zaim Üniversitesi de yer almıştı. Üniversiteye adını veren ve 2007'de vefat eden 'hocaların hocası' Sabahattin Zaim hakkında ilginç bir detay ortaya çıktı. Zaim, geçmişte ODTÜ'nün Mütevelli Heyeti Üyesi'ymiş. Bu bilgi, Prof. Dr. Sabahattin Zaim adına kurulan internet sitesinin 'Akademik Ek İdari Görevler' bölümünde yer alıyor. Sabahattin Hoca, 1977-1979 yılları arasında ODTÜ'de görev almış.
 BİRLİK KOMİTESİ
 www.sabahattinzaim.org'da, Zaim Hoca'nın 1960-1961'de Türkiye Mill” Birlik Komitesi Sosyal İşler Sivil Komitesi Üyeliği yaptığı yazılı. İlginç yanı ise o dönem ODTÜ'nün Milli Birlik Komitesi tarafından kapatılmak istenmesi. Çünkü Komite, 27 Mayıs darbesi sonrası Mütevelli Heyeti üyesi de olması sebebiyle 'ODTÜ'nün merhum Adnan Menderes'in eseri' olduğunu ileri sürüyor. Ve üniversite kapatılmak isteniyor. Cuntacılara rağmen Kurmay Albay Sami Küçük'ün çabasıyla üniversitenin eğitim faaliyetlerine devamı mümkün olabiliyor. Ağustos 1960'ta ODTÜ mütevelli heyetinin görevine son veren yasa yürürlüğe giriyor, 10 gün sonra ODTÜ'nün ilk Türk rektörü olarak Prof. Turhan Feyzioğlu atanıyor. 1960 döneminde ODTÜ'nün iç yazışmaları Türkçe yapılmaya başlanıyor. ODTÜ'nün kapatılmak istendiği 1960'ta bir protesto da yaşanıyor. Askeri yönetimin 147 öğretim üyesi ve yardımcısını uzaklaştırma kararını protesto için rektör ve hocalar istifa ediyor. ODTÜ ilk mezunlarını ise yine o yıl veriyor. 
 Ünİversİte rektörü Esen Selçuklu Belediye Başkanıyken, ODTÜ hazırladığı raporla 92 kişiye mezar olan Zümrüt Apartmanı için belediyeyi suçlamıştı
 Kınayanları solladı
 GÜNDEMDEKİ ODTÜ, YÖK ve ULAKBİM verilerine göre bilimsel yayın sıralamasında Türkiye'de 6'ncı (İstanbul, Hacettepe, Ankara, Ege ve Gazi), tıp fakültesi bulunan üniversiteler dışında ise birinci sırada. Öğretim üyesi başına düşen makale oranları açısından da ODTÜ birinci. 1,26'lık oran ilk sırada yer alan ODTÜ, kendisiyle aynı öğretim üyesi sayısına sahip üniversitelerin önünde.
 Üretİlen makalelerin tamamı uluslararası atıf indekslerinde yer alıyor. ODTÜ, Hollanda'da bulunan Leiden Üniversitesi Bilim ve Teknoloji Araştırmaları Merkezi'nin hazırladığı en çok atıf alan bilimsel yayın sıralamasında da ilk 400 arasında yer aldı. Listede Ankara, Hacettepe, Gazi, Ege ve İstanbul üniversitelerini solladı. 
 DORUK ÇAKAR
  