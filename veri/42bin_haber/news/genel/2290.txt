Şanlıurfa'da 700 kilo bozuk et ele geçirildi
Şanlıurfa'da polis, zabıta ile Gıda Tarım ve Hayvancılık Müdürlüğü ekipleri tarafından kasap ve soğuk hava depolarına düzenlenen baskınlarda 700 kilo bozuk et ele geçirildi. Bozuk etlere el konulurken, lahmacun yaparken yakalanan 40 kişi hakkında yasal işlem yapıldı.
Tarım Müdürlüğüne bağlı Gıda ve Yem Şube Müdürlüğü ekipleri, polis ve zabıta eşliğinde kent merkezinde bozuk et denetimine çıktı. Haşimiye Meydanında bulunan kasap ve soğuk hava depolarında denetim yapan ekipler, 200 kilo bozuk et ele geçirdi. Burada bulunan işyeri sahiplerine idari ceza işlemi uygulayan ekipler, daha sonra Eyyübiye Mahallesi 3485inci sokakta bulunan bir depoya baskın yaptı. 

LAHMACUN YAPARKEN YAKALANDILAR

Depoya düzenlenen baskında görevliler, 500 kilo bozuk et ele geçirdi. Görevliler, hijyenik olmayan depoda bozuk etlerle yapılması planlanan lahmacun malzemelerine de el koydu. 2 saatlik denetimde ele geçirilen 700 kilo et imha edilmek üzere İl Gıda Tarım ve Hayvancılık Müdürlüğüne götürüldü.

40 kişi hakkında idari işlem uygulandığını söyleyen Gıda ve Yem Şube Müdürü Ahmet Yeşilnacar, Şanlıurfada bozuk gıda denetimlerinin bundan sonra de süreceğini bildirdi.
 
  700 KİLO BOZUK ET ELE GEÇİRİLDİ