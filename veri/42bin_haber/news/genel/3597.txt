Tartışılan reklam
ABD'nin Connecticut eyaletindeki bir ilkokulda 28 kişinin ölümü ile sonuçlanan saldırının ardından silah satışını zorlaştırmayı planlayan Başkan Barack Obama, silah lobisinin hedefi oldu.
  Ulusal Silah Birliği adlı kuruluş, Obama'nın okul çağındaki çocuklarını konu alan bir reklam filmi hazırladı. 'Başkanın çocukları sizinkinden değerli mi' sorusunun yöneltildiği 35 saniyelik reklam filminde, Obama'nın çocuklarının silahlı timlerce korunduğu ifade ediliyor. 'Obama, zenginlerden adil şekilde vergi ödemelerini istiyor ama güvenlikte adalet konusuna gelince o da elitist ikiyüzlüler arasına katılıyor' denilen reklama Beyaz Saray, 'iğrenç ve alçakça' sözleriyle sert tepki gösterdi.
  