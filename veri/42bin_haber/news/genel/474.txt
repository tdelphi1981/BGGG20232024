Şam'da patlama: 10 ölü, onlarca yaralı
Suriye'nin başkenti Şam'da meydana gelen patlamada 10 kişinin öldüğü, onlarca yaralının olduğu bildirildi.
 Suriye devlet televizyonunun haberine göre, Şam'ın şehir merkezindeki Bab Tuma bölgesinde meydana gelen patlamada biri kadın 10 kişi öldü, onlarca kişi yaralandı.
          
 Patlamanın, Suriye Devlet Başkanı Beşşar Esed'in, BM ve Arap Birliği Suriye Özel Temsilcisi El-Ahdar el-İbrahimi ile bayramda ateşkes yapılmasını görüştüğü sırada meydana gelmesi dikkati çekti.
          
 Suriyeli yetkililer, patlamanın bir polis karakolunu hedef aldığını, ambulans ve polis araçlarının bölgeye gittiğini açıkladı.
          
 AA
  