Deniz otobüsüne yük gemisi çarptı
Kaza dün saat 19.10 sıralarında İstanbul Boğazı Kız Kulesi açıklarında meydana geldi. Bostancı-Kabataş seferini yapan ve içinde 33 yolcusu bulunan Yeditepe 1 isimli deniz otobüsüne yük gemisi arkadan çarptı.
İlk belirlemelere göre kazada 1'i İDO personeli toplam 9 kişi yaralandı. Deniz otobüsü kendi imkanıyla Kabataş İskelesi'ne geldi. İhbar üzerine olay yerine çok sayıda ambulans ve itfaiye ekibi sevk edildi. Yaralılara ilk müdahalesi olay yerine gelen ambulanslarda yapıldı. Yaralılardan Erdem Mercan, Havva Ebru Geçer, Aslıhan Turanlı Şişli Eğtim ve Araştırma Hastanesi ile Çapa Tıp Fakültesi Hastanesi'ne Hüseyin Küçükkaraca ile Yaşar Akdoğan, Haseki Eğitim ve Araştırma Hastanesi'ne kaldırılarak tedavi altına alındı.Yaralıların tedavisi hastanelerde devam ediyor. Kaza sonrası Kabataş İskelesi'ne gelen deniz otobüsündeki incelemeler devam ediyor.

KABATAŞ İSKELESİNDEN İLK KARELER - FOTOGALERİ

KAZAYLA İLGİLİ AÇIKLAMA 

KAZAYLA İLGİLİ AÇIKLAMA YAPTI / WEB TV 
Kaza sonrası olay yerine gelen Deniz Otobüsleri Operasyon biriminde görevli Kaptan Sercan Karabıyık açıklama yaptı. Karabıyık, "Saat 19.00 itibariyle Bostancı'dan kalkan Yeditepe-1 adlı gemimiz, Kabataş istikametine ilerlerken Kız Kulesi önlerinde ticari gemiyle temasta bulunmuştur. Geminin sancak arkasındaki temastan sonra şu anda herhangi bir sıkıntı yok. Kendi imkanlarıyla kıyıya yanaşan gemide su alma durumu da yok. Gerekli incelemeler şu anda devam etmekte. Seyir incelemesi yapılacak. İncelemeden sonra bunun bilgisi sizinle paylaşılır. Kuru yük gemisi demir bölgesine çekilmiş olup. Liman Başkanlığı tarafından inceleniyor" diye konuştu. 
 KABATAŞ'TA DENİZ OTOBÜSÜ KAZA YAPTI 

  
 