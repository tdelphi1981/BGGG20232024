Ekim'de bütçe 4.4 milyar TL açık verdi
Merkezi Yönetim Bütçesi 2012 yılı Ekim ayında 4.4 milyar TL açık verdi.
 2011 yılı Ocak-Ekim döneminde 1.7 milyar TL düzeyinde gerçekleşen bütçe açığı, bu yılın aynı döneminde 18.8 milyar TL'ye ulaştı.
 BÜTÇE İLK 10 AYDA 18.8 MİLYAR TL AÇIK VERDİ
 2011 yılının Ocak-Ekim döneminde 1.7 milyar TL düzeyinde gerçekleşen bütçe açığı, 2012 yılının aynı döneminde 18.8 milyar TL’ye ulaştı. 2011 yılının 10 aylık döneminde 35.8 milyar TL düzeyinde gerçekleşen faiz dışı fazla, bu yılın Ocak-Ekim döneminde 24.5 milyar TL oldu.
 Merkezi Yönetim Bütçesi 2012 yılı Ekim ayında 4.4 milyar TL açık verdi. 2011 yılı Ekim’de 769 milyon TL faiz dışı fazla verilirken, bu yıl Ekim’de 681 milyon TL faiz dışı açık gerçekleşti.
 -Bütçe gelirleri Ekim ayında geçen yılın aynı ayına göre yüzde 20.8 oranında artışla 27.3 milyar TL olurken, bütçe giderleri yüzde 29.2 oranında artarak 31.7 milyar TL düzeyinde gerçekleşti. Vergi gelirleri ise yüzde 22.7 oranında artarak 24.2 milyar TL düzeyine ulaştı.
 -Bütçe gelirleri yılın ilk 10 ayında geçen yılın aynı dönemine göre yüzde 11.2 oranında artarak 271 milyar TL olurken, bütçe giderleri yüzde 18.1 oranında artışla 289.8 milyar TL’ye ulaştı.
 -Faiz hariç bütçe giderlerinin yüzde 18.5 oranında artışla 246.5 milyar TL olduğu Ocak-Ekim döneminde, vergi gelirleri ise yüzde 8.7 oranında artarak 226.2 milyar TL düzeyinde gerçekleşti.
 -31 Ekim 2012 tarihi itibarıyla 6111 sayılı Kanun kapsamında tahsil edilen genel bütçe vergi gelirleri, teşebbüs mülkiyet gelirleri ile faiz, pay ve ceza gelirleri toplam tutarı 19 milyar 941 milyon TL oldu.
  Merkezi Yönetim Bütçesi 2012 yılı Ekim ayında 4.4 milyar TL açık verdi. 2011 yılı Ocak-Ekim döneminde 1.7 milyar TL düzeyinde gerçekleşen bütçe açığı, bu yılın aynı döneminde 18.8 milyar TL’ye ulaştı.
 Maliye Bakanlığı, Ekim 2012 aylık bütçe gerçekleşmelerini açıkladı. Buna göre merkezi yönetim bütçesi 2011 yılı Ekim ayında 1 milyar 941 milyon TL açık vermiş iken 2012 yılı Ekim ayında bütçe açığı 4 milyar 404 milyon TL düzeyinde gerçekleşti. Geçen yıl Ekim ayında 769 milyon TL faiz dışı fazlanın verildiği bütçede, 2012 yılı Ekim ayında 681 milyon TL faiz dışı açık oluştu. 2011 yılı Ekim ayında bütçe giderleri 24 milyar 574 milyon TL iken bu yıl Ekim’de yüzde 29.2 oranında artarak 31 milyar 749 milyon TL oldu. Ekim ayında faiz hariç bütçe giderleri yüzde 28.2 oranında artarak 28 milyar 26 milyon TL düzeyinde gerçekleşti.
 -EKİM AYI GİDERLERİ 31.7 MİLYAR TL-
 2012 yılı Ekim ayı bütçe giderlerinin ekonomik sınıflandırmaya göre gerçekleşmeleri incelendiğinde, 2012 yılı merkezi yönetim bütçe giderleri için öngörülen 350 milyar 948 milyon TL ödenekten Ekim ayında 31 milyar 749 milyon TL gider gerçekleştirildi. Geçen yılın aynı ayında ise 24 milyar 574 milyon TL harcama yapıldı. 2012 yılı Ekim ayında, faiz hariç giderler için öngörülen 300 milyar 698 milyon TL ödeneğin yüzde 9.3'ü kullanılarak 28 milyar 26 milyon TL gider gerçekleşti. Personel giderleri, geçen yılın aynı ayına göre yüzde 19.9 oranında artarak 7 milyar 573 milyon TL oldu. 2012 yılı Ekim ayında personel giderleri için bütçede öngörülen 81 milyar 692 milyon TL ödeneğin yüzde 9.3’ü kullanıldı. Ekim’de sosyal güvenlik kurumlarına devlet primi giderleri geçen yılın aynı ayına göre yüzde 15.8 oranında artarak 1 milyar 224 milyon TL oldu ve bütçede öngörülen 14 milyar 279 milyon TL ödeneğin yüzde 8.6’sı bu ayda kullanıldı.
 -SAĞLIK, EMEKLİLİK VE SOSYAL YARDIM GİDERLERİNE 6 MİLYAR TL-
  
 2012 yılı Ekim ayında mal ve hizmet alım giderleri geçen yılın aynı ayına göre yüzde 10.9 oranında azalarak 2 milyar 616 milyon TL olarak gerçekleşti ve bütçede öngörülen 28 milyar 859 milyon TL ödeneğin yüzde 9.1’i bu ayda kullanıldı. 2012 yılı Ekim ayında cari transferler geçen yılın aynı ayına göre yüzde 30.4 oranında artarak 10 milyar 36 milyon TL olarak gerçekleşti ve bütçede öngörülen 130 milyar 220 milyon TL ödeneğin yüzde 7.7’si bu ayda harcandı.
 2012 yılı Ekim ayında sağlık, emeklilik ve sosyal yardım giderleri için 6 milyar 1 milyon TL transfer yapıldı. Sosyal güvenlik primi işveren hissesinin 5 puanlık kısmının Hazine tarafından ödenmesi amacıyla yapılan transfer tutarı ise 490 milyon TL oldu. 2012 yılı Ekim ayında cari transferler içinde yer alan tarımsal destekleme ödemeleri 32 milyon TL, mahalli idare payları ise 1 milyar 994 milyon TL olarak gerçekleşti.
 -FAİZ GİDERLERİ YÜZDE 37.4 ORANINDA ARTIŞLA 3.7 MİLYAR TL-
 2012 yılı Ekim ayında 4 milyar 572 milyon TL sermaye gideri, 367 milyon TL sermaye transferi yapıldı. Borç verme giderleri ise 1 milyar 639 milyon TL olarak gerçekleşti. Faiz giderleri 2012 yılı Ekim ayında geçen yılın aynı ayına göre yüzde 37.4 oranında artarak 3 milyar 723 milyon TL oldu.
 -VERGİ GELİRLERİ TAHSİLATI YÜZDE 22.7 ARTTI-
 Bütçe gelirlerinin geçen yılın aynı ayına göre yüzde 20.8 oranında artarak 27 milyar 345 milyon TL olarak gerçekleştiği Ekim ayında, vergi gelirleri tahsilatı yüzde 22.7 oranında artarak 24 milyar 238 milyon TL oldu. 2012 yılı Ekim ayında genel bütçe vergi dışı diğer gelirleri geçen yılın aynı ayına göre yüzde 10.3 oranında artarak 2 milyar 195 milyon TL olarak gerçekleşti. 2012 yılı Ekim ayında özel bütçeli idarelerin öz gelirleri 805 milyon TL, düzenleyici ve denetleyici kurumların gelirleri ise 108 milyon TL oldu. Vergi türleri itibarıyla 2012 yılı Ekim ayı gerçekleşmelerine bakıldığında geçen yılın aynı ayına göre; dahilde alınan katma değer vergisi yüzde 43.3, özel tüketim vergisi yüzde 32, harçlar yüzde 23.8, kurumlar vergisi yüzde 23.3, gelir vergisi yüzde 16.6, damga vergisi yüzde 15.8, banka ve sigorta muameleleri vergisi yüzde 13.8 ve ithalde alınan katma değer vergisi yüzde 13.1 oranında artarken diğer vergiler tahsilatı yüzde 1.3 oranında azalış gösterdi.
 -10 AYLIK BÜTÇE AÇIĞI 18.8 MİLYAR TL’YE ULAŞTI-
 Merkezi yönetim bütçesi 2011 yılı Ocak-Ekim döneminde 1 milyar 707 milyon TL açık vermiş iken bu yılın aynı döneminde 18 milyar 754 milyon TL açık verdi. 2012 yılı Ocak-Ekim döneminde faiz dışı fazla 24 milyar 502 milyon TL olarak gerçekleşti. 2011 yılı Ocak-Ekim döneminde bütçe giderleri 245 milyar 442 milyon TL olarak gerçekleşirken, 2012 yılının aynı döneminde yüzde 18.1 oranında artarak 289 milyar 791 milyon TL oldu. 2011 yılı Ocak-Ekim döneminde faiz hariç bütçe giderleri 207 milyar 968 milyon TL olarak gerçekleşmiş iken 2012 yılının aynı döneminde yüzde 18.5 oranında artarak 246 milyar 534 milyon TL oldu.
 -PERSONEL GİDERLERİ YÜZDE 18.9 ARTTI-
  
 2012 yılı Ocak-Ekim dönemi bütçe giderlerinin ekonomik sınıflandırmaya göre gerçekleşmeleri değerlendirildiğinde 289 milyar 791 milyon TL olarak gerçekleşen bütçe giderleri içinde en büyük kalemlerden birini oluşturan personel giderleri geçen yılın aynı dönemine göre yüzde 18.9 oranında artarak 73 milyar 477 milyon TL oldu.
 2012 yılı Ocak-Ekim döneminde sosyal güvenlik kurumlarına devlet primi giderleri ise geçen yılın aynı dönemine göre yüzde 15.5 oranında artarak 12 milyar 124 milyon TL oldu. Sonuç itibarıyla personel giderleri ve sosyal güvenlik kurumları devlet primi için yapılan toplam harcamalar, 2012 yılı Ocak-Ekim döneminde geçen yılın aynı dönemine göre 13 milyar 316 milyon TL arttı. 2012 yılı Ocak-Ekim döneminde mal ve hizmet alım giderleri geçen yılın aynı dönemine göre yüzde 2.1 oranında azalarak 22 milyar 980 milyon TL olarak gerçekleşti.
 2012 yılı Ocak-Ekim döneminde cari transferler geçen yılın aynı dönemine göre yüzde 22.2 oranında artarak 107 milyar 221 milyon TL oldu.
 -10 AYLIK SAĞLIK, EMEKLİLİK VE SOSYAL YARDIM GİDERLERİ 56.2 MİLYAR TL-
 2012 yılı Ocak-Ekim döneminde sağlık, emeklilik ve sosyal yardım giderleri için geçen yılın aynı dönemine göre yüzde 27.9 oranında artışla 56 milyar 167 milyon TL transfer yapıldı. Bir başka deyişle sosyal güvenlik kurumuna yapılan ödemeler geçn yılın aynı dönemine göre 12 milyar 267 milyon TL arttı. Aynı dönemde sosyal güvenlik primi işveren hissesinin 5 puanlık kısmının Hazine tarafından ödenmesi amacıyla yapılan transfer tutarı ise 4 milyar 510 milyon TL oldu. 2012 yılı Ocak-Ekim döneminde cari transferler içinde yer alan tarımsal destekleme ödemeleri 6 milyar 865 milyon TL olarak gerçekleşti.
 -MAHALLİ  İDARE HARCAMALARI 22.4 MİLYAR TL-
 Mahalli idare payları ise 2012 yılı Ocak-Ekim döneminde geçen yılın aynı dönemine göre yüzde 9.8 oranında artarak 22 milyar 418 milyon TL oldu. 2012 yılı Ocak-Ekim döneminde 20 milyar 191 milyon TL sermaye gideri, 2 milyar 949 milyon TL sermaye transferi yapıldı. Borç verme giderleri 2012 yılı Ocak-Ekim döneminde 7 milyar 594 milyon TL olarak gerçekleşti. Faiz giderleri 2012 yılı Ocak-Ekim döneminde geçen yılın aynı dönemine göre yüzde 15.4 oranında artarak 43 milyar 256 milyon TL oldu.
 -10 AYDA VERGİ GELİRLERİ YÜZDE 8.7 ARTTI-
 2011 yılı Ocak-Ekim döneminde bütçe gelirleri 243 milyar 735 milyon TL iken 2012 yılının aynı döneminde yüzde 11,2 oranında artarak 271 milyar 37 milyon TL olarak gerçekleşti. Bu dönemde vergi gelirleri tahsilatı yüzde 8.7 oranında artarak 226 milyar 177 milyon TL düzeyinde belirlendi. 2012 yılı Ocak-Ekim döneminde genel bütçe vergi dışı diğer gelirleri geçen yılın aynı dönemine göre yüzde 27.4 oranında artarak 35 milyar 400 milyon TL olarak gerçekleşti. 2012 yılı Ocak-Ekim döneminde özel bütçeli idarelerin öz gelirleri 7 milyar 350 milyon TL, düzenleyici ve denetleyici kurumların gelirleri ise 2 milyar 110 milyon TL oldu. 
 Vergi türleri itibarıyla 2012 yılı Ocak-Ekim dönemi gerçekleşmelerine bakıldığında geçen yılın aynı dönemine göre; banka ve sigorta muameleleri vergisi yüzde 28.6, gelir vergisi yüzde 14.9, damga vergisi yüzde 12.2, harçlar yüzde 11.3, özel tüketim vergisi yüzde 10.3, kurumlar vergisi yüzde 6.5, dahilde alınan katma değer vergisi yüzde 6,3 ve diğer vergiler tahsilatı yüzde 10 oranında artarken ithalde alınan katma değer vergisi binde 3 oranında azaldı. Diğer taraftan 31 Ekim 2012 tarihi itibarıyla 6111 sayılı Kanun kapsamında tahsil edilen genel bütçe vergi gelirleri, teşebbüs mülkiyet gelirleri ile faiz, pay ve ceza gelirleri toplam tutarı 19 milyar 941 milyon TL oldu.
 ANKA
  