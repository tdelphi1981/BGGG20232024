Kızlar ders çalışmayı erkeklerden çok seviyor
Uğur Kariyer Merkezi tarafından 2007'den bugüne kadar Türkiye genelinde 13-18 yaş aralığında 500 binden fazla öğrenciye uygulanan Kişisel Öğrenme Stili Testi (KÖS), kız öğrencilerin 'ders çalışmaya başlama' konusunda erkeklere göre daha istekli olduğu sonucunu ortaya çıkardı.
 KÖS sonucuna göre, kız öğrencilerin ders çalışırken belirli aralıklarla denetlenmeyi tercih ettiği, erkek öğrencilerin kızlara oranla denetimi daha fazla reddettiği, kız öğrencilerin derse başladıktan sonra, dersi tamamlama, o dersle ilgili yapılması gerekenler bitmeden başka bir derse, konuya ya da uğraşıya geçmeyecek öz denetimi kurma konusunda daha başarılı olduğu görüldü.
 AraŞtIrmada ayrıca, kız öğrencilerin öncelikle yalnız, erkek öğrencilerin ise 1-3 kişilik dar grupla ders çalışmayı tercih ettiği; yeni veya zor bir konu üzerinde çalışırken erkeklere göre kız öğrencilerin daha çok görsel temalar, grafikler, şekiller kullanmayı istedikleri de saptandı. Bu konuda erkek öğrencilerin baskın tercihini ise farklı okuma materyallerini incelemek, internet araştırması yapmak oluşturuyor.
  