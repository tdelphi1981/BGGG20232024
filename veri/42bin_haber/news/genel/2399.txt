Konya'dan kötü haber
4 gündür kayıp olan 13 yaşındaki kızın cesedi bulundu.
 KONYA'nın Akşehir İlçesi'nde geçen cuma günü gittiği etüt merkezinden çıktıktan sonra bir daha kendisinden haber alınamayan ve kimliği belirlenemeyen kişi ya da kişiler tarafından kaçırıldığı öne sürülen 13 yaşındaki Hatice Çifçi'nin kent merkezine yaklaşık 8 kilometre uzaklıktaki meyve bahçesinde cesedi bulundu. Çiftçi'nin ilk belirlemelere göre telle boğularak öldürüldüğü belirtildi.
 Akşehir'de oturan Yıldırım Orta Okulu 8'inci sınıf öğrencisi Hatice Çiftçi, geçen 21 Aralık Cuma günü akşam saatlerinde kurs için gittiği etüt merkezinden çıktıktan sonra kendisinden bir daha haber alınamadı.
 Pide ustası Kayhan ve eşi Pakize Çiftçi, kızlarının akşam eve dönmemesi üzerine polis merkezine gidip kayıp başvurusunda bulundu. Polis, yaptığı araştırmada Çiftçi'nin yolda kaçırıldığı bilgisine ulaştı. En son tek başına Mobesse kayıtlarında görüntüleri olduğu belirtilen Çiftçi'nin, bugün akşam saatlerinde kent merkezine yaklaşık 8 kilometre uzaklıktaki meyve bahçeleri yakınında cesedi bulundu.
 İlk belirlemelere göre telle boğularak öldürüldüğü saptanan kızın cesedini bulan 55 yaşındaki çiftçi Ramazan Balcı,'nın ilk ifadesinde, "Bahçeme giderken, yerde yüzüstü yatan bir şey gördüm. Yaklaştığımda kız çocuğu olduğunu anladım. Durumu jandarmaya bildirdim" dediği öğrenildi.
 Yıldırım Orta Okulu öğretmenleri ise Hatice Çiftçi'nin derslerinde başarılı bir öğrenci olduğunu belirtti. Hatice Çiftçi'nin cesedi, otopsi yapılmak üzere Akşehir Devlet Hastanesi Morguna kaldırıldı. Olayla ilgili soruşturma sürüyor. DHA