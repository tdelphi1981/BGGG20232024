Asım Kocabıyık son yolculuğuna uğurlandı.
Dün, 88 yaşında hayatını kaybeden Borusan Holding Kurucusu ve Onursal Başkanı Asım Kocabıyık son yolculuğuna uğurlandı. Fatih Camii'ndeki cenaze törenine iş, siyaset ve sanat dünyasından çok sayıda kişi katıldı. Taziyeye gelenler arasında yer alan Kocabıyık'ın en yakın arkadaşı sanayici Yusuf Özer, "Biz beraber büyüdük. Onunla çok paylaştık. Asım, bu ülke için çalıştı" dedi.CENAZE TÖRENİNDEN GÖRÜNTÜLER - WEB TV   5 bine yakın katılımın olduğu cenazede taziyeleri, Asım Kocabıyık eşi Nurhan Kocabıyık, Oğlu Ahmet Kocabıyık, torunu Levent Kocabıyık, kızları Zeynep Hamedi ve Nükhet Özmen kabul etti.    CENAZE TÖRENİNDEN FOTOĞRAFLAR   Taziye kuyruğunun metrelerce uzadığı cenaze töreninde, gelenlerin ıslanmaması için cami avlusuna dün gece dev bir çadır inşa edildi.    
  BAŞARILARLA DOLU HAYAT HİKAYESİ    Cenazeye iş ve siyaset dünyasından da yoğun katılım oldu. CHP Genel Başkanı Kemal Kılıçdaroğlu ve Genel Başkan Yardımcıları Gürsel Tekin, Akif Hamzaçebi,  Orman ve Su İşleri Bakanı Veysel Eroğlu, İstanbul Belediye Başkanı Kadir Topbaş ile Şişli Belediye Başkanı Mustafa Sarıgül siyasiler arasında göze çarpan isimlerdi.     Diğer taraftan iş dünyasından Bülent Eczacıbaşı, Adnan Polat, Haluk Ulusoy ve sanat dünyasından da Erol Evgin ile Fazıl Say ve Bedri Baykam gibi isimler de taziyeye geldi.         
KOCABIYIK İÇİN NE DEDİLER?  
  
Orman ve Su İşleri Bakanı Veysel Eroğlu: Çok sade, mütevazi, dürüst bir kişiydi. Çok büyük bir sanayiciyi kaybettik. Afyon bölgesine ve Türkiye'ye büyük katkıları olmuştu. 
Borusan Holding CEO'su Agah Uğur: "Babamızı kaybetmiş gibiyiz..."  
İşadamı Haluk Ulusoy: "Dünya iyisi bir insandı. Türk sanayisi için bir çınardı. Bu çınarlar tek tek aramızdan ayırılıyor. Herkes bunun bilincinde olmalı..."  
En yakın arkadaşı Yusuf Özer (Sanayici): Kendisi köylümdür, biz beraber büyüdük. Onunla çok paylaştık. Asım, bu ülke için çalıştı.    TÜRKİYE'NİN İLK KUŞAK SANAYİCİLERİNDEN   Tedavi gördüğü hastanede hayatını kaybeden duayen işadamı Kocabıyık, Cumhuriyet Dönemi'nin ilk kuşak lider sanayicileri arasında gösteriliyor. Kocabıyık'ın cenazesi, Fatih Camii'ndeki öğle namazı sonrasında Edirnekapı Şehitliği'ndeki aile kabristanına defnedildi.   İş hayatındaki başarılarının yanı sıra sosyal yaşamda da çok etkin olan Kocabıyık, Borusan Kocabıyık Vakfı aracılığıyla eğitim, kültür ve sanat alanlarında toplumun gelişimini destekleyecek projeleri hayata geçirdi. Hayatı boyunca, ülkesine hizmet olarak gördüğü sosyal sorumluluk çalışmaları ve hayırseverliğiyle ilköğretim, lise, yüksekokul, fakülte ve öğretmen evi gibi çok sayıda eğitim kurumu yaptırdı.   ASIM KOCABIYIK BELGESELİ / WEB TV   Türkiye'nin sanayi dahil her alanda gelişmesi için büyük çaba sarf eden Kocabıyık, "Bu memlekete gönül borcum var. Hayatım boyunca bunu ödemek için çalıştım" diyordu.    En yakın arkadaşı Yusuf Özer: "Asım, bu ülke için çalıştı"     