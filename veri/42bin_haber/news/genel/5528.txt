Karadenizde gemilerin sessizliği
Küresel krizin etkisiyle daralan deniz taşımacılığı Türkiyedeki tersaneleri de zora soktu. Tuzladan sonra Türkiyenin en büyük 2nci tersane üssü olan Karadeniz Ereğlideki 10 tersanenin 9unda faaliyetler dururken, Karadeniz Ereğli Ticaret ve Sanayi Odasına bağlı 1474 şirketin kapısına kilit vuruldu.
TUZLAdan sonra Türkiyenin ikinci önemli tersane üssü Karadeniz Ereğlide bu günlerde yaprak kıpırdamıyor. 1970de tek bir tersane ile yola çıkılan ilçede 10 tersane faaliyete geçti. Ancak söz konusu tersanelerin tamamına yakını şimdilerde kapalı durumda. Kimi kapısına kilit vurdu, kimi icradan satıldı. 2008de 11 bin kadar kişinin çalıştığı bölgede şimdilerde 150 kadar kişi çalışıyor. Yine aynı dönemde ilçede 13 bin olan icra dosyası sayısı 35 bine çıktı. 20 bin kadar kişi ilçeden göç etti.  
BAŞBAKANA RAPOR SUNULDU 
Karadeniz Ereğlide tersanelerin içinde bulunduğu kriz ve ilçenin ekonomik tablosu hazırlanan rapor ile bir ay kadar önce Başbakan Recep Tayyip Erdoğana sunuldu. Raporda bölgedeki 10 tersanenin durumu tek tek anlatıldı. Söz konusu tersanelerin tamamına yakının faaliyetlerini durdurduğu anlatıldı. Batı Karadeniz Deniz Ticaret Odası Başkanı İrfan Erdem, 2001 Krizinde Türkiyenin yaşadığı krizi Ereğlinin yaşamadığını ifade ederek raporda şunları kaydetti: 
HANE BAŞINA BİR İCRA  
Ama bu sefer durum çok farklı. Ereğlide yaşanan kriz Türkiyede yaşanan krizin kat kat üzerinde. Gelinen durum vahim boyutta. 100 bin nüfuslu ilçemizde icra dosyası sayısı 35 bine, icraya düşen insan sayısı 43 bine ulaştı. İlçedeki hane sayısı 39 bin dolayında. 20 binin üzerinde insan ise göç etti. İrfan Erdem, Karadeniz Ereğli Ticaret ve Sanayi Odasına bağlı bin 474 şirketin kapısına kilit vurulduğunu ifade etti. 
İNTİHAR VAKALARI ARTTI 
Bölgede yaşanılan sıkıntıların en korkuncunun ise intihar vakaları olduğunu kaydeden Erdem, Krizden bunalan işadamları intihar etmeye başladı. Bünyesinde 40 kadar üye bulunan Ereğli Sac Tüccarları Yönetim Kurulu Başkanı Esat Koç, başına silah sıkarak intihar etmek istedi. Yüzlerce firma kapandı, birçok firma da vergi dairesi, Sosyal Güvenlik Kurumu ve bankalara olan borçları nedeniyle oda kayıtlarını kapatamaz hale gelmiş durumda şeklinde konuştu. 
İLK İHRACATÇI BANKANIN OLDU 
Bölgenin ilk gemi ihracatını yapan Madenci Gemi Sanayi A.Ş.ye ait tersane icradan satıldı. Özel bir bankanın, alacağına karşılık icradan satışını istediği tersane 7 milyon liraya banka tarafından alındı. Dünyanın birçok ülkesine gemi ihraç eden tersanenin temeli 1980de atılmıştı