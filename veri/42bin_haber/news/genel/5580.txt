Sabah şarkı söylüyordu
Kaynanalar dizisinde Kayserili uyanık işadamı Nuri Kantar tiplemesi ile ön plana çıkan Tekin Akmansoy, dün vefat etti. Yaklaşık iki ay önce 18 Aralık'ta da aynı dizide eşini canlandıran Leman Çıdamlı'yı yitirmiştik.
Bir haftadır yoğun bakımda tutulan Akmansoy, akciğer yetmezliği nedeniyle, dün saat 09.03de hayatını kaybetti. Akmansoyun ölümü üzerine kızı Arzu Akmansoy, torunu Ozan Orhon, eski manken Atilla Saral ve bazı sanatçı dostları hastaneye geldi. 
SABAH ŞARKILAR SÖYLÜYORDU                       
Babasının ölümü ile büyük üzüntü yaşayan kızı Arzu Akmansoy, "Ölüm gibi şeylerle dalga geçerdi. O koca bir çınardı. O benim hem arkadaşım, hem babam hem de canım ciğerimdi. Paristen bir oyun getirtmiş ve onu oynamak istiyordu. Daha bir yere gitmiyorum buradayım derdi. Sabah şarkılar söylüyordu. Aniden kaybettik. O devlet sanatçısı, üstün hizmet ödülüne sahip çok büyük bir sanatçıydı. Türkiyenin Nuri Kantarıydı. Hayatı hep şakaydı. Oyuna hazırlanıyordu, bizi üzüp gitti" dedi. 
IŞIĞIMI KAYBETTİM     
Dedesinin son günlerinde hep yanında olduğunu belirten Ozan Orhon, "Son gün hastanede elini ve avucunun içini öptüm. Sanki anlamıştı. Helalleştik. Beni en fazla tenkit eden ve kızan dedemdi. Benim iyi olmamı isterdi. Üç torunu vardı. Ben en büyükleriydim. O tenkitlerin ve eleştirilerin yıllar sonra haklı olduğunu anladım. O benim ışığımdı, üstadımdı. Işığımı kaybettim. Ama ben dedemin adını yaşatmaya çalışacağım. Cumhuriyete inanan Atatürkçü bir insandı" dedi. 
Tekin Akmansoyun 14 Şubat Perşembe günü Teşvikiye Camiinde öğle namazına müteakip kılınacak cenaze namazından sonra Zincirlikuyu Mezarlığında toprağa verileceği belirtildi. 
KAYNANALAR'I YENİDEN ÇEKMEK İSTİYORDU  
Kaynanalar dizisinde Döndü rolüyle sevilen Defne Yalnız, Tekin Akmansoy'un ardından duygularını hurriyet.com.tr'ye anlattı:  İnsan bazı haberlere inanmak istemez ya işte o haberlerden biri... Onun öldüğüne inanmak istemiyorum. Ağabeyimi ve ustamı kaybettim. Büyük bir üzüntü içerisindeyim. Son dönem yüz yüze fazla görüşemiyorduk ama sık sık telefonla birbirimizin hatrını soruyorduk. Bu konuşmalarımızda Tekin Ağabey sürekli Kaynanalar dizisini yeniden çekme hayallerini anlatırdı ama olmadı... 
DÜNDEN BUGÜNE FOTOĞRAFLARLA TEKİN AKMANSOY

 TEKİN AKMANSOY HAYATINI KAYBETTİ 

  
  AHMET HAKAN YAZDI 
ÜÇ YÜZ GÜN ÖNCE ÇEKTİĞİM FOTOĞRAF  
TEKİN AKMANSOY KİMDİR? 
Tekin Akmansoy, 20 Ocak 1924 tarihinde Denizlinin Sarayköy ilçesinde doğdu. Babası yüksek devlet memuru idi.  
1939 yılında Ankaraya taşındılar. Ankarada ilk tiyatrosu; Ankara Halkevinde Temsil Koluna yazıldı. Sene 1939, Ankara Halkevinde Ayyar Hamza adlı oyunda ilk oyununu oynadı. 1941 yılında da
 
Halkevinde tiyatro kurslarına katıldığı sıralarda,17 yaşında iken Necip Fazıl Kısakürekin yazdığı Para isimli oyununda oynadı. Akmansoy bir söyleşisinde ilk kez bu oyundan para kazandığı için ilk profesyonelliği saydığını söylemişti.  
Akmansoy, 1942de de Feridun Çölgeçen Topluluğuyla Strinberg (Baba) adlı oyunda oynadı. 
1942 yılında Ankara Atatürk Lisesinden mezun oldu. Ardından Ankara Devlet Konservatuarını 1947 yılında bitirdi. Ve aynı yıl Ankara Devlet Tiyatrosu sanatçısı olarak göreve başladı.
 
  Tekin Akmansoy'un ardından... 
BİZİ YILLARCA GÜLDÜRDÜN  
MEDDAHLIK GELENEĞİNİ SÜRDÜRDÜ 
Uzun yıllar çeşitli tiyatrolarda görev alan Tekin Akmansoy, meddah geleneğinin sürdürücülerinden biri oldu. 1988  2002 yılları arasında TRTnin yapmış olduğu Meddah dizisinde tek başına birçok tipi oynadı.
 
1969 yılında Bakanlar Kurulu Tekin Akmansoyu Kıbrısa bir Türk tiyatrosu kurmakla görevlendirdi. Orada Kıbrıs Türk Tiyatrosu olan İlk Sahneyi kurdu. 

KAYNANALAR İLE EFSANE OLDU
 
TRTde çok uzun süre yayınlanan Kaynanalar dizisini yaptı. 1974 yılında başlayıp 2004 yılına kadar süren Kaynanalar dizisinde Kayserili uyanık işadamı Nuri Kantar tiplemesi ile Esas olarak ön plana çıkmıştır.
 
Tekin Akmansoya 1998 yılında Devlet Sanatçısı ünvanı verildi. 
2011 yılında Tekin Akmansoy'a, "2. Antalya Televizyon Ödülleri" kapsamında "Onur Ödülü" verildi.
 
İlk evliliğini Sevim hanım ile yapan AKmansoy'un bu evlilikten Alev adında bir kızı var. Alev HAnım'In oğlu Ozan Orhon ise bir dönem adını pop müzik dünyasında duyurmuştu.  
İkinci evliliğini Meral Akmansoy ile yapan sanatçının Arzu Akmansoy adında yönetmen bir kızı var.  
Eşi Meral Akmansoy, geçirdiği kalp krizi sonucu 26 Haziran 2002 tarihinde hayatını kaybetti. 
   Usta oyuncu Tekin Akmansoy'un ardından duygularınızı paylaşın... 
MESAJINIZI YAZIN YAYINLAYALIM  
  Türkiye'nin en sevilen kaynanası 'Nöriye Kantar' da geçtiğimiz günlerde hayatını kaybetmişti  
  2012 YILINDA ARAMIZDAN AYRILAN USTALAR