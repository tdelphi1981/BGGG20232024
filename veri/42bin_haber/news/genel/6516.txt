321 bin liralık sağanak reklamı
Meteoroloji Genel Müdürlüğünün resmi internet sitesi www.mgm.gov.trye 2009dan beri reklam aldığı ortaya çıktı.
Orman ve Su İşleri Bakanı Veysel Eroğlu, sitede genel ahlak kurallarına aykırı olan ve bölücü faaliyetlere hizmet edecek reklamların yayınlanmadığını belirtirken, elde edilen gelirin ise toplam 321 bin 687 lira olduğunu açıkladı.MHP Kütahya Milletvekili Alim Işıkın Bakan Eroğlunun yanıtlaması üzere verdiği önergesi Meteoroloji Genel Müdürlüğünün web sayfasına reklam aldığını ortaya çıkardı. Meteoroloji Genel Müdürlüğü, resmi internet sitesinin yüksek görünürlüğünü, mevcut kapasitesini değerlendirmek ve kamuoyunu bilgilendirmek üzere 2009 yılından itibaren reklam alınmaya başlanmıştır. Elde edilen reklam gelirleri, Genel Müdürlüğün Döner Sermaye İşletmesi Müdürlüğü Yönetmeliği kapsamında gelir olarak kaydedilmektedir. Reklam, hizmetin başlangıcından önce, Meteoroloji Genel Müdürlüğü bünyesinde oluşturulan MGM Web Sorumluları ve Reklam Onay Görevlileri tarafından kontrol edilmekte olup uygun bulunması halinde, Reklam Sözleşmesince yayınlanmaktadır.  
SİYASİ REKLAM YOK 
Bu itibarla reklam alanlarında genel ahlak kurallarına aykırı veya bölücü faaliyetlere hizmet edecek reklamların yayınlanması önlenmektedir. Yapılan Sözleşme ve Reklam Alım İlkeleri kapsamında siyasi parti reklamları alınması mümkün olmayıp, bu tarihe kadar da herhangi bir siyasi parti reklamı yayınlanmamıştır. Bakan Eroğlu, sitenin gelirlerini de bir tabloyla Işıka iletti. Tabloya göre 2009da 48 bin 138, 2010da 40 bin 686, 2011de 59 bin 786, 2012de 159 bin 418 ve 1 Ocak - 31 Ocak 2013 tarihleri arasında 13 bin 658 lira olmak üzere toplam 321 bin 687 lira gelir elde edildiği kaydedildi.