'Kar'dan zarar!
Rusya'da can alan soğuklar... Eksi 60 dereceyi gören ülkede 15 günde 123 kişi hayatını kaybetti. Hastaneler yaralılarla dolu, okullar tatil. Ama felaketin büyüğü şubatta geliyor
 Rusya'da soğuk hava dalgası ölümlere yol açıyor. Rus basınına bilgi veren Sağlık Bakanlığı yetkilileri, aralık ayının ortalarından bu yana ölü sayısının 123, yaralı sayısının bin 745, hastaneye kaldırılanların sayısının ise 833'e ulaştığını kaydetti. Fobos Meteoroloji Merkezi Başkanı İgor Klanişen, Moskova'da havanın eksi 25 derecelerde seyrettiğini söyledi. Ancak bu bilginin hemen arkasından 'buz gibi' uyarı geldi. Meteoroloji  yetkilileri, şubat ayının ortalarında başkentte tekrar dondurucu soğukların geri geleceğini söyledi.
 Ülke genelinde havaların daha da soğuyacağını duyuran meteoroloji yetkilileri, 'Asıl Rus kışı şubatta' dedi. Öte yandan Tyumen, Priangaryae ve Güney Ural gibi bölgelerde soğuk nedeniyle okullar tatil edildi.
  