İkisini de Kadıköy bitirdi
Elmander, tıpkı kendisi gibi bir F.Bahçe maçında sakatlanan ve bir daha form tutamayan Milan Barosun yolunda.
JOHAN Elmander ve Milan Baros... İkisi de G.Sarayın yıldız golcüsüyken, Kadıköyde yaşadıkları ciddi sakatlıklarla düşüşe geçti. Drogbanın gelişiyle adeta unutulan Elmander, sakatlığın da etkisi ile kadroya giremiyor. 4 maçtır kadroya alınmayan ve hafta içi takımdan ayrı çalışınca Eskişehire de götürülmeyen İsveçli golcünün kaderi Barosu hatırlatıyor. 
İLK SEZONUNDA KRALDI 
İLK yılında Gol Kralı olan Milan Baros, 25 Ekim 2009da oynanan Fenerbahçe derbisinde Emre Belözoğlunun darbesiyle ayak tarak kemiği kırılınca bir daha istikrarı bulamadı ve gönderildi. Türkiye macerası çok iyi başlayan Elmanderin de geçen sezonki derbide Selçukun darbesiyle ayak tarak kemiği kırıldı ve hala toparlanamadı.   
İsveçlinin rotası Newcastle ya da ABD 
ELMANDERin son haftalarda sık sık tribüne çıkmasından dolayı takımdan ayrılmayı planladığı öğrenildi. 1.8 milyon Euro yıllık ücreti ve 1 yıl daha sözleşmesi bulunan İsveçliyi, devre arasından beri isteyen kulüpler arasında İngiliz temsilcisi Newcastle United ile ABD  takımları bulunuyor.