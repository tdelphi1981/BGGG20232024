Hodri meydan mahkemeye buyrun
Başkan Fikret Orman ve yönetimi olayı kongre şovu olmaktan çıkarıp daha ileriye götürmeli. Elinde belgesi olan mahkemeye gitsin, hakkını arasın. Kimse, kimseye yargısız infaz yapmasın.
BEŞİKTAŞta önceki gün yapılan Mali Genel Kurula, eski başkan Yıldırım Demirören döneminin ibra edilmemesi damgasını vurmuştu. Siyah beyazlı kulüpte, Yıldırım Demirören yönetiminin 1 Ocak-27 Şubat 2012 dönemi faaliyetlerinin idari ve mali açıdan ibra edilmemesi konusuyla o dönemin yöneticilerden Ahmet Akpınardan sonra, Asbaşkan Engin Baltacı da ilginç açıklamalarda bulundu.  
Akpınar, ibra edilmeme olayını Elinde belgesi olan mahkemeye gitsin diye değerlendirirken Baltacı da Beşiktaş büyük bir camia ve ailedir. Kimsenin, kimseye yargısız infaz yapma hakkı yoktur. Eski günler bitti. Şimdi gidersin mahkemede hakkını ararsın. Buyursunlar mahkemeye, herkesle hesaplaşmaya hazırız dedi.
Başkan Fikret Orman ve yönetiminin bu olayı kongre şovu olmaktan çıkarıp daha ileriye götürmeleri gerektiğini vurgulayan Baltacı, şöyle devam etti:  
HAKKIMIZDA TAZMİNAT DAVASI AÇSINLAR 
BİR şeyi ayıralım. Ceza hukukuna konu olacak eylem varsa, 2004 yılından bu yana gelen süre içinde zaman aşımına da uğramamışsa, konuyla ilgili cezai tahkibat yapılır. Bunların hepsi ceza hukukuna tabi olabilir. Ben istiyorum ki, mahkemeye gitsinler. Beşiktaş Jimnastik Kulübünün bu iki aylık hesaplarını ve idari yönetimini ibra etmeyenler mahkemeye gidecekler. Orada, Hem dernekler kanununun ceza hükümleri var, hem de mali hükümler var. Bu kişiler veya kişi şu eylemi ile Beşiktaş Jimnastik Kulübünü şu zarara uğratmıştır. Kendisi görevini kötüye kullanmıştır. Görevini ihmal etmiştir. Bu yüzden cezalandırılmasını istiyoruz diyecekler ya da bizim hakkımızda tazminat davası açacaklar. 
İnsanlar zan altında kalmasın 
BİZ net yaklaşım istiyoruz. Kapalı kapılar ardında soruşturma yapılacağına, insanlar zan altında bırakılacağına, Yıldırım Demirören döneminde şunlar, şunlar yapıldı diye açıklamada bulunsunlar. Kuru ile yaşın birlikte yanma dönemi geçti.  
Kayıtsız 1 lira harcanmadı 
BEŞİKTAŞta, Futbol AŞ ayrı, dernek olayı ayrıdır. Onu gitsinler Ertunç Soğancıoğluna sorsunlar. Kulübün kayıtlarında her şey var. Kayıtsız 1 lira harcanmadı.  
Başkan serbest bıraktı 
YILDIRIM Demirören döneminin ibra edilmemesi Beşiktaş camiasında büyük yankı uyandırırken, oylama sırasında Başkan Fikret Ormanın, yönetici arkadaşlarına bir telkinde bulunmadığı ve serbest bıraktığı öğrenildi. 
Altyapı seçmeleri 10 Martta 
BEŞİKTAŞ futbol özkaynak düzeni sporcu seçmeleri 10 Mart Pazar günü başlayacak. 2002 ve 2003 doğumlu futbolcu adaylarının ücretsiz olarak başvurabileceği seçmeler saat 12.00de BJK Fulya Tesislerinde yapılacak.  
103 milyonu önümüze koysalar 6 ayda sayarız 
 Beşiktaş Divan Kurulu Başkanı Yalçın Karadeniz, Bir yere bin lira vermeyen insanlar şimdi çıkmış Demirören 103 milyonu versin diyorlar dedi. 
İbra rüzgarı sonrası Beşiktaşta Divan Kurulu Başkanı Yalçın Karadeniz de sert çıktı. Karadeniz, Yıldırım Demirören döneminin ibra edilmemesi konusunun mahkemeye taşınmaması durumunda bu ibrasızlığın hiçbir kıymetinin olmayacağını söyledi. Karadeniz, şunları söyledi:Delil varsa Yıldırım Demirören mahkemeye verilmeli. Bazılarının kendilerini tatmin için yaptıkları bir şeydir bu ibra edilmeme oylaması. Delil varsa Yıldırım Demirören mahkemeye verilmeli, yoksa da camiayı rahatlatma yönünde, Yok, bir şey bulamadık denmeli. Sadece başkan zaman kazanıyor. Bir yere bin lira vermeyen insanlar, Yıldırım Demirören 103 milyonu versin diyorlar. Az para değil ki, önümüze koysalar 6 ayda sayarız. Her şeyi kolay sanıyorlar. 
Siyah Beyaz hizmete hazır 
BEŞİKTAŞ kongre üyelerinin yoğun olduğu Siyah Beyaz Derneği yeni yönetimiyle dün Point Otelde toplandı. Dernek Başkanı Atilla Yavuz, Varoluş sebebimiz Beşiktaşa hizmet. Amatör branşlardan birine sahip çıkmak. Taşın altına elimizi sokmaya hazırız dedi. 
Kulübü, futbol A.Ş üzerinde dövüyorlar 
EĞER haksızsak tazminat öderiz. Kulübümüze şu şekilde davranarak zarar vermişlerdir diyecekler. Herkes Futbol AŞyi konuşuyor. Futbol AŞ. SPKya tabiidir ve SPKnın hükümleri açıktır. Futbol AŞ., Beşiktaş Jimnastik Kulübünün büyük ortaklığı olduğu bir ticari işletmedir. Futbol AŞ. üzerinden Beşiktaş Jimnastik Kulübünü dövmek yanlıştır. Bu transferleri, harcamaları yapıp rüya kadroyu yönetemeyenler, kahraman yapılıp, kurumsal çalışma gereği bu işleri ilgilisine bırakanları yani bizleri ibra etmedi.