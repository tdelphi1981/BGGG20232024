Rıdvan Dilmen'den Drogba yorumu
Rıdvan Dilmen, Akhisar karşısında çıktığı ilk maça ağırlığını koyup ilk golünü atan Didier Drogba hakkında çarpıcı ifadeler kullandı.
Spor yorumcusu Rıdvan Dilmen, NTV'de yayınlanan Yüzde Yüz Futbol programında Drogba konusunda şüphesinin kalmadığını ifade etti. 
"DROGBA'YLA İLGİLİ KUŞKULARIM VARDI AMA..." 
"Biz daha önceki programlarımızda yorumlar yaptık. Tabi her insan söylediğinizi farklı şekillerde yorumluyor. Drogba'yla ilgili kuşkularım vardı ama bugünkü maç itibariyle bir kuşkum kalmadı. Drogba bana "Bak Rıdvan hoca ben futbolun feriştahıyım" dedi. Drogba kişilik olarakta çok kaliteli bir insan. Zaten böyle karakterli olmazsanız dünyanın en önemli liglerinde en önemli kulüplerinde bu kadar uzun yıllar oynayamazsınız." 
'ACABA' DİYE DÜŞÜNDÜĞÜM BİR ŞEY KALMADI" 
"İlk resmi maçında, yeni bir ülkede bunları yapmak kolay iş değil. Burak'ın attığı topa dikkat ederseniz, çok yumuşak bir top gönderdi. Öyle havadan yumuşak gelen topa darbeli vurmanız gerekir. Havaya sıçrayıp arbeli bir vuruş yapmakta zordur ama Drogba çıkıyor ve topa darbeli bir şekilde vuruyor. 
Ayrıca yaşına ve fiziğine göre oldukça hızlı bir Drogba var. Bir hoca oyuna sonradan aldığı bir oyuncusundan bundan başka birşey beklemez. Ne bekleniyorsa onu yaptı. Drogba için acaba diye düşündüğüm herşeyi bu maç itibariyle askıya aldım. Drogba ben bu lige fazlayım diyor."