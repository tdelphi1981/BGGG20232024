Başkanlık pazarlığı
AK Parti, Başkanlık tekli-fini yeni anayasa taslağına koymanın yolunu arıyoreni Anayasa'nın yürütme bölümüne ilişkin teklifini halen vermeyen BDP, Başkanlık sistemi konusunda AK Parti'yle pazarlık yapacağı mesajları veriyor. Uzlaşma Komisyonu'nun BDP'li bir üyesi, 'Başkanlık bizim için pazarlık noktası. İstediklerimizi verirlerse niye olmasın?' dedi.
 Ebru TOKTAR ÇEKİÇ / ANKARA
 AK Parti Genel Başkan Yardımcısı ve Uzlaşma Komisyonu üyesi Mustafa Şentop, BDP'yle pazarlık olup olmayacağı sorusuna, 'Yeni anayasa için olabildiğince geniş mutabakat istiyoruz. Ucu ucuna olmasını istemeyiz. Gizli ajandamız yok' yanıtını verdi.
 YENİ anayasa süreci hızlanırken komisyon cumartesi günleri de çalışma kararı aldı. Komisyonda tartışmaların hararetinin yükselmesi bekleniyor. Çünkü BDP'nin Başkanlık sistemi konusundaki kararını pazartesi bildirmesi bekleniyor. Çift Meclis ile fedarasyona benzer bir yapı isteyen BDP, 'Vatandaşlık, anadilde eğitim' gibi konularda AK Parti'den istediklerini koparmayı amaçlıyor.
 AK Parti ise BDP'nin Başkanlık sistemini destekleyen teklif vermesi halinde eli rahatlayacağı için bu konudaki kararlılığını sürdürebilecek. AK Parti, bu gelişmeler ışığında yeni anayasa sürecini iki turlu bir müzakere ekseninde yürütmek istiyor. Buna göre, birinci turda Başkanlık sistemi önerilerini kayda geçirmeyi hedefleyen AK Parti, diğer partiler karşı çıksa da 'kırmızıya boyalı' olarak bu talebi anayasa taslağına mutlaka aktarmayı planlıyor. AK Parti, partiler arasındaki anlaşmazlıkların giderilmesi ve paranteze alınan konuların çözülmesi için de müzakerelerde ikinci tura geçilmesini ve bu aşamada diğer partilerin parlamenter sistemde diretmesi durumunda da bu kez, 'Partili Cumhurbaşkanı modelini' masaya sürmeyi amaçlıyor. 
 ONLAR DA İSTEYECEK
 CHP ve MHP'nin Başkanlık sistemine karşı çıkmasının 'iktidar olamayacakları' hesabından kaynaklandığını savunan Şentop, '2015'te de seçimi sanamayınca 'Parlamenter sistemden de ümidimiz kalmadı' diyecekler ve Başkanlık sistemini onlar da isteyecek' dedi. 