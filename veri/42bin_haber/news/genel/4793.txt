Putin: İlkel laiklik tanımını bırakalım
Rusya Devlet Başkanı Vladimir Putin, 20. yüzyılda belirlenen laiklik kavramının günümüzde ilkel, kaba ve demode olduğunu söyledi.
Rus Ortodoks Kilisesi Piskoposlar Toplantısına katılan Putin, Rusyada tüm dinlerin toplum hayatında devletle el ele yürümesi, fayda sağlaması gerektiğini söyledi. Devlet yapısında eski laiklik tanımı hakkında İlkel ve kaba bir tarif. Ondan vazgeçilmesi lazım ifadesini kullanan Putin şöyle konuştu: 
AİLE, EĞİTİM, VATANSEVERLİK 
Rusyada dini kurumların aile yapısını güçlendirme, çocukların eğitim ve öğretimi, halkımızda vatanseverlik duygularının aşılanması gibi konularda önemli rol üstlenmesi gayet doğaldır. Devletle dinin toplumumuzun yararı için el ele yürüyor olmasından daha doğal bir şey olamaz. Putinin kiliseyi ülkenin temel taşlarından biri olarak göstermesine teşekkür eden Rus Ortodoks Kilisesi Patriği Kiril ise Çağdaş Rusya devletinin Rus Ortodoks Kilisesine tanıdığı hareket serbestinden dolayı size teşekkür ediyorum. Kilisenin devletle yapıcı partnerlik ilişkisi kuracağından eminim dedi.