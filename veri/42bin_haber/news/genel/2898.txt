Sanat dünyasının acı kaybı: Yapma be Kardeşim
62 yaşındaki Şenay Yüzbaşıoğlu Gümüşsuyundaki evinde solunum yetmezliği nedeniyle yaşamını yitirdi.
FOTOĞRAFLARLA ŞENAY YÜZBAŞIOĞLU 
Sev Kardeşim şarkısıyla milyonlara ismini duyuran Yüzbaşıoğlu aylardır ağabeyiyle yaşadığı evinden çıkmıyordu. Ünlü şarkıcının cenazesi yarın öğle namazında Dolmabahçe Camiinde kılınacak öğlen namazının ardından defnedilecek. 

 BU ŞARKILARIYLA TANINMIŞTI 
 EŞİNİ KAYBETTİKTEN SONRA HAYATA KÜSMÜŞTÜ 
Şenay'ı keşfeden Erkan Özerman, ünlü şarkıcının ardından şunları söyledi:   Açtığım klüpte onu sahne ile tanıştırdım. Emel Sayın ve Ajda Pekkan gibi ünlü isimleri müziğe kazandırdım. Şenay da bu isimlerden biriydi. Kocası öldükten sonra müziğe kırıldı. Ondan haber alamadım, alamadık. Bir programda ona seni çok özledim diye mesaj yolladım. Geri cevap alamadım. Onun hem mesleğinde hem de gerçek hayatında abisiydim. Çok ince ve zarif birisiydi. Başımız sağ
olsun.

YARIŞMACILARA ŞENAY'IN SESİNDEN 'SEV KARDEŞİM' ADLI ŞARKI SORULMUŞTU / WEB TV 
BAŞARILARLA DOLU BİR HAYAT 
1951 yılında İstanbul'da doğan Şenay müziğe profesyonel olarak, 1969'da Erkan Özerman'ın keşfi olarak onun Ankara'da açtığı Anahtarlı Bulvar adlı bir gece kulübünde başladı. Şenay aynı yıl, daha sonra İstanbul Gelişim Orkestrası adını alacak Şerif Yüzbaşıoğlu, Salim Ağırbaş, Atilla Özdemiroğlu, Selçuk Başar, Uğur Başar, Garo Mafyan, Asım Erken'den kurulu orkestranın İlhan Kayral'la birlikte iki solistinden biri oldu. Daha sonra Şenay'ın orkestra partneri Neco oldu ve orkestraya Onno Tunç, Cengiz Teoman, Aşkın Arsunan, Atilla Şereftuğ, Erdal Kızılçay gibi müzisyenler katıldı. 1971'de orkestra şefi Şerif Yüzbaşıoğlu ve Şenay evlendi.
 
1971'de müziklerini basit bulduğu için pek gönüllü olmadan ama aranjmanların sözlerini de yazarak "Benim Olursan/Sev Kardeşim" adlı plağı doldurdu. Plağın B yüzündeki "Sev Kardeşim" patlar, hem yılın şarkısı seçildi, hem de Şenay'a yılın şarkıcısı ödülünü getirdi. 1972'de aynı ödülleri bu kez de "Hayat Bayram Olsa/Nen Var Canım Kardeşim?" ile aldı.  
İki yıl içinde Türk popunun en ünlü kadın yıldızlarından biri oldu.  
"Sev Kardeşim", "Hayat Bayram Olsa", "Beyaz Ülke", "Gerçek Nerde?", "Açıl Susam Açıl", "Ve Ağlıyorum", "Varlar Yoklar", "Dön Artık", "Sev Yeter ki", "Dünden Bugüne", "Sessiz Bir Yer" gibi pek çok hit 45'lik yaptı. Dönemin pop müzik şarkıcılarının aksine, sözlerini kendi yazdiğı şarkılarında hümanist konulardan bahsetti.  
Fiziksel görünümü de donemin alaturka, yırtmaçlı, ağır makyajlı popçularından farklıydı. Punk havalı sürrealist bir görüntüsü vardı. Zaten gazinolarda çok az çalıştı, genelde müzik hayatını plak ve konserlerle sürdürdü ve magazinden uzak durdu.  
 Şenay ve Şerif Yüzbaşıoğlu 
Şenay aynı zamanda siyazi mitinglerde görev alan ilk sanatçıydı. Bülent Ecevit'in "Karaoğlan" lakabıyla büyük zafer kazandığı seçimlerden önce, mitinglerde Ecevit'ten önce sahne alıp "Sev Kardeşim" ve "Hayat Bayram Olsa"yı söyledi. Bir dönem TRT tarafından yasaklı sanatçılar arasındaydı Şenay.  

Atina, Yamaha, Tokyo gibi pop müzik festivallerine "Perhaps One Day", "Let In the Light" gibi şarkılarla katılır, aldığı 7 ödülle uluslararası festivallerde en çok ödül alan pop müzik şarkıcılarından biri oldu. Türkiye'ye gelen bazı caz sanatçılarına vokal yaptı. Günümüz kliplerinin ataları sayılacak şarkı üzerine kısa filmleri İzzet Öz, "Diskovizyon", "Sihirli Lamba" gibi televizyon programlarında ilk olarak Şenay ve Seyyal Taner için çekti.  

1975'de ilk Eurovision Şarkı Yarışması elemelerine katıldı ve sözlerini kendi yazdığı Selçuk Başar bestesi "Umut" adlı şarkıyla finale kalmayı başardı ama eşi Şerif Yüzbaşıoğlu jüride olduğu için, dedikodulara yol açmamak için yarışmadan çekildi.  
Türkiye'deki ilk ve tek albümü ise "Şenay" adıyla çıktı. "Honki Ponki", "Çirozname", "Dalkavuk", "Kent Yaşamı", "Şarkılar", "Doy Doy Doy Doymadım", "Bir Gün O Yok Diyecekler" gibi şarkılarıyla bir dönemin müzik tarihine damgasını vurdu Şenay, 
Eşi Şerif Yüzbaşıoğlu'nu kaybettikten sonra içine kapandı Şenay. 1981'de eski orkestra arkadaşı Selçuk Başar'ın ısrarıyla onun "Bigudi" adlı şarkısını seslendirdi ve Eurovision'da finale kaldı. Ama devam edemeyecegini açıklayıp şarkıyı Neco'ya devretti.  

Aralıklarla caz kulüplerinde sahneye çıktı ama sonunda sessizliğe gömüldü Şenay. 
  
  
  
 