Eleştiriyoruz ama iyi işler yapıyorsunuz
Geleceğin medyası, eğlence ve şov dünyası ile televizon dünyasına yön veren içeriklerin tartışıldığı Fresh Mesh 2013 etkinliğinde konuşan Başbakan Yardımcısı ve Hükümet Sözcüsü Bülent Arınç, iletişim teknolojisindeki gelişmelerle medya dünyasında yaşanan büyük değişimin artık ülkelerin sınırlarını ortadan kaldırdığını ve dünyanın küçük bir köye dönüştüğünü söyledi.
Doğan TV Holding Yönetim Kurulu Başkanı Arzuhan Doğan Yalçındağ ve Doğan TV Holding CEOsu İrfan Şahinin ev sahipliğinde Doğan Tv İstanbul Stüdyolarında düzenlenen etkilinkte yaptığı konuşmada ünlü İletişim Bilimci Mc Luhanın 60lı yıllarda dile getirdiği global köy kavramının tam olarak gerçekleştiğini anlatan Arınç, Türkiye de yapmış olduğu dizilerle bütün dünyada ses getirmeye başladı. Türkiyenin içerik üretimi konusunda yakaladığı motivasyonla, medyaya görsel içerik üreten en önemli merkezlerinden biri haline geleceğine inanıyorum diye konuştu.  
KONFERANSTAN GÖRÜNTÜLER 
2.5 TRİLYON DOLAR HARCANACAK 
Medya ve eğlence sektöründe 2016 yılında tüm dünyada 2.5 trilyon dolara yakın bir harcama yapılmasının beklendiğini ve Türkiyenin buradan önemli ölçüde pay alabileceğini anlatan Bülent Arınç, konuşmasını şöyle sürdürdü: Türkiyede 2012 yılında bu rakam 11 milyar dolar civarında gerçekleşti. 2016 yılında ise, 16 milyar dolarlık bir harcama yapılacağı tahmin ediliyor. Son birkaç yıldır içerik üretme konusunda sizlerin yaptığı başarılı çalışmalar sınırlarımızın dışına taştı. Zaman zaman bizlerin de eleştirilerine rağmen çok önemli işler yapıyorsunuz. Büyük rakamların konuşulduğu bir sektörde var olmanın ayakta kalmanın en önemli adımını kaliteli içerik üretmek oluşturuyor. Yalnızca içerik üretmek de yetmez bunların her yerden ulaşabilir olması aynı zamanda da izleyicilerin değişen tüketici davranışlarının da sürekli takip edilmesi gerekir. 
HIZINA YETİŞMEKTE ZORLANIYORUZ 
Üretilen bilginin çokluğu ve bu bilginin iletim hızıyla hem bireysel hem de kurumsal yapıları zorlamaya başladığını anlatan Bülent Arınç, konuşmasını şöyle sürdürdü: Hızına ayak uydurmakta zorlandığımız bir medya ortamının içindeyiz. Yeni medya ortamı araç bolluğu, hepimizi enformasyon bombardırmanına tutuyor. Vikipediaya 1 dakika içinde 6 yeni makale ekleniyor, 204 milyon e-mail gönderiliyor, 1300 kişi yeni mobil kullanıcısı haline geliyor. Yine 1 dakika içinde amazon.comda 83 bin dolarlık satış yapılıyor. 100 bin tweet atılıyor Facebookta 6 milyon sayfa görüntüleniyor. Youtubea 30 saatlik video yükleniyor. Bu gelişmeler hayatımızı her yönden etkileyen gelişmelerdir. 
Aydın Doğana etik ilkeler için teşekkür borcum var 
İÇERİK üretmenin dikkatli olunması gereken bir alan olduğunu dile getiren Bülent Arınç, Sayın Aydın Doğan ve Doğan Medyada görev alan değerli dostlarıma bir teşekkür borcum var diyerek başladığı konuşmasında şunları söyledi: Bundan birkaç ay önce Sayın Aydın Doğanın medya organlarında çalışanlara yönelik bir etik ilkeler bildirgesi yayınlandı. Bu Türk basınında yapılması gereken örnek bir davranıştır. Ben bu açıdan Sayın Doğanı ve çalışma arkadaşlarını kutlamak istiyorum. Sayın Doğanın bu konuda çalışanlarına yönelik dostça arkadaşça onlara yön gösteren çabalarını da takdirle karşılıyorum. 75 milyonun ülkemizde yaşayan herkesin ortak sorumluluğudur. Fresh Meshin bizi aydınlatacak yol gösterecek çalışmalarının başarılı olmasını diliyorum. 
Bülent Arınç, medya ve eğlence sektörünü övdü 
Başbakan Yardımcısı Bülent Arınç, Türkiyede medya ve eğlence sektörünün içerik üretimi konusunda önemli merkezlerinden biri haline geleceğine inandığını belirterek, Zaman zaman bizlerin de eleştirilerine rağmen çok önemli işler yapıyorsunuz dedi.  
2015te analog bitecek 
İKİ yıl içinde TV yayınlarında dijital dönüşüm gerçekleştirileceğini ve karasal sayısal yayına geçileceğini söyleyen Bülent Arınç, Böylece TV izleyicileri basit ev içi antenler kullanarak dijital yayıncılık dünyasının imkanlarından yararlanabilecek. Kanal sayıları ve yüksek çözünürlüklü yayınlar artacak. Uygun donanımlar kullanılarak tablet ve dizüstü bilgisayarlar aracılığıyla tv yayınlarını izlemek mümkün olacak. Görme ve işitme engeliler TVye erişim sağlayacak. 2015 yılında  analog yayınları kapatacağız diye konuştu. 
 
Diziler itibarımızı arttırıyor 
FRESH Mesh konferansın içeriğini oluştururken, Yaratmak, üretmek ve dağıtmak olgusu üzerinden yola çıktıklarını söyleyen Doğan TV Holding Yönetim Kurulu Başkanı Arzuhan Doğan Yalçındağ ise konuşmasını şöyle sürdürdü: Amacımız yaratıcılıktaki esin kaynaklarımızdan üretimdeki yeni trendlere hızla gelişen teknolojiden, televizyonun sosyal medya ile etkileşiminden, internet ile kesişen yollarımızdan değişen beklentilerine kadar görsel ve işitsel medyayı ilgilendiren hemen hemen her konuda zihin açıcı tartışma ortamı yaratabilmek. Fresh Mesh en başından beri, uluslararası bir konferans olarak tasarlandı.  
TÜRK YAPIMCILAR ATAKTA 
Son yıllarda Türk yapımcılarının müthiş bir atağa kalktığına vurgu yapan Arzuhan Doğan Yalçındağ, Bu topraklar binlerce yıldır anlatılagelen hikayeleri, Dede Korkut masalları, Homerosun İlyada ve Odessesi, Nasrettin Hocanın bilgelik dolu fıkralarıyla, kültürel zenginliğiyle büyük bir esin kaynağı. 80e yakın ülkede Türk yapımcıları yayınlanıyor. Bir diziyi 70-80 milyon insan izliyor. Bu olgu Türkiyenin oldu olarak itibarına da katkıda bulunuyor. Türkiye ekonomik olarak bölgenin ve dünyanın yükselen yıldız konumunu güçlendirirken, Türk yapımları da buna katkıda bulunuyor diye konuştu.  
Medyanın aslında aurası ve enerjisi yüksek ışıltılı büyülü bir meslek olduğunu anlatan Arzuhan Doğan Yalçındağ şu değerlendirmeyi yaptı: Yayıncılık büyülüğü olduğu kadar zor ve çok sorumluluk isteyen bir meslek. Biz de Doğan Grubu olarak çalışanlarımızla birlikte ilkeli, etik evrensel kurallara uygun yayın yapmaya büyük önem veriyoruz. Buradan hareketle 10 yıl önce hazırlamış olduğumuz yayın ilkelerini, 4 ay süren bir çalışma sürecinde güncelledik. Yayın ilkelerimiz televizyonlarda çalışan yayıncılar tarafından da ele alındı. İlkeler o alanın ihtiyaçlarına uygun bir biçimde    yeniden biçimlendirildi. Başbakan yardımcımıza da televizyon yayıncılarıyla kurduğu güçlü diyalogdan dolayı teşekkür etmek istiyorum. 
RTÜK sevimli bir kuruluş değil 
RADYO Televizyonh Üst Kurulunun sevimli bir kuruluş olmadığını söyleyen RTÜK Başkanı Davut Dursun, Bütün medya çalışanları RTÜK dendiği zaman bir mesafe koyma ihtiyacı duyar. Ama unutmamak gerekir, RTÜK ve benzeri kuruluşlar sadece bizde değil bütün dünyada var dedi. Dursun şöyle konuştu:  Bu sektörün de düzenlenmesi bir ihtiyaçtır. Bütün mesele bu düzenlemede acaba ne kadar doğruyu yakalayabiliyoruz tartışması olmalı diye düşünüyorum. O sebeple RTÜK yok olsun demek    yerine RTÜK sektörün gelişmesine önemli katkılar yapsın demek daha doğru olabilir. 
 
Format yaratmak çok anlamsız 
TÜM gün boyunca süren Fresh Mesh  2013 panelinde ünlü isimler de konuşmacı olarak yerlerini aldı. Panelin öğleden sonraki ikinci oturumunda ise Acun Ilıcalı ile ünlü şovmen Beyazıt Öztürk katılımcıların karşısına çıktı. Ilıcalı, Ebru Bakinin Siz format yaratmayı düşünüyor musunuz? sorusu üzerine Format yaratmak anlamsız geliyor. O bir bilim dalı ve format üretelim diye bir tutkumuz olmadı. Dünyadaki formatları Hollanda ve İngilterede üretirler. Orada bir beyin takımı var. Sonra Amerikan televizyonları da gidip onlardan alıyor dedi. 
Televizyonda 20nci yılımızı kutluyoruz 
2013 yılının Doğan Grubunun televizyon alanına girişinin 20nci yılı olduğuna dikkat çeken Arzuhan Doğan Yalçındağ, şunları söyledi: 1993 yılından 2013 yılına kadar geçen sürede Türkiyenin bir numaralı ulusal televizyonu Kanal Dyi, henüz 1 yaşını doldurmamış ikinci ulusal televizyonumuz TV 2yi, 16ncı yılını doldurmuş Türkiyenin önde gelen yapım şirketlerinden Doğan Productionu, bugün yanına kinci yapım şirketimiz Indhouseı da ekledik. Bugün Doğan TV sadece Türkiyenin değil bulunduğumuz bölgenin yatay ve dikey entegrasyonunu gerçekleştirmiş görsel ve işitsel bir konuma geldi. Bu da bize medya ve eğlence sektörünün gelişimine katkıda bulunma olanağı veriyor. 
Türkiye Disney için yerel içerik üretecek 
91.3 milyar dolarlık piyasa değeri ile dünyanın en değerli eğlence şirketi olan The Walt Disney Company, Türkiyeyi içerik üretim merkezlerinden biri haline getirmeye hazırlanıyor. Dünyada izlenme rekorları kıran Desperate Housewife dizisinin yerelleştirilerek Kanal D tarafından Umutsuz ev kadınları ismiyle yayınlanmasıyla Ortadoğuda büyük başarıya ulaştığını söyleyen The Walt Disney Company Gelişen Pazarlar Genel Müdürü Chafic Najia, Bu sayede orijinali Amerikan lisanslı versiyondan çok daha fazla para kazandık. Türkiyede yerel içerik geliştiren bir şirket olarak görülmek istiyoruz. Türkiye bizim için dünyanın diğer bölgelerine içerik geliştiren, yerel bir üretim merkezi olabilir dedi.  
 
KATKIDA BULUNMAK İSTİYORUZ 
Doğan TV Holdingin ev sahipliğinde gerçekleşen, geleceğin medyası, eğlence ve şov dünyası ile televizyon dünyasına yön veren içerikler ile içeriğin izleyiciyle etkileşiminin konuşulduğu Fresh Mesh 2013 etkinliği için Türkiyeye gelen Chafic Najia, Hürriyete özel açıklamalarda bulundu. Türkiyenin Disney tarafından geliştirilen dizileri yerelleştirip ihraç etme konusunda çok başarılı bir ülke olduğunu ifade eden Najia, şunları söyledi: Türkiye ve bazı gelişmekte olan ülkelerde yerel içeriğin önemli olduğunu düşünüyoruz. Dizilerin, Türk turizmine olan katkısının da farkındayız. Disney olarak bu duruma katkıda bulunmak istiyoruz. Türkiyede Ortadoğuda hayranlık duyulan çok fazla yetenek var ve burada yapacağımız içeriklerde de bu ünlü isimleri kullanmak istiyoruz. Çünkü bu durum diğer pazarlarda başımıza gelen bir şey değil. 
5 YILDA 2 KAT BÜYÜDÜK 
Bugüne kadar BRIC ülkeleri olarak tanımlanan Brezilya, Rusya, Hindistan ve Çine büyük yatırımlar yaptıklarını şimdi sıranın Türkiyeye geldiğini söyleyen Najia, Türkiyede en büyük yatırımı uydu üzerinden ücretsiz yayına başlayarak yaptık. Pazara olan uzun vadeli bakışımız, bizi Türkiyede ulusal kanal olarak faaliyet göstermemiz için doğru zamanın geldiğine inandırdı. Markamızın daha başarılı bir noktaya ulaşması için, şemsiyemiz altındaki diğer markaları da bu başarıdan faydalanacak noktaya getirmek için bu atılımı gerçekleştirmemiz gerekiyordu.  The Walt Disney Company olarak Turkiyedeki iş kollarımız son 5 yılda 2 kat büyüdü.  
Türkiye ilk 5 ülke arasında 
TÜRKİYEnin, son 1 yılda yakaladığı büyüme oranı ile Disneyin faaliyet gösterdiği ilk 5 ülke arasına girmeyi başardığını anlatan Chafic Najia, Disney Channel, Disney markasını yaymak açısından en kritik öneme sahip kolumuzu oluşturuyor. Ailelerin Disney içerikleriyle tanışabilmesi için en önemli nokta olduğunu düşündüğümüz Disney Channel, Türkiyede yerelleştirilmiş içerikle izleyicilere ulaştırılıyor dedi. Disney Channelın uydudan ücretsiz yayına geçmesiyle birlikte Türkiyedeki erişimi yaklaşık 1.5 milyondan 12 milyon haneye ulaşırken kanalın web sitesinin aylık tekil ziyaretçi sayısında da bir yılda yaklaşık yüzde 1000 büyüme kaydedildi. Disney Channel Türkiyenin Facebook sayfası da 500 bin beğeni ile dünyanın en çok takip edilen Disney sayfası olmayı sürdürüyor.  
Minnie&You Dilek Hanif ile kreasyon önerecek   
DISNEY Channelın uydudan tüm Türkiyeye ücretsiz olarak yayın yapmasının yıldönümünde, yeni bir yerel içeriğin Türkiyede çekimine başlanacağı bilgisi verildi. Dünya çapında bir moda ikonu kabul edilen Minnie Mouseun yer aldığı Minnie&You dizisi, Türkiyede moda dünyasından tanınmış ismi Dilek Hanifin katılımıyla, bahar aylarında İstanbulda çekilmeye başlanacak. Zil Çalınca ve Art Attack programlarının ardından Disney Channelın yerel bir yetenekle başlattığı üçüncü yerli yapım olacak olan Minnie&You geçtiğimiz yıl dünyanın önemli modacılarından Dilek Hanifle İstanbul Moda Haftası kapsamında hazırlanan Inspired by Minnie Mouse projesinin devamı niteliğinde kabul edilecek ve genç kızlar için kreasyonlar önerecek.