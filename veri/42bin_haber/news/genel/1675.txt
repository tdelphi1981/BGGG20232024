SmartSoft 3. kez Deloitte Teknoloji Fast50’de
Cardtek Grup şirketlerinden SmartSoft, Deloitte Teknoloji Fast50 2012 Programı’nda art arda üçüncü kez Türkiye'nin en hızlı büyüyen kuruluşları arasına girdi.
 Deloitte Türkiye’nin en hızlı büyüyen teknoloji şirketlerini belirlemek amacıyla yürüttüğü, Deloitte Teknoloji Fast50 Türkiye 2012 Programı’nda SmartSoft üçüncü kez yer aldı. Kuruluşlar 2007-2011 yılları arasında net satış gelirlerinde kaydettikleri büyümeye göre programda yer almaya hak kazanıyor.
 SmartSoft Genel Müdürü Murat Göksenin Güzel,   2007-2011 yılları arasında SmartSoft’un cirosunda kaydettiği muazzam büyümenin ardında, çalışanlarımız müşterilerimiz ve iş ortaklarımızla birlikte yakaladığımız ortak sinerjinin yattığını belirtti.Güzel sözlerini şöyle sürdürdü;“Türkiye merkezli olarak dünyadaki büyümemizi sürdürüyoruz.Cardtek Grubun farklı uzmanlık alanlarındaki şirketleriyle bankacılık, bilişim, telekomünikasyon, kamu  ve özel sektör için hazırladığı anahtar teslim projeleri hayata geçirmek, bu projelerindünyada ilk olması ve ülkemizi teknoloji anlamında her zamanbir adım öne taşımak bizleri son derece memnun ediyor. 3. kez bu ödüle layık olmanın gururu ile başarımızda katkısı olan çalışanlarımızı, müşterilerimizi ve iş ortaklarımızı kutluyoruz.”
 Deloitte Türkiye Teknoloji, Medya ve Telekomünikasyon Endüstri Lideri Tolga Yaveroğluprogramla ile ilgili olarak; “Beş yıl boyunca cirosunda yüksek büyümeyi sağlamak bir şirket için istisnai bir başarıdır. SmartSoft’u teknolojiye verdiği önem ve pazarda uzun ömürlü olma vaadini yerine getirdiği için tebrik ediyoruz. Deloitte Teknoloji Fast50 Türkiye 2012 Programı’na giren kuruluşlar arasında SmartSoft’un üst üste üç yıl ismini görmekten mutluluk duyuyoruz” dedi.
 Deloitte Fast50 Türkiye;
 Deloitte’un 1995 yılından beri dünyanın 37 ayrı bölgesinde 3 ayrı program halinde oluşturduğu Teknoloji Fast50 Programı teknoloji, medya ve telekomünikasyon sektörlerinde yer alan şirketlerin son 5 yıldaki net satışlarındaki büyüme oranlarına göre belirleniyor.
 Avrupa, Ortadoğu ve Afrika (EMEA) bölgesindeki Deloitte Teknoloji Fast50 programlarında sıralamaya giren firmalar, EMEA’nın en hızlı büyüyen 500 teknoloji şirketinin belirlendiği Deloitte Teknoloji Fast500 EMEA Programı’na girmeye de otomatik olarak hak kazanıyor.
 Cardtek Group Hakkında
 Grubun yazılım geliştirmek üzere kurulan ilk şirketi olan SmartSoft 2001 yılında,  innovatif çözümleri ile bankacılık ve ödeme sistemleri sektörlerine giriş yapmıştır. Her yıl artan başarısının ardından SmartSoft 2010 yılında Türkiye’nin ilk MasterCard tarafından akredite edilmiş servis sağlayıcısı ünvanını alarak, çipli ve temassız ödeme teknolojileri alanında eğitim ve danışmanlık hizmeti vermek üzere dünyanın sayılı şirketleri arasına girmiştir. Uzman kadrosu, profesyonel altyapısı ve sürekli kendini yenileyen AR-GE çalışmaları sayesinde kısa sürede Türkiye’nin ve Avrupa’nın ödeme sistemi alanında ilklerini gerçekleştiren şirket, sektördeki farklı ihtiyaçlara da yanıt verebilmek amacıyla, 2009 yılında CredoWork ve CordisNetwork şirketleriyle  donanım üretimi, sadakat kartları, şehir bankacılığı uygulamaları, prosessing çözümleri sunan iki yeni firma daha kurmuştur. Mobil ödeme teknolojilerinin gelişmesi ile deneyim ve birikimini bu alanda da genişleten grup  2011 yılında Phaymobile şirketi ile mobil ödeme sektöründe de yenilikçi ve sıradışı çözümleri ile gücüne güç katmış, aynı yıl içerisinde Cardtek Group markası altında tüm şirketlerini tek bir çatıda yeniden yapılandırmıştır. Yurtdışı faaliyetlerini  Cardtek USA adıyla  sürdüren Cardtek Group, 50 den fazla iş ortağı ve yüzlerce müşterisine 5 kıtada üstün ve kaliteli hizmet sunmaktadır.
  