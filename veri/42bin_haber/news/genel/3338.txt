Rauf Denktaş mezarı başında anıldı
KKTC Kurucu Cumhurbaşkanı Rauf Denktaş, 1inci ölüm yıldönümünde bu sabah Cumhuriyet Parkındaki mezarı başında düzenlenen resmi törenle anıldı.Törene devlet ve hükümet yetkilileri ile kurum kuruluş yetkilileri, ailesi ve çok sayıda kişi katıldı. Törende protokol sırasına göre çelenklerin konulması ardından, Saygı Duruşu, İstiklal Marşının okunması ile bayraklar göndere çekildi, ardından yarıya indirildi. Özel defterin imzalanmasından sonra ise Cumhurbaşkanı Derviş Eroğlu bir konuşma yaptı.

KKTC Cumhurbaşkanı Eroğlu, Kurucu Cumhurbaşkanı Rauf Denktaşın destansı yaşamını, Kıbrıs Türkü için başardıklarını, eserlerini anlatmak için onlarca kitap, saatlerce süren belgesellerin az geleceğini belirtti. Eroğlu, Rauf Denktaşı en kısa bir şekilde anlatması istenmesi halinde şöyle anlatabileceğini belirterek şöyle dedi:

"O; Kıbrıs sevdalısı, Türklük şuuru çok yüksek, egemenlik, bağımsızlık tutkunu siyasi dehası hayli parlak, Kıbrıs Türk halkını toplum noktasından alıp, devlet sahibi bir halk noktasına taşıyan, Anavatan Türkiyenin Kıbrıs Türkleri için önemini çok iyi bilen, Anavatan Türkiyeye yürekten bağlı bir lider idi."