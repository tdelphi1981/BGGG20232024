7 milyon TL direkte patladı
Sonuncusu önceki gün ligde Gençlerbirliği karşısında olmak üzere Sarı kırmızılılarda Hamit, bu sezon bu şanssızlığı yedi defa yaşadı.
GENÇLERBİRLİĞİ maçında 2 topu direkten dönen ve sezon başından bu yana ise tam 7 kez direkleri nişanlayan Hamit Altıntop ile birlikte G.Sarayın 17 gollük vuruşu direklerde eridi. Hamit, bu şanssızlıkta tek başına değil. Milli futbolcuyu direğe takılma konusunda Selçuk, Umut, Amrabat ve Burak izledi. Ve bu çerçeveyi aşamayan toplar sayesinde sarı kırmızılılar, 7 milyon TL gibi çok önemli bir gelirden oldu... şampiyonlar liginde 2 milyon Euro bonusunu kaybeden Galatasaray, ligdeki bu şanssızlığı nedeniyle ise 2 milyon 220 bin TLden oldu. İşte G.Sarayın galip gelememesi ya da puan almasını engelleyen o direkler... 
MANCHESTER UNITED-GALATASARAY
19 Eylül 2012 tarihinde Old Traffordda oynanan karşılaşmayı Kırmızı Şeytanlar 1-0 kazanmıştı. Ancak eğer Hamitin vuruşu direği değil ağları bulmuş olsaydı G.Saray beraberlik ödülü olan 500 bin Euroyu kasasına koyacaktı. 
MANCHESTER UNITED-GALATASARAY
AYNI maçta Amrabat uzaktan attığı aşırtmayla De Geayı geçti ama top direğe çarptı. Yani bir 500 bin Euro da burada kaybedildi. Hamit golü atmış olsa sarı kırmızılılar 
1 milyon Euroluk galibiyet primine hak kazanacaktı. 
GALATASARAY-SCHALKE 04
BU kez tarih 20 Şubat 2013. Kahraman yine Hamit Altıntop. Schalke ile TT Arenadaki maçta, tecrübeli oyuncu müsait pozisyonda direği vurdu. Karşılaşma 1-1 bitti ve Cim Bom 1 milyon Euroluk galibiyet bonusu kaçırdı. 
MERSİN İDMANYURDU-GALATASARAY 
SÜPER Ligde 11 Kasımda Galatasaray, 11. haftada Mersin İYnin konuğu oldu. 1-1 beraberlik ile sona eren 90 dakikada Umut ve Ebouenin iki şut direkte patladı. Biri gol olsa, Aslan, 890 bin TLlik galibiyet gelirini elde edecekti.  
KASIMPAŞA-GALATASARAY 
LİGDE ikinci yarının açılış maçında sarı kırmızılılar, deplasmanda Kasımpaşaya 2-1 yenilirken, direğe takılan yine Hamit oldu. Milli futbolcu, santimlere takılmasa G.Saray en azından 1 puanı cebine koyup, 440 bin TLlik beraberlik ödülüne hak kazanacaktı.  
GALATASARAY-GENÇLERBİRLİĞİ 
SARI kırmızılıların direk macerasının son perdesi ise önceki gün Türk Telekom Arenada yaşandı. Hamit Altıntopun şutları, Gençlerbirliği karşısında iki kez direkte patlarken sarı kırmızılıların olası 890 bin TLlik galibiyet primi de buhar oldu.  
Taffarelden Hamit  esprisi 
Fatih Terim de milli oyuncuyla aynı kaderi paylaşınca Brezilyalı, tecrübeli çalıştırıcıya takıldı. 
GENÇLERBİRLİĞİ maçında iki kez ve sezon başından bu yana tam 7 topu direkte patlayan Hamit Altıntopun şanssızlığı teknik heyet ve oyuncuların da diline düştü. Dün sabah yapılan antrenmanda Teknik Direktör Fatih Terim, kalecileri çalıştıran Taffarelin çektiği bir şutun önüne düşmesi üzerine topa gelişine vurdu. Ve Fatih Terimin çektiği şut da kalenin üst direğinden döndü. Esprili kişiliği ile bilinen Taffarel ise Fatih hocaya, Ooo Hamit, Hamit Altıntop diye takıldı.  
 