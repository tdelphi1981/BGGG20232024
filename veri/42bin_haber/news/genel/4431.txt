Galatasaray ve Fenerbahçe'ye müjdeli haber
Afrika Uluslar Kupası A Grubu'nda Güney Afrika ve Yeşil Burun Adaları çeyrek finale çıkarken Fas ve Angola elendi.
Futbolda, Afrika Uluslar Kupası A Grubu'nda Güney Afrika ve Yeşil Burun Adaları çeyrek finale yükseldi. Afrika Futbol Konfederasyonu'na (CAF) üye ülkelerin katılımıyla düzenlenen Afrika Uluslar Kupası'nda, A Grubu maçları tamamlandı. Güney Afrika'nın Durban kentindeki Moses Mabhida Stadı'nda yapılan maçta Fas ile Güney Afrika 2-2 berabere kalırken, Port Elizabeth şehrindeki Nelson Mandela Bay Stadı'nda ise Yeşil Burun Adaları, Angola'yı 2-1 yendi. 
Bu sonuçla Galatasaray'ın oyuncusu Amrabat ve Fenerbahçe'nin transfer etmek için yoğun çaba sarf ettiği Belhanda, Afrika Uluslar Kupası'na veda etmiş oldu.
 
Kupada yarın Nijer ile Gana ve Demokratik Kongo Cumhuriyeti ile Mali, (B) Grubu'nun son maçlarında TSİ 19.00'da karşılaşacak.
 
A Grubu'nda son maçların ardından oluşan puan durumu ise şöyle:

Takımlar O G B M Av P
-----------------------------------------------
1-Güney Afrika 3 1 2 0 2 5
2-Yeşil Burun Adaları 3 1 2 0 1 5
3-Fas 3 0 3 0 0 3
4-Angola 3 0 1 2 -3 1