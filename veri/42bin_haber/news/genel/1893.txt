New Jersey yerine İstanbul
Formula 1in kaderi bu sabah belli oluyor. New Jersey yerine 2013te İstanbulu yarışa yeniden dahil edebileceklerini söyleyen Formula 1in patronu Ecclestone, son kararı bu sabah İstanbul Park pistinin işletmesini alan Vural Ak ile İstanbulda yapacağı görüşmede verecek.
DÜNYANIN en çok izlenen motorsporları organizasyonu olan Formula 1de 2011 yarışından sonra parada anlaşılamadığı için takvimden çıkartılan Türkiye Grand Prixi 2013 yılında geri geliyor. Formula 1in patronu Bernie Ecclestone, dün Türkiye Grand Prixsinin New Jerseynin yerine yeniden takvime dahil olabileceğini belirterek, Planlanan New Jersey yarışı 2013 takviminden çıkartılıp 2014e ertelendiği için boşluğu Türkiye ile doldurulabiliriz dedi.  
TEKLİFİ YAPMIŞTI 
Magny-Cours ve Paul Ricardı düşünen ancak bunun için yeterli maddi kaynak yaratılma ihtimalini düşük gören Ecclestone, Dünya Konseyine katılmadan önce İstanbula gidip Türkiyenin Formula 1 takvimine geri dönme ihtimalini değerlendireceğim şeklinde konuştu. İstanbul Parkın 10 yıllığına işletmesini 125 milyon dolara alan Intercitynin sahibi Vural Ak, motorsporları dünyasının en önemli organizasyonun yeniden Türkiyeye dönmesi için Ecclestoneye teklif yaptığını ve büyük olasılıkla anlaşmayı Dünya Konseyine katılmak için İstanbula gelen Ecclestone ile yapacağı görüşmede karara bağlayacaklarını söylemişti. 
BU SABAH GÖRÜŞÜYORLAR 
Ak, Ecclestonenin de F1in Türkiyeye dönmesini istediğini tek sorunun para ve az seyirci olduğunu belirterek şu açıklamayı yapmıştı: 
Türk hükümeti 13.5 milyon dolar veriyordu, Ecclestone 26 milyon dolar isteyince anlaşma sağlanamamıştı. Bu konuda orta yol bulacağız, 20 milyon dolara yakın bir fiyata bağlayacağımıza inanıyorum. Ecclestoneye ayrıca 60 bin seyirci garantisi de vereceğim. Dün Ecclestonenin Türkiyeye ilişkin olumlu açıklamalarından ardından konuya yakın yetkililer, bu sabah Vural Ak ile Bernie Ecclestonenin İstanbulda görüşeceğini ve resmi kararın verileceğini söyledi. Anlaşmanın sağlanması halinde Formula 1, 2013 yılında ya Haziran sonu ya Ağustosta Türkiyeye geri gelecek.  
Ferrarinin patronu Erdoğanla görüşecek 
 Formula 1in en önemli takımlarından biri olan İtalyan Ferrarinin Başkanı Luca di Montezemoloda yarışın İstanbula dönmesini en çok isteyenlerden biri. Ferrari ve Maseratinin Türkiye distribütörü FerMasın Satış ve Pazarlama Direktörü Ferhat Albayrak, geçtiğimiz hafta Montezemolo ile biraraya geldiğini ve Formula 1i konuştuklarını belirterek, Yemekte masadaki ana konu Formula 1in mutlaka İstanbula geri dönmesiydi. Montezemolo bana, İstersen bu konuda yakın arkadaşım Başbakan Erdoğan ile de görüşeyim dedi. Montezemolo, kesinlikle F1in İstanbula geri dönmesini çok istiyor. Pisti ve şehri çok beğeniyor dedi. 
 