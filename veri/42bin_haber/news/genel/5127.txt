Türk Hava Yolları'nda sevgili ayrımı yok!
Sevgililer Günü dolayısıyla THY sevgililerin ikinci biletini 1 euroya satacak. Kampanya sevgili olma konusunda bir cinsiyet ayrımı da içermiyor
 Süleyman ŞEN
 THY'den 14 Şubet Sevgililer Günü açılımı.. THY, kampanyayı Facebook'taki sayfasından Türkçe ve İngilizce olarak şu şekilde duyurdu: Sevgililer Günü'nü nerede geçireceğinize karar verdiniz mi? Türk Hava Yolları'nın size bir hediyesi var. Sevgililer Günü hediyesi olarak Miles&Smilesítan bir bilet alırsanız ikinci biletiniz sadece 1 Euro. Gönüller 1 olunca Miles&Smiles'la biletler 1 Euro Olur. İlk bakışta klasik '14 Şubat Sevgililer Günü Kampanyası' gibi görünse de THY'nin bu kampanyası akıllara, "Peki bu avantajdan eşcinsel çiftler de yararlanabilecek mi?" sorusunu getirdi. THY'nin kampanyada yapacağı uygulama merak konusu olurken THY Basın Müşaviri Ali Genç, "Kampanyadaki kriterleri karşılayan her yolcu, bir bilet alırsa ikinci bileti 1 euroya gelecek. Biz kimsenin sevgilisi erkek mi, kadın mı ona karışmıyoruz" dedi. 
 CİDDE VE MEDİNE'Yİ KAPSAMIYOR 
 l SEVGİLİLER Günü promosyonu 8 Ocak 2013- 15 Şubat 2013 arasında düzenlenecek, biletler 09 -15 Şubat 2013 (dahil) tarihleri arasında gerçekleşecek olan seyahatlerde geçerli olacak. 
 l PROMOSYON sadece Miles&Smiles üyeleri için geçerli olacak. 
 
 l GİDİŞ-dönüş yolculuğunun beraber uçulması zorunlu. 
 
 l  KAMPANYA Cidde, Medine ve Yanbu parkurlarında uygulanmayacak.  