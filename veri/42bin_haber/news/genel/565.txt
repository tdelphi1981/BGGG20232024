Siyah camlı arabada 30 bin paket sigara!
Kaçakçıların numarası polisi de hayrete düşürdü. İki zanlı 125 bin liralık sigarayı camlarını siyah bantla kapladıkları iki lüks araca istifledi. Polisin şüphelenip açtığı araçlardan paketler yere saçıldı
 Devrim TOSUNOĞLU / İSTANBUL
 Kaçakçının 'sigaramobil' oyununa polis bozgunu... Suriye'den yurda sokulan kaçak sigaraları Kırşehir'e getiren iki kafadarın yöntemi 'pes' dedirtti.
 - İki lüks otomobilin arka camlarını koyu siyah filmle kaplatan zanlılar, 29 bin 190 paket kaçak sigarayı araçların arkasına istifledi. 
 - Ancak dikkat çeken otomobiller Kırşehir Kaçakçılık ekipleri tarafından fark edildi. 
 - Kırşehir İl Emniyet Müdürlüğü Kaçakçılık ve organize Suçlarla Mücadele Şube ekiplerinin dikkatini peş peşe ilerleyen arka camları çok koyu renkte filmle kapatılan otomobiller çekti. 
 - Polisin 'dur' ihtarına uymayan iki araç kaçmaya başladı. İki araç polisi atlatmak için farklı yönlere kaçmaya başlarken KOM ekipleri iki aracı sıkıştırmayı başardı. 
 - Lüks araçlar durduruldu. Araç sürücülerinden E.U. yakalanırken bir kişi ormanlık alana kaçarak izini kaybettirdi.
 - Araçları çekicilerle Emniyet Müdürlüğü'ne getiren ekipler özel olarak yapıldığı ortaya çıkan siyah camlı araçların kapısı açılınca içindekilerin neden kaçmaya çalıştıkları ortaya çıktı. 
 - Lüks araçlar içerisine tıkabasa doldurulmuş kaçak sigaralar ele geçirildi. Araç içerisinden tek tek çıkarılan piyasa değeri 125 bin liralık 29 bin 150 sigaraya el konuldu.