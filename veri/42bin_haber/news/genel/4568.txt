Orkestra kuyudan çıktı
Meksikanın kuzeyinde özel bir partide çalarken silahlı kişilerce kaçırılan Kombo Kolombia adlı grubun 18 üyesinden 12sinin cesedi, yakınlardaki bir kuyuda bulundu.
MEKSİKAda geçen hafta kaçırılan müzisyenler için kötü haber geldi. Ülkenin kuzeyindeki Hidalgo kasabasında perşembe günü barda düzenlenen bir partide çalan Kombo Kolombia grubunun 14 üyesi ile dört grup hizmetlisi, silahlı bir grup tarafından kaçırılmıştı. Etrafa rastgele ateş açan silahlı grup, 5 araca bindirdiği talihsiz grup üyeleri ile hızla uzaklaşmıştı. Olayın ardından arama başlatılırken, grup üyelerinden biri, kendi imkânları ile kaçmayı başardı ve polise arkadaşlarının öldürülüp kuyuya atıldığını söyledi. 
UYUŞTURUCU KARTELİ Mİ 
Polis önceki gün Hidalgoya komşu Mina kasabasındaki kuyuyu tespit etti. Olay yeri inceleme ekipleri, bir gün süren çalışmanın ardından kuyudan 12 ceset çıkarabildi. Cesetlerden dördünün Kombo Kolombia üyesi olduğu yakınları tarafından tespit edildi. Polis şimdi uyuşturucu kaçakçısı olduğu sanılan zanlıları arıyor.