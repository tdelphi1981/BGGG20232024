Bankacılık devinin gözü Türkiye'de
Erste Group'un Yatırım Bankacılığı Başkanı Ingo Bleier, küresel finansal kriz başladığından beri giriş yaptıkları tek ülkenin Türkiye olduğunu belirterek, "Türkiye'de büyümek istiyoruz" dedi.
 Orta ve Doğu Avrupa'da sekiz ülkede üç bin şubesi ile faaliyet gösteren Avusturyalı finans kuruluşu Erste Group'un Yatırım Bankacılığı Başkanı Ingo Bleier, Erste'nin yaklaşık 50 bin çalışanı ile 17 milyon müşteriye hizmet verdiğini belirtti.
 Bleier, "Krizi, satın alımlarımızı yapmak için kullandık. Küresel finansal kriz başladığından beri Türkiye giriş yaptığımız tek ülke. Türkiye'de büyümek istiyoruz. Hali hazırda aktif olduğumuz ülkelerde de bazı satın alımlar yaptık. Sermaye açısından son derece iyi durumdayız'' ifadelerini kullandı.
 Piyasa dahada iyileşecek
 Türkiye piyasalarının büyüklüğü ve ülkenin son birkaç yıldaki makroekonomik performansının, Türkiye'yi hisse senetleri ve türev ürünler ve kurumsal finansman hizmetler açısından önemli bir pazar yaptığını vurgulayan Bleier, ''Türkiye'de sermaye piyasalarını hacmi oldukça iyi. Dünyanın çoğu yerinde halka arzların düşük seyrediyor. Türkiye'de biz piyasanın daha da iyileşeceğini düşünüyoruz'' dedi.
 Türkiye ekonomisinin dinamik büyüme hızı olduğunu belirten Bleier, ''Avrupa'da birçok ülke resesyona girdi. En dip halinde bile ekonominiz yüzde 3-4 oranında büyüyor. Avrupa'da birçok ülke için dip -1,-2 büyüme demek'' şeklinde konuştu.
 AA