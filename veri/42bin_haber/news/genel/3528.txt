Tam teşekküllü dolandırıcılık tezgahı
Telefonla dolandırıcılığın son kurbanı şarkıcı Ümit Sayın adım adım nasıl kandırıldığını anlattı. Telefonunun ekranında '155' yazdığı için şüphelenmediğini söyleyen Sayın, 'Gizli polis olarak devlete yardımcı olacaksınız dediler, inandım' dedi. İşte Sayın'ın aktardıkları:
 - TELEFON geldi, Emniyet'ten aradıklarını söylediler.  
 - KİMLİK numarama ulaşıldığı ve adıma 11 tane telefon hattı açıldığı söylendi. 
 - Bu hatlardan terör bağlantılı görüşmeler yapılmış.
 - Hesabıma 38 bin TL havale yapıldığı ama devlet güvencesinde olduğu söylendi. 
 - 'Sanatçı ve masum olduğunuzu biliyoruz. Gizli polis olarak devlete yardım edeceksiniz' dediler.  
 - Çok profesyonellerdi sorduğum her şeye mantıklı ve hemen cevap verdiler. 
 - Telefonum ekranında 155 arıyor gözüküyordu. 
 - Evimin numarası cebimde gözüktü. Oysa evde kimse yoktu.
 - Bankada bulunan paramın tamamını çekmemi istediler. 30 bin lirayı çekip verilen hesaba yatırdım. Cebimdeki 11 bin lirayı da yatırayım dedim, istemediler. 
 - 'Savcı Bey'le konuşuyoruz. Gerek kalmayabilir. Parayı çekmeye geldiklerinde onları suçüstü yakalayacağız. Lütfen biraz daha sabredin. Şu an emniyete yardım ediyorsunuz' cevabını verdi.    
 - KİMSEYLE konuşmayın. Telefon açık kalsın sakın kapatmayın. İki telefon aldım. Şarjları bitti. Üçürncüye geçince her şeyi anladım. 
  Hakan UÇ