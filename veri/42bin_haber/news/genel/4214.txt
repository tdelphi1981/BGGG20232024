Sen de mi Sarkozy?
Fransa Cumhurbaşkanı François Hollande'ın zenginlere koymayı düşündüğü yüzde 75'lik varlık vergisi planı üzerine ünlü aktör Gerard Depardieu'nun ardından eski Cumhurbaşkanı Nicolas Sarkozy'nin de şarkıcı eşi Carla Bruni'yle birlikteülkeyi terk etmeye hazırlandığı bildirildi.
 İngiliz Daily Mail gazetesinin haberine göre, İngiltere'nin Güney Kensington kentine yerleşmesi beklenen Sarkozy'nin, 1.6 milyar dolarlık bir yatırım fonunu yöneteceği belirtildi. Fransa'da yolsuzluk yaptığı yönündeki iddiaların soruşturulacağı açıklanan Sarkozy, böylece zengin vergisi nedeniyle yurtdışına çıkan üçüncü zengin ünlü olacak.
 VARLIK vergisi sebebiyle ülkeyi terk eden ilk isim, 41 milyar dolarlık servetiyle Fransa'nın bir numaralı zengini olan Louis Vuitton'un patronu Bernard Arnault olmuş ve Belçika vatandaşlığına geçmişti. İtalyan film yıldızı Monica Bellucci de Fransa'yı terk ederek Brezilya'ya yerleşeceğini açıklamış ancak bu kararın vergiyle ilgisi olmadığını söylemişti.
  