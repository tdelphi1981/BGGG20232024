Uludere yaslı gözler yaşlı
Uludere'de yaşamını yitiren 34 sivil, Gülyazı Köyü'nde düzenlenen törenle anıldı. BDP'nin tam kadro katıldığı anmada, ölenlerin yakınları faillerin bulunmasını istedi
 Sırnak'ın Uludere İlçesi'nin Irak sınırında düzenlenen hava operasyonunda hayatını kaybeden 34 kişi, ölÜmlerinin birinci yıldönümünde anıldı. Gülyazı Köyü'ndeki anmaya BDP Eş Başkanları Selahattin Demirtaş ve Gültan Kışanak'ın da aralarında bulunduğu yaklaşık beş bin kişi katıldı. 
 TÖRENDE ilk konuşmayı Mardin Bağımsız Milletvekili Ahmet Türk, Türkçe ve Kürtçe yaptı. 'Eski acıları unutalım, yeni acılar yaşatmayalım, yaşamayalım' diyen Türk, şöyle devam etti: 'Biz zindan, zulüm, baskı ve çatışma istemiyoruz. Barış ve özgürlük istiyoruz. Bir şeyin artık fark edilmesi gerekiyor. Kürtler, inkarı kabul etmiyor.' BDP Genel Başkanı Demirtaş ise konuşmasında şunları söyledi: 'Buradaki karakol, onların sivil olduğunu, kaçakçı olduklarını belirtmelerine rağmen, Genelkurmay Başkanı, Başbakan ve Hava Kuvvetleri Komutanı, içlerinde üst düzey bir PKK'lı vardır diye vur emrini vermişler. Katliamdan sonra ortaya çıkmıştır ki vurulanların hepsi sivildir. Bir yıldır bunu saklamaya çalışıyorlar. Başbakan bunu, Bodrum ve Fethiye'de yapamazdı. Kürdistan yok diye mi bize bu zulüm yapılıyor?'
 34 KİŞİ İÇİN MEVLİT 
 KONUŞMALARIN ardından, üstü brandayla kapatılan halı sahada yaşamını yitiren 34 kişi için mevlit okutuldu. Daha sonra kılınan cuma namazının ardından anmaya katılanlar mezarlığa doğru yürüyüşe geçti. Bu sırada kortejin ön tarafında PKK flamaları taşıyan bir grup, Abdullah Öcalan lehine slogan attı.
  