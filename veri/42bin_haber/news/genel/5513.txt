Patlama için müthiş iddia
Cilvegözü'ndeki patlamada hedefin muhalif liderler olduğu iddia edildi.
 Cilvegözü Sınır Kapısı'nda Suriye plakalı bomba yüklü panelvanın patlaması sonucu ortalık savaş alanına döndü. Korkunç olayda 3'ü Türk vatandaşı 13 kişi yaşamını yitirdi. Patlamayla ilgili de çarpıcı bir iddia ortaya atıldı. İddiaya göre bazı Muhalifler ile çeşitli ülkelerdeki destekçileri  patlamanın meydana geldiği saatlerde Cilvegözüne gelecek olan bazı komutanlarla buluşacaktı. Sınır bölgesinden sızan haberlere göre bu toplantı saat 14.30 sıralarında Cilvegözü bölgesinde yapılacakken, Suriye'den gelmesi beklenenler gecikti ve patlama gerçekleşince toplantı yapılamadı.
  
 PANELVANIN GELİŞİ KAMERADA
 Patlamanın olduğu noktayı gözetleyen güvenlik kameralarının saptadığı tüm görüntüler kısa sürede Ankara'ya aktarıldı. Bu görüntülerde patlayan panelvan aracın Suriye yönünden girdiği belirlenirken bölgede inceleme yapan uzmanlar da patlayıcının yüksek miktarda TNT olabileceği üzerinde duruyor. DHA
  