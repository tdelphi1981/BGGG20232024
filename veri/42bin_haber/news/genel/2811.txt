'Türkiye'nin imalat sektörü güç gösteriyor!
Türkiye’nin imalat sanayisinin güç gösterdiği yorumları yapılıyor.
 Financial Times gazetesi, Türk şirketlerinin satınalma yöneticilerince sağlanan verilere dayanarak hazırlanan endeksin dört aydır yükseldiğine dikkat çekti.
 Financial Times, Aralık ayına ilişkin HSBC Satınalma Yöneticileri İndeksi’ne göre Türkiye’nin imalat sektörünün 2013 yılında büyüme beklediği sinyali verdiğini belirtti.
 400 Türk şirketinin satınalma yöneticilerinin sağladıkları verilere dayanarak hazırlanan endeksin dört aydır yükseldiğini kaydeden gazete, yöneticilerin, iş koşullarının Ekim 2011’den bu yana en iyi düzeyde olduğunu, üretimdeki büyüme ve satınalma aktivitesinin yine Ekim 2011’ten bu yana en yüksek oranlarına çıktığını, istihdamın 12 ayın en büyük artışını kaydettiğini bildirdiklerine dikkat çekti.
 İngiliz gazetesi, satınalma aktivitesinin arttığını bildiren şirketlerin de bu gelişmeyi büyük ölçüde büyüyen iç talebinin sürüklediği yüksek yeni siparişler düzeyine bağladıklarına işaret etti.
 ANKA
  