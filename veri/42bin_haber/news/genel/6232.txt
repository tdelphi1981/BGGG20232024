Türk bayrağını otele BDP'li vekil diktirdi
Ekonomi Bakanı Zafer Çağlayan, BDP Hakkari Milletvekili Esat Canan'ın otelde Türk heyeti olmasına rağmen Türk bayrağının bulunmadığını fark ederek, otel yöneticilerine kızarak Türk bayrağı taktırdığını bildirdi.
Çağlayan, Riyad'daki resmi temaslarının ardından Abu Dhabi'ye geçerken uçakta Türk işadamlarına hitap etti. Heyette Ak Parti, CHP, MHP ve BDP milletvekillerinin de bulunduğuna dikkati çekerek, Bakın hepimiz Türkiye için çalışıyoruz, Allah bu birlik beraberliğimizi bozmasın dedi.

Kendisinin de bir Kürt olmasına rağmen yıllardır Türkiye milliyetçiliğini savunduğunu vurgulayan Çağlayan, Sayın Canan, otelin önünde bulunan direklerde Türk bayrağının bulunmadığını görerek, yöneticilere kızmış ve derhal Türk bayrağının da çekilmesini istemiştir. Üstelik her geldiğimde bayrağı göreceğim diyerek de uyarmıştır. Görüldüğü gibi hepimiz de Türkiye'yi, Türkiye'nin iyiliğini, çıkarını düşünüyoruz. Allah bu birliğimizi ve beraberliğimizi bozmasın diye konuştu.

Barış sürecinin devam etmesi gerektiğine işaret eden Çağlayan, bunun Türkiye'ye çok şeyler kazandıracağını, kardeşliği, birliği, beraberliği pekiştireceğini, bundan vazgeçilmesinin mümkün olmadığını söyledi. 
 
 