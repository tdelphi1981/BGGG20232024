Katalunya 'devlet'i oyluyor
İspanya'nın Katalunya özerk bölgesinde halk, bölgesel parlamentonun yeni üyelerini belirlemek için sandık başına gitti.
 Bağımsızlığa odaklanan bir kampanya döneminin ardından yapılan seçimler, bölgenin geleceği açısından büyük önem taşıyor. Katalan Yönetimi Başkanı Artur Bas'ın lideri olduğu Katalan Milliyetçi Koalisyonu, seçim süreci boyunca Katalunya'nın bağımsız bir AB ülkesi olması yolunda propaganda yaptı. Kamuoyu anketlerinde önde görünen Katalan milliyetçi partileri, ülke genelindeki ekonomik krizin Katalunya'ya olumsuz yansımaları olduğu gerekçesiyle ayrılmayı istiyor.