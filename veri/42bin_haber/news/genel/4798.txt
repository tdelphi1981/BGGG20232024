Marmara ve Ege'ye fırtına uyarısı
METEOROLOJİ Genel Müdürlüğü, haftasonunda Marmara ve Ege Denizinde kuvvetli fırtına uyarısında bulundu.
Meteorolojiden yapılan açıklamada, rüzgarın Marmarada pazar günü ilk saatlerden itibaren güney ve güneybatıdan 6 ila 8 kuvvetinde fırtına (60-75 km/s) şeklinde, Kuzey Egede cumartesi günü akşam saatlerinden itibaren güney ve güneybatıdan 7 ila 9 kuvvetinde kuvvetli fırtına (75-90km/s), Güney Egede pazar günü sabah saatlerinden itibaren güney ve güneydoğudan 6 ila 8 kuvvetinde (60-75 km/s) fırtına şeklinde eseceğini bildirildi. Fırtınanın Marmara ve Kuzey Egede pazartesi günü sabah saatlerinde, Güney Egede ise aynı gün öğle saatlerinde etkisini kaybetmesi bekleniyor. Meteoroloji, fırtına nedeniyle meydana gelebilecek olumsuzluklara karşı başta denizciler ve balıkçılar olmak üzere, ilgililerin ve vatandaşları dikkatli ve tedbirli olmaları konusunda uyardı.