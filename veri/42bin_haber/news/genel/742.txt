Dünya devlerini bıraktı kendine üretim yapıyor
Zamate Tekstil, fason üretimi bırakıp kendi markasıyla dünya ligine çıkıyor
 Massumi Dutti, Marlboro, Liberty, Giordano ve Luchiano Visconti gibi dünyanın önemli markalarına fason üretim yapmayı durduran Zamate Tekstil, kendi markasıyla ligde mücadele kararı aldı. Zamate Tekstil Marka Direktörü Erdoğan Ekincioğlu, '10 Euro'ya mal edilen bir gömleği Avrupalı markalar kendi etiketlerini koyarak 210 euro'ya satıyorlar. Türk üreticisinin kazancı da 10 euro'luk toplam maliyetin içinde küçük bir yer alıyor. İşin kaymağını da Avrupalı markalar yiyor. Devletin büyük teşvikleri sözkonusu olunca biz de markalaşma düşüncemizi hızlandırarak Zamate Gömlek markasını hayata geçirdik' dedi. Ekincioğlu, 'Almanya'da Düsseldorf'taki bölge merkezimiz faaliyete geçti. Dubai ve Güney Afrika'da da bölge merkezi kuracağız' dedi.