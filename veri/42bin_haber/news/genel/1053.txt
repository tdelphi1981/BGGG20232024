İşte ofiste başarının anahtarı
Bilim insanlarının yaptığı araştırmada bilgisayar oyunlarının iş yerinde kişilerin verimliliğini artırdığı ortaya çıktı.
 Bilim insanlarının yaptığı araştırmalarda Angry Birds oynayanların ofiste diğer çalışanlara göre daha verimli çalıştığı ve problem çözme konusunda meslektaşlarına göre daha başarılı olduğu tespit edildi.
 İngiliz Daily Mail gazetesinin haberine göre artık bilgisayarda ya da cep telefonunda oyun oynamak zaman kaybı olarak değil insanları işlerindeki konsantrasyonunu artıran bir aktivite olarak görülüyor.
 Bilim insanları yaptıkları araştırmalarda tüm dünyadaki insanların akıllı telefonların en popüler oyunlarının başında yer alan Angry Birds’e günde 300 milyon dakika ayırdığını ortaya çıkardı.
 Harvard Business Review dergisinde yayınlanan araştırma sonuçlarını değerlendiren oyun tasarımcısı ve yazar Jane McGonigal bilgisayar oyunlarının insanları daha dayanıklı bir hale getirdiğini söyledi.
 McGonigal sözlerine şöyle devam etti: “Oyun severler sevmeyenlere göre çalışma arkadaşlarıyla iş birliği yapmaya daha eğilimli.
 Ayrıca bu oyunlar insanlara “tuttuğunu koparmak” ve “problem çözme” özelliği katıyor.”