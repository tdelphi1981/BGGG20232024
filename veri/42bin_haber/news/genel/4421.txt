Polis kurşunundan ödüle
Amerikan bağımsız sinemasının en önemli destekçisi olarak Oscar Ödüllerine alternatif gösterilen Sundance Film Festivalinde ödüller açıklandı.Jüri seçimleri ve izleyici seçimleri olarak iki ana kategoride yarışan 32 ülkeden 119 film arasında, Ryan Cooglerın 'Fruitvale'i Drama Dalında Büyük Jüri Ödülü alırken, Steve Hooverın 'Blood Brother'ı Belgesel Dalında Büyük Jüri Ödülünün sahibi oldu. Bu iki yapıt da, hem jüri hem de izleyiciler tarafından ödüle layık görüldü.
 
POLİS KURŞUNU CAN ALMIŞ MİLYONLAR İZLEMİŞTİ
Ryan Coogler tarafından yazılan ve yönetilen 'Fruitvale' gerçek bir hikâyeden yola çıkıyor. Oscar Grant isimli 22 yaşındaki siyahi gencin ABDnin Oakland şehrinde polis kurşunuyla ölmesini konu alan filmde başrolü Michael B. Jordan oynadı. 
 
2009 yılında gerçekleşen olayda, silahını ateşleyen polis memuru kasıtsız adam öldürmekten iki yıl hapis yatmış, Grant'in ölümünün ardından birçok gösteri düzenlenmişti. Ayrıca, Grant'in vurulma anı çevredeki kişilerce cep telefonu kameralarına kaydedilmiş, bu görüntüler internette milyonlarca kez izlenmişti.
 
HİNT ÇOCUKLARIN DRAMI
'Fruitvale' Drama Dalında Büyük Jüri Ödülü'nün yanı sıra izleyici tarafından da En İyi ABD Draması seçildi.
 
Belgesel Dalında Büyük Jüri Ödülü alan 'Blood Brother' ise Rocky Braat isimli bir gönüllünün HIV taşıyan Hint çocuklar için yaptığı çalışmaları anlatıyor. Film, izleyici tarafından da en iyi ABD yapımı belgesel seçildi.
 
Festivalde ödül alan diğer filmler ise şöyle:  
 
Yabancı Belgesel Dalında Büyük Jüri Ödülü: A River Changes Course (Kalyanee Mam-Kamboçya)
Yabancı Drama Dalında Büyük Jüri Ödülü: Jiseul (Muel O - Güney Kore)
ABD - Drama Dalında Özel Jüri Ödülü: The Spectacular Now (oyunculuk) and Upstream Color (ses tasarımı)
ABD - Belgesel Dalında Özel Jüri Ödülü: Inequality for All ve American Promise
Yabancı Drama Dalında Jüri Özel Ödülü: Circles (Srdan Golubovic - Sırbistan)
Yabancı Belgesel Dalında Jüri Özel Ödülü: Pussy Riot: a Punk Prayer.