Obama bu kez başardı
ABD Başkanı Barack Obama, Beyaz Saray'da yemin ederek, başkanlığının ikinci dönemine resmen başlamış oldu.
 Aile üyelerinin ve yakın arkadaşlarının bulunduğu 120 kişilik törende Obama, eşi Michelle Obama'nın tuttuğu 1958'den kalma aile yadigari İncil'e el bastı. Obama, 2008 yılındaki ilk dönemine başlarken yemin sözlerini şaşırmıştı. Bu kez metni doğru okuyan Obama, kızına dönerek 'Başardım' dedi.  Obama bugün ise ABD halkı önünde görkemli törenle yemin edecek.