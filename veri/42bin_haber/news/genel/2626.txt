Yüreği dayanmadı sırrı ortaya çıktı
Henüz 13'ündeyken kendisini kaçıran 19 yaşındaki gençle nikahsız evlendirildi... Daha sonra Betül bebek dünyaya geldi... Hastalanan bebeğini hastaneye götürünce hem askerdeki eşine hem anne babalara dava açıldı
 Mustafa Kozak
 Antalya'da çocuk anne dramı... 15 yaşındaki A.B, iki yıl önce o dönemde 19 yaşında olan G.U. ile kaçarak imam nikahıyla evlendi. Aileler de olur verince çocuk gelin A.B. ile sevgilisi G.U, düğün yaptı. A.B. ile G.U'nun Betül isimli bir bebekleri dünyaya geldi. Çocuk gelinin yaşının küçük olmasından dolayı bebek nüfus cüzdanı da çıkartılmadı.
 A.B'nİn imam nikahlı kocası da evlilikten kısa bir süre sonra askere gitti. Betül bebek, rahatsızlanınca kendisi de çocuk olan annesi onu doktora götürmek zorunda kaldı. Bebeğin annesinin henüz çocuk olduğunu fark eden doktorlar nüfus cüzdanı da olmayan bebeğin durumun polise bildirdi. Yapılan ihbar üzerine çocuk gelinin kocası G.U, kayınpederi F.U, kayınvalidesi S.U, annesi  Z.B. ve babası C.B. hakkında çocuğun cinsel istismarı suçundan Antalya 3'üncü Ağır Ceza Mahkemesi'nde dava açıldı. 
 Antalya Adliyesi'ne kayınpederi F.U. ve kucağındaki bebeğiyle gelen çocuk gelin, kemik yaşının evlendiği tarihte daha büyük olduğunu ve eşininin de halen askerlik görevini yaptığını söyledi. Mahkeme davayı kemik yaşının belirlenmesi için ileri bir tarihe erteledi.
  