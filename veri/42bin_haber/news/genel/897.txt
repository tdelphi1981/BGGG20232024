'Eurozone değil, TL zone'
Başbakan Recep Tayyip Erdoğan, Avrupa Birliği (AB) ile müzakere süreci devam ederken Türkiye'nin Eurozone'dan uzak durup TL-zone kurmasını söyleyenler olduğunu ve kendisinin de aynı şekilde düşündüğünü söyledi.
 Erdoğan iki günlük çalışma ziyareti için bulunduğu Berlin'de Nicolas Berggruen Enstitüsü'nün 'Krizden Sonra Avrupa' toplantısında yaptığı açıklamada, 'AB çapında siyasi istikrarın sağlanması, Avrupa toplumlarının birliğe ve euroya olan güvenlerinin yeniden tesis edilmesi açısından kritik öneme sahiptir. Ben biliyorum ki AB üyesi ülkeler içerisinde 'Ben euroya karşıyım, ben Eurozone'da yer almak istemiyorum' diyen ülkeler var. Mesela İngiltere... Ve şu anda halinden de memnun. Hatta 'Siz de uzak durun, TL-zone yaparsınız' diyorlar. Ben de öyle düşünüyorum, dedim. Artık para konusunda da AB kendini check etmeli' dedi.
 Çağlayan'dan tam destek
 EKONOMİ Bakanı Zafer Çağlayan: Çok olumlu karşıladım. Son yıllarda TL'ye güven duyuluyor. 'Zaten Bakanlık olarak, ithalat ve  ihracatımızı mümkün olduğu kadar Türk Lirası ile de yapma konusunda önemli çaba sarf ediyoruz.
 Yorumlar...
 SETA Ekonomi Direktörü Prof. Dr. Erdal Tanas Karagöl: TL'de kalmak hayrımıza. Eurozone içinde olup da şu anda Türkiye'nin yerinde olmak isteyen birçok ülke var. THK Üniversitesi Rektörü ekonomist Prof. Dr. Ünsal Ban: Türkiye 'kaybetmek' istiyorsa Eurozone'a girsin!
 
  