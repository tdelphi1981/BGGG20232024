Avrupa'daki bankalar teker teker kapanıyor
Geçen yıla göre Euro'daki banka ve finans kurumlarının sayısında yüzde 6,3'lük bir düşüş yaşandı
 EKONOMİSİ güçsüz olan ülkeleri iflasın eşiğine getiren Avrupa'daki kriz, otomotivin yanı sıra finans sektörünü de vurdu. Avrupa Merkez Bankası (ECB) verilerine göre bir yıl içinde yaklaşık 500 banka kapısına kilit vurdu. Euro Bölgesi'nde 1 Ocak 2013 tarihi itibari ile banka  ve finans kurumu sayısı 7 bin 59. Bu, bir önceki yıla nazaran 474 daha düşük. Avrupa'daki banka sektöründe yaşanan kan kaybı sadece geçtiğimiz yılla sınırlı değil. 1999 yılında Euro Bölgesi'ndeki banka sayısı 9 bin 856 olduğu göz önüne alındığında, o günden bugüne finans sektörü yüzde 28,4'lük bir gerileme yaşadı. 17 üyeli Euro Bölgesi'nin 1999 yılından sonraki genişlemesine rağmen yaşanan çeyrek oranda daralma, üye ülkelerin ulusal düzeylerine da yansıyor.
 511 ADET AZALDI
 Belçika'da 1999 yılında 153 olan finansal kurum sayısı 2013'te yüzde 23'lük bir gerileme ile 117'e düştü. 27 üyeli Avrupa Birliği'nin tamamında 1 Ocak 2013 tarihi itibari ile 9 bin 76 banka ve finans kurumu bulunurken, bu sayı bir önceki yıla göre 511 daha düşük.