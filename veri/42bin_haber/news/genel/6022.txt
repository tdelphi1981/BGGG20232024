Seçimden yeni yüzler çıktı
İtalyadaki genel seçimlerin en büyük kazananı, eski komedyen yeni siyasetçi Beppe Grillonun 5 Yıldız Hareketi oldu. Hareketin başarısı sayesinde İtalyan siyaseti çoğu politikaya yeni girmiş gençlerle tanışacak. Kazanan tanıdık yüzlerden biri ise Berlusconi.
İTALYAda iki gündür süren seçimler bir yandan büyük bir belirsizlik bir yandan ise yeni yüzler getirdi. Resmi olmayan sonuçlara göre yeni dönemde parlamentonun alt kanadı Temsilciler Meclisinde merkez solun da içinde bulunduğu Demokrat Parti çoğunluğu elinde tutacak. Parlamentonun üst kanadı Senatoda ise Pier Luigi Bersani liderliğindeki merkez sol ile eski başbakanlardan Silvio Berlusconi liderliğindeki merkez sağ arasındaki yarışın başa baş geçtiği ve sonucun bıçak sırtında olduğu belirtiliyor. Bu iki blok yüzde 29 civarı bir oy topluyor. Teknokrat Başbakan Mario Monti ise yüzde 10 civarında oy alıyor. Siyasi analistler İtalyan siyasetindeki tıkanma ya da felç halinin bu seçimle de aşılamayacağını savunuyor. Bunun en belirgin kanıtlarından biri olarak ise ana teması yerleşik siyasete eleştiri getirmek olan 5 Yıldız Hareketinin başarısı gösteriliyor. 
 
5 YILDIZIN VAATLERİ 
63 yaşındaki eski komedyen Grillonun liderlik ettiği 5 Yıldız Hareketi, daha çok skandallarla anılan geleneksel siyasetçilerden bıkmış gençler, emekliler ve kadınlar tarafından destekleniyor. Mütevazı seçim kampanyalarıyla çalışan ve internetten örgütlenen bir hareket olan 5 Yıldız, ülke borcunu silme, Euro bölgesinde kalıp kalmamayı referanduma götürme ve haftalık çalışma saatinin 20ye düşürülmesi gibi popülist söylemlere sahip. Grillonun internetteki kişisel blogundan büyüyen ve geçen yılki bölgesel seçimlerde Sicilyada aldığı yüksek oyun ardından ciddiye alınmaya başlayan hareketin danışmanlarından Simon Claviereye göre Bu, Avrupa için tarihi bir an. 
Sıradan vatandaşlar Romaya 
Seçimin en büyük başarısını gösteren komedyen Grillonun 5 Yıldız Hareketinden parlamentoya gidecek olan adayların çoğu siyasete yeni girmiş genç isimlerden oluşuyor. Birçoğu neredeyse kazandıkları zafere sevinmekten ziyade seçimin yarattığı tablo karşısında şaşkınlık yaşıyor. Televizyon karşısında sonuçları izlerken gazetecilere konuşan 5 Yıldız Hareketi adayı Cristina De Pietro, yaşadığı şoku şöyle anlatıyor: Çok tuhaf bir durumdayım. Çünkü biz sıradan vatandaşlarız, hiçbir siyasi deneyimimiz yok. Öğrenmemiz gereken çok şey var. Ama şu bir gerçek ki İtalyanın ihtiyacı olan tablo buydu.