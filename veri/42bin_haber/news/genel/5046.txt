'Teröristler kazanamayacak'
Uluslararası Stratejik Araştırmalar Kurumu'ndaki (USAK) Türk-Amerikan ilişkileri konferansında konuşan ABD'nin Ankara Büyükelçisi Francis Ricciardone, cuma güü gerçekleşen ABD Büyükelçiliği'ne yönelik saldırıya değinerek ''Teröristler hiçbir şekilde kazanamayacak'' dedi.
Teröristler hiçbir zaman kazanamayacak. USAK'taki Türk-Amerikan ilişkileri konferansında konuşan ABD'nin Ankara Büyükelçisi Francis Ricciardone, cuma güü gerçekleşen ABD Büyükelçiliği'ne yönelik saldırıya değinerek ''Teröristler hiçbir şekilde kazanamayacak'' dedi. 
Saldırının Türkiye ile Amerika arasındakli işbirliğini ve birlikte çalışma eğilimini arttırdığını belirten Ricciardone, ''Saldırı sonrasında her alanda ilişkilerimiz güçlendi. Buna duygusal alan da dahil'' dedi. 
Saldırı sonrasında hukuk devletinin güçlendirilmesi için Türkiye ve ABD arasındaki güvenlik, diplomasi, askeri her alanda terör örgütlerine karşı mücadelenin artacağını da söyleyen Ricciardone, ''Benim açımdan seneye iyi bir başlangıç olmadığı kesin. Ancak iyimserliğimi koruyorum. Bu olay Türk-ABD ilişkilerindeki işbirliğini daha da zenginleştirecek'' diye konuştu. 
3 YIL ÜST ÜSTE YATIRIM REKORU 
Türk-Amerikan ilişkilerinin soğuk savaş öncesi döneme göre çok daha zengin ve kapsamlı olduğunu kaydeden ABD Büyükelçisi, ''2010'dan bu yana 3 yıl üst üste ticaret ve yatırım alanında Türk-ABD ilişkilerinde rekorlar yaşandı. İki hükümet bunu daha da arttırmak için birlikte planlar yapıyor, programlar üzerinde çalışıyor'' dedi. 
ABD'nin Obama'nın ikinci döneminde ağırlığı Güneydoğu Asya'ya vereceğine ve bu bölgeye daha az ilgi göstereceğine yönelik spekülasyonlar olduğunu hatırlatan Ricciardone, buna katılmadığını vurguladı.  
Ricciardone sözlerini şu cümleyle bitirdi: ''Şu anda, Türkiye'ye geldiğim 2 yıl öncesine göre çok daha iyimserim.'' 
YOĞUN GÜVENLİK ÖNLEMİ 
Büyükelçiler ve akademisyenler katıldığı program çok önceden belliydi. Geçtiğimiz günlerde canlı bomba saldırısıyla sarsılan ABD'nin Ankara Büyükelçisi Ricciardone'nin katılacağı yine günler öncesinden açıklanmıştı.
Bugün ilginç olan alınan yoğun güvenlik önlemiydi. Toplantının yapılacağı salonda köpeklerle arama yapıldı.