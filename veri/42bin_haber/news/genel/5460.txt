Bize gömleğini çıkarmayacak adam lazım
Saadet Partisi GİK üyesi ve Genel Başkan Başdanışmanı Fatih Erbakan, Diyarbakır'da partisinin düzenlediği 'Yeniden Büyük Türkiye' konferansında konuştu.
 Erbakan, isim vermeden Başbakan Tayyip Erdoğan'ı kastederek, 'Bize İslam alemi ve millet olarak iktidara geldiği zaman geçmişini unutmayacak, iktidara geldiği zaman gömleğini çıkarmayacak adam lazım' dedi. Erbakan ayrıca, iktidara geldiklerinde Suriye sınırında kurulan Patriot'ları söküp atacaklarını söyledi. 
 Erbakan salona girişte, 'Mücahit Erbakan' sloganlarıyla karşılanandı. Aralarında yaşlıların da bulunduğu çok sayıda kişi Fatih Erbakan'ın elini öpmek için yarışa girdi. Erbakan el öpmek isteyen yaşlılara güçlükle engel oldu. DHA