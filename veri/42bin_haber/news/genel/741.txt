Trafiğin İstanbul'a bir yıllık maliyeti 5 milyar lirayı aştı
Kapalı yollar, ekonomiyi vuruyor. Trafikte harcanan zaman, yakıt tüketimi ve işgücü kaybı yüzünden yıllık 5 milyar lira kaybediyoruz
 İSTANBUL Ulaşım Haberleşme ve Güvenlik Teknolojileri AŞ (İSBAK) Genel Müdürü Kasım Kutlu trafik yoğunluğunun İstanbul ekonomisini de vurduğunu anlattı. İstanbul'da trafik akarken bir yandan da çok büyük bir ekonominin döndüğünü ifade eden Kutlu, 'Trafik sıkışıklığı nedeniyle trafikte harcanan zaman, iş gücündeki kayıplar ve fazla yakıt tüketimi göz önüne alındığında  yıllık kayıp 5 milyar 40 milyon lirayı buluyor' tespitinde bulundu. Kutlu, ''İstanbul Ulaşım Ana Planı (İUAP) verilerine göre İstanbul'da Motorlu yolculukların yüzde 29'u otomobil ve taksilerle yapılırken, yüzde 63'ü personel servisi ve otobüslerle, yüzde 7'si raylı sistemler ve deniz yolu ile yapılan yolculuklar. Toplu taşıma kullanımı, diğer kentlerin aksine, yüzde 70 gibi önemli bir paya sahip. İstanbul, sanılanın aksine,  toplu taşımayı aktif kullanıyor' diye konuştu.
 EDS'DEN 225 MİLYON TL
 EDS ile tespit edilen ihlallere de değinen Kutlu, 'Bugüne kadar 225 milyon liradan fazla ceza kestik. EDS sayesinde ihlallerde yüzde 80 ila 90 oranında azalma gerçekleşti' dedi.
 Araç sayısı artacak
 İBB'nin 2023 projeksiyonuna hakkında da konuşan Kutlu, ''Kişi başı araç sayısı gelişmiş ülke ortalamasının altında. Bunun artacağı öngörüsüyle 2023 planlarımızı yapıyoruz' dedi.
 242 ton yakıt tasarrufu
 KUTLU, çevresel hassasiyetleri öne çıkaran teknik analizlere göre, ulaşım alanında günlük 623 ton gün karbondioksit salınımı İstanbul semalarından eksildi ve yıllık 242 ton akaryakıt tasarrufunda bulunulduğu bilgisini verdi.