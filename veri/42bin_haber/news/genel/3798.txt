Evlilik Hazırlıkları Fuarı kapılarını açtı
Bugüne kadar Obama'dan Abdullah Gül'e, Sean Connery'den Bruce Wills'e kadar dünyaca ünlü erkeklere smokinler giydiren Kordonciyan Ailesi'nin son temsilcisi Levon Kordonciyan, 2013 sezonunun smokin modellerini Evlilik Hazırlıkları Fuarı'nda düzenlediği defileyle tanıttı.
 Kordonciyan'ın son tasarımlarından oluşan smokinleri katılımcılardan ve damat adaylarından büyük ilgi gördü.  Levon Kordonciyan defilesinin sürpriz modeli ise ünlü şarkıcı Berksan oldu. Ünlü tasarımcı Özlem Süer, 2013 İlkbahar-Yaz Koleksiyonu'nu ilk defa moda tutkunlarıyla buluşturdu... Stil direktörlüğünü Hakan Yalçın Öztürk'ün yaptığı İstanbul Kongre Merkezi'ndeki defileye çok sayıda davetli katıldı.