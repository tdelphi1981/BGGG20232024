Usta'yı kaybettik
Akciğer kanseri tedavisi gören Metin Serezli, dün evinde vefat etti. Ölümüyle sanat dünyasını yasa boğan usta oyuncu için eşi Nevra Serezli Mutlu bir yaşam sürdü, hak ettiği değeri gördü dedi.
TİYATRO ve sinema dünyasının usta isimlerinden Metin Serezli, dün Beykozdaki evinde hayatını kaybetti. Bir süredir akciğer kanseri tedavisi gören 79 yaşındaki sanatçının ölümü, sanat dünyasını yasa boğdu. Eşi Nevra Serezli, sanatçı için 7 Martta 45inci senemizi kutlamıştık, 10 Martta kaybettik. Son anlarında şuurunu kaybetmedi. Rahat nefes alamıyordu, sonra kalbi durdu dedi.

FOTOĞRAFLARLA METİN SEREZLİ

   Usta oyuncu Metin Serezli'nin ardından duygularınızı paylaşın... 
MESAJINIZI YAZIN YAYINLAYALIM 
Oyuncu, Serezlinin ölümünün ani olduğunu söyledi: Çok ani oldu, kanser eritip bitirmeden gitti. 2,5-3 senedir kanserle mücadele ediyordu. Birbirlerini çok sevdiklerini belirten Nevra Serezli, Metin sanat hayatında hak ettiği değeri gördü. Hep istediği işleri yaptı. Sahnede mutluydu. Çok zengin bir yaşam sürdü. Oğullarının mürüvvetini gördü, torunlarını gördü, mutlu bir aile yaşamı vardı diye konuştu. Serezli ayrıca eşinin anma töreni yapılmamasını vasiyet ettiğini açıkladı: Kesinlikle anma töreni yapılmamasını vasiyet etti. Teşvikiye Camiinden kaldırırsınız beni diyordu. Cenazesi salı günü (yarın) Teşvikiyeden kalkacak. Taziyeleri evine kabul eden oğlu Murat Serezli de Uzun zamandır tedavi görüyordu. Son bir ayda rahatsızlığı ilerledi, bu sabah (dün sabah) saatlerinde hayatını kaybetti. Annem metanetli olmaya çalışıyor dedi. 

YEŞİLÇAM'IN EFSANE İSMİYDİ / WEB TV  
  42 YILLIK BİR AŞK HİKAYESİ  
  Metin Serezli'nin ardından... 
EN SEVDİKLERİMİZİ KAYBETTİĞİMİZ BİR YAPRAK DÖKÜMÜ BİTMİYOR  
Büyük çınarlar peş peşe gidiyor 
Haldun Dormen: Benim ilk oyuncularımdan biriydi. Şu anda çok üzgünüm, konuşamayacak durumdayım. Büyük şok yaşıyorum. Tüm Türkiyenin başı sağ olsun.

Müjdat Gezen: Sabah Nevra aradı, Metin abin gitti, Metin abin gitti dedi. Şoktayım. Metin benim çok iyi dostumdu. Birbirimizi çok severdik. Birlikte filmlerimiz de oldu. Ben onu yalnızca oyuncu olarak değil, yönetmen olarak da çok beğenirim. Bir de çok iyi bir insandı, kimseyi incitmez, kırmazdı. Allah rahmet eylesin, çok büyük bir kayıp. Hepimizin başı sağ olsun.

Levent Kırca: Olacak O Kadarda 10 seneden fazla birlikte çalıştık. Birlikte tiyatro oyunları da yaptık. Çok sevdiğim bir abimdi. Çok değerli, İstanbul beyefendisi bir insandı. Geçen yaz Bodrumda görüşmüştük. En son 10 gün evvel telefonla konuştuk. Hastalığını saklamazdı, inadına açıkça söylerdi. Ben de sık sık aramaya korkuyordum kötü bir haber alacağım diye. Kötü haberi aldım, çok üzüldüm. Aydemir Akbaş: 32 yıllık dostumu kaybetmenin üzüntüsünü yaşıyorum. Öyle böyle eğlencesine bir dostluk değildi bizimki. 1,5 ay evvel üç oyunum vardı, getirdim, Metin şunları bir oku da sahneye koy dedim. Okudu ve Harika olmuş dedi. Dünya güzeli bir insandı. Hayatta mutlu olmak istiyorsan öyle bir arkadaş ve dost seçeceksin.