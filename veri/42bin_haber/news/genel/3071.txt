Uludağ'da yeni yıl eğlencesi
Yeni yıl kutlamaları Türkiye'nin her yerinde çoşkulu ve renkli geçerken, birçok ünlü sima yılbaşı tatilini dört güne çıkararak kayak yapmak için Uludağ'ı tercih etti.
 Uludağ'ın gözde otellerinden Ağaoğlu My Resort, My Mountain, Alkoçlar, Alkoçlar Zone ve Grand Yazıcı otel yüzde yüz doluluk oranına ulaştı. Bu kış Uludağ'a damgasını vuran, 8 yıl aradan sonra tekrar dağa dönen Emre Ergani, iki işletmesi Biber ve Sess Bar'la dağda büyük sükse yaptı.. Ağaoğlu My Resort Otel ve My Mountain bünyesinde bulunan Mandıra'daki Biber ve Sess'de yılbaşını geçirenler arasında Burak Hatipoğlu sevgilisi Melis Postoğlu, Kerem Haşşaş ve eşi Pelin Haşşaş yanı sıra Ali Ağaoğlu'nun eşi Semra Ağaoğlu çocukları Alican ve Sena Ağaoğlu, Yurdal Sert ve çocukları vardı.