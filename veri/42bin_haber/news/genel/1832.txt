Başbakan'a yumurtalı saldırıya 1 yıl 9 ay
Mersin'de 6 yıl önce Başbakan Erdoğan'a yumurta atan dokuz kişinin yargılandığı dava sonlandı. Mersin 4. Asliye Ceza Mahkemesi tarafından görülen davada hükümetin eğitim ve sağlık politikalarını protesto etmek amacıyla yumurta atan 9 sanık ceza aldı.
 Volkan TOSLAK / MERSİN
 BAŞBAKAN'a görevinden dolayı hakaret, izinsiz toplantı gösteri ve yürüyüş kanununa muhalefet ettikleri suçlamasıyla yargılanan sanıklardan Mahir Unsuroğlu ve Okay Kınık 1 yıl 9 ay hapis cezasına çarptırıldı. Bu ceza 'iyi halden'  1 yıl 2 aya indirildi. Ancak sanıkların 'pişman olmadıkları' ve 'suç işlemeyeceklerine dair kanaat oluşmadığı' gerekçesiyle de cezalar ertelenmedi.
 MAHKEME Ozan Güner, Şenol Yalçınkaya, İbrahim Polat, Ramazan Tunç, Ufuk Kurtulmaz, İlknur Çiçek ve Ozan Gül'e ise 1'er yıl hapis cezası verdi. Bu cezalar 11 ay 20 güne indirildi. 
  