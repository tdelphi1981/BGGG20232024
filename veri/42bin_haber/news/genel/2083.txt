Ya benimsin ya toprağın!
978 yıl ceza alan tecavüzcü, takıntılı olduğu Justin Bieber'i hadım ederek öldürsünler diye 2 kişiyle anlaştı. Plan son anda yatınca 18'lik popçu canını kurtardı
 DIŞ HABERLER
 Popun yeni nesil yıldızı Justin Bieber, meğer yalnızca genç kızların rüyalarını süslemiyormuş! ABD'de tecavüz ve cinayetten 978 yıl hüküm giyen Dana Martin, popçuya takıntı boyutuna varan 'sevgisine' gem vuramayınca korkunç bir plan yaptı. Martin, planını hayata geçirmek için de kodeste tanıştığı Mark Staake ve yeğeni Tanner Ruane'la el sıkıştı. Genç yıldızı önce kaçırıp sonra da hadım edecek olan ikili, ardından da kravatla boğarak öldürecekti.
 çete, eylemlerini Bieber'in geçen ay New York'ta vereceği konserde hayata geçirecekti. Ancak ekip üyesi Staake, tutuklanınca herşey suya düştü. Polis, olayın ayrıntılarını ise zanlıların telefon kayıtlarından yakaladı.