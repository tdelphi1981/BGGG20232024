Aşk ve romantizmi arttıran yiyecekler
14 Şubat sevgililer günü yaklaşırken özel tüyolar...
 Beslenme ve Diyet Uzmanı Nil Şahin Gürhan, evde Sevgililer Günü sofrası hazırlayıp güne enerji ve hareket katabileceğinizi söyledi. Gürhan, Sevgililer Günü öncesinde aşk ve romantizminizi artıracak hangi yiyecekleri seçmeniz gerektiğini ve o güne özel hazırlayacağınız yemeklerin tariflerini şöyle anlattı…
 - Kırmızı bir içecek olarak nar suyu: Bereketin simgesi olan nar, Sevgililer Günü sofranızın renk harmonisinin bir parçası olsun. Nar suyu Sevgililer Günü'ne en uygun içecek. Narın birinci etkinliği yoğun antioksidan içermesi ve böylece metabolizmamızı antikanserojen olarak temizlemesi; ikinci özelliği de potasyum açısından zengin olması sayesinde dolaşımı dengeleyip, ödemi azaltıp, kalbi korumasıdır.
 - Muz: Potasyum deposu muz da tansiyon dengesi sağlayarak kalbimizi ve damarlarımızı koruyucu özelliktedir. Sevgililer Günü yemeğinizin üzerine yapacağınız meyve salatasına muz ilave edebilirsiniz.
 - Badem: Omega - 3 yağ asidi açısından zengindir. Omega- 3 yağ asidi kalp koruyucu özelliktedir ve cildimizin kollojen dokusunda etkilidir. Badem, yapısında bulunan E vitamini ile de cildimizi yaşlanmaya karşı da korur. Bademde ayrıca bol miktarda kalsiyum vardır. 
 - Çikolata: Çikolatada bulunan enerji; karbonhidrat, protein ve yağ olarak komplex yapıdadır. Cafein de içeren çikolata kontrollü tüketilirse hayatımıza renk ve hareket katar. Cafeinin ufak dozda olan doping etkisi sevgilinizle birlikte enerjik olmanıza yardım eder. Geceye renk ve mutluluk verir. Çikolata ayrıca magnezyum, potasyum ve fosfor mineralleri yönünden de zengin bir kaynaktır. Magnezyum sakinleştirir, stresi azaltır, insülin hormonunun çalışmasını destekleyerek kanda şeker dengesini sağlar. Potasyum,  vücutta ki su ve mineral dengesini sağlar. Kalbi güçlendirir.  Magnezyumun sakinleştiren ve enerji dengesini sağlayan etkisi, potasyumun dengeleyici özelliği ile bileşince; Sevgililer Günü'nün pozitif ve enerjik geçirilmesi sağlanabilir. Çikolatada ayrıca yoğun flavonoid bulunur. Flavonoidler, antikanserojen özellik göstererek vücudu korur ve metabolizmanın çalışmasına destek sağlayarak dolaşımı açar. En iyi çikolata bitter veya kremasız sütlü çikolatadır. Tabi fındık, fıstık veya bademli çikolataların besin değeri daha fazladır, vücudu daha güçlü kılar.
 NANE DİYİP GEÇMEYİN 
 - Taze nane yaprağı: Nanenin antiseptik özelliği vardır.  Aynı zamanda midenizin sindirimi ve gastrit için de pozitif etki eder. Sevgililer Günü'nde salatanıza ve çorbanıza bol miktarda nane ilave edin.
 - Bal: Uzun yıllar hep şifa kaynağı olarak öne çıkan bal bu ününü almakta son derece haklı. Balın içinde şeker, mineral tuzlar, vitaminler, organik asitler, elzem yağ asitleri bulunur. İçeriğinde %7 - %20 arasında su bulunur. Balda yağ ve protein çok az olmasına karşın geniş spektrumlu yağ asitleri ve aminoasitler kendine münhasır tadını oluşturmakla birlikte besin değerini ve gücünü arttırır.
  
 - Patates = C vitamini içeren patatesin en önemli artısı potasyum kaynağı olmasıdır. Potasyum, kalp sağlığı ve hücreler için gerekli olan hücrelerde ki sıvı ve mineral dengesini sağlar. Ödem problemi olmaması ve bu özel günü enerjik geçirmemiz için 1 orta boy patatesi fırında veya haşlanmış olarak 1 dilim ekmek yerine yiyebileceğiniz gibi sebze çorbanızın içine de ilave edebilirsiniz. 
  
 ÖZEL GÜNDE KIRMIZI ŞARAP
 Eğer herhangi bir sağlık probleminiz yok ise Sevgililer Günü'nün içeceği şarap olsun. Ancak miktar olarak sınırsız davranmamaya özen gösterelim. 
  
 ENERJİ VE RENK KATAN MÖNÜ
 + Sevgililer Günü'ne özel hazırladığınız sebze çorbası 
 + Fırında yağsız kırmızı et 
 + Yoğurt soslu makarna 
 + Bol yeşil salata ( roka+ maydanoz + marul+ göbek) (az zeytinyağı +narekşisi ilaveli)
 + Güne özel meyve salatası 
 + Çikolata
 + 1 - 2 kadeh kırımızı şarap 
  
 SEVGİLİNİZ VE SİZE ÖZEL YEMEK TARİFLERİ
 Sevgili Sebze Çorbası
 Malzemeler;
 - 1 adet orta boy patates 
 - 1 adet orta boy havuç 
 - 1 adet orta boy turp 
 - 1 adet küçük boy soğan
 - 3 yemek kaşığı pirinç 
 - 1 avuç taze nane yaprağı 
 -  2 litre su 
 - Az miktarda tuz 
 - İstediğiniz ölçüde karabiber, kırmızı biber 
 Yapılışı 
 - Patatesi, havucu, turpu, soğanı, soyup küçük küpler halinde doğrayın
 - 2 litre kaynamış suya doğradığınız sebzeleri karıştırıp kaynamaya devam edin. 
 - Sebzeler biraz yumuşayınca pirinci ilave edip kaynamaya devam edin.
 - Sebzeler istediğiniz kıvama gelince ve pirinç çorbanın içinde bütünleşince altını kapatın.
 - Taze nane yaprağını ince ince kıyıp çorbanın üzerine koyup, tencerenin kapağını kapatıp 5 dakika dinlendirin.
 - Tuz, kırmızıbiber ve karabiberi ilave edip karıştırın. 
 -  Sıcak servis yapın.
  
 SEVGİLİMLE MEYVE SALATASI
 Malzemeler 
 - 1 adet elma 
 - 1 adet portakal
 - 1 adet orta boy muz 
 - 4 yemek kaşığı nar tanesi 
 - 2 tatlı kaşığı bal 
 - 1 tatlı kaşığı toz tarçın 
 - ½ çay bardağı nar suyu 
 Yapılışı 
 - Elmayı, portakalı, muzu soyup küp küp doğrayın. 
 - Doğranmış meyveleri ve narı karıştırın.
 - Nar suyunun içine balı ilave edip karıştırın.
 - Meyve salatanızı servis tabaklarına koyun. 
 - Servis tabaklarının üzerine hazırladığınız nar suyu ile balı ilave edin.
 - Servis öncesi tarçın serpin.
 
  