Almanya’da orta sınıf eriyor
Almanya’da orta tabakaya mensup insanların sayısı giderek azalıyor, alt tabakaya mensup insanların sayısı çoğalıyor.
 Bertelsmann Vakfı, Alman Bilim Araştırmaları Enstitüsü ve Bremen Üniversitesi’nin ortaklaşa gerçekleştirdiği araştırmaya göre orta sınıfın oranı 1997 yılından bu yana yüzde 65’den yüzde 58’e kadar geriledi.
 Almanya’da gelir seviyesi “düşük” ve “çok düşük” olan kesime son yıllarda 4 milyon kişi daha katıldı. Aradaki fark ise yaklaşık 5,5 milyon kişiye tekabül ediyor. Gelir seviyesi düşük ve çok düşük olan kesime ise 4 milyon kişi daha katıldı. Sebebi ise dar gelirli nüfusun orta sınıfa dâhil olma imkânlarının azalması ve meslek sahibi olmanın dahi eskisi kadar gelecek vaat etmemesi. Bunun bir sonucu olarak orta sınıftaki her dört kişiden biri bu statüsünü kaybetme korkusuyla yaşıyor.
 Almanya’da orta sınıfın dinamizmini belirleyen iki tür gelişme biliniyor. Bunlardan biri daha alt sınıflardan orta sınıfa geçen insanlar, ikincisi ise eğitim ve mesleki imkânlar. Alt tabakadaki insan sayısının artması ve eğitimli insanların üst tabakaya geçmesi orta sınıfın daha da azalmasına sebep oluyor.
 Genel olarak bakıldığında tüm sınıflarda çok fazla hareket gözlemlenmiyor. Orta sınıftan bir alt tabakaya düşen kişinin bir daha yükselmesi çok zor. Geliri az olan insanların yüzde 70′i de üç yıl sonrasında da aynı tabakada kalmaya devam ediyor.
 ÜST GELİR GRUBU TEHLİKEDE DEĞİL
 Yüksek gelirli olanların alt sınıflara inme riski ise azaldı. Mülk edinmede de aynı gelişme söz konusu. Orta halli insanların edindikleri mülk oranı 1995 ve 2010 yılları arasında yüzde 6 oranında geriledi. Bu gerileme Doğu Almanya’da Batı’ya kıyasla az olmasına rağmen, orada edinilen mülk daha düşük düzeyde. Gelir ve mülk gelişimi insanların bilincinde de yer ediyor.
 Araştırmaya göre orta sınıfın sorunları ve tedirginliği son on yılda artış gösteriyor. 2000 yılında maddiyattan dolayı sıkıntı yaşayan insanların oranı yüzde 15 iken, günümüzde bu oran yüzde 25'e yükseldi. Bunun yanı sıra maddi sıkıntıyı sorun etmeyen kişilerin sayısı yüzde 37′den yüzde 25'e düşmüş durumda. Bunun nedeni ise orta seviyede olan mezuniyetlerin ekonomik risklerden koruyamaması.
 VERGİ REFORMLARI OLUMSUZ ETKİLEDİ
 Yapılan son araştırma orta sınıfın azalmasını üç nedenle açıklıyor. Öncelikle tek kişinin çalıştığı ailelerin artmasıyla büyük bir eşitsizlik söz konusu. 1990'lı yıllarından bugüne kadar gerçekleştirilen vergi reformları üst vergi oranını düşürdü. Bu reformdan geliri yüksek olan kişiler kazanç sağlarken, orta sınıf herhangi bir fayda sağlayamadı. Üçüncü neden olarak ise iş piyasasında yapılan reformlar ve düşük kalifiyede olan elemanlara talebin artması gösteriliyor.
  
 
  