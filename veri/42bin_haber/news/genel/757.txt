Suriye'den Hatay'a top mermisi
Hatay'ın Reyhanlı ilçesine bağlı Beşaslan köyü kırsal alanına top mermisi düştü.
 Suriye'nin Harim kasabasında son günlerde yaşanan çatışmalar bu sabah şiddetini artırdı. Çatışmalarda Suriye topraklarından atılan bir top mermisi Reyhanlı ilçesine bağlı Beşaslan Köyü kırsal alanına düştü.
 Top mermisinin Beşaslan köyünün 300 metre kuzeyine, yerleşim birimlerinden uzak bölgeye düştüğü, atışa karşılık verildiği bildirildi.
 Olayla can ve mal kaybı yaşanmadığı öğrenilirken, Harim kasabasında çatışmaların şiddetlendiği gözlendi.
 AA