Hiçbir yangon GS'yi yıkamaz
Oyuncularıyla birlikte Rektör Ethem Tolga'yı makamında ziyaret eden İmparator, "Ben, teknik heyetim, çalışanlarımız, futbolcular olarak yanınızdayız. Her türlü desteğe hazırız" diye konuştu
   ŞAFAK KAYARLAR 
 G.Saray Teknik Direktörü Fatih Terim'den geçtiğimiz günlerde çıkan yangın nedeniyle tarihi binası kül olan G.Saray Üniversitesi'ne destek ziyareti... Oyuncularıyla birlikte dün Rektör Ethem Tolga'yı makamında ziyaret eden İmparator, "Hiçbir yangın G.Saray'ı yıkamaz. Ben ve ekibim  her zaman yanınızda olacağız" dedi.  
 
 ÜSTESİNDEN GELİRİZ  ZİYARET nedeniyle Terim ve oyunculara teşekkür eden Rektör Ethem Tolga, şunları söyledi: "Yangın sonrası eğitimimizde hiçbir aksaklık yaşanmadı. Program daha önceden belirlendiği şekilde devam ediyor. Futbol takımımız da bize moral veriyor. Mesela pazar günü alınan galibiyetle yangından sonra ilk kez yüzüm güldü."  
 GÜÇLENEREK ÇIKARIZ   
 REKTÖRÜN konuşmasından sonra açıklama yapan Teknik Direktör Fatih Terim de destek sözü verdi. İmparator, "Bu yangın hepimizi çok üzdü. Biz de buraya gelerek moral vermeye çalıştık. G.Saray camiası ve G.Saray Üniversitesi bu yangından güçlenerek çıkacaktır. Bundan hiçbir şüphemiz yok. Hiçbir yangın G.Saray'ı yakamaz. Dolayısıyla bu ilim irfan yuvasının yanan ışığı devam edecektir" şeklinde konuştu.   
 TELEFONDA BELİRTTİM   
 TERİM, şöyle devam etti: "Ben, teknik heyetim ve futbolcular olarak her türlü yanlarında olduğumuzu daha önce telefonda söylemiştim. Bunu ifade etmek için de üniversitesiyi ziyaret ettik. Allah daha beterini göstermesin. Futbol takımı olarak yanınızdayız."     