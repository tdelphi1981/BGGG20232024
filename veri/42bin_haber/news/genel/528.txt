PKK'dan taktik değişikliği!
Asker ve polisin ortak operasyonları PKK'ya büyük darbe indirdi. Üst üste aldğı darbeler sonucu ne yapacağını şaşıran terör örgütü taktik değiştiriyor...
 Yılın ilk 9 ayında Türkiye kırsalı ve Kuzey Irak'ta düzenlenen operasyonlarda 970 terörist öldürüldü, 174'ü teslim oldu.
 Bugün'ün haberine göre; İçişleri Bakanlığı, yurt genelinde yürütülen iç güvenlik harekatı ile F-16 savaş uçakları tarafından Kuzey Irak'a düzenlenen sınır ötesi hava baskınları konusunda kapsamlı bir rapor hazırladı. Rapora göre, bu yılın ilk 9 ayında Türkiye kırsalı ile Kuzey Irak'taki sınır ötesi harekatlarında 970 terörist öldürüldü, 30 terörist yaralı ele geçirildi.
 
 Güvenlik güçlerini başarılı operasyonlarıyla ağır darbe alan PKK'da ciddi çözülmeler yaşandı. 174 terörist örgütten kaçıp güvenlik güçlerine teslim oldu. Güvenlik güçlerinin aileler üzerinden yürüttüğü "bilgilendirme ve önleme faaliyetleri" teslim olmalarda önemli rol oynadı. Önümüzdeki süreçte dağdan inip teslim olacak terörist sayısında ciddi artış olacağı tahmin ediliyor.
 TERÖRİST SAYISI DÜŞTÜ
 Polis ve jandarmanın ülke çapında yürüttüğü PKK/KCK soruşturmalarında ise 6 bin 300 örgüt üyesi, milis, sempatizan ile örgüte yardım-yataklık eden kişi gözaltına alındı. Planlı istihbarat baskınlarıyla sıcak temas sağlanan operasyonlarda toplam 300 kilo RDX (C-4, A-4 plastik patlayıcı) ile 2 ton 900 kilogramel yapımı patlayıcı ele geçirildi.
 İçişleri Bakanlığı'nın raporuna göre, son dönemde artan kara ve hava harekatları Pkk'daki eleman sayısını düşürdü.Daha önce 5 bin 500-6 bin dolayında olanmevcut, 4-4 bin 500'e geriledi. Şu anda Türkiye kırsalında bin 500-bin 600 dolayında silahlı teröristin bulunduğu değerlendiriliyor.
 Bordo Bereliler, Jandarma Özel Harekat, Polis Özel Harekat ve komando birliklerince icra edilen operasyonlarda 400 adet Kaleşnikof, M-16 veKanas gibi uzun namlulu silah ele 800 adet el bombası yakalandı. Savunma tipi el bombalarının Rusya ve Almanya menşeli olması dikkat çekti.
 'ZAYİAT ÇOK VERİYORUZ KARAKOL BASMAYIN'
 PKK'nın sözde yürütme konseyi başkanı Murat Karayılan'ın telsiz konuşmaları dinlemeye takıldı. Karayılan örgüt mensuplarına, "Karakol baskınlarında çok zayiat veriyoruz. Bu eylemlerden vazgeçin, canlı bombaları metropollere gönderin" diye talimat verdi. Hiçbir şekilde devletle örgüt arasında bir görüşme yapılmadığını iddia eden Karayılan, bu tür görüşmelerin olması için teröristbaşı Abdullah Öcalan'ın serbest bırakılması gerektiğini savundu.