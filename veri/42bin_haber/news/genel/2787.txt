'Kadınlar daha çok fiziki şiddete maruz kalıyor'
Adıyaman Barosu Kadın Komisyonu üyesi Avukat Zeynep Saya, 6284 Sayılı Kanun'un kolluk kuvvetlerine çok geniş yetkiler verdiğini söyledi. Saya, "Sosyal ve ekonomik yönden desteklenme noktasında sığınma talebinde bulunan kadınlara nakdi yardım yapılıyor." dedi.
 Zeynep Saya, yaptığı açıklamada, mülki ve idari amirlerince kısa süre içerisinde onaylanmak şartıyla kolluğa çok geniş yetkiler tanındığını ileri sürdü. 
 Günümüzde kadın erkek eşitliğinin tam anlamıyla sağlanamadığını belirten Saya, "Kadınların erkeklerle fiili olarak eşit şartlarda olması gerekir. 6284 Sayılı Kanun sadece kadınlar için yorumlanmamalı. Eğer aile içerisinde erkeğe yönelik şiddet söz konu ise bu kanun erkeğin de yanındadır. Şiddeti önleme ve izleme merkezlerinde aynı zamanda cinsiyet gözetmeksizin yararlandırılması gerekir. Kadınlar şuanda erkelerin geldiği noktaya gelemiyorlar. Öncelikle devletin olumsuz koşullarını değiştirmesi gerekir. Bununda tek yolu kanun yapmaktan ziyade eğitimden geçiyor. Toplumsal algılar, kozlar, önyargılar kırılmalıdır. Önyargıların kırılmasında rakamlar her şeyi tam olarak ortaya çıkarmıyor. Bütün şiddet olguları ne kadar resmi mercilere yansıyabilir ki? Biz toplum olarak şiddeti nasıl algılıyoruz?  Bu sorunların cevaplarını düşünmek gerekir. Şiddeti fiziki şiddet olarak algılarsanız rakamlar size düşük gelebilir." diye konuştu.
  "EKONOMİK GELİR SEVİYESİ YÜKSELDİKÇE HER 3 KADIN ŞİDDETE MARUZ KALIYORLAR"
 "Psikolojik şiddet bu toplumun özellikle alt gelir grubuna dahil olan kesimlerdeki her 10'kadından 7'sini kapsadığı gibi bu kadınlar fiziki şiddete maruz kalıyorlar." diyen Saya,  "Ekonomik gelir seviyesi yükseldikçe her 3 kadın şiddete maruz kalıyorlar. Bu sorunu sadece ekonomik sorunlara bağlamak yanlış olur. Bu sorun sadece ülkemize has bir sorun değil. Dünya genelinde kadın sorunu var. Ancak bu sorun ülkemizdeki kadar yakıcı değil. Kadın noktasında karnesi iyi olmayan bir ülkeyiz. Norveç, İzlanda gibi ülkeler kadınlar açısından kanun önünde eşitlikten ziyade fiili eşitliğin sağlanabildiği ülkelerdir. Bu ülkelerde kadınlar, temsil noktasında istenilen seviyeye gelmişler. Ve o ülkelerde erkeklerin önemli bir yeri kalmamış." açıklamasını yaptı.
 (CİHAN)