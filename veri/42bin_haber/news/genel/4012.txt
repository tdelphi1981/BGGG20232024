Biz parayı yatırırız gerisi İrana kalmış
6 Şubatta İrana yönelik yaptırımlara bir yenisi daha eklenecek. Enerji Bakanı Yıldızın Doğalgaza karşı Patates bile veririz diyerek bir anlamda sinyalini verdiği bu yaptırımla İran, Türkiyeye sattığı petrol ve doğalgaz karşılığında sadece Türkiyede üretilen tüketim malları alabilecek. Yetkililer, Biz paramızı yatırırız, onlar karşılığında ne alır, biz karışmayız dedi.
ENERJİ ve Tabii Kaynaklar Bakanı Taner Yıldız, İrana doğalgaz ve petrol karşılığında nakit transferi konusunda, geçtiğimiz aralık ayında Tüpraş TL, BOTAŞ dolar olarak ilgili yere ödeme yapıyor; gerisi bizi ilgilendirmiyor. Doğalgaz karşılığında ne verildiği önemli değil; altın olur, patates olur, başka şey olur... demişti. Yıldızın kamuoyunu bu yönde hazırlayan açıklamasının nedeni ise Washington Post gazetesinin duyurduğu yeni bir yaptırım kararıyla ortaya çıktı.  
ALTIN SATIŞINA YASAK  
ABDnin 6 Şubattan itibaren uygulayacağı yeni yaptırım, İranın çeşitli ülkelere yaptığı petrol ihracatının bedelini sadece ilaç ve tüketim malı olarak alabilmesine imkân tanıyacak. Enerji Bakanlığı yetkilileri, Bundan sonra gelecek yaptırım, tüm altın satışını da yasaklayacak. Yaptırım İranı, ticaret yaptığı ülkelerden mal alımına zorluyor. Bizi bağlayan bir yanı yok. Biz paramızı yatırmaya devam ederiz, onlar karşılığında ne alır, biz karışmayız diye konuştu. 
HALKBANK HESABINA YATIYOR 
6 Şubat tarihinden itibaren İran, petrol ve doğalgazına karşılık ödemeleri, yalnızca ihracat yaptığı ülkelerde üretilen tüketim malları şeklinde alabilecek. Yani İran, gıda, ilaç veya diğer tüketim mallarını Türkiyeden alabilecek, ancak nakit, altın veya değişim aracı olarak kullanılan herhangi bir şeyi ülkesine götüremeyecek. Konuyla ilgili görüştüğümüz Enerji Bakanlığından bir yetkili, Mevcut haliyle ABD yaptırımları zaten İrana altında kamu satışlarını engelliyor. Yani biz kamu veya özel sektör olarak İrana bir altın satışı yapmıyoruz. Ödemeler İranın Halkbank hesabına yatırılıyor. Onlar hesabındaki parayı altın olarak çekiyorlardı. Bundan sonra gelecek yaptırım tüm altın satışını da yasaklayacak diye konuştu.  
BİZ KESİNTİSİZ YATIRIYORUZ 
İranın Halkbank hesabındaki parasını bundan sonra altın olarak çekemeyeceğini vurgulayan Bakanlık yetkisi, şöyle devam etti: ABD, hesaptaki parayı değerlendirmek için İranı ticaret yaptığı ülkelerden mal alımına zorluyor. İran zaten özel yatırımcılardan parasıyla altın alıyordu, şimdi başka ürünler almak zorunda kalacak. Bizim için değişen bir şey yok. Biz paramızı İranın hesabına yatırırız, İran karşılığında ne alacak, buna kendisi karar verir. Şu anlık bizlik bir şey yok. Biz parayı İranın Türkiyedeki hesabına kesintisiz yatırıyoruz. Ancak doğalgaz ve petrol bizim için çok önemli. Ekstra yaptırımlar bize de zarar verebilir.  
Sistem nasıl işleyecek? 
İran, Türkiyeye petrol ve doğalgaz verecek
Bunun karşılığında Tüpraş ve BOTAŞ, İranın Halkbanktaki şubesine nakit ödeme yapacak
İran, hesabındaki parayla Türkiyede üretilen mal ve hizmetleri alacak
Yani İran, mobilyadan tarım ve sınaî ürünlere kadar uzanan yelpazede milyarlarca liralık yeli malı almış olacak  
Hesaptan zaten gıda alıyordu  
YETKİLİLER, İran, Halkbanktaki parasının bir miktarını zaten gıda alımı karşılığında üçüncü ülkelere transfer ediyordu. Türkiyeden de, üçüncü ülkelerdeki yabancı şirketlerden de gıda alıyordu. Şimdi belki Türkiyeden gıda alımını artırabilir diye konuştu.  
Üreticinin yüzü gülecek 
YENİ yaptırımın, bir anlamda Türkiyenin lehine olabileceği de düşünülüyor. Nedeni ise Türkiyenin İrana yaptığı ihracatın artacak olması. Ocak-Kasım 2012 döneminde İrana yaklaşık 10 milyar dolarlık ihracat yapan Türkiyeden, daha çok demir-çelik, gıda, kimyasal madde, makine, motorlu taşıt parçaları gidiyor. Ancak aynı döneme bakıldığında, ihracatın yaklaşık yüzde 70ini altının oluşturduğu görülüyor. Yeni takas modeliyle, enerji ithalatı karşılığında ortaya çıkan dış ticaret açığının da bir miktar azalabileceği öngörülüyor.  
 