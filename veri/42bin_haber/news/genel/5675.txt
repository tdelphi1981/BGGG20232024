İlk hedefimiz Akdeniz ileri
ENERJİ ve Tabii Kaynaklar Bakanı Taner Yıldız, Hürriyetin dünkü, Devlere geri adım attıran mektup haberini doğrularken, Türkiyenin petrol ve doğalgaz aramalarında kullanmak üzere 130 milyon dolara satın aldığı Barbaros Hayrettin Paşa isimli sismik geminin yaşanan gelişmelerden dolayı Karadeniz yerine 1 ay içinde Akdenize gidebileceğini söyledi.
ENERJİ ve Tabii Kaynaklar Bakanı Taner Yıldız, Güney Kıbrıs Rum Yönetimi (GKRY) ile Kıbrıs çevresinde petrol ve doğalgaz arama anlaşması imzalayan enerji devlerini uyardıklarını doğruladı ve Barbaros gemisinin bir ay sonra Kıbrıs açıklarında olabileceğini söyledi. Yıldız, Rum yönetimine, Çıkacak doğalgazın tüm Kıbrıs halkının olduğunu kabul ederek o doğalgazı legalleşir. Legalleşen doğalgazı da Türkiye üzerinden pazarlayalım çağrısı yaptı.  
  
GAZ LEGALLEŞSİN 
Hürriyetin dünkü, Devlere geri adım attıran mektup haberini doğrularken, GKRYnin uluslararası hukuka aykırı iş yaptığını yineleyen Yıldız, GKRYnin iki seçeneği var. Ya hukuksuzluğa devam edecekler ya da yaptıkları işi hukuki hale getirerek, çıkacak doğalgazın tüm Kıbrısın hakkı olduğunu kabul edecekler. Temennimiz ikinci seçenektir, çünkü o seçenek hem o doğal gazı legal hale getirir hem de resmileştirmiş olur dedi.  
Muhalefet sözcüleri ve dini liderler başta olmak üzere bazı Rum yöneticilerinin de ikinci seçeneği dillendirdiklerini anlatan Yıldız, siyasi açmazları düzeltecek bir yöntem önerdiklerini vurguladı. Yıldız, gelişmeler çerçevesinde Türkiyenin 130 milyon dolara Norveçli Polarcus şirketinden satın aldığı yeni sismik arama gemisi Barbaros Hayrettin Paşanın rotasının değişebileceğinin sinyalini de verdi. Geminin çok yetenekli olduğunu belirten Yıldız, şöyle konuştu:  
2 HAFTADA BELLİ OLUR 
Bugün Shell ile Karadenizde petrol araması konusunda 400 milyon dolarlık bir anlaşma yapacağız. Hem Karadenizdeki hem de Akdenizdeki aramaları çok önemsiyoruz. O nedenle iki hafta sonra geminin rotası konusunda kesin bir karar vereceğiz. Şu an için Karadenizin bir önceliği var görünüyor; ama o toplantıda tüm değerlendirmeleri yapacağız. Bakarsınız geminin ilk rotası Akdeniz olur. Eğer böyle bir karar çıkarsa, demektir ki 1 ay sonra gemi Kıbrıs çevresinde olur. Ancak o gemi mutlaka Kıbrısa gidecek ve arama faaliyetinde bulunacak. 
İlk uyarıyı Eniye yaptı 
LEGAL hale gelmeyen doğalgazı tercih etmenin Türkiyenin çıkarı ile örtüşmediğini sözlerine ekleyen Yıldız, bu nedenle GKRY ile anlaşma yapan ve yapmayı düşünen dünya devi enerji şirketlerini önce kendi bakanlığının sözlü olarak uyardığını, sonra da Dışişleri Bakanlığı eliyle mektup yollandığını anlattı. Taner, Bu firmalar tabii ki tercihlerini yapacaklar. Örneğin ENİ burada en önemli firma. Kendilerine söyledik, tercihlerini yaptılar. Bundan sonra Türkiyede yapacakları işlerde bunun karşılığını bulacaklar dedi.  
Gazı biz pazarlarsak bundan herkes kazanır 
ENERJİYİ gerginlikleri artıran değil, barışın unsuru haline getirme çağrısı yapan Taner Yıldız, şunları söyledi: Şurası bir gerçek ki bazen enerji siyasete, bazen de siyaset enerjiye yük oluyor. Kıbrısta da tablo bu; ama orada enerjiyi barış unsuru yapabiliriz. Bunu yaparsak, çıkacak doğalgazı pazarlamada en kârlı güzergah Türkiye üzerindendir. Legalleşen doğal gazı Türkiye üzerinden pazarlarsak bundan herkes kazanır. Birbirimize yaklaşmanın, gerginliği azaltmanın en iyi yolu da bu. Çözüm de basit; o doğalgaz Kıbrısın tümüyle alakalı olmalı.  
Mektup ve uyarı sonrası 3-4 dev bizi tercih etti 
TERCİHİNİ Türkiyeden yana kullanan 3-4 dev dünya firması olduğunu da sözlerine ekleyen Yıldız, bunların adlarını vermek istemediğini belirtti. Türkiyenin proje cenneti haline geldiğini belirten Yıldız, açıklamalarını şöyle sürdürdü: O projelerde nasıl ki ENİ ile ilgili bir tavrımız olacak, tam aksi yönde de bu 3-4 firmayla ilgili tavrımız da olacaktır. Hem Rum yönetimi hem de enerji firmaları bilmeli ki, Türkiye, Kıbrısta hiçbir şey olmamış gibi davranmayacaktır. İşin özeti, firmalara açık açık hassasiyetimizi bildirdik.