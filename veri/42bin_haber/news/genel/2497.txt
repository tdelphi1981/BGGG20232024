G noktasını bırakın seksin tadını çıkarın
Bunu söyleyen ABDli seks terapisti Dr. Sara Nasserzadeh. Sorularla Orgazm kitabının yazarı Dr. Nasserzadeh, orgazm taklidi, G noktası gibi konulara farklı bir yaklaşım getiriyor. Cinsellik ve Cinsel Tedaviler 9. Ulusal Kongresinde de orgazm konulu konuşma yapan Dr. Sara Nasserzadehle konuştuk.
Sekste orgazm şart mı? 

- Biz uzmanlar da bunu tartışıyoruz. Birçok uzman bu soruya Kesinlikle evet diyor. Orgazm zevk, keyif almak anlamına geldiğine göre, cinsel sağlık açısından orgazmı zorunlu kabul ediyor. Başka grup uzman, orgazmın doğurganlık açısından büyük bir öneme sahip olduğu görüşünde. Bunlar orgazm yaşayan kadınların daha doğurgan olduğunu ve dahat rahat ürediğini vurguluyor. Feministler Erkekler orgazm olduğuna göre kadınların da hakkı diyor. Kadınlar olaya bazen farklı bakabiliyor. Bazıları hiç orgazm yaşamadıkları halde bunu bir sorun, sıkıntı olarak görmüyor. Dünyada genel kabul gören Amerikan Psikiyatristler Derneğinin kriterlerine göre, eğer kadın bunu sorun görmüyor ve şikayet etmiyorsa cinsel disfonksiyon tanısı konamaz. Yani orgazm, cinsel sağlığın zorunlu bir parçası değil. 
 
Orgazm öğrenilebilir mi?
 
- Evet öğrenilebilir. Zevk alabilmek için kadınlar önce kendi bedenlerini tanımalı, nelerden zevk aldığını keşfetmeli ve partnerine yol göstermeli. 
 
Orgazm için ille de G noktasını bulmak gerekir mi? 

- Son kararımız G noktasının bir nokta değil bir bölge olduğu. Klitoris aslında bir dağın zirvesi. Ama G noktası o zirveden ibaret değil. Oradan başlayarak bölgede devam eden diğer dokular benzer şekilde uyarılabiliyor. Ancak hatırlatmalıyım ki eğer çiftler bütün enerji ve zamanlarını G noktasını bulmaya harcarlarsa cinsel ilişkiden keyif alamıyor.  

ORGAZM OLUNMAZ DENEYİMLENİR 
  
Ya orgazm olamazsam kaygısı orgazmı engeller mi?  

- Kesinlikle. Çiftlerin orgazmı ulaşılması zorunlu bir zirve olarak görmesi halinde baskı yaratıyor. Çiftlerle yaptığım seanslarda orgazm olmak yerine orgazmı deneyimlemek deyimini kullanmayı tercih ediyoruz. Orgazma odaklanmak yerine, bütün anların tadını çıkarın diyorum. 
 
Orgazmı neler sabote eder?  

- Bazı sosyo-kültürel faktörler var. Kadına zevk almanın kötü birşey olduğu öğretilmişse orgazm olmamak için kendini tutuyor. Ayrıca çiftler arasında yakınlık olmaması, kadının kontrolü elinden bırakmak istememesi, çiftlerin birbirlerinden utanması, bilinmeyene ve hem kadın hem de erkekteki Kendimi serbest bırakırsam başına neler gelir? korkusu sabote eder. Bazı kadınlar da Erkekler benim orgazmımı hak etmiyor diye orgazm olmak istemiyor. Bazı ilaçların yan etkisi orgazmı bozmak olabiliyor.  

Mutlu bir cinsellik için kadınlara neler önerirsiniz?  

- Kendi vücudunuzu iyi tanıyın. Aynada kendinizi çıplak olarak görebilmelisiniz. Bütün görev ve sorumluluğu erkeğe yüklemeyin. Nasıl zevk aldığınızı keşfedin ve erkeğe yol gösterin. Cinsel ilişki almak kadar vermek demek. Birşey veriyorsanız, almayı da hak kazanıyorsunuz demektir.  
  
DÜNYANIN HER YERİNDE KADINLAR ORGAZM TAKLİDİ YAPIYOR  
  
Dünyanın her yerinde kadınlar orgazm taklidi yapıyor. Yine erkeklerden en sık duyduğumuz soru Partnerimin orgazm taklidi yapıp yapmadığını nasıl anlarım? Yanıtım şu: Bunu anlamanız mümkün değil. Pornografik filmlerde kadınlar çok zevk aldıklarını göstermek için bağırıyor. Erkekler de partnerlerinden böyle sesleri duymadıklarında, mutlu edemediklerini düşünüyor. Onlara diyorum ki, O kadınlar böyle bağırmak için para alıyor. Karınıza o kadar para verirseniz o sesleri çıkaracaktır! Kadınlar cinsel ilişkiden tabii ki zevk alıyor ama filmlerde bağırdıkları kadar değil. Kadınlar cinselliği farklı yaşıyor, Çoğu kadının zirveye ulaşması için klitoris üzerinden uyarılması gerekiyor. Her iki cinsiyet için eğitim şart. Kadınlar her zaman zevk almamanın, doruğa ulaşmamanın normal olduğunu öğrenmeli, Ama eğer kadın ve partneri çoğu zaman orgazm yaşamıyor ya da gecikiyorsa bir uzmana görünmesinde yarar var.  
  
KADIN PEŞPEŞE ORGAZM OLABİLİR ERKEKSE BEKLEMEK ZORUNDA  
  
Orgazmın ilk ve en önemli evresi istek. Bu evrede cinsellik istenir ve arzulanır. İkinci evre, uyarılma. Kadında ıslanma ve cinsel organda kabarma, erkekte ereksiyon oluşur. Üçüncü evre plato. Platoda uyarılma giderek artan, hazzın orgazma yaklaşmasına kadar ki kısmı. Orgazm evresi, diğerlerine göre çok kısa sürse de hazzın en yoğun olduğu evre. Kadında vajina ve çevresindeki kaslarda ritmik kasılmalar, erkekte prostattan üretra boyunca ritmik kasılma ve boşalma gerçekleşiyor. Çözülme cinsel döngünün son evresi. Kadınlar fizyolojik olarak bir orgazmın ardından ardarda orgazm yaşama kapasitesine sahip. Erkeklerinse bir süre beklemesi gerekiyor. 
  

OLGUNLAŞAN KADIN ORGAZMI DA ÖĞRENİYOR  
  
Kadınlarda orgazm olabilme yaşla birlikte artıyor. Kendi vücudunu tanıdıkça orgazm olma olasılığı da artıyor. Ayrıca mastürbasyon deneyimi, partnerin uyarıcı olması da orgazmı artırıyor. 20li yaşlarda fazla cinsel deneyimi olmayan kadınlarda cinsel birleşmeyle orgazm olamamak çok yaygın.  

 