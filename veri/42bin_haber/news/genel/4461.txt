3 maçta 9 puan bizi uçurur
Aykut Kocaman, Önümüzdeki 3 haftada alacağımız 3 galibiyetle tamamen özgüven tazeleriz. Futbolcularım havaya girer. Ve şampiyonluk yolu bize yeniden açılır diye konuştu.
LİGİN ikinci devresine Elazığspor karşısında aldığı şok beraberlikle başlayan Fenerbahçe, önceki gün Gaziantepsporu dize getirip toparlandı. Sarı lacivertli ekibin Teknik Direktörü Aykut Kocaman da, deplasmanda alınan bu önemli 3 puanı kurmaylarıyla yaptığı toplantıda değerlendirdi. 
Kocaman ilk olarak, sezon başından bu yana Fenerbahçe deplasmanlarda çok puan kaybettiği için Gaziantepte alınan 3 puandan dolayı çok mutlu olduğunu dile getirdi. Sarı lacivertli hocanın hedefinin gelecek üç haftada üç galibiyet olduğunu ifade edip, Alacağımız 9 puan bizi havaya sokar. Şampiyonluk yolunu açar şeklinde konuştu. 
İÇTEN VE DIŞTAN BİZİMLE UĞRAŞIYORLAR 
TEKNİK direktör Aykut Kocaman ayrıca, yakın çevresinde camia içinden ve dışından sarı lacivertli kulübün başarısız olması için uğraşıldığını dile getirdi. Takım bu nedenle özgüvenini kazanamıyor diyen tecrübeli çalıştırıcı, Süper Ligde önümüzdeki 3 haftada oynayacağımız maçlarda üst üste alınacak galibiyetler, futbolcularımın özgüvenini tekrardan yerine getirir. Ve bunun sonucunda da, geride kalan haftalarda şampiyonluk için tekrardan iddialı konuma geliriz ifadelerini kullandı. 
FUTBOLCULARI SOYUNMA ODASINDA ATEŞLEDİ 
F.BAHÇEnin ilk yarıyı 1-0 geride kapatıp, ikinci devre geri dönüş yaptığı Gaziantepspor karşılaşmasının devre arasında Aykut Kocamanın oyuncularıyla görüştüğü de öğrenildi. Sarı lacivertli teknik adamın soyunma odasında futbolcularına, Maçın ikinci yarısında özgüveninizin yerine gelmesi için rahat olun. Normal düzeninizde devam edin. Ancak bu şekilde maçı lehimize çevirebiliriz dediği belirtildi. Başkan Aziz Yıldırımın ise, herhangi bir konuşma yapmadığı ve sadece takım odadan çıkarken oyuncuları motive etmek için kısaca bir şeyler söylediği ifade edildi. 
Dün izin yaptılar 
ÇARŞAMBA günü Ziraat Türkiye Kupası A Grubu 5. haftasında Sivasspor ile karşılaşacak olan Fenerbahçe, dünü izinli geçirdi. Sarı lacivertliler bugün saat 11.00de Can Bartu Tesislerindeki idmanla hazırlıklarını sürdürecek. Antrenman basın mensuplarına açık olacak.