Küresel danışman
Türk iş dünyası bir biri ardına seçildikleri uluslararası yönetim kademeleriyle dikkat çekiyor.
Yaşanılan uluslararası krizlere rağmen iş dünyasının yakaladığı kişisel ve ekonomik başarılar dünyanın da ilgisini çekiyor. Sabancı Holding Yönetim Kurulu Başkanı Güler Sabancının Siemens AGye Denetim Kurulu Üyesi olarak seçilmesinin ardından, Koç Holding Yönetim Kurulu Üyesi ve Ford Otosan Yönetim Kurulu Başkanı Ali Koç da, dünyanın en büyük bankalarından Bank of Americanın Küresel Danışmanlık Komitesine girdi. 
DÜNYANIN İLGİSİNİ ÇEKİYORLAR 
Kriz deneyimi olan ve önemli ekonomik politikalarla başarılı yönetime imza atan Türk yöneticiler özellikle danışmanlık alanında dünyanın ilgisini çekiyor. Uluslararası birçok kuruluşta görev alan Türk yöneticiler, dünya çapında tanınan isimlerle birlikte görev yapıyorlar. Düşünce kuruluşlarından finansa, telekomünikasyondan otomotive birçok alanda görev alan yöneticilere en son eklenen isim ise Koç Holding Yönetim Kurulu üyesi Ali Koç oldu. Dünyanın en büyük bankalarından Bank of Americanın Küresel Danışmanlık Komitesine giren Koç, burada iş dünyası, akademik ve kamu politikası alanlarında dünya çapında tanınmış 13 lider isimle görev alacak. 
Tecrübeler bizim için önemli 
BANKANIN yönetim kurulunda, Fransa eski Maliye Bakanı ve Carrefour S.A. Yönetim Kurulu Üyesi Thierry Breton gibi isimler yer alıyor. Başkanlığını Genel Müdür Brian Moynihanın yaptığı Bank of Americanın Küresel Danışmanlık Komitesi ayrıca, üst düzey banka yöneticilerine, kilit yerel pazarlardaki trendler ve yeni fırsatlar konusunda tavsiyelerde bulunuyor. Konuya ilişkin bir açıklamada bulunan Moynihan, Bank of Americanın, 
dünyanın her yanında faaliyet gösteren müşterileri var. Hizmet verdiğimiz müşterilerimiz için daha iyi bir ortak olmamızı sağlayacak görüş, tecrübe ve kararlarını bizimle paylaştıkları için Küresel Danışmanlık Komitesi liderlerimize teşekkürlerimizi sunuyoruz dedi.