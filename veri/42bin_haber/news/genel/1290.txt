'Beyaz, gençlerin önünü aç!'
'Bugün Ne Giysem' programının sivri dilli jüri üyesi Hakan Akkaya, hedef büyüttü.
 Erçin DAĞ EYSEN
 Programda esprili konuşmalar yaparak kısa sürede 7'den 70'e herkesin sevgisini kazanan Akkaya, talk şov programı yapma konusunda yapımcılardan teklif aldığını söyledi. Geçen hafta katıldığı Beyaz Şov'da bu tarz tekliflerle karşı karşıya kaldığını itiraf eden Hakan Akkaya'nın, özellikle cuma akşamları ekranda olmak istediğini söylemesi stüdyoda buz gibi hava esmesine neden oldu.
 İşte o diyalog; 
 Hakan Akkaya: Talk şov yapmak istiyorum. Yapabileceğime inanmadığım hiçbir şeye girmedim. Geçen sene senin verdiğin bir gaz da var tabii ki. Daha erken ve bir süresi olduğuna inanıyorum. Senin tarzında ve cuma akşamı istiyorum.
 Beyaz: Cahil cesareti başka bir şey. 
 Hakan Akkaya: Sen de herhalde kazık çakmadın, gençler gelmeli arkandan.