ABD, AAA'nın öcünü mahkemede alacak
WASHINGTON ile S&P'nin arası açılıyor. ABD Adalet Bakanlığı küresel ekonomide büyük krize neden olan konut kredilerine bağlı varlıklara verdiği notlar nedeniyle S&P'yi mahkemeye verdi.
   S&P 2008-2010 yılları arasında büyük bir krize neden olan mortgage varlıklarına yüksek notlar verirken riskleri görmezden gelip kazançlara odaklanmakla suçlanıyor. S&P şirketler ve devletlerin tahvillerinin yanı sıra, piyasadaki bazı finansal enstrümanları da notluyor. Bu, ABD'li otoritelerin kredi derecelendirme kuruluşlarının finansal krizle ilişkisine yönelik suçlamalarla ilgili açtığı ilk dava oldu. S&P'nin dava açılmasını beklediğini duyurmasının ardından McGraw-Hill'in hisseleri dün yüzde 13 değer kaybetti. Bu şirket hissesinin  gördüğü en büyük günlük düşüş oldu. S&P 2011 yazında ABD'nin AAA olan kredi notunu indirmiş ve ABD  hükümetinin tepkisne neden olmuştu. Arjantin enflasyonu yasakladı! PİYASALARDA Arjantin korkusu büyüyor... Bundan yaklaşık 10 yıl önce borçlarını ödeyemeyerek temerrüde düşen Güney Amerika ülkesinin, şimdi de enflasyonla başı dertte. Ülkede popülist politikalarla ekonomide ipin ucun kaçıran Başkan Cristina Fernandez de Kirchner, enflasyonu yasakladı... Arjantin'de faaliyet gösteren süpermarketlerin CEO'larıyla toplantı yapan Başkan 1 Nisan'a kadar gıda ürünlerine zam yapılmaması sözünü aldı. Vatandaşlardan da zamları kontrol için fişlerine iyice  bakmaları istendi. IMF ülkeyi kınamıştı IMF ise daha önce Arjantin'i enflasyon ve büyümeyle ilgili olarak yanlış rakamlar verdiği gerekçesiyle kınamıştı. 