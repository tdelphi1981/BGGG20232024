Önce kebap sonra Kuzey Irak
3 yıl önce uğradığı silahlı saldırı sonrası ilk kez memleketi Şanlıurfa'ya gelen İbrahim Tatlıses hasret giderdi.
 Tatlıses, sabah Şanlıurfa Büyükşehir Belediye Başkanı Ahmet Eşref Fakıbaba'nın daveti üzerine bir ciğer salonuna geçti. Oldukça neşeli görülen Tatlıses, kahvaltısını 3 porsiyon ciğer kebabıyla yaptı. Tatlıses daha sonra karayoluyla Şırnak Silopi, oradan da Habur Sınır Kapısı'ndan Kuzey Irak'a geçti. İş ziyaretleri için Kuzey Irak'a gittiği belirtilen Tatlıses'e 3 koruma ve emniyete ait 2 zırhlı araç eşlik etti.
  