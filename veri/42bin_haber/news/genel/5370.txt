Füze kalkanı defolu çıktı
ABD Kongresi soruşturma komisyonu, Obama yönetiminin İran tehdidine karşı hazırladığı füze kalkanı planında birçok yönden ciddi sorunlar bulunduğunu bildirdi. İptal edilme riski doğan planın en önemli parçalarından biri, Malatya Kürecik radarı.
ABD Başkanı Barack Obamanın füze kalkanı planı tamamlanamayabilir. Malatya Kürecikte bir erken uyarı radarı kurulmasının, Polonya ve Romanyanın ise füzesavarlara evsahipliği yapmayı kabul etmesinin ardından şimdi planı denizden karaya taşıyacak dördüncü ve son aşamaya nasıl geçileceği tartışılıyor. Rusyanın muhalefetinin yeniden başladığı bir dönemde ABD Kongresinin partiler üstü soruşturma ve denetleme kolu olan Hükümet Hesap Verebilirlik Dairesi (GAO) kritik bir rapor hazırlıyor. GAOnun Kongre üyelerine yaptığı son sunum AP ajansı yoluyla sızdırıldı. 
TAMAMLANACAĞI ŞÜPHELİ 
Bir dizi idari ve bilimsel raporda planla ilgili şüphelerin dile getirildiği, şimdi askeri yetkililerin de sorunların aşılarak planın tamamlanabileceğinden kuşkulu oldukları belirtildi. İran füzelerinin zamanında tespit edilip vurulmasını sağlayacak yöntemlerden ilki teknik olarak imkansız bulunurken, füzesavarların Polonya ve Romanya yerine Kuzey Denizine yerleştirilmesi alternatifinin ise büyük bir diplomatik kriz yaratacağı vurgulandı. Rusya, kendi kıtalararası füzelerinin caydırıcılığının ortadan kalkmasını istemiyor.  
ABDYE YERLEŞTİRİN 
AP, ABD ordusunun devasa bütçe kesintileri uyguladığı bir dönemde Kongre, esas amaçlarına ulaşmayacak bir sisteme milyonlarca dolar harcamaya değip değmeyeceğini yeniden düşünebilir ifadesini kullandı. ABD Ulusal Bilimler Akademisi de planın 2020 yılında tamamlanması beklenen dördüncü aşamasının iptal edilip füzesavarların ABDnin doğu sahillerine yerleştirilmesini önerdi. 
Nasıl vuracak 
İRANın elindeki en gelişmiş Şahab füzelerinin menzili henüz Almanyaya dahi ulaşamıyor. Ancak önlem olarak geliştirilen sistem, Türkiyedeki radarla erken saptanıp Çek Cumhuriyeti ve İngilteredeki radarlarla takip edilecek İran füzelerinin, Çek Cumhuriyeti ve Polonyadan ateşlenecek füzesavarlarla havadan vurulmasını öngörüyor. APye konuşan yetkililer, ABDyi koruyacak füzesavarların geliştirilmesinde ise erken bir aşamada olunduğunu, bunların hangi yeteneklere sahip olacağının netleşmediğini söyledi. Yetkililer, Avrupadaki füzesavarlar ABDyi koruyamasa bile, bölgedeki Amerikan üsleriyle ABD radarlarını koruyacağını vurguladılar.  
ROMANYA OLMAZ POLONYA ZOR 
GAO soruşturmasına göre füzesavarlar için Romanya uygun bir konuma sahip değil. Polonya ise İran füzesini ateşledikten hemen sonra bir füzesavar fırlatabilirse uygun bir konumda. Henüz ABDde bu teknoloji yok ve elverişli bulunmadığı için geliştirilmesi de düşünülmüyor. Mevcut teknoloji, savaş başlıklarını havadaki diğer nesnelerden ayırt etmeyi bile başaramıyor. Füzesavarların gemilere konması planına ise ABD Donanması güvenlik gerekçesiyle hâlâ karşı çıkıyor.