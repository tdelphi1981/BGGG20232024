Kayıp kuaför vahşi cinayete kurban gitmiş
Küçükçekmecede yaklaşık 2 yıl önce esrarengiz bir şekilde ortadan kaybolan berber Murat Kurulun vahşi bir şekilde öldürüldüğü ortaya çıktı. Şüphelilerin itiraflarına göre Murat Kurulun ilişkisi olduğu Seval A.nın kocası tarafından evde basıldıktan sonra dövülerek bayıltıldığı ve aile meclisi kararı ile bir gölete atıldığını belirledi. Şüphelilerin Murat Kurulu gölete attıktan sonra öldüğüne emin olmak için 2 saat sonra geri döndükleri ve halen çamurun içinde can çekişen Murat Kurulun ayağına ağırlık bağlayıp tekrar gölete attıkları öğrenildi. Gölette cesedi bulmak için operasyonlar sürüyor.Küçükçekmecede 31 Mart 2011de polise başvuran Murat Kurulun ailesi oğullarının kayıp olduğunu bildirdi. Polis tarafından olayla ilgili başlatılan çalışmalarda Murat Kurulla ilgili herhangi bir ipucu bulunamadı. Kayıp Şahıslar Büro Amirliğine (KŞB) bağlı ekipler olayla sürdürdükleri çalışmalarda Murat Kurulun engelli çocuklarla ilgili yardım çalışmalarında bulunduğunu tespit etti. Polis eşinden bir süre önce boşanan Murat Kurulun bu çalışmaları sırasında engelli çocuğu bulunan Seval A. ile tanıştığını ve ikilinin kısa sürede arkadaşlıklarını ilerlettiğini öğrendi. Bu gelişme üzerine Seval A. çevresinde bulunan kişiler cinayetle ilgili takip edilmeye başlandı.

SEVGİLİSİ OLAY GÜNÜ POLİSİ ARAYIP YARDIM İSTEMİŞ

Polis, Seval A.nın Murat Kurulun ortadan kaybolduğu gece bir okulun bahçesinden 155 Polis İmdat telefonunu aradığını ve "Kocamdan şiddet görüyorum." diye yardım istediğini tespit etti. Polisin yanına gittiği Seval A.nın bu sırada şikayetinden vazgeçti. Seval A. telefonla yanına çağırdığı babasıyla okuldan ayrıldı.

Bu ihbarın da bir tesadüf olamayacağını düşünen KŞB dedektifleri Seval A. ile birlikte kocası Mustafa A., babası Süleyman A., kardeşleri Ömer A., Eyüp A. ile annesi Ayşe A.yı gözaltına aldı. Asayiş Şube Müdürlüğünde sorgulanan zanlıların ifadelerine göre kuaför Murat Kurulun vahşi bir cinayete kurban gittiği ortaya çıktı.

KOCASI YOKKEN EVE ALMIŞ

Polis yaptığı soruşturmada kocasının balığa gitmesini fırsat bilen Seval A.nın sevgilisi Murat Kurulu evine çağırdığı ancak erken eve dönen eşi Mustafa A.nın her ikisini evde yakaladığı öğrenildi. Seval A., dışarı kaçarak kendisini döven Mustafa A.ın elinden kurtuldu. Karısını elinden kaçıran Mustafa A.nın bazen tıraş olmak için oturdukları mahalledeki dükkanına gittiği Murat Kurulu öldüresiye dövdüğü daha sonra da ellerini ve ayaklarını bağlayarak eşinin babası, annesi ve kardeşlerini eve çağırdığı belirlendi. Bu kişilerin eve gelmesinin ardından bir süre ne yapacaklarını tartışan aile üyelerinin daha sonra ağır yaralı olan Murat Kurulu bir kamyonetin kasasına koyarak Şahin Tepesi mevkiinde bir gölete götürdükleri öğrenildi.

GÖLETE ATMIŞLAR, ÇAMURA SAPLANINCA GERİ ÇIKARIP AYAĞINA AĞIRLIK BAĞLAYIP TEKRAR ATMIŞLAR

Burada Murat Kurulu gölete fırlatan şüphelilerin daha sonra eve dönerek kamyonetteki ve evdeki kan izlerini temizledikleri öğrenildi. Ancak daha sonra Murat Kurulun öldüğünden emin olmak isteyen şüphelilerin bir kez daha olay yerine gittikleri ve Murat Kurulun çamura saplanmış çırpınırken buldukları belirlendi. Bunun üzerine onu çamurdan çıkaran ve ayağına taş bağlayan zanlıların bir kez daha gölete atarak öldürdükleri öğrenildi.

KARISINI ENGELLİ ÇOCUĞUNA ACIDIĞI İÇİN ÖLDÜRMEMİŞ

Yetkililer olayı gerçekleştiren Mustafa A.nın poliste verdiği ifadesinde suçunu itiraf ettiğini olay sırasında karısını öldürmeme sebebini "Engelli çocuğumu annesiz bırakmak istemedim" diye açıkladığı öğrenildi.

CESET ARANIYOR

Polis Küçükçekmece, Şahin Tepesi mevkiinde şüphelilerin gösterdiği gölette balık adamlar tarafından ceset araması çalışmalarının başladığını belirtti. Murat Kurula ait kemik parçalarının bulunabileceğini söyleyen yetkililer, cesedin taşındığı kamyonet ve cinayetin işlendiği evden alınan eski kan örneklerinin DNA incelemesi için Adli Tıp Kurumuna gönderileceğini söylediler.