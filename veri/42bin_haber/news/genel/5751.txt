"Fenerbahçe çeyrek ya da yarı finale kalırsa..."
Rıdvan Dilmen, Emre Belözoğlu'nun sezon başında takımda yer alması durumunda sarı lacivertli ekibin 6 puan daha fazla alacağını iddia etti. Dilmen ayrıca Fenerbahçe'nin Avrupa'da yarı final yapmasının kendisini şaşırtmayacağını da ifade etti.
NTV Spor yorumcusu Rıdvan Dilmen, Trabzonspor-Fenerbahöe maçının sonrasında çarpıcı yorumlarda bulundu. 
İşte Dilmen'in açıklamaları... 
Emre, çok zeki çocuk. Bakın Fenerbahçe'den gitti demiyorum, gönderildi. Madrid'de Emre'nin sinirlerini bir almışlar, belli. Fenerbahçe'ye gelmesi onun için de şans, 1980 doğumlu bir oyuncu. Galatasaray'dan gelip de bu kadar sevilen başka bir oyuncu daha yok. Büyük Mehmet abiye çok saygı duyulurdu, Tanju Fenerbahçe formasıyla 50 gol attı ama Emre bir başka sevildi. Normalde teknik direktörle kavga eden adam çok tutulmaz, geri istenmez ama Fenerbahçe taraftarı nasıl sevdiyse Emre'yi, tekrar gelince bağrına bastı. Emre de 'ben tekrar cennete geldim, bari işime sarılayım' diyerek tekrar çok iyi oynadı. Emre, geldi burada hem oynuyor, hem oynatıyor. Eğer, sezon başından beri bu Emre olsaydı 6 puan daha fazlası olurdu. 
"FENERBAHÇE, ÇEYREK YA DA YARI FİNAL YAPARSA..."

Fenerbahçe çok kritik bir Mersin maçı oynadı, çok kırılgan bir maçtı. Orada puan kaybedip, BATE'den kötü bir sonuçla gelseydi herkes bekliyordu, muhalefeti vs. Şimdi Fenerbahçe çeyrek final, yarı final yaparsa şaşırmamak lazım. Ligde de tekrar ben bu iddiada varım dedi. 
Dilmen, maçta çizgiyi geçip geçmediği tartışılan pozisyon için ise "Egemen gördüğümüz kadarıyla top çizgiyi geçmeden müdahale etti." dedi.