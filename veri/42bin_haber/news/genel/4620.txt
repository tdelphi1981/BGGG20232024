Not artışı kesin olur
İŞ Bankası Genel Müdürü Adnan Bali, Moodysin açıklamalarından Türkiyenin notunun arttırma kararını kesinleştirmek için biraz zaman istediğinin anlaşıldığını belirterek, Türkiyenin cari açığında olağanüstü düşüş var. Sonuçlarının somutlaşması, 2013 yılının yeni şartlarında teyidinin görülmesi ihtiyacı var. Yorumum o dedi.
İŞ Bankası Genel Müdürü Adnan Bali, Türkiyenin cari açığının 78 milyar dolardan 53 milyar dolara düştüğüne dikkat çekerek, Bu olağanüstü bir iyileşme. Dolayısıyla Moodysin açıklamalarından not artırımını bir süre daha erteleme ihtiyacı duyduğu ve bu kararı kesinleştireceği süre için biraz zaman istediği anlaşılıyor dedi. Büyümenin hız kesmiş olmasının cari açıktaki düşüşte büyük ölçüde etkiliği olduğu için düşüşün sürdürülebilirliğinin sorgulandığını dile getiren Bali, Benim kanaatim şu; Türkiye ekonomisinin bugünkü seviyesini yatırım yapılabilir seviyeye çıkartmak biraz kritik bir karar olarak görüldüğünden anladığım kadarıyla ikinci bir derecelendirme şirketi için biraz daha sonuçların somutlaşması ve 2013 yılının yeni şartlarında teyidinin görülmesi ihtiyacı var. Yorumum o. 
2013Ü GÖRMEK İSTİYORLAR 
İş Bankasının ana sponsorluğunda Türkiye Satranç Federasyonu tarafından düzenlenen Türkiye Küçükler Satranç Şampiyonasına ilişkin toplantıda soruları yanıtlayan Bali, yeni bir not artırımının ne zaman geleceği konusunda, cari açıktaki düşüşün sürdürülebilir olup olmadığı yönündeki kaygıların giderilmesi gerektiğini belirtti. 2013te yüzde 4.5 civarında bir büyüme beklendiğine işaret eden Bali, Bunun üstünde bir rakam olur mu ve olursa da onun dış dengeye olan etkisi nasıl olur konusuna bağlı olarak not artışıyla ilgili tartışmaların şekilleneceğini düşünüyorum. 2013 yılının içerisinde çeyrek çeyrek rakamlara baktığımızda hem büyüme performansı hem de onun dış ticaret, cari açık üzerindeki etkisi değerlendirilecek. Başkaca kritik bir unsur üzerinde bu kadar fazla durulmadığı görülüyor zaten. 
PİYASALAR SATIN ALDI 
Piyasaların ikinci bir not artırımının gelmesi ile gelmeyecek olması arasında bir beklentide kaldığı için genelde piyasaların bir olguyu önceden satın alarak belli bir fiyatlama içerisinde olabildiklerini belirten Bali, İkinci bir derecelendirme şirketinden de bu yönde bir karar gelebilir düşüncesi bir süredir piyasalarda değişik şekillerde dillendiriliyor idi dedi. Hatta Moodysin bu amaçlı bir toplantı düzenleyeceğini ilk açıkladığı günde bu beklentinin biraz fazlaca satın alınır olduğunu hatırlatan Bali, şunları söyledi: Arkasından da bir not artırımı gelmeyince onun etkisi görüldü. Ben bunu gelinen endeks düzeyini de gözönüne alırsak olağan görüyorum. Normalde de bir realizasyon ve belli bir düzeltmenin gelmesini beklemek lazımdı. Dolayısıyla çok ciddi bir dalgalanma olmaz diye düşünüyorum. 
Vasiyet bizi ilgilendirmez 
ADNAN Bali, Atatürkün manve kızı Ülkü Adatepenin çocuklarının, annelerinin İş Bankasından ve CHPden gereken mirası alamadığı gerekçesiyle 1 milyar dolar talepli ihtarname göndermesine ilişkin, Vasiyetnamenin içeriği bellidir. İş Bankasını bu bakımdan vasiyetnamenin içeriğinden farklı olarak bağlayacak, etkileyecek bir başka boyut, husus yoktur değerlendirmesini yaptı. Şimdiye kadar ki uygulamaların da tamamen vasiyetnamenin içeriği paralelinde olduğunu belirten Bali şöyle konuştu: Bizim doğrudan karar alma noktasında olduğumuz bir husus da değildir dolayısıyla. Biz vasiyetnamenin içeriğine göre bize gelen talimatlar ve bilgiler çerçevesinde hareket ediyoruz. Bunun ötesinde bir boyutun İş Bankasını ilgilendiren bir durumu yok. Vasiyetnamenin içeriği ne ise ona göre hareket edilmiştir bugüne kadar İş Bankası bakımından. 
Bankaların aktifi 1.5 trilyonu aşar  
TÜRKİYE Bankalar Birliği (TBB) Genel Sekreteri Ekrem Keskin, Türkiyede Merkez Bankasının, BDDKnın veya hükümetin sinyallerini çok çabuk algılayan ve bunu kararlarıyla yatırımcılara ve girişimcilere yansıtan bir bankacılık sistemi olduğunu söyledi. Keskin, bankacılık sektörünün, ekonomide büyümenin anlık, hızlı veya yavaş değil, sürekli büyüme ve istikrarlı olmasından yana    olduğunu kaydetti.
Kredilerin 2012 yılının son çeyreğinde bir miktar büyüdüğünü ifade eden Keskin, bu yılın ilk çeyreğinde kredi büyümesinin devam edeceğini belirtti. Keskin, tahminlere göre 2013 yılında bankacılık sektöründe toplam aktiflerin yüzde 12-14 artarak 1 trilyon 556 milyon lira olacağını belirterek, şöyle devam etti: Kredi büyümesinin yüzde 14-16 ile 930 milyar liraya, mevduatların yüzde 12-14 ile 925 milyar liraya, özkaynaklar yüzde 13-14 ile 202 milyar liraya ve kârın yüzde 12-14 ile 26 milyar liraya yükselmesini tahmin ediyoruz. Bu büyümeyi ve finansal istikrarı korumak için özkaynakların güçlü kalmaya devam etmesi gerekiyor. Kâr performansı da özkaynak büyümesini desteklemelidir. 2013 yılında toplam aktiflerin GSYHya oranının yüzde 99-100, kredilerin GSYHya oranının yüzde 59-60, kredilerin mevduata oranının yüzde 98-101, özkaynakların toplam aktiflere oranının yüzde 12.5-13.3 ve özkaynak karlılığının yüzde 12-12.5 aralığında olacağını tahmin ediyoruz. 
Cem Yılmazı 15 saniyede mat ettiler 
İŞ Bankasının 2005ten bu yana destek verdiği Türkiye Küçükler Satranç Şampiyonasına katılan küçük oyuncular bankanın reklam yüzü Cem Yılmazı 15 saniyede mat ettiler. 27 Ocakta başlayan Antalyadaki şampiyonaya İş Bankası Genel Müdürü Adnan Bali ile birlikte katılan Cem Yılmaz, çocuklarla oynadığı satranç oyununda daha oyununda başında mat olunca, 15 saniyede ifademi aldılar, merhamet etmediler dedi. İki çocukla satranç oynayan ikisine de yenilen Cem Yılmaz, kendini Antalya ikincisi ilan etti. Çocuklara Çalışacağım, hepinizi yeneceğim diye espri yapan Yılmaz, Adnan Balinin de yenildiğini ve 4ncü olduğunu öğrenince, O zaman şimdi ikimiz oynayacağız değil mi? diye takıldı. Cem Yılmazın satranç oyuncusu çocuklara ise mesajı oldukça anlamlıydı: Bir piyon yeterince dirayet gösterirse ileride vezir olur. Satranç bu vezir de eder rezil de.   
COŞMAYACAK HESAP 
İlk tasarruf aracının İş Bankası kumbarası olduğUnu kaydeden Cem Yılmaz, oğlu ile ilgili birikim planlarını paylaşırken, basın toplantısındaki katılımcıları kahkalara boğdu. Cem Yılmazın esprili açıklamalarından akılda kalanlar özetle şöyle: 
· Bizim jenerasyonda kumbara vardı. Oğlum Kemalin de Servet Bey kumbarası var. Büyük olmamakla beraber ben ne kadar biriktiriyorsam onunki de o kadar. 
Neticede bizim babamız Cem Yılmaz değildi...
· Oğlum için kumbara fonu yaptık. Şube müdürü sordu Ne kadar yatıracaksınız diye... Fazla coşmayacak dedim. 
· Yatırım için ben de profesyonellerle çalışıyorum, onlardan fikirler alıyorum. E ne de olsa etrafımda bu kadar insan var.  
Satranca her yıl 1.8 milyon lira 
İŞ Bankasının 2005 yılından bu yana devam eden desteğinin ardından 12 Dünya Şampiyonluğu ve 19 Avrupa Şampiyonluğu elde edildiğini belirten Adnan Bali, sporcu sayısının da 30 binden 230 bine çıktığını söyledi. 
Satrancı seçmeli ders olarak seçen öğrencilerin sayısının ise, 100 binden 2 milyon 500 bine ulaştığını kaydenen Bali, Türkiye genelinde 2012 yılsonu itibarıyla 7 bin 73 satranç sınıfı açtıklarını ve turnuva için yıllık 1.8 milyon TL bütçe ayırdıklarını söyledi.