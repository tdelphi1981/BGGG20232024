Köpeklerin ısısı ölümden kurtardı
Down sendromlu Kyle, dört yavru köpekle ormanlık alanda kayboldu... Gece boyunca köpeklere sarılan 10 yaşındaki çocuk, dört yavrunun verdiği ısı sayesinde hayatta kaldı
 ABD'nin Alabama eyaletinde yaşayan Kyle Camp, köpeğinin yeni doğan yavrularının peşinden giderken ormanlık alanda kayboldu. Polis ve gönüllü bir ekip, sabahın ilk ışıklarına kadar Kyle'ı bulmaya çalıştı. Çocuğun ailesi de köpeklerini alarak arama çalışmalarına katıldı. Çocukla birlikte kaybolan dört yavrusunun kokusunu takip eden köpek, sonunda aileyi oğullarına kavuşturdu. Kendisinden 18 saat boyunca haber alınamayan 10 yaşındaki down sendromlu Kyle'ın gece boyunca dört yavruya sarıldığı ve onların kendisini sıcak tutması sonucu hayatta kaldığı ortaya çıktı. Kontrol için hastaneye gönderilen çocuğun sağlık durumunun iyi olduğu açıklandı.