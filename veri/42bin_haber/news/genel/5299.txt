Solda isyan, Ennahdada kriz
Tunusta suikast sonucu öldürülen muhalefetteki solcu lider Şükrü Belayıdın dün düzenlenen cenazesine onbinlerce kişi katılırken, ülkeyi sarsan suikast iktidardaki Ennahdada yaşanan derin çatlağı da su yüzüne çıkardı.
Çarşamba günü evinden çıkarken vurularak öldürülen Demokrat Yurtseverler Hareketi liderinin cenazesi nedeniyle başkent Tunus, neredeyse olağanüstü hal bölgesine döndü. İslamcı iktidara karşı gövde gösterisine dönüşen cenaze töreninde kalabalık, suikasttan sorumlu tuttukları Ennahda aleyhine sloganlar attı. Polis ise, mezarlık yakınında yas tutanların araçlarını çalmaya çalışan bazı gençlere göz yaşartıcı gazla müdahale etti. 
Suikast sonrası yaşanan sokak çatışmalarının tekrarlanmaması amacıyla başkentte binlerce asker konuşlandırıldı. Ülkedeki laik hareketin öncülerinden Tunus İşçileri Genel Sendikasının (UGTT) ilan ettiği genel grev nedeniyle dün çok sayıda dükkan ve iş yeri kapalı kaldı.  
BÖLÜNME SİNYALİ 
Suikastın ardından, Biz AKPyi model alıyoruz diyen iktidar partisi Ennahdanın Genel Sekreteri ve Başbakan Cibalinin hükümeti feshederek yeni bir teknokrat hükümet kuracağını açıklaması partideki radikal kanadı öfkelendirdi. Partinin kurucusu Raşid Ganuşinin temsil ettiği sert kanat, Cebaliye büyük tepki gösterdi.