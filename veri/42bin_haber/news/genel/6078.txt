Suriyede şiddetin sorumlusu Türkiye
Suriyede Esad rejimi ile muhalifler arasında çıkan çatışmaların ardından kuzeyde güçlenen PKKya yakın Demokratik Birlik Partisi (PYD) Başkanı Salih Muhammed Müslim, Türkiyenin cihatçı grupları destekleyerek Suriyede şiddetin tırmanmasına yol açtığını öne sürdü.
Pariste basın toplantısı düzenleyen Müslim, Türkiye ile ilgili sert açıklamalar yaptı: Türk devleti Suriyenin içişlerine karışmaktadır. Türkiye durumu kendi çıkarları doğrultusunda etkilemeye çalışmaktadır. Muhaliflerle, Kürtlerin hareketten uzaklaştırılması şartıyla müzakereye oturuyor. El Nusranın kampları Türkiyededir. Cezire Fırat Kurtuluş Cephesine 100 milyon dolar verdi. 
Müslim, ay başında PYD ve Özgür Suriye Ordusu (ÖSO) arasında varılan ateşkesle ilgili olarak da, ÖSOya bağlı Haseke Devrimci Konseyi komutanı Albay Hasan Abdullah ile YPGnin çatışmaları sona erdirmek üzere anlaştığını, ancak Türkiyenin kontrolündeki Suriye Ulusal Koalisyonunun (SUKO) bu ateşkesi tanımadığını ifade etti.