Sorumsuz açıklamalarla süreci sabote etmesinler
Adalet Bakanı Sadullah Ergin, Almanya'da Adalet Bakanı Sabine Leutheusser-Schnarrenberger'le görüşmesinin ardından basının sorularını yanıtladı.
 PKK'lılarla buluşma olayı üzerine 10 milletvekili hakkında hazırlanan fezlekeyle ilgili olarak, 'Terör unsurlarının ayrıştırılmadan ve milletin gözünün içine bakarak yapılan o eylem, bütün kamuoyunu yaralamıştır'' dedi. 
 66 CEZAEVİNDE 683 KİŞİ 
 Bakan Ergin, cezaevlerindeki açlık grevleriyle ilgili son durumun sorulması üzerine de şunları kaydetti: ''Bizde, şu anda 66 ayrı cezaevinde 683 kişi olarak gözüküyor. Eylemler, cezaevindeki kötü koşullardan ya da yanlış uygulamalardan kaynaklı değildir. Tamamen siyaset alanında tartışılması gereken konulara ilişkindir. Herkesin sorumluğunu yerine getirmesi gerekir. Sorumluluk noktasında olanların sorumsuz açıklamalarıyla bu süreci sabote etmemeleri, istismar etmemeleri önemli. İnsan hayatının söz konusu olduğu bir yerde, biz insanların burnunun kanamaması için önemli çaba sarf ediyoruz ama başkalarının da kendi üzerine düşeni yapması gerekir. Bu eylemlerin sonlandırılmasını beklediğimi ifade ediyorum.'' AA
  