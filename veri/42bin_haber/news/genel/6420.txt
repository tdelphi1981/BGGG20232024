Estetik hayvancılık yapacağım
Romanın sahibi Turgut Toplusoy, tekstilde çocukları batar diye baba mesleğine döndü.
ROMAN markasıyla kadın giyim alanında tanınan ve gayrimenkul projeleriyle bilinen Turgut Toplusoy, Lüleburgazda çiftlik alarak hayvancılığa başladı. Toplusoy, Türkiyede millet batıyor ama ben çiftçilikten, hayvancılıktan para kazanıldığını herkese göstereceğim dedi.  
TURGUT Toplusoy, 1980 yılında kardeşleriyle birlikte yarattığı kadın giyim markası Roman ile tanınıyor. Gecekondulara karşı verdiği mücadeleyle adı Çekmeköy Tarzanına çıkmıştı. O bölgede yaptığı gayrimenkul projeleriyle de biliniyor. Bir ara tası toprağı toplayıp yıllarca teknede yaşayan Toplusoy, 2005 yılında Romanı hızlı koşturmak için işlerin başına geri dönmüştü. Hayvancılığa girdiğini duyunca takılıp peşinden Lüleburgaza gittik, birkaç soru sorduk. 
*  Birden bire bu alana girmediniz, öyle değil mi?
-  Yok, 2 yıldır etüd ediyordum. Kurayım mı satın mı alayım derken bu çiftlik karşımıza çıktı ve gelip baktım 5 dakikada satın aldım.
*  5 dakikada mı yatırım kararı verdiniz?
-  En az 50 çiftlik gezip, inceledim. En az 20 milyon lira harcanan ama içler acısı haldeki çiftlikleri gördüm. Hamitabat Çiftliğini görünce bu kadar kısa sürede çok iyi bir çiftlik olduğunu anladım. Romanın Lüleburgaz ve Edirne bayisini yüzde 20 ortak alarak girdim bu işe. 
OĞLUM BAŞINA GEÇECEK
*  Sizin diğer işlerinizle pek alakalı bir alan değil. Nereden çıktı bu yatırım?
-  Çocuklarıma tekstili bırakırsam batarlar. Çünkü o işin başında Turgut Toplusoy ve Suzan Toplusoy var. Benim babam da çiftçiydi. Çekmeköyde bu işi yapardı. Bir ineğe bakınca kaç kilo süt verir, kaç kilo çeker söylerdi. Çocuklarıma bırakmak için baba işine geri döndüm diyebilirim. Bir de tarım ve hayvancılık hep olacak. Bu iş geleceği olan bir iş. Oğlum Buğra tarım üzerine master yapacak. Bu iş ondan sorulacak. 
KÂR EDİP ÖRNEK OLACAĞIM
*  Ne kadar büyüklükte burası? 
-  120 dönüm arazi üzerine kurulu. 
*  Moda ve inekler Moda ve inşaatı Her ikisine de estetik katıyorum diye anlatmıştınız bir seferinde, ineklerle bağı nasıl kuracaksınız?
-  Ben hayvancılığı da estetik yapacağım. Estetik hayvancılık yapacağım. İneklerim mutlu olacak. Mutlu hayvanın sütü de eti de daha lezzetli olur. Tarım ve hayvancılık alanına yatırım yapan pek çok kişi battı. O kadar çok çiftlik satışa çıktı ki Ben bu işten para kazanıldığını da göstereceğim, örnek olacağım. 
Yatırımımız 50 milyon liraya çıkar 
*  Ve ne kadar yatırım yaptınız?
-  Toplusoy Tarım ve Hayvancılık şirketini kurdum ve o şirket Hamitabat Çiftliğini satın aldı. kısa vadede 15 milyon liralık yatırım yapmış olacağız. Orta vadede bu 40-50 milyon liraya çıkacak. Burası ari çiftlik yani tüberküloz ve brusella hastalığından arındırılmış. Sırf bu sertifikayı alabilmek için 432 hayvan kesilmiş geçen yıl. Şu anda 552 hayvan var burada. Ama daha çok yatırım yapacağız.  
Düve yetiştirip ithalatı bitireceğim 
*  Burada sağmal inek var. Yani süt işindesiniz. Yan alanları düşünüyor musunuz? Yoğurt, peynir, besicilik?
-  Şu anda burası yüzde 50 kapasite çalışıyor ve 7 ton süt üretiyor. İlk hedef 15 tona çıkmak. 500 sağmal hayvan sayısı 1200e çıkacak. Mecburen yurtdışından düve getiriyoruz. Almanya, Çek veya Slovakyadan ari hayvan ithal ediyoruz. Hedefim 2014ten sonra damızlık çiftliği kurmak. Düveleri, çiftliklere satacağım. İthalatı bitireceğim. Tabii besicilik gibi diğer alanları da ekleyip entegre tesis olacağız. 2017 de Türkiyede olmayan peynirleri yapacağım. 2000 model üreten Romanın patronu neden 5-6 çeşit peynir üretemesin? Zarar da etsem yapacağım.  
Herkesin tersini yapmak başarı sırrım 
*  Peki pek çok kişi batarken siz nasıl cesaret ettiniz bu işe?
-  Ben herkesin yaptığının tersini yaparım. Başarımın sırrı budur. Çiftlik işine girenler daha sonra düşen fiyatlar nedeniyle zarar etti. Batanlar oldu. Biz doğru zamanlamayla girdik işe.  
İleri ülkeler tarımda da ileri 
*  Biz de sanki tarım ve hayvancılıkta iyi olmak sanayileşmeye engelmiş gibi, bu temel alanlar ihmal edildi. Oysa gelişmiş, sanayileşmiş her ülke tarım ve hayvancılıkta da çok ileri. 
-  Evet, ileri ülkelerin hepsi tarımda da ileri. Bunun tersi bir örnek yok dünyada. Adamların kendi toprakları verimsizse gitmiş başka ülkelerde tarım yapıyor. Tarım daha da önem kazanacak.