Dış ticaret 7.2 milyar dolar açık verdi
İhracat, 2012 yılı Kasım ayında geçen yılın aynı ayına göre yüzde 24.8 oranında artışla 13 milyar 829 milyon dolar düzeyine yükseldi.
 İthalat ise yüzde 12.5 oranında artışla 20 milyar 986 milyon dolar düzeyinde gerçekleşti. Aynı dönemde dış ticaret açığı 7 milyar 571 milyon dolardan 7 milyar 158 milyon dolara geriledi. İhracat 2012 yılının Ocak-Kasım döneminde, 2011 yılının aynı dönemine göre yüzde 14.3 artarak 139 milyar 983 milyon dolara yükselirken, ithalat yüzde 1.6 azalarak 216 milyar 750 milyon dolara geriledi. Aynı dönemde dış ticaret açığı yüzde 21.5 azalarak 97 milyar 818 milyon dolardan 76 milyar 767 milyon dolara düştü. 2011 yılının Ocak-Kasım döneminde yüzde 55.6 olan ihracatın ithalatı karşılama oranı, 2012 Kasım ayında yüzde 64.6’ya yükseldi. (anka)