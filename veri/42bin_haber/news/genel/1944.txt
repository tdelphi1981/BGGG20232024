Diyanet'ten kıyamet açıklaması
Diyanet İşleri Başkanı Mehmet Görmez, batıl, sahte, hurafe kıyamet senaryolarına itibar edilmemesini istedi.
Mehmet Görmez, Twitter'dan paylaştığı cuma mesajında, Öncelikle cumanız mübarek olsun, gönülleriniz ve haneleriniz sevgiyle, muhabbetle, güzelliklerle dolsun ifadesini kullandı.
Görmez, mesajında şunları kaydetti:
Gelen yoğun sorular üzerine derim ki batıl, sahte, hurafe kıyamet senaryolarına itibar etmeyelim. Ebedi aleme hazırladıklarımıza bakalım.
Dünya ahiretin tarlasıdır. Cennet, tohumunu bu dünyada ektiğimiz bir bahçedir. Cehennem ise ateşini bu dünyadan götürdüğümüz bir ocaktır. 'Rabbimiz, bize dünyada da ahirette de güzellikler ver' diye dua edelim.