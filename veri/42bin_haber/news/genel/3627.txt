Umarım onları da korkutmazlar
Turistik Otelciler İşletmeciler ve Yatırımcılar Birliği, Hilton Otelinde düzenlediği törenle yurtdışında ilgi gören Türk dizilerinin oyuncu ve yapımcılarına teşekkür plaketi verdi. Törende rol arkadaşı Nur Fettahoğlu'ya birlikte ödül almak üzere sahneye çıkan Halit Ergenç de MUhteşem Yüzyıl dizisiyle ilgili eleştirilere cevap verdi.
GECEDEN FOTOĞRAFLAR 
Dizide Kanuni Sultan Süleyman'ı canlandıran Ergenç şunları söyledi:  "Benim bir keşkem var. Keşke biz bugün cumhuriyet ve Osmanlı dönemi ile ilgili sayısız sayıda yapılmış diziler ve filmlerin ardından yapılmış bir prodüksiyon olsaydık. Biz biliyoruz ki bir proje dalında ilkse biz ilk olduğumuz söylemiyoruz. Tabii ki yapılmış başka projeler de var. Bu kadar başarı kazanmış bir proje olarak ilkse muhakkak bu kadar çok eleştiriye bazen tahribata uğrayacak bazen saldırıya uğrayacak bunlara maruz kalabilir. İşte burada da aslında biz yapmak istediğimiz noktaya ulaşmışız demektir. Çünkü bir televizyon dizisi aslında belgesel olarak insanlara ders verme mecburiyeti taşımalı ama insanların kafalarında sorular yaratıp bu soruların cevaplarını arama isteği uyandırıp birbirleriyle konuşmaya ve tarihi gerçekleri öğrenmeye yönlendirir. Umarım bizden sonra bizden çok daha iyi işler yapacak insanlar için bugün bizim yaşadığımız korkutucu, ürkütücü ve vazgeçirici olmaz da bizim yurtiçi ve yurtdışında kazandığımız başarıları yakalar." 
YAPIMCININ SÖZLERİ BUZ GİBİ BİR HAVA ESTİRDİ 
Ödül töreni öncesi sahneye çıkan ve kendisini yapımcı olarak tanıtan Necati Aslan, "35 yıllık yapımcıyım geçinemiyorum" dedi. Korumaların müdahalesi üzerine "Ben terörist değilim" diye bağıran Aslan, "35 yıl emek verdim. Hiçbir ödülüm yok. 85te Osmancık dizisini çektik. Bugüne kadar yoktum. Ben hayatımı, milletimi ve devletimi Allahına kadar seviyorum. Ben Tayyip Erdoğan manyağıyım. Ama hayatımda birşeyim yok. Kiramı bile veremiyorum. Hiçbirşeyim yok. 35 yıl emek verdim. Birgün bile başka birşey yapmadım. Sadece sinema yaptım." dedi. 
Bunun üzerine programın sunucusu " Müdahale etmek gerekiyor. Burası başbakanlık önü değil. Politika yeri de değil" dedi. Korumalar da Aslanı dışarı çıkarttı.  
Ardından Bakan Günay konuşmasını yapmak üzere sahneye çağırıldı. Sahneye çıkan Günay, "Bu akşamın haberini ürettik galiba" dedi. Günayın bu sözleri gülüşmelere neden oldu. Günay "Son yıllarda gerçekten Türkiye sinemasını desteklemeye çalıştık. Yeni inema kanunu hazırlıyoruz . Ama diziler gerçekten kendiliğinden Türkiyeyi dünyaya çıkardılar. Önceki yıllarda nereye gidersek gidelim birçok dizinin adını, oyuncularını ben yurt dışından öğrendim. Öncelikle orada telaffuz ediliyordu. Dönüp gelip zaman ayırarak bakmaya başladım. Birçok bakan arkadaşım artık bana kendi gezilerini bizim dizelere göre ayarladıklarını söylüyor. Şimdi Türkiye sineması için yeni kanun hazırlığımız var. Bakanlar kuruluna geçen hafta sevk ettim ve sanıyorum ki önümüzdeki toplantılarda bunun sunumunu yapacağım. Orada dizileri de devletin doğrudan doğruya bazı projeleri desteklemelerini de eski kanunda olmayan yeni düzenlemeler olacak. Ve dizi oyuncularının telif, emek haklarını da güvenceye almış olacağız. Dizilerdeki güzellikleri görüyoruz ama onun arkasında bir meşakkat var. Bunların farkındayız ve dizide çalışan arkadaşlarımızın haklarını yeni kanunla daha güvence altına almış olacağız" diye konuştu.  
Konuşmanın ardından ödül törenine geçildi. Kanal D televizyonunda yayınlanan Kuzey Güney, Aşk-ı Memnu, Öyle Bir Geçer Zaman ki, Gümüş, Kayıp Şehir, Binbir Gece, Ihlamurlar Altında ve Yalan Dünya dizileri ile Muhteşem Yüzyıl, Kurtlar Vadisi, Ezel, Suskunlar, Beni Affet ve Deniz Yıldızı dizileri ödüle layık görüldü. Kuzey Güney dizisinin oyuncuları Buğra Gülsoy ve Öykü Karayel ile Ay Film Yapımın sahibi Kerem Çataya ödülünü, Kültür ve Turizm Bakanı Ertuğrul Günay verdi. TUROB Başkanı Timur Bayırdır ise, Muhteşem Yüzyıl dizinin oyuncu Halit Ergenç ile Nur Fettahoğluna ödül verdi. Halit Ergenç, 
Bakan Günay, organizasyona katkılarından dolayı Hilton Worldwide Türkiye Üst Sınıf Oteller Bölge Müdürü Armin Zerunyana da teşekkür plaketi verdi. Oyuncu ve yapımcılar Bakan Günay ile toplu hatıra fotoğrafı çektirdi.