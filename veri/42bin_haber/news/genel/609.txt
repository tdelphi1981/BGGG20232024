Ve yılbaşı ikramiyesi belli oldu: Tam 45 MİLYON TL
Bu para insanı çıldırtır... Geçtiğimiz yıl 40 milyon TL olan yılbaşı ikramiyesi bu yıl 45 milyon TL olarak belirlendi. Bunun dışında bir adet 5 milyon lira, 1 adet 2 milyon lira ve 1 adet de 1 milyon lira dağıtılacak. Yılbaşı özel çekiliş biletleri, 29 Kasım Perşembe günü satışa sunulacak
 Milli Piyango İdaresi (MPİ) Genel Müdürü Recep Biçer, 31 Aralık 2012'de yapılacak yılbaşı özel çekilişinde büyük ikramiye olarak 1 adet 45 milyon lira verileceğini bildirdi. Piyangonun 2010 yılındaki büyük ikramiyesinin 35 milyon lira, 2011 yılında 40 milyon lira olduğunu ve bu rakamın bu yıl 45 milyon liraya yükseltildiğini belirten Biçer, 'Bu yıl da büyük ikramiyede 5 milyon liralık bir artışa gittik ve büyük ikramiyeyi 45 milyon lira olarak belirledik'' dedi. Biçer, çekilişle ilgili ayrıntıları ise şöyle açıkladı: 'Yılbaşı özel çekiliş biletleri, 29 Kasım Perşembe günü satışa sunulacak. 9 ve 19 Aralık çekilişleri kaldırılacak ve Milli Piyango'nun 31 Aralık'a kadar başka piyango çekilişi olmayacak. Büyük ikramiye 45 milyon lira olacak. Bunun dışında bir adet 5 milyon lira, 1 adet 2 milyon lira ve 1 adet de 1 milyon lira dağıtılacak.'' Geçen yılbaşı özel çekilişinde 36 liradan satılan tam biletin bu yıl 40 lira olacağını bildiren Biçer, bu çerçevede yarım biletim 20 liradan, çeyrek biletin de 10 liradan satılacağını söyledi. Biçer, 'Büyük ikramiye, 40 milyon liradan 45 milyon liraya yükseltilirken, büyük ikramiyede yüzde 12,5'luk bir  artış meydana geldi' dedi.
 Döviz bazında 20 yılın en yükseği
 l 45 milyon liraya yükseltilen büyük ikramiye, son 20 yılda 1.500 kat artış gösterdi.
 l MİLLİ Piyango'nun yılbaşı büyük ikramiyesi, döviz bazında yaklaşık 25 milyon 
 dolara ulaşıyor. Bu rakam son 20 yılın döviz bazında da en yüksek ikramiyesi olacak.