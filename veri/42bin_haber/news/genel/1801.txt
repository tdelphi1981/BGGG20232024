Üniversitede 'aşk' cinayeti
Kadına karşı şiddetle mücadele gününde vahşet
 Erzurumlu fırıncı Ferhat, vize sınavı öncesi üniversiteli Havva'nın önünü kesti... Önce sevdiği kızı sonra kendini vurdu
 Levent AKPINAR / ERZURUM
 Karşılıksız aşk cinneti... Erzurum Atatürk Üniversitesi İktisadi ve İdari Bilimler Fakültesi'nin önünde öğlen meydana gelen olay şöyle gelişti:
 - Fakültenin Ekonometri Bölümü 3'üncü sınıf öğrencisi olan Havva Ay (20), daha önce arkadaşlık ettiği fırın işçisi Ferhat T. (23) tarafından bir süredir rahatsız ediliyordu. 
 - Genç kız, Ferhat T'ye artık kendisiyle görüşmek istemediğini söyledi. Ancak genç adam ayrılığı gururuna yediremedi. 
 - Dün Ferhat T, genç kızın vize sınavına katılmak için fakülteye gittiği sırada karşısına çıktı. Yanında getirdiği silahı çıkaran Ferhat T, eski kız arkadaşını tehdit etti.
 - GENÇ kız 'yapma' diye bağırırken tetiğe basan Ferhat T, genç kızı göğsünden ve boynundan vurduktan sonra aynı silahı kendi çene altına dayayarak bir kez daha ateşledi. 
 - her iki genç de ağır yaralı olarak hasta-neye kaldırılıp ameliyata alındı. 
 - Havva Ay, hayatını kaybederken Ferhat T.'nin ise hayati tehlikesi devam ediyor.