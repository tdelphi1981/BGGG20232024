Öldüren oyun
DENİZLİ'DE çocukların pompalı tüfekle oyunu kanlı bitti...
 Emekli polis Ahmet Akdağ'ın İstanbul'da yaşayan meslektaşı kendisini ziyarete geldi. İki polis, bir düğüne katılmak üzere evden ayrılırken, oğulları Yusuf Burak Akdağ (11) ile Ö.A'nın (16) evdeki pompalı tüfekle oynaması ise faciaya neden oldu. Tüfeğin ateş almasıyla kalbinden yaralanan Yusuf Akdağ kaldırıldığı hastanede yaşamını yitirdi. Ö.A. ise jandarma tarafından gözaltına alındı. Yusuf Akdağ'ın ölümünden kısa süre önce bir paylaşım sitesinde kendisi için mezar taşı yaparak, 'Sadece şaka amaçlıdır, Allah bilir ne zaman öleceğini' yazması dikkat çekti. Yusuf'un ölümüyle şok yaşayan arkadaşları da sosyal paylaşım sitesinde bir slayt hazırlayarak 'Bizi cennette bekle' dedi. Hacı SELAMOĞLU / DENİZLİ