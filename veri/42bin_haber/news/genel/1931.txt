Ürkek tüketiciye 0.50 faizle güven vereceğiz
Siyasi gelişmelerin sektörü etkilediğini söyleyen Mavuk, 'En ufak bir gerilimde satış ofisine gelen kişi sayısı düşüyor. Tüketici tedirgin. Olumlu gelişme ise faizlerin düşmesi. Hedefimiz faizi 0.50'ye kadar indirmek' diye konuştu
 961 yılında Malatya'da bir aile şirketi olarak kurulan MVK Yapı, dededen toruna 52 yıldır inşaat sektöründe faaliyet gösteriyor. MVK Yapı Yönetim Kurulu Üyesi Ertürk Mavuk, dedesi Hacı Ahmet Mavuk tarafından kurulan şirketin,  Malatya'da ilk asansörlü, yürüyen merdivenli bina, ilk ofis binası gibi pek çok ilki hayata geçirdikten sonra 1972'de merkezini İstanbul'a taşıdığını, 72'den bu yana Anadolu Yakası'nda butik projelere imza attıklarını belirtiyor. Şirketin ilk markalı işi ise Kurtköy'de eylül ayında inşaatına başlanan ev-ofis projesi Work-Square.  
 60 MİLYON DOLAR YATIRIM
 60 milyon dolarlık yatırımla hayata geçirilen Work-Squere'in, en ön plana çıkan özelliğinin lokasyonu olduğunu ifade eden Mavuk, 'Proje Kurtköy'de Sabiha Gökçen Havaalanı'ndan sonra karşılaşacağınız ilk kavşakta. Havaalanına yürüme mesafesinde. Bu da projeye artı değer katıyor' diyor.
 Yan blok otel olabilir
 Metrekare fiyatlarının 3 bin - 3.500 TL arasında değiştiği projenin yüzde 15'inin satıldığını vurgulayan Mavuk, 'Yan blokun otel olma ihtimali üzerine düşünüyoruz. Görüşmeler yapıyoruz. O blokun durumu netleşirse, daire sayısı da 351'den 250'ye düşecek' diye konuştu.
 'Sekreter hizmeti bizden'
 OFİS projelerinin vazgeçilmezi olan sekreter hizmetinin Work-Square'de de olduğuna dikkat çeken Mavuk, 'Projede toplantı salonları ve sekreter hizmeti var. Teknik altyapı da ofis kullanımına uygun. Ayrıca, her daireye bir de depo veriyoruz' dedi.
 Yıl sonu hareketi var
 MAVUK, siyasi gerilimlerin sektörü olumsuz etkilediğini belirterek 'Suriye ile olan gerginlik, uçak düşmesi,  satış ofisine gelen telefon sayısını bile etkiliyor. Tüketici biraz ürkek. Yine de faizlerin düşmesiyle sektörde bir yıl sonu hareketi başladı. Bizim projede faizler yüzde 0.78'e kadar geriledi. Biz bunu 0.50'ye kadar çekmeyi planlıyoruz' diye ekledi.