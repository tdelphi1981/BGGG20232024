Siirt'te ilginç tesadüf!
F.Bahçe Ülker'i Siirt gezisinde 3 Temmuz soruşturmasını yürüten Emniyet Müdürü Mutlu Ekizoğlu koruyacak!..
 HAKAN EYÜPOĞLU
 F.Bahçe Ülker, sosyal sorumluluk projesi kapsamında Başkan Aziz Yıldırım, yöneticiler ve Nihat Özdemir'in de bulunduğu kafileyle bugün Siirt'e gidiyor. Kafilenin güvenliğinden Siirt Emniyet Müdürlüğü'ne 1 ay önce atanan Mutlu Ekizoğlu sorumlu olacak. 
 KARŞILAŞACAKLAR MI BİLİNMİYOR
 İSTANBUL Emniyet Müdür Yardımcısı iken 3 Temmuz soruşturmasını yürüten Ekizoğlu'nun talimatıyla polisler gün boyu F.Bahçe heyetine eşlik edecek. Yıldırım ile Ekizoğlu'nun Siirt'te karşılaşıp karşılaşmayacağı bilinmiyor. Kafileyi karşılayanlar arasında Siirt'in ileri gelenleri olursa Mutlu Müdür'ün Yıldırım'la bir araya gelme ihtimali var. Başkan Yıldırım, Ekizoğlu ile en son gözaltında bulunduğu sırada emniyet nezaretinde görüştü.
  