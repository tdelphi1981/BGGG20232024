Polisler:Görmedik
Adalet Bakanlığı, Bingölde polis aracına saldırıdan yargılanan ve gizli tanık ifadesiyle ömür boyu hapse çarptırılan Gülsüm Koçun dosyasını istedi. Olayda 1i yaralanan 2 polis memurunun mahkemeye verdiği ifadede, Ateş açan şahısları görmedik dedikleri ortaya çıktı.
BİNGÖLde polis aracına silahlı saldırıda bulunduğu gerekçesiyle Diyarbakırda yargılandığı mahkemece gizli tanık ifadesiyle ömür boyu hapis cezasına çarptırılan lise öğrencisi 19 yaşındaki Gülsüm Koçun dosyasını incelemek üzere Adalet Bakanlığı mahkemeden istedi. 
2011deki saldırıya katıldığına ilişkin hakkında gizli tanık ifadesi bulunan lise öğrencisi Gülsüm Koç, Diyarbakır 4üncü Ağır Ceza Mahkemesince ömür boyu ve 26 yıl 8 ay hapis cezasına çarptırıldı. Kararın haber olarak yayınlanmasının ardından Adalet Bakanlığı konuyu inceleme altına aldı. Adalet Bakanlığı, Diyarbakır 4üncü Ağır Ceza Mahkemesine gönderdiği yazıda Gülsüm Koç ile ilgili dosyanın incelenmek üzere gönderilmesini istedi. Mahkeme, Koçun dosyasının örneğini bakanlığa gönderdi. İncelemenin basına yansıyan haberlerden dolayı yapıldığını belirten yetkililer, içeriğiyle ilgili bilgi vermedi.
Recep Tayyip Erdoğan Mahallesi Palamut ile Kale Caddesinin kesiştiği yerde meydana gelen saldırıda, Bingöl Trafik Şube Müdürlüğüne ait 12 A 5437 plakalı araçta bulunan, polis memurları Hasan Hüseyin Korkut ve Reşat Onanın da ifadelerinde Gülsüm Koçu görmediklerini belirttikleri belirtildi. Saldırıya uğrayan aracı kullanan polis memuru Reşat Onan 25 Ocak 2012 tarihinde Bingöl Ağır Ceza Mahkemesinde olayla ilgili ifade verdi. Onan, mahkeme huzurunda verdiği ifadesinde olay günü araçla seyir halinde olduklarını belirterek, şöyle dedi:  
GECEYDİ, KARANLIKTI 
Bizim seyir yönümüze göre sağ tarafımızdan bize doğru ateş açıldı. Biz hızlı bir şekilde geçmeye çalıştıysak da yaklaşık olarak 25-30 tane Kalaşnikof silaha ait mermi aracımıza isabet etti. Arkadaşım Hasan Hüseyin Korkut bacaklarından yaralandı. Ben yara almadım. Aracı ben kullanıyordum. Sanırım vatandaşlarca olay merkeze intikal etmiş. Bunun üzerine destek kuvvet geldi. Benim tahminime göre bize açılan ateş 5-10 metre mesafeden açıldı. Dolayısıyla gecenin de karanlık olması nedeniyle bize ateş açan şahısları ben görmedim, arkadaşım da görmemişti. Olay nedeniyle sanıklardan şikâyetçiyim, cezalandırılmalarını istiyorum.         
Saldırıyı yapanlardan şikâyetçiyim 
SİLAHLI saldırı olayında aracın sağ tarafında oturan ve ayaklarından yaralanan polis memuru Hasan Hüseyin Korkut ise, 18 Nisan 2012de Diyarbakır 4üncü Ağır Ceza Mahkemesindeki duruşmaya katıldı. Duruşmada tutuklu sanık Gülsüm Koç da hazır bulundu. Daha önce Ankara 12nci Ağır Ceza Mahkemesine talimat ile ifade veren Korkut, olaydan sonra 9 ay hastanede tedavi gördüğünü belirterek, şöyle dedi:
Bacak bölgemde 30a yakın civata ve platin mevcuttur. Ayakta duramıyorum. Bana yönelik saldırı eylemini gerçekleştiren sanıklardan şikâyetçiyim. Olayın saat 21.30 sıralarında olması, havanın kararmış olması, saldırının şehir içerisinde aniden yapılmış olması nedeni ile saldırıyı kimin gerçekleştirdiğini bilemiyorum. Huzurda bulunan sanık veya başkaca bir kimseyi de görme fırsatım olmadı. Silah seslerini duyar duymaz hedef küçültmeye çalıştım. Buna rağmen sol diz kapağımdan, sol kaval kemiğimden ve sağ ayak bileğimden yaralandım.