Anadilde savunmayı AİHM eksik buldu

TÜRKİYE Büyük Millet Meclisinin mahkemelerde anadilde savunma hakkını onaylaması, Avrupada memnuniyet yarattı. Ancak, tercümandan ücretsiz yararlanılması konusunda da uyarı geldi. Bu konuda Avrupa İnsan Hakları Mahkemesi (AİHM) kararları hatırlatıldı ve Türkiyenin bu kararla büyük ölçüde AİHM kararlarına uyduğu belirtilerek, bir eksik var uyarısı dikkat çekti. AİHM yetkililerinden alınan bilgiye göre, sanığın duruşmada kullanılan lisanı anlamadığı veya bilmediği takdirde bir tercümanın yardımından para ödemeksizin yararlanma hakkı bulunduğunu öngören kararı olduğu hatırlatıldı. AİHM, Luedicke, Belkacem ve Koç davasında, Federal Almanyaya  karşı bu hüküm uyarınca bir karar almıştı. Bu kararda, sanığa tercüman ücretini ödemesinin emredilmesinin kesinlikle yasak olduğunu, bu hükmün ne şartlı bir af, ne geçici bir muafiyet ne de askıya alınma olmayıp, tamamen ve kesin bir muafiyet veya ibra içerdiğini belirtmişti. Bu karar, Avrupa İnsan Hakları Sözleşmesinin Adil yargı konusunu içeren 6ncı maddesi öngörülerek alınmıştı. AİHM ayrıca, bu ilkenin kapsamına yargılamada kendisi aleyhine kullanılan ve adil yargılamadan faydalanması için anlamasının gerekli olduğu belgeler ve ifadelerin de dâhil olduğunu kaydetmişti.  
  
 