'8 petrol ve 3 gaz sahasında keşifler sürüyor'
Türkiye Petrolleri Anonim Ortaklığı (TPAO) Arama Dairesi Başkanı Ömer Şahintürk, 8 petrol ve 3 gaz sahasında keşiflerinin bulunduğunu söyledi.
 Sakarya Üniversitesi (SAÜ) Mühendislik Fakültesi tarafından düzenlenen 'Türkiye'nin Hidrokarbon Potansiyeli ve TPAO'nun Son Dönem Faaliyetleri' konulu seminere katılan Şahintürk, petrolün olmazsa olmaz ögesinin kaynak kaya, rezervuar kaya, örtü kaya ve kapan olduğunu söyledi.
 Petrolün 1860'dan bu yana dünyanın gündeminde yer edindiğini kaydeden Şahintürk, "1861 yılından 1970'e kadar petrol fiyatları, bugünün varil fiyatlarıyla çok fazla değişiklik göstermemekte. 1970'ten itibaren petrol, dünyada ekonomik silah olarak kullanılmaya başlandı. Çeşitli krizlerde petrol fiyatlarında artış görülmekte. Dünyada, şu an Çin enerji tüketiminde birinci sırada bulunuyor. Türkiye ise 26'ncı sırada yer alıyor." dedi.
 Ülkede yapılan keşifler hakkında bilgi veren Şahintürk, "Trakya'da, 2006 ve 2012 yılları arasında 26 sahada keşif yapıldı. 2012 yılı keşiflerinde ise 8 petrol ve 3 gaz sahası keşfimiz bulunmaktadır." diye konuştu.
 CİHAN
  