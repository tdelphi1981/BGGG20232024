Ölüme terk edildiler
Antalya'da bir garip iflas vakası onlarca hayvanı ölümle karşı karşıya getirdi.
 Musa Ay ve Turgut Demir'e ait olduğu belirtilen çiftlikteki Holstein cinsi 138 inek, sahibinin iflas etmesi ve ortadan kaybolması üzerine ortada kaldı. Aç ve susuz kaldıkları için hayvanlardan 40'ı telef oldu. Hayatta kalanların sağlık durumunun ise iyi olmadığı öğrenildi. Korkuteli İlçe Gıda Tarım ve Hayvancılık Müdürlüğü yetkilileri, bakımları yapılamayan hayvanların bazılarının 'löykoz' denilen bir tür kanser hastalığına yakalandığını belirledi. Çiftliğe 6 aydır uygulanan karantinanın, hastalıkların bulaşıcı olmadığı için kaldırıldığı ifade edildi. Hayvanların ölüm sebeplerinin ise açlık ve susuzluğa bağlı hastalıklardan kaynaklandığı bildirildi. CİHAN