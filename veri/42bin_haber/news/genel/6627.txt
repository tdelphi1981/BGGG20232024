PFDK'dan Aziz Yıldırım'a ceza
Türkiye Futbol Federasyonu (TFF) Profesyonel Futbol Disiplin Kurulu (PFDK), Fenerbahçe Kulübü Başkanı Aziz Yıldırım'a 21 gün hak mahrumiyeti cezası verdi.
TFF'den yapılan açıklamada, PFDK'nın, Fenerbahçe Kulübü Başkanı Aziz  Yıldırım'a, Bursaspor ile oynanan karşılaşmanın hakemine yönelik sportmenliğe  aykırı hareketi nedeniyle takdiren 21 gün hak mahrumiyeti ve 21 bin lira para  cezası verdiği bildirildi.

Açıklamada kurulun, aynı maçta taraftarların neden olduğu saha olayları  ve stada sportmenliğe aykırı pankart asılmasından dolayı Fenerbahçe Kulübü'nün  toplam 20 bin lira para cezası almasını kararlaştırdığı kaydedildi. 
GÖKHAN ZAN'A 2 MAÇ CEZA

PFDK, Galatasaray'ın sahasında Gençlerbirliği ile oynadığı karşılaşmada kırmızı kart gören Gökhan Zan'a da 2 maç ceza verdi. 
  
  
  
 