Facebook'ta "sevişme" krizi
Sosyal ağ devi Facebook'ta elinde pankartla bir fotoğraf paylaşan genç "1 milyon kişinin bu fotoğrafı beğenmesini istiyorum, yoksa kız arkadaşım benimle sevişmeyecek" dedi, yüz binler fotoğrafı beğenmek için akın etti. Ancak işin aslı çok geçmeden ortaya çıktı.
Facebook'ta paylaştığı fotoğrafı kız arkadaşıyla sevişme iddiasıyla 1 milyon kez beğenilmesini talep eden Petter Kverneng, 20 saat gibi kısa bir sürede istediği rakama ulaştı; ancak Kverneng yaptığı açıklamayla herkesi şaşırttı: "Bu sadece bir şakaydı, biz 300 kişinin fotoğrafı beğeneceğini düşünüyorduk ve bu ilgiyi beklemiyorduk."

Kverneng her ne kadar bu açıklamayı yapmış olsa da fotoğrafın beğenilme sayısı halen artıyor. Dün akşam TSİ 21.30 itibariyle fotoğraf tam 1 milyon 246 bin kişi tarafından beğenilmiş ve 25 bin yorum yapılmıştı.

Böylece bir Facebook efsanesi kısa sürede gerçekliğe kavuşmuş oldu.