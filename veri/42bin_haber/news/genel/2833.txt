Öldüren nakile 620 bin TL
Dünyada ilk kez denenen çift kol-bacak nakli sonrası yaşamını yitiren Şevket Çavdar'ın ailesi Hacettepe Üniversitesi ve doktor aleyhine 620 bin liralık tazminat davası açtı.
 Dilekçede ameliyatın Sağlık Bakanlığı'nın nakil şartlarına uygun olmadığı, ameliyat ve risklerle ilgili ailenin yeterince bilgilendirilmediği vurgulandı. Dilekçede 'Önce kol nakli ile başlayan operasyon çift kol ve çift bacak nakline dönüştürülmüştür' denildi. Nakil öncesi sigarayı bırakması gerekirken bu durumun günde 2 paket içen Çavdar'a sorulmadığı öne sürüldü. Anne için 300 bin, 4 kardeş için 75'er bin liralık manevi tazminat istendi. Çavdar'ın engelli aylığının kesilmesi dolayısıyla 20 bin lira maddi tazminat talep edildi. DORUK ÇAKAR