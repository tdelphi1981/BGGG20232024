Yayıncılara 665 bin lira RTÜK cezası
Radyo ve Televizyon Üst Kurulu (RTÜK), reklam gelirlerini süresinde bildirmeyerek ilgili kanun hükümlerini ihlal eden yayın kuruluşlarına toplam 665 bin lira idari para cezası verdi.
 Yeni düzenlemeye göre yayıncı kuruluşlar her takvim ayı içinde elde ettikleri reklam gelirlerini, takip eden ayın 20'sine kadar beyan etmeleri gerekiyor. Bu yükümlülüğü yerine getirmeyen veya geç getiren 250 kuruluş hakkında para cezası uygulanması kararlaştırıldı.