Kampus sokakta
Cezaevlerindeki açlık grevlerine destek amacıyla Beyoğlu'nu savaş alanına çeviren gösterilere katılanların büyük çoğunluğu üniversiteli gençler çıktı
 DEVRİM TOSUNOĞLU
 İstanbul'da cezaevlerindeki açlık grevlerine destek amacıyla düzenlenen gösterilere katılanların çoğunluğu üniversiteli gençler çıktı. Polis, KCK operasyonlarıyla güç kaybeden örgütün yeni hedefinde üniversiteler olduğu görüşünde. 30 Ekim'de Beyoğlu'nda yapılan izinsiz gösteriye polis biber gazıyla müdahale etmişti. 
 MÜDAHALEDE 19 göstericiyi gözaltına alınan polis, kimlik tespiti sırasında ilginç bir detayla karşılaştı, göstericilerin hepsi üniversite öğrencisiydi. Marmara, İstanbul, Yıldız Teknik, Haliç ve Aydın üniversitesi öğrencisi olan göstericiler sorguya alındı. Eyleme katılan öğrenciler MOBESE kameralarından belirlendi. Çevredeki dükkan ve araçlara zarar veren 12 kişi tespit edildi. Mahkemeye sevk edilen 19 üniversite öğrencisinden 12 si tutuklanarak cezaevine gönderildi.
 TUTUKLANAN öğrencilerin 4'ü hukuk, 2'si felsefe, 2'si güzel sanatlar, 1'u psikoloji, 2'si Türk Dili ve Edebiyatı, 1'i de bilgisayar programcılığı öğrencisi çıktı.
 HEPSİ DE ÜNİVERSİTELİ
 POLİS, eyleme katılanları MOBESE kayıtlarından tek tek tespit ederek 19 kişiyi gözaltına aldı. Tutuklanan 12 eylemci de üniversite öğrencisi. Polise göre örgütün yeni hedefi üniversite gençliği...