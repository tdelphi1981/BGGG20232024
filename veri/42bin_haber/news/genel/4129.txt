ABD'li emlak kralı Donald Trump 'Gri Leydi'yi istiyor
New Magazine'in kıdemli muhabirlerinden Joe Hagan, ABD'nin emlak devi Donald Trump'ın New York Times'ı satın almak için kolları sıvadığını yazdı.
 Fakat Hagan'ın verdiği bilgiye göre gazeteyi kontrol eden Sulzberger Ailesi, New York Times'ı Trump'a satmak istemiyor. Özellikle 2009 yılında gazetenin oldukça zorda olduğu ve satış için yeni yatırımcılarla görüşüldüğü belirtilmişti. Hatta gazete borçlarını kapatmak için New York'taki 52 katlı merkez binasının 21 katını 225 milyon dolara elden çıkarmıştı. Gazetedeki yazı yoğunluğu nedeniyle New York Times ABD'de 'Gri Leydi' olarak biliniyor.
  