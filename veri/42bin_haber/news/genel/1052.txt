Apple'a ağır bir darbe daha
Samsung’a karşı Ağustos ayında kazandığı patent davasının ardından patent kavgalarına tüm hızıyla devam eden Apple, beklemediği sonuçlar almaya devam ediyor.
 Samsung’a karşı Ağustos ayında kazandığı patent davasının ardından patent kavgalarına tüm hızıyla devam eden Apple, beklemediği sonuçlar almaya devam ediyor. İngiltere’de Samsung’a yönelik özür açıklaması yapmak zorunda kalan Apple, ABD’de ise Motorola’ya karşı verdiği mücadeleyi kaybederek ağır bir darbe aldı. Motorola'nın sahibi Google ise uzlaşma sinyali verdi.
 ABD’nin Wisconsin eyaletindeki Madison Bölge Mahkemesi, Google’ın sahip olduğu Motorola’ya karşı Apple’ın açmak istediği patent ihlali davasınında yeni duruşmalara gerek olmadığını belirterek davayı düşürdü.
 Motorola, Mayıs ayında 12.5 milyar dolara Google tarafından satın alınmış, arama motoru devi, yaptığı satın alım ile akıllı telefon piyasasındaki etkinliğini artırdığı gibi birçok patentin de sahibi olmuştu. Apple, Motorola’nın kendisine ait olan lisansları rakip şirketlere yasal olmayan yollardan sattığını öne sürerek mahkemeye başvurmuştu.
 Madison Bölge Mahkemesi Yargıcı Barbara Crabb, dava hakkındaki yasal belirsizlikleri göz önünde bulundurarak davanın düşmesine karar verdi.
 Google, çıkan karardan memun olduğunu açıklarken, Apple’dan bir yorum gelmedi. Şirketten yapılan kısa açıklamada, yargıcın davayı yürütmek için yasal otoriteye sahip olduğu ve belirttiği gibi yasal bir belirsizliğin söz konusu olmadığı ifade edildi.