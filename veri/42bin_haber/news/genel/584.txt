Türkiye'ye yatırım yağacak
Dünyanın birçok ülkesi ekonomik krizle boğuşurken, yatırımlarda hız kesmeyen Türkiye'de kamu da özel sektör de kesenin ağzını açtı.
 AA muhabirinin 2013 Yılı Programı'ndan derlediği bilgilere göre, kamu ve özel kesim yatırımlarının toplamı bu yıl sonunda 319 milyar 42 milyon lira olarak gerçekleşecekken, söz konusu yatırımlar önümüzdeki yıl yüzde 12,27 oranında artarak 358 milyar 216 milyon liraya ulaşacak.
 Bu yatırımın 289,9 milyar lirası özel sektörden, 68,3 milyar lirası kamudan gelecek.
 Özel sektör en büyük yatırımı imalat sanayine, kamu ise ulaştırmaya yapacak. 2013'te imalat sektörüne toplam 119,3 milyar lira, ulaştırma sektörüne ise 78,1 milyar lira yatırım yapılacak.