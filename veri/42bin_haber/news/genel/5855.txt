Şanghay resti işimize yaradı
Fransanın AB ile pazarlıklarda 22nci faslı müzakerelere açacağı sinyalinin ardından Parise giden AB Bakanı ve Başmüzakereci Egemen Bağış, Başbakan Erdoğanın ABye yönelik Şanghay beşlisine girebiliriz çıkışının Avrupada ellerini güçlendirdiğini söyledi. Bağış, Türkiyenin seçeneksiz olmadığının vurgulanması akılcı bir stratejinin ürünüydü dedi.
AVRUPA Birliğinde (AB) dönem başkanlığının İrlandaya geçmesinin ardından Brüksel ile ilişkilerde ikinci bahar sinyali güçlenmeye başladı. AB Bakanı ve Başmüzakereci Egemen Bağış, Fransanın müzakere sürecinde 22nci faslın açılmasına yeşil ışık yakmasının ardından Parisi ziyaret etti. Sarkozynin Türkiye karşıtı tutumu nedeniyle Fransa, Güney Kıbrısın ardından 5 faslın açılmasına engel koymuştu. Yeni Cumhurbaşkanı Hollandeın Türkiye ile ilişkilere verdiği önemin bir yansıması gibi görünen yeni fasıl adımı, Türkiyeden de karşılık buldu. Bağış, dünkü resmi temasları öncesi uçakta yeni döneme ilişkin önemli açıklamalarda bulundu: 
YETMEZ AMA EVET 
Türk-Fransız ilişkilerinin tarihi var. Sarkozy bu önemli geçmişi unutarak ikili ilişkileri siyasete alet etti. En büyük zararı da Fransız iş dünyası gördü. Tek fasıl açıldı diye fasıl eğlencesi yapmayız. Zil çalıp oynamıyoruz. Bunu önemsiyoruz, ama yeterli görmüyoruz. Bu sadece bir başlangıç. 
  "ALMANYA VE FRANSA, DİZLERİNİN ÜSTÜNDE SÜRÜNEREK ANKARAYA GİDECEK" 
BU DA FASIL AÇILIMI 
22nci fasıl özellikle açılım sürecinde çok önemli. Bu fasıl, bölgesel kalkınmayı hızlandıran ve sosyoekonomik farkların azaltılmasını öngörüyor. Zamanlaması da enteresan. Terörün çözüm sürecini destekleyici unsurlar var. Haziranda faslın resmen açılmasını sağlayacağız. 
ŞANGHAY YORUMU 
Bağış, AB ile sürecin hızlanmasına, Başbakan Erdoğanın son dönemde yaptığı Sabrımız tükeniyor çıkışlarının etkili olduğunu iddia etti: Başbakanın çıkışlarını anlamayanlar oldu. Şanghay beşlisine girebiliriz sözleri bizim Avrupada elimizi çok güçlendirdi. Müzakerelerde bize imdat gibi yetişti. Türkiyenin seçeneksiz olmadığının vurgulanması akılcı bir stratejiydi... 
AB yolu varsa DGM yok 
AB Bakanı, Fasıllar açılıyor ama Güney Kıbrıs engeli nedeniyle hiçbiri tamamlanamıyor. Bunun Türkiyeye faydası nedir? sorusunu ise şöyle yanıtladı: Kurumlarımızı teşvik açısından oldukça önemli. Örneğin çevre faslı. 24 değişik kurum, 14 bakanlık müzakere pozisyon belgesinde anlaştı. Bu ne anlama geliyor? Fabrikalara çevre kirliliğine karşı filtre takılıyor, belediye otobüsleri çevreyi daha az kirletiyor. 25 milyon hayvana küpe taktık. Velhasıl yaşam standartlarımız yükseliyor. Üye olmak önemli değil... Almanların otoyolu, Fransızların hijyen, İsviçrenin insan hakları standardını yakalamak önemli...
Ama bundan da önemlisi AB çıpası olmasaydı, asker üyeli DGMler varlığını koruyor olacaktı. Etnik kökenler özgürce dile getirilemeyecekti. Müslüman, gayrimüslim vatandaşlarımız ibadetlerini bu kadar rahat yerine getiremeyecekti. Milli Güvenlik Kurulunun eski yapısı aynen devam edecekti.