Mevduatta devlet garantisi 100 bin TL oluyor
TMSF, 2004 yılından bu yana 50 bin TL olarak süregelen mevduatta devlet garantisini 100 bin TL'ye çıkarılması için yönetmelik hazırladı ve Başbakanlık'a gönderdi.
 Böylelikle tek bankada 50 bin lira olan tasarruf mevduatı garantisi, 100 bin TL'ye yükseltilmiş olacak. TMSF'den yapılan açıklamada, 50 bin liralık garantinin 2004'ten bu yana artmadığı ifade edilirken, son 9 yıllık birikimli enflasyon oranıyla kişi başına tasarruf mevduatı tutarı ve sigortalı mevduatın toplam mevduat içindeki payı dikkate alınarak bu artışın yapıldığı vurgulandı.
 Artış ne anlama geliyor?
 BUNUN anlamı şu: Eğer paranızı alan banka batar ya da bu bankaya el konulursa, buradaki paranızın garanti kapsamındaki kısmını size devlet veriyor. Yani yönetmelik geçerse devlet böyle bir durumda 100 bin liralık zararı ödeyecek.