Teşekküre gitti, yargı uyarısı aldı
ABDnin Ankara Büyükelçisi Francis Ricciardone, geçen hafta büyükelçiliğe yapılan canlı bomba saldırısından sonra hükümet ve Türk polisinin gösterdiği yakın işbirliği anlayışına teşekkür için gittiği Dışişleri Bakanlığında, Türk yargısına yönelik eleştirel sözleri nedeniyle uyarı da aldı.
Müsteşar Feridun Sinirlioğlu, Başbakan Erdoğanın Orta Avrupa ziyaretine eşlik ettiği için görüşme dün yapılabildi. Bu görüşme başkent kulislerinde, Yargıya yönelik sözlerine nedeniyle Ricciardone nota verilmek üzere Dışişleri Bakanlığına çağrıldı diye algılanınca Dışişleri ve büyükelçilik kaynakları randevunun  çok önceden alındığını duyurdu. 
TÜRK YETKİLİLER DE SÖYLÜYOR
Buna rağmen ABD Büyükelçisi, yaklaşık 2 saat 15 dakika süren görüşmede, Türkiyenin iç işlerine karışmayın uyarısı almaktan kurtulamadı. Görüşmede, Ricciardonenin gazetecilerle yaptığı sohbet toplantısında, Ergenekon ve Balyoz davalarında yargılanan siyasiler, askerler ve gazetecilerin uzun süredir tutuklu olmaları nedeniyle Türk yargısına yönelik eleştirileri de gündeme geldi. Ricciardone de yaptığı açıklamaları, Türkiyenin iç işlerine karışma anlayışıyla ifade etmediğini, son dönemde Türk yetkililerinin de dikkat çektiği benzer şeyleri kendisinin de hatırlattığını söyledi.
Hüseyin ÇelikE MEKTUP: ÜZGÜNÜM
Ricciardone, yargı sistemine ilişkin eleştirilerine, Acemi elçi haddini bilmeyi öğrenememiş yanıtını veren  Ak Parti Genel Başkan Yardımcısı Hüseyin Çelike de dün bir mektup gönderdi. Ricciardone, mektubunda Çelikin kendisine tepki verdiği sözlerine dikkat çekerek, Böyle anlaşılmış olmaktan büyük üzüntü duydum dedi. Mektubuna, gazetecilerle yaptığı sohbette kendisine yöneltilen sorular ile kendisinin yanıtlarını da tam metin olarak ekleyen  Ricciardone, bir büyükelçi olarak çabasının Türk Amerikan dostluğu ve ortak menfaatlerine hizmetten başka bir amaç taşımadığını da vurguladı.
ABD DIŞİŞLERİ BÜYÜKELÇİYE SAHİP ÇIKTI
ABD Dışişleri Bakanlığı, dün yapılan açıklamayla Büyükelçi Ricciardoneye destek verdi. Sözcü Victoria Nuland, sert tepki gören Ricciardonenin geçmişte söylenilen ve yeni bakan John Kerrynin de söyleyeceklerini dile getirdiğini vurguladı.