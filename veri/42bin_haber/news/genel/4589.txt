Seks skandalı generali sıkmış
ABD'nin Afganistan'daki NATO komutanı General John Allen, Jill Kelley ile adının karıştığı aşk skandalı soruşturması sırasında, ailesinin olumsuz etkilendiğini ifade etti.
  
  Afganistan'daki görevinden ayrılmadan önce AP'ye röportaj veren Allen'a CIA Başkanı David Petraeus'un istifasına neden olan seks skandalı da soruldu. Soruşturmadan aklanarak çıkan Allen, sürecinin zor geçtiğini anlatarak "Fakat aklanacağımdan emindim" dedi. "Bu suçlama kafamı çok kurcaladı" diyen Allen "Başınıza böyle bir şey gelince sizi sıkıyor. Bu mesele beni sıkınca ailemi de etkiledi" ifadelerini kullandı. Kelley, Petraeus'un aşk yaşadığını itiraf ettiği Paula Broadwell'in yakın arkadaşıydı. 1 Şubat'ta terk edeceği Afganistan'daki askeri koalisyonu 19 aydır yöneten 59 yaşındaki Allen, iki yıllığına Avrupa NATO güçlerinin komutanı olacak.
  