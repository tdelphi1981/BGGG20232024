Tribünde ayağa kalkmak yasak
Premier Lig maçlarında, Türkiyede alıştığımız, Bütün stat ayağa... gibi tezahüratlar artık yapılamayacak! Çünkü, yerinden kalkan taraftarların kombine kartları elinden alındığı gibi statlara da giriş yasağı getiriliyor.
İNGİLTERE Premier Lig kulüplerinden Sunderland geçtiğimiz günlerde il-ginç bir uygulamaya başladı. Buna göre; taraftarların maç sırasında ayağa kalkmaları yasaklandı. Kalkanların ise kombine kartları geri alındı ve stada giriş yasağı getirildi. İngiliz kulübünün güvenlik sorumlusu Paul Weir yaptığı açıklamada, Taraftarlarımızın maç keyfini kaçırmak istemiyoruz. Ancak bizim de yerine getirmemiz gereken bazı hukuki sorumluluklarımız var diyerek yönetimin aldığı kararı savundu.   
KOLTUĞUNUN ÜZERİNE YAZDILAR 
BU ilginç yasağın sonuçlarını gösteren bir fotoğraf, twitterda büyük ses getirdi. Yapılan paylaşımda, Sunderlandin stadından boş bir koltuk fotoğrafı ve bir yazı yer aldı. Üzerinde ise, Bu koltukta oturan kişinin kombine kartı sürekli ayağa kalkması sebebiyle iptal edilmiştir mesajı yazıyordu. Ayrıca bu kişinin birçok defa uyarıldığı ama buna kulak asmadığı belirtildi. Sunderland Kulübü, şu ana kadar tam 38 taraftarının kombinesini iptal etti. 
1989DAKİ FACİA DERS OLDU 
İNGİLTEREde ayakta maç izleme yasağı ise 1989 yılında kondu. Nottingham Forest ile Liverpool arasında oynanan FA Cup yarı final maçı oynanırken stat kapılarının yeniden açılması ile izdiham yaşanmış, olayda tel örgülere sıkışarak ezilen çok sayıda futbolsever hayatını kaybetmişti. 96 kişinin öldüğü karşılaşmanın ardından İngiliz Futbol Federasyonu da statlara ayakta seyirci alınmasını yasaklamıştı. 
Türkiyede oturarak izlemek yasak 
BU yasak akıllara Türkiyedeki durumu getirdi. Aynı kararın ülkemizde de uygulanması durumunda, tribün korolarının vazgeçilmezi Ayağa kalkmayan Fenerli/Cimbomlu olsun ya da Bütün stat ayağa gibi tezahüratlara uyan taraftarlar, kombine biletlerinden olacaktı.    
  
 