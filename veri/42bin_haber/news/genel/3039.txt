Atina'nın 'B' planı
Yunanistan, Ekonomik Münhasır Bölgesi (EMB) için düğmeye bastı. Tek taraflı EMB ilanına Türkiyenin asla razı olmayacağını bilen Yunanistan, Libya ve Mısırdan da aradığını bulamayınca B planını uygulamaya hazırlanıyor.
Haftalık To Vima gazetesine göre, Yunanistanın B planı Birleşmiş Milletlere EMB dış sınırlarının koordinatlarını içeren bir deklerasyonda bulunmasını öngörüyor. Bir diğer deyişle, Yunanistan gelecekte ilan edeceğim EMB sınırlarım bunlar olacak diyecek.  
Yunan Deniz Kuvvetleri Hidrografi Dairesince hazırlanmakta olan deklarasyon ile ilgili çalışmalar tamamlandığında, BM Deniz Hukuku Bölümüne (DOALOS) sunulacak. Yunanistanın böyle bir girişimi her ne kadar tek taraflı EMB ilanı kadar olmasa da Türkiyenin tepkisine yol açacak. To Vima, deklerasyonda Ege ve Doğu Akdenizin de dahil edilmesi durumunda, Türkiyenin kendi deklerasyonu ile cevap vereceğini, Ege anlaşmazlıkları için sürdürülen ve önemli ilerleme sağlanan iki ülke dışişleri heyetleri arasındaki istikşafi görüşmelerin kesilebileceğini, hatta gerginlik bile yaşanabileceğini yazdı.  
Gazete, Yunanistan Başbakanı Andonis Samarasın EMB konusuna büyük önem verdiğini, yakın çevresinin ise BMye yapılacak deklerasyon halinde Suriye ve Kürt meselesi ile boğuşan Türkiyenin yeni bir cephe açma riskine girmeyeceği görüşünde olduklarını ileri sürdü.     
  YUNANİSTAN ASKERLERİNİ GERİ ÇAĞIRDI  
ANDONIS SAMARAS DOKTRİNİ 
To Vima ayrıca, Yunanistanın Türkiye siyasetinde ılımlı Yorgo Papandreu doktrininin terk edilerek, daha sert tavır yanlısı Andonis Samaras doktrininin uygulamaya konduğunu belirterek son aylarda Türk-Yunan ilişkilerinin atalete girmesine dikkat çekti.  
Yunanistan Dışişleri Bakanı Dimitris Avramopulos Real News gazetesine verdiği demeçte EMB ile ilgili bir soruya Her ülkenin egemenlik hakkı olan bir konu için kimse bizi tehdit edemez. Yunanistan haklarını ve çıkarlarını koruyacak beceri ve kararlılıktadır diye cevaplandırdı.   
Bu arada Atinada, Andonis Samarasın Ankara ziyaretiyle Ocak ya da Şubat aylarında gerçekleştirilmesi planlanan 2. Türk-Yunan Yüksek İşbirliği Konseyi toplantısının ilkbahara kaldığı iddia edildi.   
  

 