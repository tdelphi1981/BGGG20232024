Futbol dünyası şokta
Adı açıklanmayan çok ünlü bir Fransız futbolcunun çocuk yaşta bir kişiyle fuhuş yaptığı gerekçesiyle hakkında soruşturma başlatıldığı bildirildi.
AFP haber ajansına konuşan soruşturmaya yakın bir kaynak, adını açıklamadıkları futbolcunun telefon numarasının hırsızlık suçlamasıyla tutuklanan reşit olmayan bir kızın telefonunda bulunduğunu söyledi. 
Kaynak, söz konusu kızın fuhuş yaptığından şüphelenildiğini ve bu nedenle soruşturma başlatıldığını söyledi. 
ZAHIA DAVASI HATIRLATILDI
Futbolcunun adı açıklanmasa da Fransız basınında yer alan haberlerde Franck Ribery ve Karim Benzemanın haklarında reşit olmayan bir fahişeyle ilişkiye girmekten açılan dava hatırlatıldı. Söz konusu dava bir zamanlar Galatasarayda top koşturan şu an Bayern Münihte oynayan Ribery ile Real Madridli Benzemanın imajlarına büyük zarar vermişti. 
Ribery, Zahia olarak bilinen fahişeyle birlikte olduğunda gerçek yaşını bilmediğini söylerken, Benzema ise ilişki iddiasını reddetmişti. 
Ribery ve Benzema olayla ilgili olarak Haziran ayında mahkemeye çıkacak. Ünlü futbolcular üç yıl hapis ve 45 bin euro para cezasıyla karşı karşıya.