Yıldırım değil, nikah planlıydı
Türkiye, Necati Şaşmaz'ın evlenmesini konuşuyor... Geçen ay Nur Fettahoğlu'ndan ayrılıp, önceki gün kendisinden 21 yaş küçük Nagehan Kaşıkçı'yla dünyaevine giren Şaşmaz, 'Yıldırım nikahı değil. Her şey planlıydı' dedi
 Samet ADAY
 Kurtlar Vadisi'nin 'Polat Alemdar'ı Necati Şaşmaz'ın 2012'nin son günlerinde dünyaevine girmesinin yankıları sürüyor. Yaklaşık 3 hafta önce Nur Fettahoğlu'ndan ayrılan Şaşmaz, kendisinden 21 yaş küçük Nagehan Kaşıkçı'yla evlenmesini 'Yıldırım nikahı değil. Planlı programlı bir düğün oldu' sözleriyle açıkladı. İşte sürpriz nikahın perde arkası.
 l Nikah, Necati Şaşmaz'ın ortağı olduğu Wood adlı mekanda kıyıldı. Törene 50 davetli katıldı.
 l Damadın şahitliğini Kurtlar Vadisi'nin senaristlerinden Cüneyt Aysan; gelinin şahitliğini ise dayısı Fatih Hacıosmanoğulları yaptı. Nikahı, Üsküdar Belediye Başkanı Mustafa Kara kıydı.
 l Necati Şaşmaz, 'Bu tarihi özellikle istemiştim. Anne ve babamın evlilik tarihleri de 12/12'ydi' dedi.
 l İKİ yıl önce vefat eden Ömer Lütfi Mete'nin yeğeni olan Nagehan Kaşıkçı'nın Yıldız Teknik Üniversitesi'nde siyaset bilimleri öğrencisi olduğu öğrenildi.
 l Nikahin ardından Necati Şaşmaz'ın memleketi olan Elazığ yöresinden havalarla halaylar çekildi.
 BALAYI MALDİVLERDE
 l Çiftin, balayı için Maldiv adalarına gidecekleri öğrenildi. 
 l Nur Fettahoğlu, Necati Şaşmaz'ın evlendiğini internetten öğrendiği, fotoğraflara bakarak gözyaşlarına boğulduğu iddia edildi.
 Gelin hanım Kurtlar Vadisi başladığında 11 yaşındaymış
 l Selman Aydoğan: Ve yine dediğim oldu. 71'li Necati Şaşmaz, 92'li Nagehan Kaşıkçı'yla evlendi. Olan yine 70-80 bandındaki ablalara oldu.
 l Sibel Sulak:  Kız, Kurtlar Vadisi başladığında 11 yaşındaymış.
 l Rapunzel: Necati Şaşmaz'ın Nur'la değil Nagehan'la evlenmesi, yıllardır Cansu Dere'yi oyalayıp bir anda Ahu Yağtu'yla evlenen Cem Yılmaz'ın hikayesi gibi.
 l Medari İftihar: Sen yıllarca Polat Alemdar takıl. Sonra gel ergen gibi 12.12.12'de evlen. 
 l Suna Akyıldız: Kurtlar Vadisi ilk başladığında eşi ilkokul 3'e gidiyordu. Büyüdü kurdun kuzusu oldu.