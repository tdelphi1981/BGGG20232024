Ahmedinejad'a yeni saldırı girişimi
Geçtiğimiz günlerde ayakkabı fırlatılan İran Cumhurbaşkanı Mahmud Ahmedinejad'a, bu kez de Mısırlılarla selamlaşması sırasında fiziksel saldırı teşebbüsünde bulunuldu.
Kimliği henüz belirlenemeyen saldırgan, Cumhurbaşkanı Ahmedinejad'a, İran'ın Kahire'deki çıkarlarını koruma bürosu başkanı Mücteba Emani'nin evininin bahçesine girdiği sırada, saldırı teşebbüsünde bulundu. 
Nejad'a ölüm, Beşşar'a ölüm diye slogan atan saldırgan, Mısır ve İranlı emniyet yetkililerince etkisiz hale getirildi. 
Bahçenin dışına çıkarılarak gözaltına alınan saldırganın kimlik bilgileriyle ilgili bilgi verilmezken, saldırı anında üzerinde herhangi bir saldırı aracı bulunmadığı kaydedildi. 
İran Cumhurbaşkanı Mahmud Ahmedinejad, daha önce de Kahire'de Hz. Hüseyin camisinden çıkışı sırasında Suriyeli bir gencin ayakkabılı saldırısına maruz kalmıştı.