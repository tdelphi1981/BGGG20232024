'Kalkınma'dan kaçış!
Bölgesel kalkınma projelerini hayata geçirmek üzere iki yıl önce kuruluşu tamamlanan Kalkınma Ajansları'nın faaliyetleri Cumhurbaşkanı'nın talimatıyla Devlet Denetleme Kurulu (DDK) tarafından mercek altına alınırken, incelenecek konular arasında 'vahim iddialar' yer alıyor.
 Ülke çapındaki 26 Kalkınma Ajansı'nda çalışan 900 uzman personelin 250'si, Hazine, Merkez Bankası, SPK gibi merkezi kamu kurumları ile Eczacıbaşı, Koç gibi dev holdinglere geçti. Tamamı dil bilen ve yüzde 30'u yüksek lisanslı olan uzmanların insan kaynaklarına bildirdiği başlıca ayrılış gerekçeleri şöyle sıralandı:
 -  Yönetim Kurulu'yla olan ilişkiler (usulsüzlük talepleri, kayırma istekleri, azarlanma, aşağılanma gibi).
 -  Genel sekreter ve/veya birim başkanlarınca yapılan yıldırma (mobbing).
 - Ajans desteklerinin 'zengini zengin etme' görülmesi
 -  Ajans ve bölgenin geleceğinden ümitsizlik
 -  İş güvencesinin memuriyete kıyasla zayıf olması
 YAKIN KALKINMA!
 Usulsüzlük iddialarının en fazla gündeme geldiği ajanslar arasında, Doğu Marmara (MARKA), Mevlana (MEVKA) ve Doğu Akdeniz Kalkınma Ajansı  (DOĞAKA) yer aldı. En çok gündeme getirilen usulsüzlük iddiası ise, ajanslarda mali desteklerin 'tanıdık, yakın' kişilere verilmesi oldu.
 ASLI IŞIK / ANKARA