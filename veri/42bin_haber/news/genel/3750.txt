Afrika ateşi yanıyor
4 grupta 16 takımı karşı karşıya getirecek turnuva bugün başlıyor.
Spor Toto Süper Ligden de çok sayıda futbolcunun mücadele edeceği Afrika Uluslar Kupası, 10 Şubatta Johannesburgta yapılacak olan final karşılaşması ile sona erecek. 
2013 Afrika Uluslar Kupası bugün, 2010 Dünya Kupasına da ev sahipliği yapan Güney Afrikada başlayacak. Afrika Futbol Konfederasyonu (CAF) tarafından ilk olarak Libyada düzenlenmesine karar verilen, ancak ülkedeki iç karışıklıklar nedeniyle Güney Afrikaya alınan turnuvada, 4 grupta 16 takım mücadele edecek. Müsabakalar, bugün (TSİ) 18.00de Johannesburgtaki Soccer City Stadyumunda oynanacak olan Güney Afrika-Cape Verde maçıyla başlayacak. 
ÜÇÜNCÜLÜK MAÇI 9 ŞUBATTA 
GRUPLARINDA ilk iki sırayı alan takımlar direkt çeyrek finale yükselecek. 2 Şubatta A Grubu birincisi ile B Grubu ikincisi, 3 Şubatta D Grubu birincisi ile C Grubu ikincisi, 4 Şubatta C Grubu birincisi ile D Grubu ikincisi, 5 Şubatta da B Grubu birincisi ile A Grubu ikincisi yarı finale yükselmek için mücadele edecek. Yarı final maçları 6 Şubat Çarşamba günü oynanacak, final maçı ise 10 Şubat Pazar günü Johannesburgtaki Soccer City Stadyumunda yapılacak. Ayrıca 9 Şubat Cumartesi günü üçüncülük maçı oynanacak. 
Süper Ligden 10 yıldız var 
AFRİKA Uluslar Kupasında Süper Lig takımlarında forma giyen 10 futbolcu mücadele edecek. Turnuvaya, Galatasaray, Trabzonspor ve Kardemir Karabükspor ikişer, Fenerbahçe, Eskişehirspor, Mersin İdmanyurdu ve Kasımpaşa ise birer futbolcu gönderecek. İşte o isimlerin takımları ve ülkeleri... 
Yıldızlar sahnede 
F.BAHÇEnin eski futbolcusu Emenike, Arsenalli Gervinho ve Çinde oynayan Drogba... Bu isimler, Afrika Uluslar Kupasında sahne alacak. Milli takıma dahil edilen Emenike, Nijeryanın, Gervinho ve Drogba ise Fildişi Sahilinin formasını giyecek. 
En çok Zokora oynadı 
FİLDİŞİ Sahili denince akla ilk gelen isim Trabzonsporlu Didier Zokora... Fildişi formasıyla çıktığı 105 maçla, en çok forma giyen isim olan Zokora, Afrika Kupası nedeniyle Trabzonu yalnız bırakacak. Milli formayı 2000 senesinde giymeye başlayan Zokora, 1 defa gol attı. Tecrübeli oyuncu haricinde bordo mavililerin savunmacısı Sol Bamba da, Fildişi Sahili formasıyla sahne alacak. 
45 sene sonra statü değişti 
AFRİKA Uluslar Kupası ilk kez 1957 yılında düzenlendi. 1968den beri her iki yılda bir yapılan turnuva, 2012de de gerçekleştirildi. 2013te tekrar yapılmasının sebebi ise, 4 senede bir düzenlenen Dünya Kupası ile aynı yıla denk gelmemesini sağlamak. Turnuva bu seneden sonra, tekrar 2 yılda bir organize edilecek.