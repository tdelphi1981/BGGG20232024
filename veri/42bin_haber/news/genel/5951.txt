'BDP'liler İmralı'da MİT'çileri bekledi' iddiası
ÇÖZÜM süreci kapsamında Abdullah Öcalan ile dün İmralı adasında görüşen BDP heyetinin, İmralı adasında görüşmelere başlamadan önce Milli İstihbarat Teşkilatı (MİT) yetkililerini bir süre bekledikleri öne sürüldü.Abdullah Öcalan ile yaklaşık 3 saat süren görüşmelere MİT yetkililerinden birinin de katıldığı belirtilirken, görüşmelerin çok olumlu geçtiği ve ayrıntıların BDP eş başkanları tarafından kamuoyuna açıklanacağı kaydedildi. 

Kamuoyunda yaklaşık 1.5 aydır tartışılanı BDPlilerin Abdullah Öcalan görüşmesi dün gerçekleşirken, görüşme ile ilgili ilginç detaylar da ortaya çıktı. İstanbul Ataköy Marinadan dün sabah saatlerinde 1 saat gecikmeli İmralı adasına hareket eden BDP Milletvekilleri Pervin Buldan, Sırrı Süreya Önder ve Altan Tana, İmralı yolculuğunda İmralı Cezaevi Müdürü ve Kıyı Emniyeti Genel Müdürlüğünden bir yetkili eşlik etti. MİT görevlileri ise BDPli milletvekilleriyle birlikte gitmedi. İmralı adasına ulaşan BDPliler, bir süre MİT yetkililerinin adaya ulaşmasını bekledi. Mudanya Limanından yola çıkan 2 MİT görevlisinin gelmesiyle birlikte Abdullah Öcalanla görüşme başladı.

GÖRÜŞMEYE 1 MİT YETKİLİSİ KATILDI

BDP Milletvekillerinin Öcalan ile yaptığı ve yaklaşık 3 saat süren görüşmesine adaya gelen 2 MİT yetkilisinden biri katıldı. Sızan ilk bilgilere göre olumlu geçtiği belirtilen görüşmenin ayrıntılarının, BDP yönetimince kadarıyla kamuoyuna aktarılacağı belirtildi.

İmralıdaki görüşmenin detaylarının ve Abdullah Öcalanın mesajlarının, PKKnın Kandil ve Avrupadaki yöneticilerine de aktarılacağı kaydedildi.

Bu arada İmralıdan dönen BDP heyeti, dün akşam Adanadan İstanbula geçen BDP Genel Başkanı Selahattin Demirtaş ve Yardımcısı Gültan Kışanak ile bir araya geldi. Saatlerce süren görüşmede, İmralıda gerçekleşen ziyaretin detaylarının değerlendirildiği öğrenildi.