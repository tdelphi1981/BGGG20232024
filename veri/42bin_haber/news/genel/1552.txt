Irak askerleri Kürt köyüne girdi
Irak ordusuna bağlı zırhlı birliğin, Bölgesel Kürt Yönetimi sınırları içindeki bir köye girdiği duyuruldu.
 HABERİ, IRAK Cumhurbaşkanı Celal Talabani'nin liderliğindeki Kürdistan Yurtsever Birliği'nin internet sitesi verdi.
 IRAK Ordusu'na bağlı içinde tank, zırhlı araç ve 11 askeri aracın bulunduğu bir birliğin, Serha Köyü'ne girmesi üzerine Peşmerge güçleri alarma geçti.
 HEMEN ÖNÜNÜ KESTİLER
 KERKÜK tarafından Süleymaniye'ye doğru gelen Irak askerlerinin daha fazla ilerlememesi için Süleymaniye'de bulunan Kürt Bölgesel Yönetimi'ne bağlı 16'ncı Tugay olaya müdahale etti. 
 YEREL kaynakların da doğruladığı öne sürülen olaydan sonra, 16'ncı Tugay Komutanı General Sertip Bextiyar'ın, Irak Ordusu ve Dicle Operasyon Gücü komutanlarıyla gerginliği bitirmek için bir araya geldiği belirtildi.