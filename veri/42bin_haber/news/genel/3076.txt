2013'ün yeni gözdesi; sıcak pilates
Sıcak pilates, ısıyı kullanarak ve terleterek sizi dertlerden kurtarıyor, ana kasları güçlendirerek daha fit bir vücuda kavuşmanızı sağlıyor. Madonna, Miranda Kerr ve Jennifer Aniston da bu pilates türünün müdavimleri! İşte yılın spor trendi sıcak pilates hakkında bilmeniz gerekenler...
 Bol bol ter dökülen ve 40 derecelik ortamda yapılan 'Bikram Yoga'yı beğendiyseniz, şimdi yeni bir seçeneğiniz daha var. Sıcak Pilates o da aynı Bikram gibi esneklik temelli bir eğlence ve sağlıklı yaşam olanağı sunuyor. 35 derecelik bir sıcak odada çalışıyorsunuz ama Bikram'dan farklı olarak pek fazla meditasyon temelli hareket yapmıyorsunuz. Kas ve ana eklem bağlarının gelişmesi, kronik ağrı ve sızıların engellenmesine yol açarak sıcak pilatesi ayrıca bir şifa bulma aracına çeviriyor.
 Madonna, Jennifer Aniston, Miranda Kerr ve David Beckham gibi sıkı pilates hayranları da, sıcak pilates akımından kısa zamanda etkilendi.
 5 bin yıldan uzun bir süredir Hindistan'da tatbik edilen yoga ve türleri, genelde dinçlik, esneklik ve nefes alıp verme aracılığıyla, hem fiziksel, hem de akli düzeni sağlıklı tutma konusuna odaklanıyor. Pilates ise 1900'lerde Alman Joseph Pilates'in icadı, tüm vücudun esnekliğini ve dengesini korumak, sağlık bulmak amacıyla yapılıyor. Sıcak pilates de ısının vücudu gevşetmesinden yararlanarak, bu süreci hızlandırma amacında.
 Şu an İngiltere'den Avrupa'nın pek çok şehrine yayılan sıcak pilates dersleri -görünen o ki- sağlık alanın yeni çılgınlıklarından biri olacak.
 Sıcak Pilates'in sağlığa faydaları şunlar:
 - Detoks: Düzenli olarak terlemek vücuttan toksinleri ve içindeki atık maddeleri atma şansı veriyor, taze su ve yiyeceklerden yararı maksimuma çıkarıyor. Sıcak pilates kursuna gidecekseniz, terlemeye hazır olun!
 - Sağlıklı bağdokular: Pilates vücudun sağlıklı bağdokularında açılma sağlar. Sıcak pilates bu evreyi hızlandırıp vücudun daha çabuk esnemesini sağlıyor. Bu da enerjinizin yükselmesine ve daha esnek bir vücuda sahip olmanızı olanak tanıyor.
 - Bağışıklığı artırmak: Virüsler yüksek ısılarda hayatta kalamaz. Böylece vücudun yükselen ısısıyla birlikte enfeksiyonlarla savaşması daha kolay hale gelir; virüsler ter yoluyla vücuttan atılır. Sıcak pilates yapan bir kişinin vücudu daha hızlı akyuvar üretir ve enfeksiyonlarla savaşımı hızlandırır.
 - Kilo vermek: Daha iyi esneyebilmek daha sıkı kaslara sahip olmak anlamına geliyor ve yağlar daha hızlı yakılıyor. Sıcak pilates daha hızlı kilo vermeyi sağlıyor. Desteklemek için uygulanan diyet de düzenli antrenman halinde daha sağlıklı yemeklere yönelmemizi sağlayarak vücudunuza yararlı oluyor.