4 bin çocuğa hayvan sevgisi 'Çocuk Tiyatrosu'yla aşılandı
Tiyatrokare ile birlikte Goody Çocuk Tiyatrosu'nu kuran Tropikal Pet, 13 ilkokulda, 5 kültür merkezinde 'Bir Dostluk Hikayesi' oyununu ücretsiz sergiledi, Marta kadar ise bu sayı 20'ye ulaşacak
 Aylin LÖLE
 Türkiye'nin ilk yerli kuru mama üreticisi Tropikal Pet, Goody markasıyla hayata geçirdiği çocuk tiyatrosu projesi ile toplumda hayvan hakları konusundaki bilinci, daha ilkokul sıralarında başlattı. Tiyatrokare'nin de desteği ile hayata geçirilen proje kapsamında Goody Çocuk Tiyatrosu'nun 'Bir Dostluk Hikayesi' adlı müzikli çocuk oyunu bugüne kadar 13 ilkokulda, 5 kültür merkezinde temsil verdi, Mart ayına kadar bu sayı 20'ye çıkacak. Goody Çocuk Tiyatrosu projesinin detaylarını anlatan Tropikal Pet CEO'su İzzet Saban 'Tiyatrokare ile projemizi paylaştık. 2011 yılından beri ön çalışmalarını yaptığımız proje çerçevesinde Goody Çocuk Tiyatrosu'nu kurduk, uzun çalışmalar sonrasında bir ev köpeği ile bir sokak kedisinin dostluğunu anlatan “Bir Dostluk Hikayesi” adlı müzikli çocuk oyunu ortaya çıktı. 4 Ekim Dünya Hayvanları Koruma Günü'nde galasını yaptığımız Goody Çocuk Tiyatrosu'nun 'Bir Dostluk Hikayesi' adlı müzikli çocuk oyunu 2012-2013 eğitim döneminde ücretsiz olarak ilk etapta 20 ilkokula konuk olacak. Proje kapsamında ayrıca Goody olarak, okulların ve öğrencilerin katkısı ile Haçiko'ya mama bağışı da yapacağız' dedi. 
  