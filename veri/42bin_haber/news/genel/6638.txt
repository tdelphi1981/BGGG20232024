Muğla ve Bartın'da okullara lodos tatili
BARTINda yarın etkili olması beklenen lodos nedeniyle il genelindeki tüm okullar tatil edildi.BARTINDA OKULLARA LODOS TATİLİ

 Bartın Valiliğinden yapılan açıklamada yarın sabah saatlerinden itibaren Bartında etkili olması beklenen lodos nedeniyle il genelindeki tüm okullar tatil edildi. Bartın Valisi Bülent Savur çocukların can güvenliğini düşündüklerini belirterek, "Meteorolojiden aldığımız bilgiler doğrultusunda sabah saatlerinde etkili olacak lodos fırtınasının saatteki hızı 60-80 kilometreye, zaman zaman da 120 kilometreye çıkacak. Öğrencilerimizin can ve mal güvenliğini düşünerekten il genelindeki bütün okulların tatil edilmesine karar verdik" dedi. Vali Savur olası acil durumlara karşı sabah saat 06.00dan itibaren İl Afet ve Acil Durum Müdürlüğünde kriz masası oluşturulacağını açıkladı. 

 
MUĞLADA EĞİTİME BİR GÜN FIRTINA TATİLİ 
Muğla Valiliği tarafından yapılan açıklamayla, olumsuz hava şartları ve beklenen fırtına nedeniyle il genelindeki tüm okullarda yarın için eğitime bir gün ara verildiği kaydedildi. Ayrıca, kamu kuruluşlarında çalışan hamile kadınların da izinli olduğu belirtildi. 
Muğla Valiliği tarafından yapılan açıklamada şöyle denildi:  
"Devlet Meteoroloji İşleri Antalya Bölge Müdürlüğünden alınan şiddetli fırtına ve yağış ikazının bu geceden (14 Mart 2013) itibaren ilimiz genelinde günlük yaşantıyı olumsuz etkileyeceği bildirildiğinden, ilimiz genelindeki tüm ilkokul, ortaokul ve liselerle bu kapsamda faaliyet gösteren özel okulların Cuma günü bir gün süreyle tatil edilmesine, aynı kapsamda, kamu iş yerlerinde çalışan engelli ve hamile görevlilerin de bir gün süreyle idari izinli sayılmalarına Valiliğimizce karar verilmiştir."