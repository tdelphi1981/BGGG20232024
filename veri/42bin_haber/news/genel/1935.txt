Nokia, genel merkezini satışa çıkardı
Son yıllarda özellikle akıllı telefon pazarında rakiplerinin gerisinde kalan Nokia, mali sıkıntılarını karşılamak için varlık satışı kapsamında Finlandiya Espoo'daki genel merkezini satışa çıkardığını açıkladı.
 Şirket genel merkezi 170 milyon euro (222 milyon dolar) karşılığında satacak. Tamamı çelik ve camdan yapılı olan bina Baltık Denizi kenarında yer alıyor. Binanın Finlandiyalı emlak şirketi Exilion tarafından satın alınacağı ve Nokia’nın binayı uzun vadeli kiralayacağı belirtildi.