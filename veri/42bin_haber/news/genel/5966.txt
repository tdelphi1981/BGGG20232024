20 bin uzman hekim açığı var
SAĞLIK Bakanı Mehmet Müezzinoğlu, şu anda 20 bin uzman hekim, 10 bin de pratisyen hekim açığı bulunduğunu açıkladı.
Müezzinoğlu, Bursa programı çerçevesinde Ak Parti İl Başkanlığını ziyaret etti, şunları söyledi: Sağlık hizmetlerinin sorunlarını ortak akılla çözebilme niyetindeyiz. İkincisi, Türkiyenin en önemli sorunlarının başında sağlık alanında hekim ve sağlık çalışanı açığı, yani hemşire açığı geliyor. Biz 125 bin hekimimizle en ideal sağlık hizmetini verebilmek zorundayız. Şu anda 20 bin uzman hekim, 10 bin de pratisyen hekim açığımız var. Yani bizim 20 bin uzman hekimi bu millete kazandırabilmemiz için tıp fakültelerine aldığımız son 4 yıldır 4-5 bin civarında öğrenci var ki bunlar en erken gelen 10 yıl sonra gelecek. Ortalama 15-18 yıl civarında bir süreye ihtiyacımız var.