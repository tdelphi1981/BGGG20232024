Egemen Bağış: Provokasyon var
Avrupa Birliği Bakanı ve Başmüzakereci Egemen Bağış, AK Parti İstanbul milletvekilleriyle bir araya geldi. Sütlücedeki AK Parti İl Başkanlığında gerçekleştirilen toplantı saat yaklaşık iki saat sürdü. Basına kapalı gerçekleştirilen toplantının ardından Bağış, çıkışta gazetecilerin sorularını yanıtladı.İMRALİ DEĞİL ÇÖZÜM SÜRECİ

Gazetecinin İmrali süreci ile ilgili..." diye soruya başlaması üzerine araya giren Bağış, "Onun adı İmralı süreci değil çözüm süreci. Önemli olan Türkiyedeki kardeşlik, barış ve hoşgörü platformunun güçlenmesi. Bununla ilgili de ilgili arkadaşlarımız çalışıyor" dedi.

PROVOKASYON VAR

İmralıda yapılan görüşmeye ilişkin tutanakların sızmasını da değerlendiren Bağış, "Provokasyon var. Çok açık ve net bir şekilde Türkiyedeki bazı kesimler rantının kesilmesinden korkuyor. Ama bunlar hiçbir şekilde bizim bu ülkede kardeşliği güçlendirme çabalarımızı zayıflatamaz. Bu milletin kabul etmeyeceği hiçbir şeyi zaten Ak Parti kabul etmez. Onu da bu millet çok iyi bilir. Milletin bize verdiği güven ve kararlılıkla bu süreci ülkenin hak ettiği standarta yükselteceğiz" diye konuştu.

ELLERİNE YÜZLERİNE BULAŞACAK

Bakan Bağış, tutanakları BDPlilerin sızdırdığı yönündeki iddialara ise, "Bunların detayına girmenin bu ülke için faydası yok"diye yanıt verdi. Tutanakların yayınlanmasının sürece etkisinin olup olmayacağının sorulması üzerine Bakan Bağış, "Sürece etkisi olması amacıyla yaptılar. Ama ellerine yüzlerine bulaşacaktır bu. Birbirlerini şimdi parmak göstermeye başlarlar" şeklinde konuştu.

KİMİN ADAY OLDUĞU ÖNEMLİ DEĞİL

Seçim süreci ile ilgili çalışmaların 3 yıl önce başladığını belirten Bakan Bağış, bugünkü toplantı da yapılan çalışmaların gözden geçirildiğini belirtti. İl ve ilçelere kimlerin aday olacağı konusunun görüşülmediğini belirten Bakan Eemen Bağış, "Kimin aday olduğu önemli değil. AK Partinin yüzde kaç fark ile alacağı önemli..." dedi.