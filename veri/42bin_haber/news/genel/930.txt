Ekim'de 15 üründe fiyat artışı görüldü
Türkiye Ziraat Odaları Birliği Genel Başkanı Şemsi Bayraktar, Ekim ayında market fiyatlarına bakıldığında, 10 üründe fiyat değişimi olmazken, 10 üründe azalma, 15 üründe ise fiyat artışı görüldüğünü, üretici fiyatlarına bakıldığında da 9 üründe fiyatlar bir ay önceki fiyatlara göre değişmezken, 13 üründe azalma, 9 üründe ise fiyat artışları meydana geldiğini bildirdi.
 Bayraktar, "Ekim'de en fazla fiyat artışı market fiyatlarında yüzde 16,92 ile domateste, yüzde 14,46 ile yeşil soğanda, yüzde 13,98 ile kırmızı mercimekte, üretici fiyatlarında ise yüzde 25,48 ile Antep fıstığında, yüzde 25 ile nohutta, yüzde 19,53 ile yeşil soğanda görüldü. En fazla fiyat düşüşü, market fiyatlarında yüzde 27,71 ile limonda, yüzde 23,85 ile salatalıkta, yüzde 17,33 ile yumurtada, üretici fiyatlarında yüzde 38,60 ile salatalıkta,  yüzde 25 ile incirde, yüzde 12,57 ile yeşil fasulyede oldu" dedi.
 Türkiye Ziraat Odaları Birliği (TZOB) Genel Başkanı Şemsi Bayraktar, Ekim ayında market fiyatlarına bakıldığında, 10 üründe fiyat değişimi olmazken, 10 üründe azalma, 15 üründe ise fiyat artışı görüldüğünü, üretici fiyatlarına bakıldığında da 9 üründe fiyatlar bir ay önceki fiyatlara göre değişmezken, 13 üründe azalma, 9 üründe ise fiyat artışları meydana geldiğini bildirdi.
 Bayraktar yaptığı yazılı açıklamada, Ekim ayındaki market fiyatlarına bakıldığında 10 üründe fiyat değişimi olmazken, 10 üründe azalma, 15 üründe ise fiyat artışı meydana geldiğini belirterek, 
 "Market fiyatlarında Ekim ayında havuç, tavuk eti, armut, kuru soğan, elma, kuru fasulye, zeytin, mısırözü yağı, ayçiçeği yağı ve kuru incir fiyatlarında değişim görülmezken, fiyat düşüşü yüzde 27,71 oran ile en fazla limonda oldu. Limondaki fiyat düşüşünü yüzde 23,85 ile salatalık, yüzde 17,33 ile yumurta, yüzde 8,62 ile patlıcan, yüzde 6,66 ile sivri biber, yüzde 3,99 ile maydanoz, yüzde 2,63 ile patates, yüzde 1,81 ile dana eti, yüzde 1,51 ile nohut, yüzde 0,62 ile kuzu eti izledi” dedi.
 En fazla fiyat artışının ise Ekim ayında market fiyatlarında yüzde 16,92 artışla domateste görüldüğüne işaret eden Bayraktar, “Domatesteki fiyat artışını yüzde 14,46 ile yeşil soğan, yüzde 13,98 ile kırmızı mercimek, yüzde 11,72 ile kuru kayısı, yüzde 9,24 ile yeşil mercimek, yüzde 6,69 ile Antep fıstığı, yüzde 5,06 ile süt, yüzde 3,97 ile yeşil fasulye, yüzde 3,49 ile marul, yüzde 2,88 ile pirinç, yüzde 2,82 ile kuru üzüm, yüzde 1,23 ile kabak, yüzde 0,83 ile toz şeker, yüzde 0,81 ile fındık, yüzde 0,39 ile zeytinyağı takip etti" ifadelerini kullandı.
 -ÜRETİCİ FİYATLARINDAKİ DEĞİŞİMLER-
 Ekim ayındaki üretici fiyatlarına bakıldığında, 9 üründe fiyatlar bir ay önceki fiyatlara göre değişmezken, 13 üründe azalma, 9 üründe ise fiyat artışları olduğu bilgisini veren Bayraktar, şöyle devam etti:
 "Kabak, maydanoz, armut, kuru fasulye, kırmızı mercimek, pirinç, kuru kayısı, kuru üzüm, zeytin fiyatlarında değişim görülmezken, fiyat düşüşü yüzde 38,6 oran ile en fazla salatalıkta meydana geldi.
 Salatalıktaki fiyat düşüşünü yüzde 25 ile incir, yüzde 12,57 ile yeşil fasulye, yüzde 12,02 ile limon, yüzde 11,43 ile kuru soğan, yüzde 10,92 ile havuç, yüzde 10,71 ile patlıcan, yüzde 9,09 ile yumurta,
 yüzde 6,85 ile patates, yüzde 3,16 ile elma, yüzde 2,30 ile kuzu eti, yüzde 2,04 ile sivri biber, yüzde 0,40 ile dana eti izledi. Üretici fiyatlarında Ekim ayında en fazla fiyat artışı yüzde 25,48 oran ile Antep fıstığında görüldü. Ekim'de nohutta yüzde 25, yeşil soğanda yüzde 19,53, yeşil mercimekte yüzde 13,55, sütte yüzde 12,50, fındıkta yüzde 9,76, domateste yüzde 8,38, zeytinyağında yüzde 6,25, marulda yüzde 2,56 fiyat artışı oldu."
 -FİYAT DEĞİŞİMLERİNİN NEDENLERİ-
 Bayraktar, fiyatı artan ürünlere bakıldığında, Antep fıstığı ve nohutta üretici ürünün önemli kısmının pazarlanması nedeniyle arzdaki azalmaya bağlı olarak fiyatların artış gösterdiğini bildirdi. Süt fiyatının artışında girdilerden kaynaklanan maliyet yükselmesinin etkili olduğunu belirten Bayraktar, “Fiyat düşüşü görülen ürünlere baktığımızda, üreticide fiyatı en çok düşen ürün salatalıktır. Bu yıl havaların sıcak gitmesi nedeniyle tarla ürünlerinde üretim devam ederken sera ürünlerinde de hasadın başlaması piyasada arz fazlalığı yarattığından fiyatlar geriledi. Ayrıca talepteki daralmaya bağlı olarak kuru incir, kuru soğan gibi ürünlerde fiyatların gerilediği görülüyor. Limonda ise yeni ürünün piyasaya sürülmesiyle birlikte fiyatlar geriledi. Genel olarak değerlendirdiğimizde arz ve talepteki değişime bağlı olarak fiyatlarda artış ve azalışların meydana geldiği görülmektedir" ifadelerini kullandı.
 ANKA
  