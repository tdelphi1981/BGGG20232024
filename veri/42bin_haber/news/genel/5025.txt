25 kuruşluk tozdan 3 fabrika daha çıktı
3 saniyelik reklamlarla ünlenen aromalı toz içecek üreticisi Nazlı Gıdanın patronu Ethem Kurt, ilk fabrikasından sonra bir şekerleme, bir cips ve bir de aroma-esans fabrikası kurdu. Yeni fabrikaların gücüyle bu yıl 32 milyon lira ciro hedefliyor.
TÜRKİYEnin dışa açık Küçük ve Orta Boy İşletmeleri (KOBİ) çok daha istikrarlı büyüyebiliyor. Aromalı toz içecek markası Nazo için yaptığı 3 saniyelik (kısa) reklamlarla ünlenen, şu anda 13 ülkede ürünleri satılan Nazlı Gıda İnşaat Temizlik Kozmetik Sanayi Ticaret Ltd. (Nazlı Gıda) İstanbuldaki aromalı toz içecek üreten ilk tesisinden sonra hızlı büyüdü. Halen Mozambikte pazar lideri olan firma ürün gamını tamamlamak için Konyada şekerleme, Nevşehirde cips ve İstanbulda aroma-esans fabrikası kurdu. 2012yi 18 milyon lira ciroyla kapatan Nazlı Gıda, yeni tesislerin gücüyle bu yıl 32 milyon liralık ciro hedefi koydu. Ethem Kurt şöyle anlatıyor girişimcilik öyküsünü:  
RİZEDEN FATİHE 
·  Biz Rizeliyiz. 1978de İstanbula göç etik. Fatihte kadın giyim ve ayakkabı mağazası açtık ama bu mağazayı 2 yıl sonra kapatmak zorunda kaldık. Çünkü 12 Eylül 1980 darbesi yüzünden günlerce siftahsız kapattık. Sonra biz üç kardeş (Ethem, Murat ve Nihat) önce pazarlarda ayakkabı sattık. Sonra da çay toptan ticaretine girdik. Rizeli olduğumuz için çay satmak cazip geldi. Dağıtıma başladık ve bir süre sonra da tek kalem ürün yerine yanına ürünler ekleyelim dedik. Şeker, meyve tozu v.s.  
İMALAT VE REKLAM 
·  Toptan ticarette nakit sirkülasyonu çok hızlıydı ve elimizde kısa sürede bir sermaye oluştu. 1993te 40 metrekarelik küçük bir imalathaneyi alıp toz içecekte üretime başladık. Aromalı içecekleri üretip kendimiz satıyorduk ve tabii ki kâr marjımız da büyüdü. Sıcak içilen içecekler de üretiyorduk. 3 kardeş çalışıyorduk. Birimiz imalat yapıyorsa ötekiler pazarlıyorduk. İmalatın nasıl olması gerektiğini iyice araştırdık. Teknolojik yatırımlarımızı yapmaya başladık ve işimizi büyüttük. O imalathaneden sonra 2003te İkitellide 3 bin metrekare kapalı alana sahip fabrikamıza geçtik. Markalaşmak için reklam yatırımı gerekiyordu. 3 saniyelik TV reklamları yaptırdık. Bana göre 3 saniye her şeyi anlatmak için yeterli. RTÜK 3 saniyenin altında reklama izin vermediği için 3 saniyelik yaptık. Aslında 2 saniye de yeterdi. O 3 saniyelik reklamlar çok işimize yaradı. Sonra yurt dışına da reklamlarla açıldık. 
Konyada şekerleme, Nevşehirde cips 
NAZLI Gıda Yönetim Kurulu Başkanı Ethem Kurt, şöyle devam ediyor: Konyada şekerleme tesisi kurduk. Nevşehirde de patates cipsi üretiyoruz. Çalışan sayımız 100e yakın. İstanbulda da aroma-esans tesisi kurduk. 4 tesisimiz var. Aroma-esans tesisimiz gıdaya ve kozmetike üretim yapıyor. Yeni ürünlerimiz için de 60 ilde 14 bin yeni nokta hedefliyoruz. Geçen yıl 18 milyon lira ciro yapmıştık. 1.5 milyon dolarlık ihracatımız oldu. Bu yıl ciromuzu 32 milyon lira bekliyoruz çünkü yeni tesisler kurduk ve ürün gamımızı büyük ölçüde tamamladık. Sakız, çikolata, patates cipsi, şekerleme ve aromalı içecekler üretiyoruz, satıyoruz. 
Mozambikte pazar lideriyiz 
Şu anda 13 ülkeye ihracat yaptıklarını belirten Ethem Kurt şöyle konuşuyor: Bizim ürünler çok ucuz ürünler. 25 kuruşa toz içecek satıyoruz. Mozambikte dev küresel markaları solladık ve pazar lideri olduk. 22 milyon nüfuslu bir ülke ama 12 ülkeyle ticari birlik kuracak. Güney Afrika Cumhuriyeti dahil. Bizde 25 kuruş olan ürün orada 40 kuruş. Çünkü gümrük vergileri yüksek. Tabii ki her ülkede lider olmak zor. Bu yüzden kolayca marka olabileceğimiz ülkeleri seçiyoruz. Çad, Kamerun ve Gana hedefte. Nijeryaya da gidiyoruz.  
Van üç altın projeyle yeniden ayağa kalkıyor, yatırım bekliyor 
BÜYÜK depremi yaşadıktan sonra Büyükşehir olan Van, ekonomik açıdan ayağa kalkıyor. Van Ticaret ve Sanayi Odasının (VATSO) katkılarıyla hazırlanan üç yeni proje kente damgasını vuracak. VATSO Başkanı Mirza Nadiroğlu, Kalkınma Bakanlığı ve Van Valiliğinin de desteğiyle hayata geçecek bu üç proje Vana yeniden cazibe kazandıracak. Yatırımcılarımızı bekliyoruz dedi. Nadiroğlunun verdiği bilgiye göre üç proje şöyle: Tuşba Fuar ve Kongre Merkezi: OSBiçinde 9 bin 900 metrekare kapalı alana sahip bir proje olarak inşa edilecek. Van Tekstilkent Projesi: 45 firmaya hizmet verecek 25 bin 500 metrekare kapalı alana sahip bir kompleks. Van Güneş Enerjisi Projesi: Kentin güneş enerjisi potansiyelini değerlendirecek ve sanayiye ucuz enerji sağlayacak.  
Denizlinin İtalyaya tekstil ihracatı yüzde 64.2 yükseldi 
DENİZLİden yapılan tekstil hammaddeleri, tekstil ürünleri, hazır giyim ve konfeksiyon ihracatı, ocak ayında geçen yılın aynı dönemine göre yüzde 36.1 artarak 115.4 milyonh dolara yükseldi. Denizli İhracatçılar Birliği (DENİB) verilerine göre, bu ilimizden geçen yılın aynı dönemine göre yüzde 48.8lik artışla ocak ayında kayda alınan toplam 167 milyon 465 bin 733 dolarlık ihracatın yüzde 68.9unu tekstil ürünleri oluşturdu. Denizliden en fazla ihraç edilen tekstil ürünleri bornoz-sabahlık, havlu-mutfak bezleri ve çarşaf-nevresim oldu. DENİB Yönetim Kurulu Başkanı Süleyman Kocasert, 100 ülkeye ihracat yaptık. İhracatımızı İtalyaya yüzde 64.2, Almanyaya yüzde 33.3, İngiltereye yüzde 25.7 artırmayı başardık dedi.  
Tekstilde rekabeti inovasyon ve tasarımla kazanırız 
AKDENİZ Tekstil ve Hammaddeleri İhracatçıları Birliği (ATHİB) 1. Dokuma Kumaş Yarışması, sektöre genç tasarımcılar ve yeni ürünler kazandırdı. Yarışmada kazananlara ödüllerini Ekonomi Bakanı Zafer Çağlayan ile Kültür ve Turizm Bakanı Ömer Çelik verdi. Adanada düzenlenen final gecesinde 65 tasarım yarışırken, birinciliği profesyonel kategoride Mine Beşen, öğrenci kategorisinde Ayşe Türker kazandı. ATHİB Başkanı Zeki Kıvanç, Küresel rekabette öne çıkabilmek için inovasyona ve tasarıma odaklanmalıyız dedi. 
  
  
  
  
  

 