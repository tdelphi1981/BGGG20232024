'Karadul' askeri üssü ayağa kaldırdı
İngiltere'nin doğusundaki Suffolk bölgesinde bir askeri üssün iki binası, "şüpheli örümcek" nedeniyle kapatıldı.
 Wattisham Hava Üssü'nün yemekhanesinde çalışanlar, Cuma günü "Karadul" olarak bilinen türe benzeyen, büyük ve koyu renkli bir örümcek gördü.
 Savunma Bakanlığı, haftasonu üste yapılan arama sonucu şüpheli örümceğin bulunduğunu açıkladı.
 Örümceğin korkulduğu gibi "Karadul" olmadığına işaret eden Bakanlık, askeri üssü ayağa kaldıranın Karadul'a benzeyen "Steatoda nobilis" türü bir örümcek olduğunu belirtti.
 İngiltere'deki en zehirli örümcek türü olarak bilinen Steatoda nobilis, kuzenleri Karadullar kadar tehlikeli değiller. 
  