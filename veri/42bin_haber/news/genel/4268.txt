Sosyete uyuma askere sahip çık
Sosyetenin uğrak semtlerinden Bebek'te hareketli dakikalar... Bir grup, asker uğurlaması için Lucca'nın önünde toplandı. Şahin'lerini lüks araçlarının yanına çeken gençler slogan attı
 Bebek'te asker eğlencesi... Bir grup genç, İstanbul sosyetesinin popüler mekanı Lucca'nın önünde toplandı. Trafiği kesen gençler, türkü söyleyip, halay çekti. Meşaleler yakarak askere gidecek olan arkadaşlarını havaya fırlatan gençler, 'Sosyete uyuma askerine sahip çık', 'Ünlüler buraya eller havaya', 'Bu vatan sizlerle rezil oluyor' şeklinde sloganlar attı. 
 YARIM saat boyunca Apaçi Dansı yapıp, Misket Havası oynayan gençlere, polis müdahale etti. Olaylar nedeniyle her iki yönde de uzun araç kuyrukları oluştu. Samet ADAY