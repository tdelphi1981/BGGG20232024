Polat ortaya çıktı!
Kurtlar Vadisi'nde üç haftadır süren maskeli fedai gizemi artık son buldu. Maskenin ardındaki gerçek bu hafta belli oldu.
 Kurtlar Vadisi Pusu'da maskeli fedainin sonunda Polat Alemdar olduğu ortaya çıktı.
  
 Kurtlar Vadisi'nde üç haftadır süren maskeli fedai gizemi artık son buldu. Maskenin ardındaki gerçek bu hafta belli oldu.
  
 Evlilik hazırlık ve balayı nedeniyle birkaç haftadır dizide rol almayan Necati Şaşmaz için senaristler dizide böyle bir gizem yapmışlardı. İzleyicilerin büyük kısmı maskeli fedainin Polat Alemdar olduğunu ilk andan itibaren anlasalar da, geçen haftaki bölümde Abdülhey'in maskesini indirdiği kişinin Pusat olması kafaları karıştırmıştı.
  
 Dizinin Perşembe akşamı yayınlanan yeni bölümünün finalinde Polat Alemdar maskeli haliyle Leyla'nin karşısına çıktı. Mezalıkta Polat'ın mezarı başında bulunan Leyla'nın yanına gelen maskeli kahraman, kendisinin Polat Alemdar olduğunu ve yaşadığını söyledi. Leyla'nın maskesini açmasına izin vermeyen Polat, sadece kendisinin yaşadığını bilmesini ve herşeyi anlatacağını söyledi. Leyla'yla sarılan Polat daha sonra cep telefonunun çalmasıyla birlikte kayıplara karıştı.