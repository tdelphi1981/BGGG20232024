Kal dedim kalmadı
Donanma Komutanı Oramiral Nusret Günerin istifasının perde arkası aralandı. İzmirdeki casusluk soruşturmasıyla ilgili iddianamede, Oramiral Günerin kızının odasına kamera yerleştirilerek görüntülendiği yer aldı.
Güner, geçen kasımda sunduğu, ancak Deniz Kuvvetleri Komutanı Oramiral Murat Bilgel tarafından kabul edilmeyen istifa talebiyle ilgili önceki gün Ankaraya geldi. Güner, Deniz Kuvvetleri Komutanlığına giderek, Bilgelle yaklaşık 1,5 saat başbaşa görüştü. 
İDDİALARDAN RAHATSIZIM 
Güner, doğrudan Deniz Kuvvetleri ile Donanma Komutanlığını hedef alan Balyoz ve casusluk davasıyla ilgili düşüncelerini ve ortaya atılan iddialardan duyduğu rahatsızlığı bir kez daha anlatarak, görevinden ayrılmakta kararlı olduğunu bildirdi. Bunun üzerine Bilgel, Günerin erken emeklilik talep eden istifa başvurusunu kabul etti. 
NECDET ÖZELE ANLATTI 
Bu görüşmeden sonra Ankarada başka komutanlığa uğramayan Güner, Gölcüke geri döndü. Görüşmeden sonra Bilgel, Genelkurmay Başkanı Orgeneral Necdet Özele durumu, Kal dedim ancak kabul etmedi sözleriyle iletti. Günerin ocak sonu itibariyle emekliye ayrılacağı konuşulurken, istifa dalgasının önümüzdeki günlerde de süreceği, 3 veya 4 koramiralin emeklilik isteyebileceği öne sürülüyor. Ergenekon ve Balyoz davası tutuklulukları nedeniyle kadro sıkıntısı yaşanan Deniz Kuvvetlerinde durum iyice karıştı. Teamüle göre Bilgelin Yüksek Askeri Şûra (YAŞ) sonrası 30 Ağustosta emekliye ayrılmasının ardından yerine Güner gelecekti. Günerin gitmesiyle Deniz Kuvvetlerinde Bilgelden sonra gelecek or rütbesinde bir amiral bulunmuyor. Bu durumda Bilgelin görev süresinin 1 yıl daha uzatılması veya Kuzey Deniz Saha Komutanı Koramiral Bülent Bostanoğlunun YAŞta orluğa terfi ettirilip, doğrudan Deniz Kuvvetleri Komutanı olması seçenekleri bulunuyor.  
KIZININ ODASINA KAMERA 
Bu arada, Oramiral Günerin ve kızının İzmirdeki casusluk soruşturmasıyla ilgili iddianameye mağdur sıfatıyla girdiği ortaya çıktı. İddianamede Sunay adlı dijital belgenin dökümünde, Oramiral Günerin kızının odasına kamera yerleştirilerek görüntülendiği yer aldı. Belgedeki 6 Eylül 2010 tarihli kayıtta, Nusret Paşanın kızı konusunda çok hassas olduğunu unutmayın, 12 Ocak 2011 tarihli kayıtta M.K. astsubay, Nusret Paşanın lojmanına girdiği anlardan birinde A.nın odasına gönderdiğiniz kamerayı yerleştirmiş. Dediğiniz süre kaldıktan sonra alacak ve 4 Nisan 2011 tarihli kayıtta da M.K., A.G.nin (Nusret Günerin kızı) odasına yerleştirdiği kamerayı almış. Kullanılabilecek iyi görüntüler var. Ekte gönderiyorum notları yer alıyor. 