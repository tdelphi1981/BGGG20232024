Aristo'nun seks kılavuzu satışa çıkıyor
Antik çağın ünlü düşünürü Aristonun seks kılavuzu, İngilterede satışının yasaklanmasından 200 yıl sonra açık artırmaya çıkarılıyor.
İngilterede 18inci yüzyılda müstehcen olduğu için satışı yasaklanan Aristotles Complete Master-Piece isimli kitap, İskoçyanın başkenti Edinburghde, 16 Ocakta yapılacak açık artırmada yeni sahibini bulacak.
Uzmanlar, en son 1760 yıllara ait baskısı bulunan kılavuzun günümüz okuyucuları için müstehcenlikten ziyade, eğlenceli bir eser olduğunu düşünüyor.

YUNAN FELSEFESİYLE İLGİSİ YOK

Öğretmeni olan Platon ile Batı düşüncesinin en önemli iki filozofundan biri sayılan Aristonun seks kılavuzunun, Yunan felsefesiyle pek alakası olmadığı da belirtiliyor.

Edinburghdeki müzayede evi Lyon and Turnbullın kitap uzmanlarından Cathy Marsdena göre kitap, Aristonun felsefesiyle ilgili değil, bir nevi seks ve hamilelik kılavuzu.

İngilterede yasaklandıktan sonra da karaborsanın en çok satanlar listesinde yer almayı sürdüren ve kimin yazdığı bilinmeyen kitabın okunması 1960lara kadar yasaktı. 

TAVSİYELER VE UYARILAR

17nci yüzyıl sonlarına ait kadın cinselliğiyle ilgili düşüncelere yer verilen kitapta, kadın ve erkek anatomisi anlatılıyor ve iki cinse de cinsel birleşmeyle ilgili tavsiyelerde bulunuluyor. 

Gebe kalmak isteyen kadınlara orgazm olmaları salık verilen seks kılavuzunda, evlilik dışı ilişkilerde istenmeyen hamileliklere dikkat edilmesi uyarısında bulunuluyor. Bunların dışında, akraba evliliği gibi daha pek çok farklı konuya da değiniliyor.