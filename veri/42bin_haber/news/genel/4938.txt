Ramadi Şeytanı poligonda öldü
ABD tarihinin en ölümcül keskin nişancısı Chris Kyle, dört kez görev aldığı Irakta 150yi aşkın direnişçiyi öldürmüştü. Psikolojisi bozulan eski bir asker, kendisini yeniden silaha alıştırmaya çalışan Kyleı Teksastaki poligonda öldürdü.
IRAKLI direnişçiler, 1999-2009 yılları arasında Ramadi ve Fellucede görev yapan SEAL komandosu Chris Kylea Ramadi Şeytanı lakabını takmış, başına 20 bin dolar ödül koymuşlardı. Irakta birçok kez ölümden döndüğü ve 2008de 1.6 kmden bir direnişçiyi öldürdüğü de söylenen 38 yaşındaki Kyleı ecel ülkesinde buldu. American Sniper adlı kitabı çok satan Kyle, önceki gece gittiği Teksasta bir poligonda vurularak öldürüldü.  
YARDIM EDİYORDU 
Kyleın kamyonetini alıp kaçarken takip sonucu yakalanan şüpheli Eddie Routh (25) gözaltına alındı. Yetkililer, Routhun da eski bir asker olduğunu ve travma sonrası stres bozukluğu sendromu yaşadığını belirttiler. Routh, kendisini tekrar silaha ısındırıp hayata döndürmeye çalışan Kyleı bilinmeyen bir nedenle yakın mesafeden vurdu ve poligondaki komşusunu da öldürdü. Kyle, silah eğitimi veren Craft International adlı bir şirket kurmuştu.