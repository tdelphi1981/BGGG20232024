Acemi hırsız iş vaadiyle yakalandı
New Yorktaki ünlü bir galeriden Salvador Daliye ait suluboya ve mürekkeple yapılmış 150 bin dolar değerindeki tabloyu çalan Yunan hırsız acemiliğiyle kısa sürede yakayı ele verdi. Önceki gün mahkemeye çıkan Phivos Istavrioglou (29) adlı Yunan vatandaşı suçsuz olduğunu ileri sürdü. Ancak galerinin güvenlik kameraları Istavrioglounun soygunu gerçekleştirdiğini açıkça gösteriyordu. Üstelik acemi hırsız olay yerinde parmak izi bırakmıştı. Soygundan sonra Atinaya kaçan Istavrioglou, fotoğrafının uluslararası arama emrinde gördüğünde paniğe kapılıp Dalinin Cartel de Don Juan Tenorio adlı tablosunu galeriye gönderirken de hata yaptı. Acemi hırsız, resmi çerçevesinden çıkarıp rulo haline getirip bir karton tüpe yerleştirirken bolca parmak izi bıraktığı gibi, Atinada olduğunu da açığa çıkarmış oldu. Phivos Istavrioglou, iş teklifi kisvesi altında New Yorka davet edildikten sonra tutuklandı. Davanın savcısı Jordan Arnold, Istavrioglounun gündüz vakti resmi galeriden çıkarıp bir market poşetine koyup Atinaya kadar elini kolunu sallaya sallaya gidebilmesinin düşündürücü olduğunu söyledi.