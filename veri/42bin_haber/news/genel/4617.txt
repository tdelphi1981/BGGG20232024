İsrail Şamı vurdu
Suriye ordusu, İsrail savaş uçaklarının dün şafak vakti başkent Şam yakınlarındaki bir askeri tesisi bombaladığını söyledi.
Şam yakınlarında bulunan Jamrayadaki askeri araştırma tesisine yönelik saldırıda 2 çalışanın öldüğü belirtilirken İsrail bombardımanının Araplar ve Müslümanlara yönelik suçlarından biri olduğu iddia edildi. Ordunun açıklamasında İsrail saldırısının, teröristlerin tesisi ele geçirme girişimlerinin başarısız olmasının ardından gerçekleştiği savunuldu. İsrailin Hizbullaha silah götüren bir konvoyu hedef aldığı yönündeki haberlerin ise doğru olmadığı belirtildi. Bu açıklamadan saatler önce Lübnan ordusu, İsrail uçaklarının hava sahalarını ihlal ettiğini ve saatler süren bir operasyon gerçekleştirdiğini duyurmuştu. Lübnanın iddiasının ardından Batılı kaynaklar ise Suriye topraklarına yönelik İsrail bombardımanında silah yüklü bir konvoyun hedef alındığını savunmuştu. 
2007de de Suriye topraklarını vuran İsrail, krizin derinleştiği günlerden bu yana Suriyedeki kimyasal silahların Lübnandaki Hizbullahın eline geçmesinden endişe duyduğunu dile getiriyor ve silah transferini engellemek için benzer saldırılar düzenleyebileceği uyarısında bulunmuştu. 
İRAN BİZE YAPILDI SAYARIZ DEMİŞTİ 
Olayla ilgili İsrailden ya da başka bir ülkeden resmi açıklama gelmezken İranın vereceği tepki önem taşıyor. Çünkü İranın dini lideri Ayetullah Ali Hamaneyin Başdanışmanı Ali Ekber Velayeti, geçtiğimiz günlerde yaptığı bir açıklamada, Suriyeye yapılacak bir saldırının İran ve müttefiklerine bir saldırı anlamına geleceği uyarısında bulunmuştu. 
2007de ne olmuştu 
İsrail 6 Eylül 2007de Suriyenin kuzeyinde gerçekleştirdiği hava saldırısında bir nükleer tesisi hedef almıştı. İsrail jetleri Kuzey Korenin yardımıyla nükleer silah üretmekle suçlanan Suriye`nin El Kibar tesislerini bombaladığında, dönüş yolunda Hataya boş bir füze tankı düşürmüştü. İsrail uçaklarının Türk hava sahasını kullandığının ortaya çıkması Türkiyeyi de tartışmaların merkezine çekmişti.