Egede it dalaşı bitti
İki ülkeye ait savaş uçaklarının birbirlerini taciz amacıyla havada tehlikeli manevralar yapması anlamına gelen it dalaşlarından, Türkiye ve Yunanistan arasında 2011 yılında 16, 2010 yılında 13, ekonomik krizin başladığı 2009 yılında ise 237 adet yaşanmıştı.
Yunan Genelkurmay Başkanlığının yayınladığı resmi verilere göre 2012 yılında Egede sadece bir adet it dalaşı (o da ocak ayında) yaşandı. Egede 2009 yılında 3078 olan askeri uçuşların 2012de 1405e düştüğü de belirtildi. Yunanistanın geçmişte Türkiyeyi sık sık şikayet ettiği adalar üzerindeki alçak uçuşların sayısında da büyük düşüş kaydedildi. Alçak irtifa uçuşları 51den 3e düştü. Yunan savaş uçakları, yakıt tasarrufu ve yedek parça eksikliği nedeniyle artık üslerinden eskisi kadar sık havalanmıyorlar.  
IMF KEMER SIKARAK KESTİ 
Savunma içerikli Onalert haber sitesine konuşan Yunan Hava Kuvvetleri yetkilileri Ekonomik krizden önce radarlarımızda sözgelimi 8 Türk uçağı görünüyorsa, en az aynı sayıda Yunan savaş uçağı gönderirdik. Şimdi ise daha az uçağımız havalanıyor dedi. Aynı yetkililer, Türk pilotların artık Yunan savaş uçağı gördüklerinde tepki göstermediklerini de savundu. Haberde, IMF, Egede it dalaşlarını kesti başlığı kullanıldı.