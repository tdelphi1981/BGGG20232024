Otomotivde teşvik zirvesi
Otomotiv sektörünün tepkisini çeken teşvik sistemine ilişkin Ekonomi Bakanlığının hazırladığı kararnameyle yaptığı yeni ayarlama Perşembe günü Resmi Gazetede yayınlanacak.
Ekonomi Bakanı Zafer Çağlayan, yeni teşvik sisteminin yayınlanmasıyla birlikte Cuma günü İstanbulda büyük katılımlı bir otomotiv zirvesi yapacak. Çağlayanın evsahipliğinde gerçekleşecek zirveye, Otomotiv Sanayi Derneği (ODD), Otomotiv Distribütörleri Derneği (ODD) ve Taşıt Araçları Yan Sanayi Derneği (TAYSAD) gibi en büyük çatı örgütlerin başkan ve yöneticilerinin yanı sıra, Türkiyenin en büyük otomotiv şirketlerinin patron ve yöneticileri katılacak.  
BİREBİR GÖRÜŞME DE VAR 
Çağlayan, zirvede teşvik sistemindeki yeni düzenlemeyi anlatıp, sektörün görüşlerini alacak. Zirvenin ardından, Çağlayan, Türkiyede üretim yapan Tofaş, Ford, Renault, Hyundai, Toyota ve Hondanın patron ve yöneticileriyle birebir görüşmeler yapıp, yeni yatırımlara yönelik konuşacak. Bu görüşmelerde Başbakan Erdoğanın talep ettiği Türk markalı otomobil projesi de masaya yatırılacak. Ekonomi Bakanı Çağlayan, akşam ise gazetelerin otomotiv editörleriyle biraraya gelip zirveyi değerlendirecek. 
OTOMOTİVE ÖZEL YUMUŞATMA 
Ekonomi Bakanlığı, Ocak ayında yeni bir kararnameyle 19 Haziranda Resmi Gazetede yayımlanıp yürürlüğe giren ve otomotiv sektörü için tam bir hayal kırıklığı yaratan yeni teşvik paketini otomotive özel yumuşatmıştı. Mevcut pakette, stratejik sektörler içinde olduğu açıklanmasına rağmen otomotivde hiçbir şirket en büyük teşviklerin verildiği stratejik yatırımlar kapsamına giremiyordu. Stratejik Teşvikten yararlanmak için üretilecek modelin ithalattan az sayıda olması, yatırımın 6ıncı bölgede yapılması ve yatırımda en az yüzde 40 maliyet avantajı sağlanması isteniyordu. Bu maddeler hem Türkiyedeki mevcut yatırım-ların hem de potansiyel gelecek yatırımların teşvikten yararlanmasını engelliyordu. 
ÖNCELİKLİ YATIRIM 
Hükümet bu konuda hareket geçip, yeni bir kararnameyle teşvik sisteminde ince ayar yaptı. Stratejik yatırım kapsamına giremeyen, ancak belirli tutarın üzerindeki otomotiv, motor ve aktarma organları, aktarma organlarının aksamı ve otomotiv elektroniği yatırımları da Öncelikli Yatırımlar kapsamına alınacak. Otomotiv ana sanayinde 300 milyon lira ve üzerindeki yatırımlar Öncelikli Yatırımlar kapsamına girecek ve bunun Türkiyenin neresinde yapılırsa yapılsın 5inci bölgedeki yatırımlarla aynı teşvikleri alacak. 
NELERİ KAPSIYOR 
Buna göre otomotiv ana sanayi, KDV istisnası, faiz desteği, vergi indirimi, yatırım yeri tahsisi, çalışanlar için prim işveren hissesinin ödenmesi gibi tüm desteklerden yararlanılacak. Ayrıca 75 milyon lira ve üzerindeki motor yatırımları ve 20 milyon lira ve üzerindeki motor aksamı, aktarma organları, aktarma organlarının aksamı ve ve otomotiv elektroniği yatırımları da öncelikli yatırımlar kapsamına girecek. Bakanlar Kuruluna sunulan yeni kararnamede aranan yüzde 40lık katma değer şartı da ortadan kalkacak.