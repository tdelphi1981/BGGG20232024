ODTÜde olaylar çıktı
Başbakan Recep Tayyip Erdoğanın da katıldığı Göktürk Uydusunu fırlatma töreni öncesinde ODTÜde öğrencilerle polis arasında çatışmalar çıktı. Üniversite kalpüsünden alevler yükselri. Polisin sıktığı gaz rüzgarın da etkisiyle Başbakan'ın bulunduğu bölüme ilerledi. Başbakan Erdoğan ve yanındakiler bu nedenle gazdan etkilendi.GÖKTÜRK-2 uydusunun uzaya gönderilmesi nedeniyle ODTÜ yerleşkesindeki TÜBİTAK Uzayda düzenlenen programa katılan Başbakan Recep Tayyip Erdoğanı protesto etmek isteyen öğrencilere polis müdahale etti. ODTÜde Fizik Bölümü önünde toplanan öğrenciler saat 15.30 sıralarında TÜBİTAK Uzaya doğru yürüyüşe geçti. Ellerindeki pankartlarla yürüyüş yapan öğrenciler , güvenlik güçlerinin barikatıyla karşılaştı. Polis tarafından yapılan uyarılara rağmen barikatı aşmaya çalışan gruptakiler, güvenlik güçlerine taş ve sopalar attı. Bunun üzerine güvenlik güçleri gruptakilere biber gazı, gaz bombası ve tazyikli suyla müdahale etti. Bazı öğrencilerin çöp kutularını ateşe verdiği olaylarda, tazyikli su ve gaz bombasından etkilenenler oldu. Atılan taşların isabet ettiği bazı polisler de yaralandı. Yaralı polisler ambulansla hastaneye kaldırıldı. Hatta polislerin kullandığı gaz rüzgarın da etkisiyle Başbakanın konvoyunun bulunduğu binaya kadar geldi. Konvoydakiler araçlardan indikten sonra gaza maruz kaldı. Birçoğu panikle binaya koştu. Başbakan Erdoğan ise sakin tavırlarıyla dikkat çekti. Hızlıca binaya girenlerin bile gözlerinin yaşarması ve genizlerin yanması, Erdoğanın da gazdan etkilenmiş olabileceği ihtimalini akıllara getirdi. 
 