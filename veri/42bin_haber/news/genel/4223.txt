6 saatlik istifa
Tunceli Milletvekili Hüseyin Aygünün, PKKlı Sakine Cansız ve arkadaşlarının taziyesine katılmasıyla gün yüzüne çıkan krizi bastırmaya çalışan CHP Genel Başkanı Kemal Kılıçdaroğlu, dün de Adıyaman Milletvekili Salih Fıratın istifasıyla sarsıldı.
Fıratın, dün öğle saatlerinde duyurulan ve akşam bizzat Kılıçdaroğlunun devreye girmesiyle geri aldığı 6 saatlik istifasının gerekçesi, CHP İzmir Milletvekili Birgül Ayman Gülerin Türk ulusuyla Kürt milliyetini eşit, eşdeğerde gördüremezsiniz sözleri oldu.  
GÖZÜMÜZÜN İÇİNE BAKA BAKA 
Fırat, TBMM Genel Kurulunda görüşmeleri devam eden Anadilde savunma yasa tasarısının önceki günkü oturumunda Gülerin sözlerine yönelik ilk tepkisini muhalefet kulisindeki arkadaşlarıyla paylaştı. MHPlilerin bile söylemediği sözleri gözlerimizin içine baka baka dile getirdi. Bu faşizmden başka bir şey değildir diyen Fıratın düne uzanan tepkisi de istifaya dönüştü. Fırat, partide kendisine yakın gördüğü bazı isimlere  Ayman Gülerin sözlerine dikkat çekmek adına istifa edeceğim. Gece yarısı söylenmiş bu sözler öyle tutanaklarda kalamaz. Ya Ayman Gülere gereken yapılır ya da ben giderim sözleriyle de İstifasının sürece bağlı olarak geçici olabileceği mesajını verdi. Fırat dün öğle saatlerinde istifasını duyurdu.  
ALLAH ALLAH 
Kılıçdaroğlu, Fıratın istifasını gazeteci Uğur Mumcuyu anma töreninde aldı. CHP Grup Başkanvekili Akif Hamzaçebinin, Sayın Fıratın istifa ettiği haberi ulaştı, bilginiz olsun uyarısına Kılıçdaroğlunun ilk tepkisi Allah! Allah! Öyle mi diyorlar? oldu. Kılıçdaroğlu, sorulara ise Doğru değil karşılığını vererek Kayserideki programı için yola çıktı. Kılıçdaroğlunun direktifiyle harekete geçen Hamzaçebi, Fıratın grup yönetimine ulaşan istifasını işleme koydurtmadı. Bazı genel başkan yardımcıları da Fırata ulaşarak, İstifan gereken duyarlılığı yarattı. İstifanı geri al. Bir milletvekilinin konuşmasına bakarak istifa edilmez diyerek, ikna etmeyi başardı. Kılıçdaroğlu, 6 saatlik ikna sürecini Kayseride Arkadaşlarımla görüştüm, istifa yok sözleriyle özetledi.  
KÜRT KONFERANSI DAVETLİSİ 
Salih Fırat, Sakine Cansız ile birlikte Paristeki suikastta hayatını kaybeden Fidan Doğanın koordinasyonunda Brükselde düzenlenen Kürt Konferansına davet edilmişti. Fırat, bu yıl 9uncusu düzenlenen konferansa, son anda ortaya çıkan sağlık problemi nedeniyle katılamamıştı.