Bir çınar yok oluyor
Türkiyenin futbolcu fabrikası Sakaryaspor, yaşadığı maddi sıkıntılar nedeniyle Spor Toto 3. Lige düşme yolunda hızla ilerliyor.
HAKAN Şükür, Oğuz Çetin, Aykut Kocaman ve Tuncay Şanlı... Bu büyük yıldızlar, futbolumuza Sakarya-spor tarafından kazandırıldı. Yeşil siyahlılar, mücadele ettiği Spor Toto 2. Ligde küme düşmenin en büyük adayı konumunda... Birçok önemli futbolcuyu Türk sporuna kazandıran ancak aynı başarıyı kulüp bazında yakalayamayan yeşil siyahlı ekip, borçları nedeniyle transfer dahi yapamıyor. Grubunun son sırasında var olma mücadelesi veren Sakaryaspor, iyi bir performans sergileyemediği taktirde 3. Lige düşecek. 
Borç ve transfer yasağı 
SAKARYASPOR Kulübü eski başkanı Halit Evin, yaptığı açıklamada, Sakaryaspora herkesin yardım etmesi gerektiğini belirterek, yardım edilmediği taktirde takımın yok olacağını söyledi. Belediyeden ayrıldıktan sonra sivilleştirilen takımda çöküş sürecinin başladığını ifade eden Evin, Takımın yüksek miktarlarda borcu var ve transfer yasağı bulunuyor. Bu nedenle kadroyu güçlendirmek de zor. Gelir olmayınca tabii ki giderler de karşılanamıyor. Gelirler iyi kullanılmadığı için bu durum yaşanıyor diye konuştu.