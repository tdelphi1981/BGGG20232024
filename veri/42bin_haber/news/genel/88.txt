Meclis lojmanlarının yıkımına başlandı
TBMM Yerleşkesi içinde bulunan lojmanların yıkımına başlandı.
 TBMM Yerleşkesi içinde bulunan lojmanların yıkılmasına yönelik karar uygulamaya sokuldu. Öncelikle, yerleşke içinde Muhafız ve Tören Tabur Komutanlığı'nın görevini tamamlamasının ardından subay ve astsubayların boşalttığı lojmanların yıkımına başlandı.
 Lojmanların yıkımı nedeniyle çevrede güvenlik önlemleri alındı. Yol trafiğe kapatıldı. Ağaçların zarar görmemesi için de önlem alındı. Bugün ilk olarak bir blok yıkıldı.
 Alınan karar uyarınca öncelikle askerlerin boşalttığı 4 blok yıkılacak. Meclis içindeki diğer lojmanların yasama yılı sonuna kadar yıkılması planlanıyor.
 AA