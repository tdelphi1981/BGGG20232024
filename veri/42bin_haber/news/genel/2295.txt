Yerli keşif uydusu Göktürk 2 uzaya fırlatıldı
Türkiye'nin yüksek çözünürlüklü yerli keşif uydusu Göktürk-2nin uzay yolculuğu, Çindeki Jiuquan Fırlatma Üssünden saat 18:12'de yapılan fırlatma işlemi ile başladı. Göktürk 2 uydusu 18:26'da, 686 kilometre yükseklikteki yörüngesine oturdu. Meclis Başkanı Çiçek, Başbakan Erdoğan, Genelkurmay Başkanı Özel, Göktürk-2'nin canlı yayın anını TÜBİTAK UZAYda izledi.
TÜBİTAK Uzay Teknolojileri Araştırma Enstitüsü ve TUSAŞ İş Ortaklığı tarafından yüksek yerlilik oranıyla üretilen ve 2.5 metre çözünürlüğe sahip GÖKTÜRK-2, Türkiye saatiyle 18.12de Çin Halk Cumhuriyetinin Gansu Eyaletindeki Jiuquan Uzay Fırlatma Merkezinden uzay yolculuğuna başladı. 
Fırlatma anı canlı yayınla ODTÜ yerleşkesindeki TÜBİTAK UZAYdan da takip edildi. 
İŞTE GÖKTÜRK-2 BÖYLE FIRLATILDI / WEBTV 
GÖKTÜRK-2 YÖRÜNGEDE 
 Göktürk 2'nin ilk fırlatma anı  
FIRLATMA ANINI BÖYLE İZLEDİLER İŞTE FIRLATMA ANININ BÖYLE İZLEDİLER 
Başbakan Erdoğan'ın törende yaptığı konuşmada, "Bugün Türkiye için miletimiz için  tarihi bir anı hep birlikte yaşıyoruz. Türkiye olarak geçmişte de uzaya uydu  gönderdik ancak bugün gönderdiğimiz Göktürk-2 uydusu bu alanda artık iddia sahibi  bir ülke olduğumuzun da somut ispatı oldu. Şu anda kendi uydusunu imal edebilen  25 ülkeden biri konumuna yükseliyoruz dedi. 
Göktürk-2'nin yüzde 80 yerli üretim olduğunun altını çizen Erdoğan, "Geçtiğimiz yıl 17 Ağuıstos'ta, RASAT yerli uydumuzu Rusya'dan uzaya göndermiştik. O da kendi imkânlarımızla ürettiğimiz bir uyduydu. Görevini başarıyla devam ettiriyor. Türkiye coğrafyasının yüzde 98'ini görüntüledi. Bu uydu daha ileri imkânlara sahip bir uydu olarak keşif ve gözetleme yapacak. Çevre, şehircilik, ormanlar, kentsel gelişim ve kaçak yapılaşmayı Göktürk-2 ile daha kolay takip edebileceğiz. Doğal afetlerle ilgili alınması gereken tedbirleri de tespit edeceğiz" diye konuştu. 
 Erdoğan ve Özel fırlatma anını böyle izlediler. Uydu üç eksende kontrol edilerek, dünya üzerinde istenen noktalara bakması sağlanacak. Daha sonra güneş panelleri teker teker açılarak uydunun ihtiyaç duyduğu elektrik enerjisi üretilecek. Uydudan ilk görüntülerin 25-30 Aralık tarihleri arasında indirilmesi planlanıyor. 
TÖREN 1 GÜN ÖNCESİNE ALINDI 
19 Aralıkta uzaya gönderilmesi planlanan GÖKTÜRK-2, Çindeki olumsuz hava koşullarından dolayı uzay yolculuğuna bir gün önce başlamış oldu.   
ÜZERİNDE 15 KATLI YALITIM BATTANİYESİ VAR 
GÖKTÜRK 2 yeryüzü ile haberleşmeyi 3 adet S bant alıcı ve vericilerle gerçekleştirecek. İstihbarat amaçlı görüntüler açıktan değil, milli olarak geliştirilen kripto sistemi sayesinde şifrelenerek gönderilecek.  
Uydu üzerindeki silindirik yapı, 2,5 metre çözünürlükte görüntü almaya imkan sağlayan kamerayı barındırıyor. 2,5 metre çözünürlük, yeryüzünde 2,5 metrekarelik bir objenin görülmesine olanak veriyor. Yani buradan alınan görüntülerle karayolu üzerinde giden bir araç rahatlıkla görülebilecek.