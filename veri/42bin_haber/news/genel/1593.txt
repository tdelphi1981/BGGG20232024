Patriotların faaliyete geçme süreci
Türkiye'nin Suriye sınırına yerleştirilmesini talep ettiği Patriot füzelerinin faaliyete geçmesinin, NATO'nun en hızlı şekilde hareket etmesi durumunda dahi haftalar alması bekleniyor.
Türkiye'nin Suriye sınırına yerleştirilmesini talep ettiği Patriot füzelerinin faaliyete geçmesinin, NATO'nun en hızlı şekilde hareket etmesi durumunda dahi haftalar alması bekleniyor. 
Türkiye'nin istediği PAC-3 tipi Patriot füzeleri, Avrupa'daki NATO üyesi ülkeler arasında sadece Almanya ve Hollanda'da bulunuyor. Bu ülkelerin, füzeleri Türkiye'ye göndermeyi kabul etmeleri halinde, öncelikle kendi parlamentolarından onay almaları gerekiyor. 
NATO, Türkiye'nin talebini "gecikmeksizin" değerlendirmeye açıklamıştı. NATO'nun önümüzdeki hafta füzelerin nereye yerleştirilebileceği konusunda inceleme yapmak üzere uzmanlardan oluşan bir ekibi Türkiye'ye göndermesi bekleniyor. 
Associated Press'e konuşan NATO yetkilileri füzelerin muhtemelen deniz yoluyla gönderileceğini, bunun da süreci uzatacağını söyledi. 
Füze bataryalarının, radarlarının, komuta-kontrol merkezlerinin ve iletişim araçlarının boyutu ve karmaşıklığı nedeniyle Patriotların hava yoluyla Türkiye'ye gönderilemediğini ifade eden bir NATO yetkilisi, "Bunlar öyle bırakıp gidebileceğiniz sistemler değil" dedi. 
Yetkili, füzelerin faaliyete geçebilmesi için gerekli sistemlerin yüklenmesi, radarların ayarlanarak Türkiye'nin hava savunma ağına bağlanması gibi kurulumların olduğunu sözlerine ekledi. 
  RUSYA'DAN TÜRKİYE'YE PATRIOT UYARISI