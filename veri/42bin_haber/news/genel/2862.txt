'Öcalan hala kült* bir isim'
MİT Müsteşarı, İmralı'yla müzakereler tartışılırken, Ankara'da bulunan büyükelçilere bilgi verdi. 'Öcalan'la görüşmeler ne durumda?' sorusuna Fidan'ın yanıtı başlıktaki gibi oldu
 MAHMUT GÜRER / ANKARA
 İmralı ile diyalog tartışmaları yurtdışına taşarken, kilit isim MİT Müsteşarı Hakan Fidan, Ankara'da Büyükelçiler Konferansı'nda ayrıntıya girmeden müzakereleri büyükelçilere anlattı. 'Öcalan'la görüşmeler ne durumda?' sorusuna Fidan'ın yanıtı özetle şöyle oldu: 'Öcalan hala kült bir isim. Müzakereler sırasında silahlı eylemler artar.'
 Mİlletvekİllerİ Ahmet Türk ve Ayla Akat Ata'nın Öcalan'la görüştüğü saatlerde, İmralı'yla görüşme sürecini yeniden başlatan MİT Müsteşarı Hakan Fidan, Ankara'da bulunan Türk büyükelçilerine seslendi. 
 Mariott Otel'deki konferansta Fidan, konuşmasını 'Terörle mücadele, Arap Baharı ve Dışişleri Bakanlığı'yla MİT arasındaki işbirliği olmak üzere 3 ana başlık altında gerçekleştirdi.
 Fidan'ın hangi ülkede ne kadar terörist bulunduğu, bu ülkelerde terör örgütüne bağlı kurumlar ve dernekler konusunda ayrıntılı bilgi verdiği öğrenildi. Arap Baharı'na MİT'in bakışıyla ilgili süreci ise Suriye ağırlıklı olarak ele alan Fidan, Beşşar Esad'ın etrafındakileri, Türkiye'ye gelen komutanları, bu komutanların anlattıklarını, Suriye'nin elindeki kimyasal silahlara ilişkin değerlendirmeleri de paylaştığı dile getirildi. Fidan ayrıca Gazze konusunda, İsrail'le arabuluculuk konusunda MİT'in rolüyle ilgili bilgileri de aktardı.
 Fİdan, MİT ve Dışişleri Bakanlığı arasında işbirliğinin artırılması ve eşgüdüm konusunu da gündeme taşırken, Türkiye'nin yurtdışında görev yapan büyükelçilerinin gelen bilgileri MİT ile daha fazla paylaşmasını istedi.
 İŞTE O KRİTİK SORU 
 Değerlendirmenin uzun sürmesi nedeniyle Fidan'a sadece 2 soru sorulabildi. Mikrofonu eline ilk alan ise Türk Dışpolitikası'nın 1 numaralı bürokratı Müsteşar Feridun Sinirlioğlu oldu. Sinirlioğlu, tüm Dışişleri Bakanlığı adına söz aldığını belirterek, 'Öcalan'la görüşmeler ne durumda?' sorusunu yöneltti.
 FİDAN'ın, terör örgütüyle müzakereler sırasında, örgütün silahlı eylemlerinin de arttığını söylediği dile getirildi. 'Uzlaşı sağlansa da sorunun kısa sürede çözümü zor' diyen Fidan ayrıca Öcalan'ın PKK için hala 'kült bir isim' ve silah bırakılması konusunda kilit bir figür olduğunu dile getirdiği belirtildi.
 Dinlemeye 'Jammer'li önlem
 KRİTİK brifinginde çok yoğun güvenlik ve gizlilik önlemi alındı. İşte bazı ayrıntılar: 
 - Büyükelçiler Konferansı önceki gün otelin birinci katındaki salonda yapılırken, dünkü brifing güvenlik sebebiyle otelin (- 2.) katında yapıldı.
 - Fidan'ın konuşması sırasında dinlemeye önlem amacıyla jammer'lar çalıştırıldı.
 -n Salona teknik ekipman yetkilileri ile çay ve kahve servisi yapan garsonlar sokulmadı.
 - Fidan'ın yaptığı sunumda kayıt alınmadı.
 Savunmaya taze kan
 TÜRKİYE Savunma Sanayi İcra Komitesi, Başbakan Recep Tayyip Erdoğan başkanlığında Savunma Sanayi Müsteşarlığı'nda toplandı. Genelkurmay Başkanı Necdet Özel ve Milli Savunma Bakanı İsmet Yılmaz ile diğer ilgililerin katıldığı toplantıda; Türkiye'nin, yaklaşık altı yıldır gündemde olan Uzun Menzilli Hava Savunma Sistemi ihalesinin sonuçlanması bekleniyor. İhalede ABD'nin Patriot, Rusya'nın S-400, Çin'in FD-2000 ve Fransa-İtalya ortaklığının Eurosam Samp-T modeli yarışıyor. Toplantıda ayrıca Deniz Kuvvetleri için uçak gemisi üretecek olan Türk firması da seçilecek.  CİHAN
 Coca Cola'nın 'Muhtar'ıyla görüştü
 Başbakan Erdoğan, Coca Cola CEO'su Muhtar Kent'i kabul etti. Dünya devi şirketi yöneten Kent, geçen hafta Yurtdışı Türkler Danışma Kurulu'na da 'Onur Üyesi' seçilmişti. Erdoğan ile Kent arasındaki görüşmede hem Türk ekonomisi hem de Coca Cola'nın yatırımları konusunda görüş alışverişinde bulunulduğu, hem yurtdışındaki Türklerin sıkıntılarının konuşulduğu ifade edildi.
 Fidanları rahat bırakalım
 MİT Müsteşarı Fidan'ın Büyükelçilere konferans verdiği saatlerde 
 Avrupa Birliği Bakanı ve Başmüzakereci Egemen Bağış 'Fidan'a destek' mesajlı Tweet attı. Bağış'ın Tweet'i şöyle: