'O odayla ilgili ihmalim yok'
AKŞAM'ın 14 Ocak tarihli 'Vekil Rektörün Padişah Otağı' başlıklı haberine dönemin Rektör Vekili Prof. Dr. Yılmaz Can'dan açıklama geldi.
  Yaşananlarda kendi ihmalinin bulunmadığını savunan Prof. Can, makam odasının tefrişatını yapan firmaları ve dönemin Üniversite Genel Sekreteri'ni suçladı. Prof. Dr. Yılmaz Can, AKŞAM'a gönderdiği yazılı açıklamada, firmalar ve Genel Sekreter tarafından yanıltıldıklarını belirterek, 'Odanın tefrişatı için ücret talep edilmeyeceği söylendi, daha sonra ödeme için resmi evrak düzenlendi. Usulsüzlüğü fark edince ödeme yapılmasını engelledim ve Genel Sekreter hakkında soruşturma başlattım' dedi. Prof. Dr. Yılmaz Can 'Konuyla ilgili belgelere bakılırsa gerçekler bütün boyutlarıyla ortaya çıkacaktır' diye konuştu.  ANKARA
 
  