Karşılıksız çek sayısı 10 ayda yüzde 55 arttı
Karşılıksız çekte hapis cezasının kalkması oranları artırdı, Ekim ayında karşılıksız çek oranı %43 artarken, ilk 10 aydaki artış %55'i buldu
 MERKEZ Bankası tarafından bankalara duyurulan karşılıksız çek sayısı 2012 yılı Ekim ayında geçen yılın aynı ayına göre yüzde 43.6 artışla 78 bin 433 adede yükseldi. 2012 yılının ilk 10 ayında birikimli karşılıksız çek sayısı geçen yılın aynı dönemine göre yüzde 55.4 oranında artarak 722 bin 193 adede ulaştı. Ekim ayında karşılıksız çek kestiği için verilen yasaklama kararı sayısı geçen yılın aynı ayına göre yüzde 790 artışla 35 bin 939 adet oldu.