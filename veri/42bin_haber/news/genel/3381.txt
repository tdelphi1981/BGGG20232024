Kangren olmuş sorunlara çözümler
AKŞAM muhabiri Alaz Kuseyri ile Çağrı Çobanoğlu sordu, Prof. Erol Katırcıoğlu yanıtladı... Söyleşi kitabı 'İnsansız Kapitalizm İnsanlı Toplum' bugün piyasaya çıkıyor
 TÜRKİYE'nin karanlık günleri olarak tanımlanan 1991-1993 yılları arasında, Başbakan Yardımcısı Erdal İnönü'nün danışmanlığını yapan Katırcıoğlu,  'Sol ve Solculuk', 'Kürt Sorunu', 'Ekonomi Üzerine', 'Medya' bölümlerinde soruları cevaplıyor, çözüm önerilerinde bulunuyor, anılarını paylaşıyor.
 ATATÜRK'ÜN TALİMATI 
 KİTAP, birçok çarpıcı bilgi içeriyor. İttihat ve Terakki Cemiyeti'nin yaptırdığı nüfus sayımının Misak-ı Milli sınırlarının belirlenmesinde ne kadar etkili olduğunun cevapları da 'İnsansız Kapitalizm'in önemli kısımlarından. 1929'da Atatürk'ün trenle yaptığı Anadolu seyahatinden üzgün dönmesi ve Celal Bayar ile İsmet İnönü'yü yanına çağırarak “Toplum çok yoksul, ölüsünü gömecek kefeni yok, iğnesi yok, ne yapın ne edin yoksulluğu bitirin' talimatı vermesiyle başlayan “Devletçilik' döneminin ayrıntılarının anlatıldığı kitap Türkiye'nin kangrene dönen sorunlarına çözüm arayışlarını içeriyor.
 YENİ Sol' hareketin siyasi uzantısı Yeşiller ve Sol Gelecek Partisi'nin kurucularından olan Katırcıoğlu, Ergenekon Davası'nın Türkiye'nin demokratikleşmesi için önemli olduğuna dikkat çekiyor, fakat 'sürecin hakkaniyetle, doğru bir şekilde yürütülmediğini' söylüyor.
 Anadolu neden Güney Kore olmaz
 ANADOLU'da neden Güney Kore tarzı bir ekonomi mucizesi yaratılamadığının cevaplarının arandığı kitapta, Başbakan Erdoğan'ın üç çocuk tutkusu, kürtaja karşı tepkisinin arka planı tartışılıyor. Hayy Kitap tarafından basılan eser bugün piyasada... DHA
  