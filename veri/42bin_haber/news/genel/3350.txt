Balıkesir'de trafik kazası: 4 ölü, 3 yaralı
Balıkesir'in Havran ilçesinde meydana gelen trafik kazasında, 4 kişi öldü, 3 kişi yaralandı.Edremit'ten Balıkesir'e giden Mehmet Y. (56) yönetimindeki 10 KY 876 plakalı otomobil ile karşı istikametten gelen Ramazan Uyanık (52) idaresindeki 34 Y 2978 plakalı minibüs, İvrindi-Edremit karayolunun 22. kilometresindeki Havran-Eseler mevkisinde çarpıştı.

Otomobilde bulunan Mehmet Taşez (83) ve Asiye Yatık (50) olay yerinde hayatını kaybetti.

Olay yerine gelen 112 Acil Servis ambulansı ile Edremit Devlet Hastanesi'ne kaldırılan Ramazan Uyanık ve minibüste bulunan Jalide Taşez (83) ise hastanede hayatını kaybetti.

Edremit Devlet Hastanesi'ne kaldırılan Mehmet Y. (56) ile minibüste bulunan Coşkun Sezgin (22) ve Ahmet Enis Arslan'ın (25) hayati tehlikelerinin bulunmadığı bildirildi.