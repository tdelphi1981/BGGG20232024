RIM'in adı 'BlackBerry' oldu
Akıllı telefon pazarının önemli markalarından 'BlackBerry' markasının sahibi Research In Motion şirketi adını 'BlackBerry' olarak değiştirdi.
Karar sonrası şirketin ABD'de Nasdaq Borsası'nda işlem gören hisselerinin kodu da BBRY olarak değişti. 
RIM'in CEO'su Thorsten Heins bu değişikliği şirketin merakla beklenen BlackBerry 10 modelinin tanıtımından önce yaptı. 
"Tek marka, tek söz" şeklinde değişikliği özetleyen BlackBerry (Eski adıyla, RIM) CEO'su Thorsten Heins, iki yıldan uzun süren çalışmanın yepyeni bir BlackBerry ürün dalgası için başlangıç çizgisini temsil ettiğini açıkladı. 
Öte yandan BlackBerry, yeni bir akıllı telefon modellerini de tanıtmış oldu. Z10 ve Q10 adındaki yeni modellerini tanıttı. IPhone 5'e oldukça benzer bir tasarıma sahip olan ve BlackBerry 10 işletim sistemine sahip olan Z10, 4.2 inçlik ekran, 2 GB RAM ve NFC gibi özelliklere sahip. 
BlackBerry Q10'nun ise geleneksel BlackBerry izlerini taşıyan bir cihaz olduğunu belirtelim. 3.1 inçlik ekrana sahip olan BlackBerry Q10, çift çekirdekli 1.5 GHZ ve 2 GB RAMe sahip. 
Yapılan açıklamaya göre Mart ayında ABDdeki kullanıcılara sunulacak olan her iki cihaz için Türkiye çıkış tarihi belirtilmedi. 
YENİDEN LİDER OLMAK İSTİYOR 
Kullanıcılara bugün tanıtılan yeni BlackBerry 10 modeliyle akıllı telefon piyasasının eski lideri, pazarındaki konumunu yeniden güçlendirmek istiyor.  BlackBerry 10larda klavyeli ve dokunmatik ekranlı modeller de bulunuyor.  
  BlackBerry, yeni bir akıllı telefonlarını tanıttı. 