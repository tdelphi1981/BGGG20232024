'Çocuklarım için intikam alıyorum'
Suriye'deki iç savaş üçüncü yılına girmek üzere. 60 bin insan öldü. Bu dramın ardından ilginç bir hikaye daha çıktı.
 Halep'te sniper olarak savaşan bir kadın o. Adı yok, kod adı  Che'den geliyor, yani "Guevara". Düzgün kaşları, bileğinde altın bileziği, başında örtüsü, ayağında botu ve elinde dürbünlü keskin nişancı tüfeğiyle hükümet askerlerini acımadan öldürüyor.  
 KADIN OLMAK ZOR  
 Guevara 36 yaşında eski bir İngilizce öğretmeni. 30 kişilik erkek grubunun içinde. Müslüman ülkede kadın olarak savaşmanın zor olduğunu anlatıyor. Savaşta 10 yaşındaki kızı ve yedi yaşındaki oğlunu kaybetmesi dönüm noktası olmuş. Her ölüme karşılık bir askeri öldürmek zorunda hissediyor. Birisini vurduğu zaman "başardım" diye bağırdığını anlatıyor. Lübnan'da silah eğitimi alan Guevara, Halep Üniversitesi'nde okurken sıkı bir muhalif olduğunu dile getiriyor. İlk eşinden "yeteri kadar devrimci olmadığı", ikinci eşinden "çatışma izni vermediği" için ayrılan Guevara, geceleri çocuklarının ölümünü görerek uyandığını söylüyor.   