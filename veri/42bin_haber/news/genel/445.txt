10 parmağında 10 marifet
Albüm, film, dizi, makyaj, reklam derken Suzan Kardeş'den bu yıl bitmeden bir de kitap müjdesi geliyor...
 Sanatın her dalında marifetlerini sevenleriyle paylaşan Balkan şarkılarının vazgeçilmez ismi, 80'ler dizisinin Fato nenesi, Bekriya albümlerinin ve konserlerin vazgeçilmez ismi Suzan Kardeş en son Toprağın Çocukları sinema  filmindeki oyuncu performansıyla da adından söz ettirdi. 2012 yılı bitmeden kardeşi Neriman Kardeş'le birlikte ''Suzan Kardeş ve Neriman Kardeş ile Balkan Yemekleri Bekriya sofrası'' adında kitap çıkarmaya hazırlanıyor.  Savaş sırasında Balkanlar'da yaşayanlara da hatırlayacakları güzel bir anı olarak çıkacak olan bu kitapta Balkan yemeklerinin yanı sıra anılarından da bahsedecekler... İngilizce çevirisinin de yayınlanacağı kitabın devam niteliğinde olan 2'nci serisi de bir süre sonra okurla buluşacak.