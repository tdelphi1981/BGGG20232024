Türkiye, Rusya'yı ikna yollarını arıyor
Dışişleri Bakanlığı Müsteşarı Feridun Sinirlioğlu, Rusya-Türkiye arasındaki 'yeni fikirler diyaloğu' kapsamında Rusya'ya gidecek.
 Suriye'de Devlet Başkanı Beşşar Esad gitmeden kanın durmayacağını savunan Türkiye, Esad'ın yanında yer alan ülkelere bunu anlatmak için diplomasi trafiğini tekrar başlatıyor. İlk durak, Devlet Başkanı Vladimir Putin'in Türkiye ziyaretinde alınan kararlar doğrultusunda Rusya. Sinirlioğlu Rusya'ya, Türkiye'nin 'somut önerileri'ni içeren bir plan götürecek. Ankara'ya göre Rusya, 'Esadsız olmaz' politikasından vazgeçti ancak Esad'ın gidişi için arabuluculuk yapmaya sıcak bakmıyor.  MAHMUT GÜRER