Suriye Yönetimi görevini bıraksın
Cumhurbaşkanı Abdullah Gül, Mısırın başkenti Kahirede düzenlenen İslam İşbirliği Teşkilatı (İİT) 12nci Dönem Zirvesinin çalışma oturumunda yaptığı konuşmada, Tunusta, Mısırda, Libyadaki iktidarı deviren Arap Baharıyla ilgili Maazallah, bu sürecin geriye gitmesinin vebalini, İslam âlemi olarak kaldıramayız dedi. Gül, Suriyede mevcut yönetimi görevini bırakmaya da davet etti. Gül, konuşmasında özetle şunları şöyle:
ARAP BAHARI: İslam dünyasının yaşadığı büyük dönüşüm süreci, aslında bizim kendi değerlerimizle yeniden kucaklaşmamıza fırsat verdi. Zira, adalet, istişare ve hesap verebilirlik gibi ilkeler, her zaman İslamiyetin temelini oluşturmuştur. Demokrasi yolculuğu, elbette kolay bir yolculuk değildir. Bu yol, uzun, ince ve meşakkatlidir. Bu yolculukta menzile ulaşmak, sabır, sebat, azim, hoşgörü ve empati gerektirir. Arap Uyanışı ile başlayan büyük dönüşümün kıymetini bilmeliyiz. Ortaya çıkan tarihi fırsatı, halklarımız için demokrasi, barış ve refaha tahvil etmek için hep birlikte çaba göstermeliyiz. Maazallah, bu sürecin geriye gitmesinin vebalini, İslam âlemi olarak kaldıramayız. Dolayısıyla bu süreçte, İslam âlemi olarak azami işbirliği ve dayanışmayı sergilemek mecburiyetindeyiz. 
Üçlü çaba var 
Cumhurbaşkanı Gül, Kahirede Mısır Cumhurbaşkanı Muhammed Mursi ile düzenlediği ortak basın toplantısında, Suriye konusunda Mısır, İran ve Türkiye olarak önceki gün bir toplantı gerçekleştirildiğini belirterek şunları söyledi: Suriyenin bu şekilde kendini tüketmesine fırsat vermemek için bazı çalışmalar başlattık. Dışişleri bakanlarımız bunların detaylarını konuşuyorlar. Ümit ederim ki bu kötü gidişatın durmasına katkımız olur. İran Cumhurbaşkanı Mahmud Ahmedinejad ise Suriye krizinin çözümüne ilişkin, İran, Mısır ve Türkiyenin bakış açıları birbirine yakınlaşmaya başladı dedi. 
  
 