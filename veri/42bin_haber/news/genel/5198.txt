'Çal-Center'in hasılatı mağdurlara
'Tele-Soygun' mağdurlarına iyi haber...
 DEVRİM TOSUNOĞLU
 
 Polis, "hesabınız terör örgütü tarafından kullanılıyor" diyerek aradıkları vatandaşları 10 ayda 5 milyon lira dolandıran çete üyelerinin mal varlığına el koydu. Sıra mağduriyetleri gidermekte. 
 MALLARI SATILACAK 
 BURSA polisi 20 ilde ortaklaşa yaptığı operasyonda telefonla dolandırıcılık yapan çeteyi çökertmişti. Soruşturma kapsamında gözaltına alınan 97 kişiden 51'i tutuklanarak cezaevine gönderildi. Çetenin 10 ayda 5 milyon liralık vurgun yaptığı tespit edildi. 133 mağdur çeteden şikayetçi oldu. Polis 3 milyon lirayı da çeteye gitmeden kurtardı. Diğer yandan da çete üyelerinin mal varlıklarına el koydu. Şimdi saklanan mallar aranıyor. El konulan mallar satılarak bankalardaki paralarla mağdurlara dağıtılacak. 
 
 ÇETENİN çökertilmesinin ardından ilginç dolandırıcılık hikayeleri de ortaya çıktı: Bursalı bir işadamı da tuzağa düşütü, 500 bin lira istedi. Durumun farkına varan polis devreye girdi. İşadamına "aman gitmeyin dolandırılıyorsunuz" dedi ancak inandırmak mümkün olmadı. Polis, Gebze'ye doğru giden işadamını yolda yakaladı ve 500 bin lirasını kurtardı. 