Yeni yıla 3 gün kala anayasa turuna start
Başbakan'ın başkanlığında toplanan AK Partili kurmaylar, yeni anayasa için inisiyatifi Meclis Başkanı'na havale etti. Başkanlık sisteminin ise masadan çekilmemesine karar verdi. Uzlaşma turunda dün Erdoğan ile görüşen Çiçek, bugün MHP lideri Bahçeli ile buluşacak
 Ebru TOKTAR ÇEKİÇ / ANKARA
 Başbakan Recep Tayyip Erdoğan'ın başkanlığında önceki toplanan AK Partili kurmaylar, CHP'nin 'Sistemde anlaşma olmazsa yeni anayasa yazılamaz. AK Parti, Başkanlık sistemi teklifini geri çeksin' talebine meydan okuyarak, Başkanlık sistemi teklifini masadan çekmeme kararını aldı.
 
 İNİSİYATİF ÇİÇEK'TE 
 Toplantıda, krizin büyümesi halinde AK Parti'nin masadan kalkan taraf olmaması için TBMM Uzlaşma Komisyonu'nun geleceği konusunda inisiyatifin de TBMM Başkanı Cemil Çiçek'e havale edilmesi uygun bulundu. 
 ToplantIda konuşan Erdoğan'ın TBMM Anayasa Uzlaşma Komisyonu'nun çalışma usullerini belirleyen mutabakatın 11. maddesine göre komisyonun çalışmalarını 2012 yılı sonuna kadar tamamlamayı hedeflediğine dikkat çekerek, 'Bundan sonra komisyonun nasıl çalışacağına, hangi takvimle yola devam edeceğine TBMM Başkanı Cemil Çiçek karar versin. Diğer partilerin liderlerinin tutumunu da görelim' dediği öğrenildi.
 RANDEVU TALEP ETTİ 
 TBMM Başkanı Cemil Çiçek, bu toplantının ardından dün sürpriz bir çıkış yaparak, tek tek dört parti liderinin özel kalem müdürlerini arayarak, görüşme talebini iletti. Çiçek'e ilk yanıt MHP Lideri Bahçeli'den geldi, Bahçeli Çiçek ile Meclis'te bugün 12.00'de bir araya gelecek. Çiçek görüşmelerde şu dört talepte bulunacak n YENİ Anayasa'nın çıkması için liderlerin tam destek vermesi n HİÇBİR partinin koşul öne sürerek masadan çekilmemesi n Parlamenter sistem mi başkanlık sistemi mi tartışması nedeniyle çalışmaların sekteye uğramaması n BAŞKANLIK sistemi dahil uzlaşılamayan konuların paranteze alınması...
 Komisyon devam etmeli
 TBMM Uzlaşma Komsiyonu'nun AKP'li üyesi ve TBMM Adalet Komisyonu Başkanı Ahmet İyimaya, komisyonun yeni anayasayı yapması ve çalışmalarına devam etmesi gerektiğini söyleyerek, 2 Ocak'ta komisyon olarak oturup bir araya gelecek ve yol haritası çizeceğiz. O güne kadar konuşmamak, konuşmaktan iyidir. Komisyonun çalışmalarına devam etmesi demokrasi için bir fırsattır. Bu fırsatı anayasa taslağıyla taçlandırmak tarihsel sorumluluğumuzun gereğidir' diye konuştu.
 AK Parti Grup Başkanvekili Mustafa Elitaş, partisinin Başkanlık sistemini parlamentoda müzakere etme kararlılığında olduğunu ortaya koyarak, 'Halk isterse, anketlerde vatandaşın Başkanlık sistemine destek verdiği ortaya çıkarsa, bu yönde kamuoyu baskısı oluşursa Başkanlık sistemi pekala parlamentoda görüşülür' dedi.