Lavrionu kapat
Başbakan Erdoğan, Yunanistan Başbakanı Samarasa, Lavrion kampında eğitim gören teröristlerin isimlerini ve eğitim görüntülerini verdi.
Örgütün üst düzey yöneticileriyle ilgili bilgileri de veren Erdoğan, Samarastan bu kampların kapatılmasını ve teröristlerin iadesini istedi. Erdoğan basın toplantısında da, Artık Kıbrıs sorununu da tarihe gömelim dedi. 
YUNANİSTAN Başbakanı Antonis Samaras dün Türkiyeyi ziyaret etti, Cumhurbaşkanı Abdullah Gül ve Başbakan Tayyip Erdoğanla görüştü. Görüşmede Erdoğan, Lavrion kampında eğitim gören teröristlerin isimlerini ve terör kamplarındaki eğitim görüntülerini, örgütün üst düzey yöneticileri ile ilgili bilgileri Samarasa verdi, bu kampların kapatılmasını ve teröristlerin Türkiyeye iadesini istedi. Erdoğan geçtiğimiz günlerde Katarda Samarastan terör kamplarının kapatılmasını ve teröristlerinin iadesini istemişti. Ancak Yunanistan bu kamplarla ilgili yalanlamada bulunmuştu. Erdoğan Atinada yapılması planlanan caminin Türkiye tarafından yapılması isteğini tekrarladı. Görüşmede ayrıca Heybeliada Ruhban Okulunu ve Batı Trakyadaki Türklerin durumu da gündeme geldi. Erdoğan, Yunanistanın Batı Trakyadaki müftülerden sonra da imamların tayin yoluyla belirlemesinin yanlışlığını dile getirdi. Ayrıca geçtiğimiz günlerde Batı Trakya Türk Azınlığının görüşü bile alınmadan ekonomik tasarruf çerçevesinde 13 azınlık ilkokulunun faaliyetinin geçici olarak durdurulması da konuşulan konular arasında yer aldı.Erdoğan, Samarasla görüşmesinden sonra düzenlenen toplantıda şunları söyledi: 
TARİHE GÖMELİM
Terörle mücadele hepimizin ortak sorunudur. Kaldı ki Yunanistan da terörden çok çok sıkıntılar yaşamış ülkedir. Terörle mücadelede geçmişte Yunanistanın da çok ciddi sıkıntıları olduğunu biliyoruz. İlgili bakanlıklarımız bu konuda daha sık temas halinde olacaklar. Gerek İçişleri Bakanları gerekse Dışişleri Bakanlıkları ve polis teşkilatlarımız arasındaki işbirliği çok daha ileri noktada gelişecek ve teröre karşı da ortak mücadelenin adımlarını atacağız. 
50nci yılına giren Kıbrıs meselesinde her iki ülke garantör ülkedir. Yunanistan ve Türkiye garantör ülkeler olarak garantörlüğümüzün gereklerini ortaya koyacağımız iradeyi inşallah gerçekleştireceğiz. Ve Kıbrıstaki bu sıkıntıları aşalım istiyoruz. Bu sorunu tarihe gömelim istiyoruz. Siyasilere düşen sorun çözmektir. Sorun üretmek değildir. Bu sorunu iradesi güçlü Samaras yönetimi ile ülkemizde bizler adımları atacak ve bölgesel barış, güvenlik, istikrar için hayati önemde neticeyi alacağız. 
İRADEMİZ VARDIR
Samaras da basın toplantısında şunları söyledi:
Terör konusunda, Yunanistanın bu fenomeni en aza indirmesi için iradesi vardır. Terörizm olayının sadece Türk veya Yunanistan bölgesi için kötü sonuçları yoktur, bütün dünyayı rahatsız edecek sonuçları vardır. Ve hepimizin kendi açısından her şekilde mücadele etmesi gerekir.  
Kıbrısın 40 yıldır çözülmediği doğru. Değişmesi gerekir. Kıbrısın ve BM Güvenlik Konseyi kararlarına ve BM müktesebatına saygı çerçevesinde çözülmesi bölgenin gelişmesine ve istikrarına katkı sağlayacaktır. Bölgede halklarımız arasında işbirliği ve dostluk sağlayacaktır.