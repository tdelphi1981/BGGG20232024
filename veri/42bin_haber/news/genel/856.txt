Cezaevinde açlık sokaklarda ateş
Cezaevlerinde 49 gündür süren açlık grevlerine karşı BDP'nin çağrısıyla esnaf bazı illerde kepenk kapattı.Güneyd
 Mete YILMAZ - Nezir PARSAK - Selim YALÇIN - Yaşar KAPLAN - Şehmus USTABAŞI
 CEZAEVLERİNDE PKK'lı ve KCK'lı tutukluların 49 gündür sürdürdüğü açlık grevinde gerilim zirveye çıktı. BDP ve DTK'nin çağrısı üzerine dün Güneydoğu'daki bazı illerde kepenkler kapandı. 
 BDP grup toplantısını Diyarbakır E Tipi Cezaevi önünde yaptı. Göstericilere polis biber gazı ile müdahale etti. Bir süre sonra konuşma yapılmasına izin verilen BDP Genel Başkan Selahattin Demirtaş, cezaevlerinde ölümler olmasın diye sokakta olduklarını belirterek şöyle dedi: Açlık grevlerinde olanların talepleri ilk günden beri nettir. Talepleri 'Mehmet Öcalan adaya gitsin' değil, 'Abdullah Öcalan adadan gelsin'dir. Meseleyi ciddi tartışmalıyız.  Her gün insanlar ölüyor. Somut bir öneri yaptık. Eşbaşkanlar olarak İmralı Adası'na gitmek istedik. Milletvekili olarak İmralı'ya gitme hakkımız var. Önce Öcalan ile sonra hükümetle görüşelim dedik. Ölüm oruçlarını durduracak şey diyalog ve müzakerelerdir. Bize zorbalık yapıldığı zaman direniş hakkımızı kullanacağız. Bugün okullar boş, kepenkler ve kontaklar kapalı. İşte halkın gücü.
 OKUL KORKUSU
 İstanbul Okmeydanı'nda bir araya gelen grup AK Parti İl Başkanlığı'na yürümek istedi. Molotofkokteylleri ve taşlarla polise saldıran gruba polis biber gazıyla karşılık verdi. Olayların yaşandığı bölgedeki Piri Paşa İlköğretim Okulu'nda ise veliler okulun yakılacağını düşünürek panik yaşadı. Okul müdürü 'evlatlarınız bize emanet' diyerek velileri sakinleştirdi.  anons edip aileleri sakinleştirmeye çalıştı. Gruba destek veren BDP İstanbul Milletvekili Sebahat Tuncel ve çevredeki vatandaşlar da sıkılan gazdan etkilendi.
 182 KİŞİ GREVİ BIRAKTI
 Van'da esnafın bir bölümü kepenkler açmadı. BDP Van İl Örgütü tarafından F tipi cezaevine yapılan yürüyüşe yaklaşık 5 bin kişi katıldı. Yürüyüş sırasında Van -Ağrı karayolu yaklaşık 2 saat trafiğe kapatıldı. Van'da aralarında eski belediye başkanı Bekir Kaya'nın bulunduğu 182 tutuklu ise açlık grevine son verdi. 
 BAZI İLLERDE KEPENKLER İNDİRİLDİ
 Adana merkez Seyhan İlçesi'ndeki bazı mahallelerde küçük çaplı izinsiz gösteriler oldu. Taş atan gruplara polis biber gazı ile müdahale etti. Ara sokaklardan çıkarak polise taş atarak kaçan grupta 4-5 yaşlarında çocukların da olduğu görülürken, bir gösterici ise eline aldığı Türk bayrağını yere atarak çiğnedi. Bu durumu gören bir komiser yardımcısı bayrağı atılan yerden kaldırıp korumaya aldı. Hakkari, Şırnak ve Batman başta olmak üzere Güneydoğu'da birçok ilde esnaf kepenk kapattı.