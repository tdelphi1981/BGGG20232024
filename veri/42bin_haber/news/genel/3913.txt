Hrant Dink mezarı başında anıldı
İSTANBUL Şişli'de 6 yıl önce uğradığı silahlı saldırı sonucu öldürülen Agos Gazetesi Genel Yayın Yönetmeni Hrant Dink, mezarı başında sevenlerinin katıldığı törenle törenle anıldı.
 Zeytinburnu Balıklı Ermeni Mezarlığı'ndaki törene Dink'in eşi Rakel Dink, oğlu Arat Dink, kardeşi Orhan Dink, Prof Dr. Hüseyin Hatemi ve sevenleri katıldı. Törenden mezarlığa çiçek konuldu, daha sonra dini tören yapıldı. Duanın ardından Hrant Dink'in arkadaşı Malik Yalçın cinayeti anlatan ve kınayan bir şiir okudu. Törenden sonra, Rakel Dink ve oğlu Arat Dink, katılımcıların taziyelerini kabul etti.