IMF, Mısır ile anlaşma imzaladı
IMF ile imzalanan stand-by uyarınca Mısır katma değer vergisine geçecek, bütçe rakamlarını düzenli yayınlamaya başlayacak.
 Türkiye’nin geçmişteki 24 Ocak kararlarının bir bölümünü anımsatan anlaşmanın desteklediği ekonomik programa göre Mısır katma değer vergisine geçecek, mali rakamları düzenli yayımlayacak, para ve döviz kuru politikaları; orta vadede enflasyonun düşürülmesi, ticaretin harekete geçirilmesi, sermaye akışlarının çekilmesine yönelik uluslararası rekabetin güçlendirilmesi ve dış şoklara karşı koruma sağlayacak uluslararası rezervlerin artırılması için ayarlanacak.
 IMF Orta Doğu ve Orta Asya Birimi Başkanı Andreas Bauer başkanlığındaki heyet Mısır ile 22 ay sürecek ve 4.8 milyar dolar tutarında bir stand-by anlaşması imzaladı. Mısır’ın ekonomik programını desteklemek üzere imzalanan anlaşmanın hedeflediği reformların bazıları Türkiye’nin geçmişteki 24 Ocak kararlarının bir bölümünü anımsatıyor. Mısır katma değer vergisine geçecek, mali rakamları düzenli yayımlayacak, para ve döviz kuru politikaları; orta vadede enflasyonun düşürülmesi, ticaretin harekete geçirilmesi, sermaye akışlarının çekilmesine yönelik uluslararası rekabetin güçlendirilmesi ve dış şoklara karşı koruma sağlayacak uluslararası rezervlerin artırılması için ayarlanacak. Yetkililerin önemli hedeflerinden biri de “yatırımcılara eşit şartlar verilmesiyle” birlikte adil ve rekabetçi bir iş ortamı sağlamak. Bu nedenle yetkililer tescil ve lisanslama süreçlerindeki saydamlığı geliştirme, yatırım anlaşmazlıklarının çözümünü kolaylaştırma ve orta ve küçük boy girişimleri desteklemeyi amaçlıyor.
 -MISIR TALEP ETTİ-
 IMF’den yapılan açıklamaya göre stand-by anlaşması hükümetin 2013-14 mali yılı ekonomik programını destekleyecek. Mısır’ın talebi üzerine imzalanan stand-by anlaşmasının birkaç hafta için IMF İcra Kurulu onayına sunulması bekleniyor. IMF heyet başkanı Andeas Bauer anlaşmaya ilişkin açıklamasında, Mısırlı yetkililerin ekonomide toparlanmaya destek vermeyi hedefleyen bir ulusal program geliştirdiklerini, ülkenin mali ve ödemeler dengesi açıklarının üzerine gittiklerini, hızlı istihdam oluşturmak ve orta vadede toplumsal açıdan dengeli bir büyümenin temellerini attıklarını bildirdi. Programdaki ana dayanağı mali reformlar olduğunu belirten Bauer, “Yetkililer enerji sübvansiyonlarında reformları ve sübvansiyonları korunması gereken kesimleri daha iyi hedefleyecek hale getirmek dahil, savurgan harcamaları azaltmayı planlıyor. Yetkililer aynı zamanda vergi reformlarıyla gelirleri yükseltmeyi amaçlıyor, bunun içinde tam teşekküllü bir katma değer vergisine dönüşecek olan genel satış vergilerinin genişletilmesi ve gelir vergisi kademelerinde artışa gidilmesi de var” dedi.
 -MISIR’IN 24 OCAK’I GİBİ-
 Mısırlı yetkililerin programı kapsamında ulaşılacak mali hedefler, kamu finans  yönetiminin güçlendirilmesi ve kamunun hesap verebilirliğine  yönelik önlemlerle desteklenecek. Andeas Bauer, sonuca ulaşmada başvurulacak başlıca önlemlerin tek hazine hesabı kapsamının genişletilmesi ve ana bütçe ve finansal sektör bilgilerinin düzenli olarak yayınlanması olduğunu bildirdi. Bauer anlaşmaya ilişkin şu bilgileri verdi:
 -Para ve döviz kuru politikaları; orta vadede enflasyonun düşürülmesi, Mısır ticaretinin harekete geçirilmesi, sermaye akışını çekmek için uluslararası rekabetin güçlendirilmesi ve dış şoklara karşı koruma sağlayacak uluslararası rezervlerin artırılmasına yönelik düzenlenecek.
 -Yetkililerin önemli hedeflerinden biri de yatırımcılara eşit şartlar verilmesi yanında adil ve rekabetçi bir iş ortamı sağlamak. Bu nedenle yetkililer tescil ve lisanslama süreçlerindeki saydamlığı geliştirme, yatırım ihtilaflarında çözümünü kolaylaştırma ve orta ve küçük boy girişimleri destekleme niyetinde. İş yapma ve ekonomik olanaklara adil ve ipoteksiz erişim, toplumsal açıdan dengeli bir özel sektör büyümesi ve istihdam için önemli görülüyor.
 -Yetkililerin programı, IMF dahil ikili ve çok taraflı ortaklarla ve uygun koşullarda kredi ve mevduat cinsinden 14.5 milyar dolarlık bir finansman paketiyle desteklenecek. Dış finansman ekonomide tedrici ayarlamalara olanak sağlayacak ve iç kredilerdeki daha yüksek faizler gözönüne alındığında Mısır’ın borçlanma maliyetini önemli ölçüde düşürecek.
 -Yetkililerin hazırladığı ekonomik program, siyasi dönüşümün zor bir döneminde Mısır’ın ivedi ekonomik zorluklarının birçoğunun üzerine gitme ve halkın daha büyük bir sosyal adalet ve iyi yönetim beklentilerini karşılamaya çabalarken, sağlam ve kapsayıcı bir büyüme için zemin oluşturma vaadinde bulunuyor.
 -Planlanan politikaların başarılı bir şekilde uygulanması için geniş çaplı iç ve uluslararası destek yaşamsal olacak. 
 -Yetkililer memnuniyetle karşılanan, ekonomik programın içeriğini ülkenin geniş taraflar yelpazesine tanıtma niyeti taşıyor.
 -IMF kendi adına, Mısır’ı ve halkını finansal kaynaklar ve mali, finansal ve istatistiksel teknik yardım sağlama yoluyla desteklemek üzere mücadelesini hızlandırıyor.”
 ANKA
  