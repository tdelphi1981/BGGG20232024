Araba için arkadaşları seferber oldu!
Sevcan Orhan'la birlikte sabah programı sunan şarkıcı Alişan'ın almak istediği yeni araba için neredeyse tüm arkadaşları seferber oldu.
 Hakan UÇ
 Bir süre önce kavga ettiği eski kankası Demet Akalın'ın kendisine şaka yollu taktığı 'cimri' lakabı gerçek oldu. Arabalara olan merakıyla bilinen Alişan, son model BMW 6.40 almak isteyince, İstanbul'daki birçok galeriyi gezerek en uygun fiyatta anlaşmak için yoğun çaba harcadı. Range Rover model cip kullanan şarkıcı, kendi arabasını satıp 170 bin euro değerindeki yeni oyuncağını alabilmek için yakın çevresini seferber etti.  Fiyat konusunda Etiler'deki bir galericiyle sıkı pazarlığa giren Alişan, istediği fiyatta anlaşamadı. Galeriden eli boş bir şekilde dönen şarkıcı, indirim konusunda yakın dostlarını tek tek arayarak devreye soktu. Ancak bu sayede de istediği fiyatı yakalayamayan Alişan için Demet Akalın tarafından takılan lakabı akıllara geldi.