Ankara'dan İsrail'e yanıt
Dışişleri Bakanlığı Sözcüsü Ünal, "İsrailli yetkililerin basına mesaj vermeye çalışmak yerine ilişkilerin normalleşmesi için beklenen adımları atmaları gerekmektedir" dedi.
 Dışişleri Bakanlığı Sözcüsü Selçuk Ünal, İsrailli bir dışişleri yetkilisinin basına beyanları hakkında AA'ya açıklama yaptı.
 "Türkiye-İsrail ilişkilerinin bulunduğu noktaya nasıl geldiği herkesin malumudur" diyen Ünal, şunları kaydetti:
 "Türkiye'nin bu konudaki tutumunda herhangi bir değişiklik bulunmamaktadır. İsrailli yetkililerin basına beyanlar yoluyla mesaj vermeye çalışmak yerine ilişkilerin normalleşmesi için atılması beklenen adımları atmaları gerekmektedir."
 
  