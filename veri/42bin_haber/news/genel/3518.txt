Nazım'a karanfilli anma
Silivri Belediyesi tarafından yaptırıldıktan bir hafta sonra tahrip edilen Nazım Hikmet'in heykeli onarımın ardından, şairin 111'inci doğum yıldönümü olan dün düzenlenen törenle açıldı.
 Törene katılan Nazım Hikmet Ran Kültür Sanat Vakfı Başkanı ve Tiyatro Sanatçısı Rutkay Aziz, 'Dünya şairimizin 111. yaş gününde ne güzel ki güneş tepemizde. Şair dediği gibi; 'Er geç bu ülkede güneşli günleri göreceğiz.' Bu anlamlı heykelde emeği geçenleri kutlarız' diye konuştu.
 'Heykel çok anlamlı bir yere dikiliyor Silivri'ye' diyen Rutkay Aziz, şöyle devam etti: 'Diliyorum ki, Nazım'ın heykeli şurada yatan düşünce ve duygularıyla paylaştığımız dostlarımıza hürriyet, adalet, adalet diye bağıracaktır. Şaire selam olsun. Silivri'ye selam olsun' dedi.
 YapIlan konuşmaların ardından Tarık Akan, Rutkay Aziz ve Silivri Belediye Başkanı Özcan Işıklar heykelin açılışını yaptı. Daha sonra sanatçılar ve törene katılanlar Nazım Hikmet anısına denize karanfil bıraktı
 
  