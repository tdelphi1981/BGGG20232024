Gazprom ile Basf anlaştı
OAO Gazprom Yönetim Kurulu Başkanı Aleksei Miller ile BASF SE Yönetim Kurulu Başkanı Dr. Kurt Bock, Urengoi, bugün petrol ve doğalgaz kondensat sahasının Asimov oluşumunun geliştirilmesine ilişkin ortak proje çerçevesinde, belli varlıkların karşılıklı devrinin temel koşullarını öngören yasal bağlayıcılığı olan temel bir anlaşmaya imza attı.
 Gazprom’dan yapılan açıklamaya göre bugün Moskova’da bulunan Gazprom genel merkezinde, OAO Gazprom Yönetim Kurulu Başkanı Aleksei Miller ile BASF SE Yönetim Kurulu Başkanı Dr. Kurt Bock, Urengoi petrol ve doğalgaz kondensat sahasının Asimov oluşumunun geliştirilmesine ilişkin ortak proje çerçevesinde, belli varlıkların karşılıklı devrinin temel koşullarını öngören, yasal olarak bağlayıcı temel bir anlaşma imzaladı. Nihai anlaşmanın 2013 yılında imzalanması bekleniyor. 
 
 Söz konusu belgeye göre BASF iştiraki Wintershall’ın, Urengoi sahasının Achimov oluşumunun IVA ve VA bloklarında sürdürülen yeni gelişim projesindeki hissesinin, yüzde 25 artı bir hisseye denk geldiği kabul ediliyor. Ayrıca Gazprom’un Kuzey Denizi’nde doğalgaz arama ve üretim faaliyetlerinde bulunan WINZ şirketinden yüzde 50 hisse alabileceği, doğalgaz ticaret ve depolaması alanında faaliyet gösteren Wingas’daki ve WIEH (Wintershall Erdgashandelshaus Berlin) ile WIEE’deki (Wintershall Erdgashandelshaus Zug) hisselerini ise yüzde 100’e çıkarabileceği hükme bağlanıyor.
 -MİLLER: “STRATEJİK ORTAKLIK TEYİT EDİLDİ”-
 Aleksei Miller “Anlaşmayla, Gazprom and BASF uluslar arası enerji piyasasındaki stratejik ortaklıklarını teyit etmiştir. Doğalgaz ticaret ve depolama alanındaki hisselerimizi arttırarak, Avrupa’ya güvenli doğalgaz tedariki sağlamak üzere yürüttüğümüz başarılı faaliyetlere bir yenisini ekliyoruz. Arama ve üretim alanındaki anlaşma ise, Rusya içindeki üretim projeleriyle başarılı bir başlangıç yapan işbirliğimizin coğrafi kapsamını genişletiyor” diye konuştu. 
 -BOCK: “20 YILLIK ORTAKLIĞIMIZI BİR ADIM DAHA İLERLETİYORUZ”-
 Dr. Kurt Bock ise “Varlıkların karşılıklı devri, ham petrol ve doğalgaz arama ve üretim alanındaki faaliyetlerimizi organik büyüme ve planlı satın almalar yoluyla genişletme stratejimizle uyumludur. Bu adımla, 20 yıllık ortaklığımızı bir adım daha ilerletiyoruz. Gazprom doğalgaz ticaret ve depolama alanında daha etkin olacak ve sahadaki üretimimizi birlikte büyüteceğiz” dedi.
 ANKA
  