İran ile anlaşamıyoruz
Dışişleri Bakanı Davutoğlu, İran Dışişleri Bakanı ile Suriye konusunu konuştum ama anlaşamıyoruz. Anlaşamıyoruz diye diyaloğu kopartmamak, kanalları açık tutmak lazım dedi.
İRAN devlet televizyonu, İran Dışişleri Bakanı Ali Ekber Salihinin önceki gün Mısırlı ve Türk mevkidaşlarına telefon ederek Suriye meselesini görüştüğünü bildirdi. Dışişleri Bakanı Ahmet Davutoğlu ise dün TBMMde Türkiye-AB Karma Parlamento Komisyonu Toplantısının ikinci gününde yaptığı konuşmada özetle şunları söyledi: 
 İran Dışişleri Bakanı ile Suriye konusunu konuştum ama anlaşamıyoruz. Anlaşamıyoruz diye diyaloğu kopartmamak, kanalları açık tutmak lazım. 
 Suriyede insani sorumluluğu alırız ama siyasi vebal, BM Güvenlik Konseyindedir. Halk kimi seçerse Türkiyenin dostudur. Avrupanın da aynı netlikte konuşması lazım. Şu grup gelirse tehlikeli olur derseniz bizdeki 28 Şubat, 27 Mayısın önünü açarsınız. Harranda Üniversite vardı da okumadık mı? lafımız gibi, Suriye halkının muhalefet yapma imkanı vardı da yapmadılar mı? Muhasebe yapma vakti geldi. Siyasi diyalogsa hemen şimdi, ama eli kana bulaşmamış olanlarla. Suriyede krizin dondurulması en büyük tehlikedir. Yeni bir Karabağ olmamalı.