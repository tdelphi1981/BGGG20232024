Acil butonuna bassa kaza olmazdı
İstanbul'da son zamanlarda yaşanan gemi kazalarında birçok can giderken 2007'de Sarayburnu'nda bir kişinin yaşamını yitirdiği bir kişinin bacağının koptuğu, iki kişinin de yaralandığı kazayla ilgili örnek bir karar alındı
   İstanbul 5. Ağır Ceza Mahkemesi'nde görülen yargılamaya göre Bodrum- İstanbul seferini yapan 'Ankara' isimli feribotun Sarayburnu'nda rıhtıma yanaştığı sırada halatlarının kopması sonucu meydana gelen kazada ihmaller zinciri yaşandığı ortaya çıktı. Mahkeme olayda birinci derecede kusurlu olduğuna kanaat getirdiği gemi kaptanı Işık Koşal'ın görev yerinden hemen ayrılmayarak acil durum butonuna basması halinde kazanın engellebileceğini belirtti. Geminin 2. mühendisinin ise gemideki pitch kontrol işletim prosedürüne uymadığını, başmühendisin de bulunduğu makina dairesi kontrol odasından bu hatayı anlayıp önlemesi mümkün olduğu halde, sessiz kalarak olaya herhangi bir müdahalede bulunmadığını vurguladı.  
 TOPLAM 10 YIL ÇIKTI Mahkeme sanıklardan kaptan Işık Koşal'ın 'taksirle bir kişinin ölümüne, birden fazla kişinin de yaralanmasına neden olmak' suçundan 4 yıl 2 ay, başmühendis Ali Yüksel Kocabaş ve 2. mühendis Seyfettin Aydemir'e de aynı suçtan 3'er yıl 4'er ay hapis cezasıyla cezalandırılmasına hükmetti. Hilal YILDIRIM/ İSTANBUL  