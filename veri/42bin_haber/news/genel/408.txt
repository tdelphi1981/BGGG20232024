Derdimiz akan kanın durması
BDP Milletvekili Sırrı Sakık, Cumhurbaşkanı Gül ile yapılan görüşmenin, partisinin bilgisi dahilinde gerçekleştiğini söyledi. Sakık, 'Yeni müzakere süreci var mı? Cumhurbaşkanı Gül'ün açıklamalarını nasıl değerlendiriyorsunuz? 'Biz Kandil ile siz İmralı ile görüşün' diye önerdiniz mi?'' sorularını yanıtladı:
  ''Başbakan'ın, 'gerekirse İmralı ile görüşürüz' sözü bizi umutlandırıyor. Silahları susturup kanı durduracaksanız, elinde silah olanlarla görüşmelisiniz. Öcalan'ın silahlı güçler üzerindeki etkinliğini biliyoruz. Devletimiz de biliyor. Oslo sürecini askıya alıp yeniden niye kan ve gözyaşı ile bizi yüz yüze getirdiniz?'. 'BDP dokunulmazlıklarla ilgili görüşme yaptı' yorumlarına tepki gösteren Sakık, 'Temel meselemiz dokunulmazlık değil, iç barışın sağılanması. Geleceğimizi birlikte inşa etmek istiyoruz' dedi. Açlık grevinde bulunan mahkumların 38. günü doldurduğunu belirten Sakık, 'Başta Adalet Bakanlığı ve parti temsilcileri, buraya komisyonlar göndermelidir' diye konuştu. AA
  