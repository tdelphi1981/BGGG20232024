Çinliler fındığı sevdi
Çin'e yapılan fındık ihracatı geçen yıla göre üç kat arttı.
 Yeni sezonun 1,5 aylık döneminde geçen yıla oranla yüzde 232 artış sağlanarak Çin Halk Cumhuriyeti'ne 508 ton fındık ihracatı gerçekleştirildi.
 Fındık Tanıtım Grubu'ndan yapılan yazılı açıklamada, şu bilgilere yer verildi:
 ''Tanıtım faaliyetlerine başlanılan 2000'li yılların başında Çin Halk Cumhuriyeti'ne gerçekleştirilen sezonluk toplam ihracat sadece 150 ton civarındayken, bu sezon ilk 1,5 aylık dönemde gerçekleştirilen fındık ihracatı 508 tona ulaşarak, faaliyetlere başlamadan önceki sezonluk ihracatın tamamından 3 kat fazla gerçekleşti. Öte yandan geçen yıl aynı 1,5 aylık dönemde 153 ton olan ihracatın bu yıl 508 tona ulaşmasıyla geçen yıla göre yüzde 232 oranında da bir artış elde edildi.''
  