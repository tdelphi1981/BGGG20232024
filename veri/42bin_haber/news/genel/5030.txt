ABD, S&Pye dava açıyor
ABD Hükümetinin, Türkiyenin sık sık şikâyetçi olduğu finansal reyting kuruluşlarına, 2008deki küresel ekonomik krizi tetiklediği bilinen finansal enstrümanlara 2007de verdikleri notlar yüzünden dava açmaya hazırlandığı öğrenildi
Davanın, bu kuruluşların söz konusu enstrümanları ticari menfaalerini düşünerek değerlendirdiği iddiasına dayanacağı belirtildi. Moodys ve Fitch ile birlikte üç büyük kredi derecelendirme kuruluşundan biri olarak bilinen Standard & Poorsun yaptığı açıklamaya göre ABD Adalet Bakanlığının yürüttüğü soruşturma, S&Pnin mortgage kredilerine verdiği notlara odaklanacak. Ve balon oldukları halde bu kağıtları üreten ya da elinde bulunduran finansal kurumlarla olan ticari ilişkileri sebebiyle S&Pnin yüksek notla değerlendirdiği bu kağıtların, ekonomik krize neden olduğu savı işlenecek. 
BİLİMSEL OLARAK AÇIKLA 
2011de ABDnin tarihte ilk kez kredi notunu AAAdan aşağı düşüren, bu nedenle Hükümetin öfkesini çeken şirket olarak da bilinen S&P, yaptığı işin Anayasanın sağladığı ifade özgürlüğü alanına girdiğini iddia ediyor. Amerikan mahkemeleri ise yakın dönemde, S&Pnin böyle bir dayanağı olamayacağını ve verdiği notları bilimsel olarak ispatlamak zorunda kalacağını işaret eden kararlar açıklıyor. ABD Adalet Bakanlığı, henüz konuyla ilgili açıklama yapmadı. Ancak S&P, böylece yaptığı duyuruyla hissedarlarına dava riskiyle karşı karşıya olduğunu haber verdi. 

 