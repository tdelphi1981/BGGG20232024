İkinci bahara acı son
İzmir'de film gibi aşk ağlatarak bitti...
 Olay, Karşıyaka Vapur İskelesi önünde meydana geldi. Hüsniye Tunçkol (68), İzmit'ten nişanlısı 70 yaşındaki Mehmet Erhan Güriş'in yanına taşınmak için ev bakmaya geldi. Sigara almak için yolun karşısına geçen Tunçkol, büfeden sigarayı aldıktan sonra trafik ışıklarında beklemeye başladı. Bu sırada Kemal Yünek (41) yönetimindeki çöp toplama kamyonu, iskele önündeki kaldırıma çıkarak buradaki çöpleri topladı. Çöp kamyonu sürücüsü Yünek, yola inmek için manevra yaparken kaldırımda duran Tunçkol'u fark etmedi. Çöp kamyonu çarptığı Tunçkol'u ezdi. İkinci baharlarını yaşamaya hazırlanan çifti trafik kazası ayırdı. DHA 
  