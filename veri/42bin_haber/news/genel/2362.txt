İnoksan’a Japon ilgisi
Teknolojiyi takip ederek kendisini yenileyen ve dünyanın mutfak devleriyle yarışan İnoksan, bilgi birikimi ve yenilikçi ürünleri ile dünyanın sayılı firmalarının dikkatini çekiyor. Geçtiğimiz ay İnoksan'ı ziyaret eden Japon sermayeli soğutucu devi Gram Commercial, teknik işbirliği için firma arayışında İnoksan'ı tercih etti.
 1980 yılında kurulan İnoksan, bugün Türk endüstriyel mutfak sektörünün öncü firmalarından biri. 6 büyük şehirde bölge müdürlüğü bulunan firma, 20 bin metrekare kapalı üretim sahasına sahip ve 5 kıtaya ihracat yapıyor. Türkiye endüstriyel mutfak sektörünün öncü firmalarından olan ve 60 farklı yabancı firmanın temsilciliğini yapan İnoksan, sektöründeki dünya devleriyle bilgi birikimini paylaşıyor.
 Yüksek teknoloji ile üretim yapan İnoksan, teknolojisi ile dünya devlerinin de dikkatini çekiyor. Soğutucu sektörünün en önemli isimlerinden Japon sermayeli Gram Commercial'ın temsilcileri, İnoksan'ın Bursa'da bulunan fabrikasını ziyaret ederek, firmanın sahip olduğu bilgi ve tecrübeyi yerinde inceledi. Japon firma temsilcilerine, Inoksan fabrikasında üretilen ürünler ve imalat aşamaları yerinde tanıtıldı.
 İnoksan'ın bilgi birikimini yerinde bir ziyaretle inceleyen Gram Commercial, teknik işbirliği için firma arayışında İnoksan'ı tercih etti.
 İnoksan Yönetim Kurulu Başkanı Vehbi Varlık, Japon sermayesi ile ortak olarak başlattıkları teknik işbirliği girişiminin aslında planlanan bir dizi girişimin ilki olduğunu söylei. Varlık, "İşbirliği yaptığımız firma Gram Commercial firması,  3 yıldır içinde Türkiye'den 8 firma da olmak üzere çok sayıda firmayla çeşitli görüşmeler yaptı. Profesyonelliği, teknik bilgisi ve sektördeki liderliği ve uzmanlığı nedeniyle de İnoksan tercih edildi." dedi. 
 CİHAN
  