18. Madde G.Saray'ı yakabilir
Schalke 04 Kulübü'nün UEFA Şampiyonlar Ligi'nde Galatasaray'a karşı oynadığı maça, "Drogba'nın oynatılmasından dolayı" itiraz edeceği belirtilmişti. Gelen son haberler Galatasaray aleyhinde gelişiyor.
Galatasaray'ın yeni golcüsü Diedier Drogba'nın karşılaşmada oynama hakkının bulunmadığı gerekçesiyle Schalke 04'ün maçın sonucuna itiraz edeceği ve bunu şampiyonlar ligi Statüsü'nün 18. maddesine dayandıracağı öğrenildi.

KRİTİK GÜN 27 ŞUBAT

DROGBA'NIN ADININ GEÇ VERİLDİĞİ İDDİASI

DHA'nın ulaştığı bilgilere göre; Schalke itirazında haklı çıkabilir. Alman Kulübü'nün dayandığı nokta Şampiyonlar Ligi Statüsü'nün 18. maddesi. Bu madde özetle şunu diyor:

-Sekizde bir finallerinden önce takımlar en fazla üç yeni oyuncu katabilecekleri yeni bir listeyi UEFA'ya verebilirler. Liste için son tarih 1 Şubat saat 00.00'dır.

Schalke Kulübü yöneticilerinin ise üzerinde durduğu konu şu:

-Galatasaray listeyi verdiğinde Drogba'nın geçici lisansı UEFA tarafından verilmemişti. Galatasaray kendi internet sitesinden iznin 12 Şubat'ta çıktığını açıkladı. Bu durumda UEFA'ya lisansı henüz olmayan futbolcunun adı bildirildi.