Mersin İY 0 - 1 Trabzonspor
Süper Lig'de 2 haftadır mağlup olarak puan tablosunda 14. sıraya kadar gerileyen Trabzonspor, Mersin İY'nu deplasmanda 1-0 mağlup etti. Fırtına'yı deplasmanda galibiyete taşıyan tek golü Henrique kaydetti.
3 haftadır galibiyet yüzü görmeyen Mersin İY ise galibiyet hasretini bu mağlubiyetle beraber 4. haftaya çıkardı. Güney temsilcisi 20 puanda kalırken kendi evindeki bu mağlubiyetle ligde kalma umutlarını da biraz daha azalttı.  
KARŞILAŞMANIN AYRINTILARI  
MAÇ SONRASI AÇIKLAMALAR 
KARŞILAŞMADAN ÖNEMLİ DAKİKALAR
9'uncu dakikada ceza sahası dışında topla buluşan Henrique'nin sert şutu yandan az farkla auta çıktı. 
12'nci dakikada sağdan gelişen Mersin İdmanyurdu atağında Culio'nun pasıyla ceza sahası üzerinde buluşan Ben Yahia'nın aşırtma vuruşu üstten auta çıktı. 
29'uncu dakikada soldan kazanılan serbest atışı kullanan Sapara'nın sert şutunu kaleci Bicik yumruklayarak tehlikeyi uzaklaştırdı. 
33'üncü dakikada ceza sahasının dışında kazanılan serbest atışı kullanan Olcan'ın falsolu şutu sağ üst köşeden auta çıktı. 
36'ncı dakikada Mersin İdmanyurdu'nun tüm hatlarıyla gol için yüklendiği bir anda, ani gelişen kontra atakta orta alında topla buluşan Henrique, kaleci ile karşı karşıya kaldığı anda plase bir vuruşla fileleri havalandırdı: 0-1 
44'üncü dakikada soldan kazanılan serbest atışı kullanan Culio'nun ortasıyla arka direkte buluşan Ozan İpek'in kafa vuruşu yandan az farkla auta çıktı. 
66'ncı dakikada gelişen Mersin İdmanyurdu atağında Burhan'ın sağ kanattan ceza alanına yaptığı ortasında arka direkte topla buluşan Ozan İpek'in sert şutu yandan az farkla auta çıktı. 
81'inci dakikada gelişen atakta sol kanattan Sapara'nın kullandığı korner savunmadan seken top, tekrar Sapara'nın önüne düştü. Sapara bir kez daha ceza sahası içerisine ortaladı, savunmadan seken top kaleci Bicik'e geldi. 
83'üncü dakikada gelişen Trabzonspor atağında Aykut'un pasıyla ceza sahası içerisinde sol çaprazda topla buluşan Cech'in şutu savunmaya çarpıp kornere çıktı. Atışı savunma uzaklaştırdı. 
85'nci dakikada Mitrovic'in pasıyla ceza sahası içerisinde topla buluşan Burhan Eşer'in ortası savunmadan sekip kaleci Onur'un kucağında kaldı. 
 
STAT: Tevfik Sırrı Gür 
HAKEMLER: Tolga Özkalfa, Selçuk Kaya, Mustafa Sönmez 
MERSİN İDMANYURDU: Bicik - Serkan, Ivan (Dk.78 Mustafa Keçeli), Stepanov, Mitrovic, Ben Yahia, Burhan, Hakan (Dk.42 Ozan İpek), Murat Ceylan (Dk.73 Mehmet Yıldız), Culio, Nobre 
TRABZONSPOR: Onur - Abdullah, Cech, Mustafa Yumlu, Celustka, Colman (Dk.74 Aykut), Zokora, Serkan (Dk.89 Halil Altıntop), Olcan, Sapara (Dk.90 Alanzinho ), Henrique 
SARI KARTLAR: Dk.20 Celustka, Dk.66 Henrique (Trabzonspor), Dk.24. Mitrovic, Dk.47 Stepanov, Dk.70 Nobre (Mersin İdmanyurdu) 
GOL: Dk.36 Henrique (Trabzonspor) 


 
  
  
 