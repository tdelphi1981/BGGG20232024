Süzere itibar iadesi
BDDK, Kentbankın zararına yönelik davaya müdahillikten çekilme kararı aldı. Türkiye aleyhine AİHMye açtığı 4 milyar 132 milyon dolarlık davadan feragat eden Mustafa Süzer yeni bankacılık lisansı ısrarından da vazgeçti.
2001 yılında el konulan Kentbank konusunda 10 yılı aşkın süredir devam eden uzlaşmazlıkta sona gelindi. Bankacılık Düzenleme ve Denetleme Kurumu (BDDK) ile Kentbankın sahibi Süzer Grubu arasında nihayet anlaşmaya varıldığı öğrenildi.

Anlaşmaya göre Süzer Grubu Kentbankla ilgili Avrupa İnsan Hakları Mahkemesiye (AİHM) açtıkları 4 milyar 132 milyon dolarlık tazminat davasından vazgeçerken, BDDK da grupla ilgili açtığı davalarda müdahil olmaktan ve yazılı başvurudan vazgeçiyor. Böylece karşılıklı olarak davaların düşmesi bekleniyor. 
LİSANS ISRARINDAN VAZGEÇTİ 
Bu arada Kentbankın sahibi Mustafa Süzerin bankacılık lisansı konusundaki ısrarından vazgeçtiği, dolayısıyla BDDKya eski lisansının geri verilmesi ya da yeni banka lisansı verilmesi konusunda talepte bulunmayacağı öğrenildi. Süzerin bankacılık yapmayı düşünmediği, itibarını kurtarmasının kendisine yeteceğini belirttiği söyleniyor.
BDDK tarafından 2001 yılında el konulan Kentbankın ana hissedarı Mustafa Süzer ve Eksen Holding, el koyma konusunda 
Danıştay tarafından alınan iptal kararlarına uyulmadığı gerekçesiyle Türkiye aleyhine AİHMye açtıkları 4 milyar 132 milyon dolarlık davadan feragat etti. 
DURUŞMA 8 MARTA ERTELENMİŞTİ 
Bununla birlikte Kentbankın zararına ilişkin olarak BDDKnın açtığı ceza davasının 4 Ocakta yapılan oturumunda BDDKnın vekilleri mahkemeye müdahillikten çekilmelerinin gündemde olduğunu belirtip, duruşmanın ileri bir tarihe ertelenmesini istemişlerdi. Mahkeme de bunun üzerine duruşmayı 8 Mart 2013 tarihine ertelenmişti. 
FERAGAT DİLEKÇESİ 
İşte duruşma günü gelmeden BDDK yönetiminin, müdahillikten çekilme kararı aldığını öğrendik. BDDK yazılı başvuru şartından vazgeçerse sanıklar hakkında açılanan davanın düşeceği belirtilmişti. 
BDDK dilekçesinin ekinde, Mustafa Süzer ve Eksen Holding A.Ş. vekilleri Celal Erkut, Sami Çakır ve Ali Baran Süzerin, AİHMye sunmuş oldukları 2 Ocak 2013 ve 31 Aralık 2012 tarihli dilekçe ile AİHMde görülmekte olan uyuşmazlık ile ilgili davayı takip etmeme ve feragata ilişkin beyanlarını içeren dilekçe fotokopisi yer aldı. Mahkeme Başkanı Sevil Tosun, BDDK vekillerinin yazılı başvuru şartından ve müdahillikten çekilme hususu gündemde olduğundan, bu hususta süre verilmesine yönelik talebin bir defaya mahsus olmak üzere kabul ettiğini söylemişti.
Dolayısıyla BDDK aldığı bu yazılı başvurudan vazgeçtiğine ilişkin kararı Mahkemeye bildirdiği zaman davanın düşmesine karar verilmesi bekleniyor. 

AİHM inceliyordu 
ASLINDA uzlaşma yolu AİHMin aldığı kararla başladı. Süzer ve Eksen Holding, Kentbanka el konulması konusunda Danıştay tarafından verilen iptal kararlarına uyulmadığı gerekçesiyle 2005te AİHMde dava açtı. Türkiyeden 4.1 milyar dolar tazminat istedi. AİHM, Türkiyenin, AİHSnin adil yargılanma ve mülkiyet haklarına ilişkin maddelerini ihlal ettiğine karar verdi. Tazminatın 1.050 milyar dolarlık kısmını reddeden AİHM, kalan 3 milyar 51 milyon dolarlık kısım için inceleme yapacağını bildirdi ve 6 aylık süre içinde tarafları uzlaşmaya davet etmişti. Mustafa Süzer bu karar üzerine yaptığı açıklamada konunun Mahkeme tarafından verilen 6 aylık süre içerisinde çözüme ulaşacağına inandıklarını,  daha önce de çeşitli defalar kamuoyuyla paylaştıkları üzere devletten herhangi bir maddi tazminat beklentisi içerisinde olmadıklarını ve olmayacaklarını söylemişti. 

 