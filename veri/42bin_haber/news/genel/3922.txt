Doğru ürün müşteri memnuniyeti sağlar
Sigortacılıkta müşteri memnuniyetinin doğru ihtiyaca doğru ürün verilmesiyle sağlandığını söyleyen Liberty Sigorta Genel Müdürü Ragıp Yergin, şirketlerin doğru ihtiyaçlara dokunabilmek için ise ürün yelpazesini genişletmesi gerektiğini vurguladı
 2013'te en çok tercih edilen sigorta şirketlerinden biri olmayı hedeflediklerini söyleyen Liberty Sigorta Genel Müdürü Ragıp Yergin, yüksek hizmet kalitesiyle anılan bir marka olma yolunda emin adımlarla ilerlediklerini belirtti.
 'HEDEF HERKESE SİGORTA HİZMETİ SUNMAK'
 Liberty Mutual Insurance Grubu'nun tecrübelerinden yararlanarak müşterilerin gerçek ihtiyaçlarına uygun ürünler geliştirmeye devam ettiklerini söyleyen Yergin, '2012 yılında oto grubu ürün yelpazemizde yarattığımız ivmeyi, 2013 yılında oto dışı branşlardaki ürünlerimizle artıracağız. Hedefimiz, olabildiğince yaygın bir gruba sigorta hizmeti sunmak' dedi. Sigorta sektöründe esas olanın müşteri memnuniyeti olduğunu söyleyen Yergin, 'Müşteri memnuniyeti, doğru ihtiyaca doğru önlemin alınmasıyla sağlanır. Doğru ihtiyaçlara dokunabilmek için de ürün yelpazesinin genişletilmesi gerekir' diye konuştu.
 YENİLİKÇİ YAKLAŞIMLA YENİ ÜRÜNLER
 Liberti gorta'nın yenilikçi yaklaşımlarla sunduğu yeni ürünlerden bahseden Yergin şunları aktardı: 'Trafik Sigortası ve Ferdi Kaza Sigortası'nı beraber sunan 'TRAFİKcan', öğrencileri poliçe süresi dahilinde eğitim hayatı boyunca koruyan 'Öğrencim Güvende', tüm aileyi koruma altına alan 'Canım Ailem' ve yurtdışında eğitim alan kişilere yönelik oluşturduğumuz 'Yurtdışı Eğitim Seyahat Sağlık' ürünlerimizle müşterilerimiz için risksiz bir yaşam sürmek kolaylaşacak.'