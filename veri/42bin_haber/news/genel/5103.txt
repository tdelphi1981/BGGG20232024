İstanbul güne sisle uyandı
İstanbul’da gece saatlerinde görülmeye başlayan sis, sabahın erken saatlerinde de etkisini sürdürdü.
 Sis sebebiyle ulaşımda herhangi bir aksama olmadı. 
 
 İstanbul’da sabah saatlerinde yer yer sis görüldü. Kent genelinde parçalı ve az bulutlu bir hava hakim olurken bazı yerlerde sis etkili oldu. İstanbul Boğazı da sabah saatlerinde sisle kaplandı. Ancak sis deniz ulaşımında herhangi bir olumsuzluğa yol açmadı.
 Kara yolunda da trafik normal akışında devam ediyor. Sisin ilerleyen saatlerde etkisini tamamen yitirmesi bekleniyor.