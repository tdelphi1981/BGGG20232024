Rusyadan Suriyede bir ilk
Rusya Dışişleri Bakanı Lavrov, dün ilk kez Suriye muhalefetiyle doğrudan temasa geçti.
Almanyada yapılan Güvenlik Zirvesi çerçevesinde Rusya Dışişleri Bakanı Sergey Lavrov, Suriye Muhalif ve Devrimci Güçler Ulusal Koalisyonunun lideri Ahmed Moaz el Hatib ile de bir araya geldi. Rus yetkililer, görüşmeyi doğrularken ayrıntı vermediler. Hatib, ise görüşmenin çok lumlu geçtiğini ve Lavrovun net biçimde kendisini Moskovaya davet ettiğini söyledi. Hatibin İran Dışişleri Bakanı Ali Ekber Salihi ile de görüşebileceği ileri sürüldü. Hatib, dün Esad yönetiminin 160 bin Suriyeli tutukluyu salıvermesi halinde Şam ile masaya oturabileceklerini açıkladı.  Öte yandan Lavrov, zirve dolayısıyla ABD Başkan Yardımcısı Joe Biden ve BM ve Arap Birliği özel temsilcisi Lahdar İbrahimi ile de görüştü. Lavrov, ABDnin Suriyede kimyasal silah kullanılması endişesini anladıklarını, ancak şu an durumun güvenli olduğunu belirtti. Biden ise, Münihte yaptığı açıklamada, Esadın istifasını isteyerek, O iktidara yapışan bir tiran. O Suriye halkını yönetecek durumda değil. Gitmesi lazım ifadesini kullandı. Biden ile görüşen El-Hatib ise uluslararası toplumdan askeri yardım istedi. 

 