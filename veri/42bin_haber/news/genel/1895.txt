Orpheus Mozaiği gönül rızasıyla geliyor
Dallas Sanat Müzesindeki Orpheus Mozaiği bugün geliyor. New York Timesın haberine göre eserin iadesi çalıntı olduğu anlaşılınca gönüllü olarak yapıldı.
Kültür ve Turizm Bakanı Ertuğrul Günayın yurtdışına kaçırılan ancak bakanlığın çalışmaları sonucu yılbaşı sürprizi olarak ülkeye getireceği tarihi eserin M.Ö. 194 yılına ait Orpheus Mozaiği olduğu Hürriyetin ardından New York Times tarafından da doğrulandı. Ancak ABDnin etkili gazetesi bugün Türkiyeye varması beklenen 1,5 metrekarelik mozaiğin dönüş nedeni için Kültür Bakanlığından farklı bir senaryo dile getirdi. 
Gazeteye göre, mozaiğin Türkiyeden çalışmış olduğunu öğrenen Dallas Sanat Müzesi, eseri Ankaraya herhangi bir baskı görmeden gönüllü olarak verme kararı aldı. Habere göre Orpheus Mozaiğini 1999da Christieste düzenlenen bir açık artırmada 85 bin dolara satın alan müze daha sonra eserin Türkiyede bir arkeolojik sit alanından çalındığına dair güçlü kanıtlarla karşılaştı. Temasa geçilen Türk yetkililer de eserin çalındığını kanıtlayan fotoğraf ve belgeleri sundu ve böylece Orpheusun dönüş süreci başladı. 
Pazartesi günü Dallas Müzesi yetkilileri tarafından Türk yetkililere teslim edilen mozaik, bugün Türkiyeye varacak. Daha önce çıkan haberlerde Bakan Günay ve Müzeler Genel Müdürü Murat Süslünün yoğun temasları sonrasında müze yönetiminin ikna edildiği ifade edilmişti.