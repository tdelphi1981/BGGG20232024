Tabura havanlı saldırı!
HAKKARİ'nin Şemdinli İlçesi'ne bağlı Derecik Beldesi'ndeki 2'nci Hudut Sınır Taburu'na PKK'lılar tarafından havanlı saldırı düzenlendi.
 Saldırının ardından bölgeye gelen Kobra helikopterleri, teröristlerin bulunduğu noktaları bombaladı.
 PKK'lılar bugün saat 13.00'de Irak sınır kesiminde bulunan Balkaya Dağları'ndan Derecik Beldesi'ndeki 2'nci Hudut Sınır Taburu'na havanla ateş açtı. Yaklaşık 20 dakika süren havanlı saldırıya askerler anında uzun namlulu silahlarla karşılık verdi. Daha sonra bölgeye takviye birlikler sevkedilirken, kobra tipi helikopterler Balkaya Dağları'nda teröristlerin bulunduğu noktaları bombaladı. Saldırı ile ilgili açıklama yapılmadı. DHA