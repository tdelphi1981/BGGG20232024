El ele çıktılar
Balyoz davasından 18 yıl hapis cezası alan emekli Orgeneral Ergin Saygun, 6 Şubatta açık kalp ameliyatı olduğu Halkalıdaki Mehmet Akif Ersoy Göğüs Kalp ve Damar Cerrahisi Hastanesinden taburcu edildi.
Saygun evine gitmeden önce gazetecilerin karşısına çıktı ve ameliyatını yapan Prof. Dr. İhsan Bakırla basın toplantısı düzenledi. Saygun, hastanenin girişindeki konferans salonuna tekerlekli sandalyeyle ve ağzında steril maskeyle getirildi. Saygun, salona 10 metre kala tekerlekli sandalyeden indi, kızı Ece koluna girmek isteyince de, Beni tutma Ece dedi. Saygun konuşmasına teşekkürle başlayıp, şunları söyledi: 
KAN KANDEŞİM BİLE VARMIŞ
Tek tek hepinize, bir dost olarak teşekkür etmek istiyorum. Ailemin yaşadığı sıkıntıları, benim yaşadığım sıkıntıları kamuoyunun gündemine getirmekte çok büyük bir emeğiniz geçmiş. Bunun dışında kan lazım dendiği zaman kamerasını bırakıp kan vermeye koşan arkadaşlarımız olmuş. Resimler gördüm. Siz arkadaşlar, eşimin ve kızımın elindeki ağır paketleri almış arabaya taşıyorsunuz. Bu basının da ötesinde, insani duyguların da zirve yaptığı bir yerdi. Hepinize bunun için tek tek teşekkür ediyorum. Bir de kan kardeşim olduğunu öğrendim. Bilmiyorum burada mısın?  
STERİL BİR ORTAMA GİDİYORUM
Bir istirhamım olacak sizin vasıtanızla. Enfeksiyondan kaynaklanan bir rahatsızlık nedeniyle bu sıkıntıları çektim. Şimdi aynı duruma düşmemek için fevkalade dikkat etmem gerekiyor. Beni eve çıkartıyorlar ama sanki steril bir şeye gidiyorum. Orada aynı burada nasıl bir ortam sağlandıysa öyle bir ortamda yaşayacağım. Onun için bütün beni sevenlerden, hısım akrabadan, eş dosttan istirhamım. 1 ay beni bırakın azıcık toparlanayım. Kendime geleyim. Sonra bol bol konuşuruz. Bu basın için de geçerlidir. Çok uzun konuşamıyorum. Bu bile son günlerde yaptığım en uzun konuşmadır. 
(Başbakanın ziyaretiyle ilgili soru üzerine) O konulara girmeyi hiç istemiyorum. İleride rahat konuşabilecek bir duruma geldiğimde söz veriyorum toplanıp sizinle konuşurum. Bir hasta ziyaret edilir neticede. Başka anlamı olduğunu düşünmüyorum. 
KOMUTANLARIM VE ARKADAŞLARIMA SAYGILAR
Konuşmamı Silivride, Hasdalda, Hadımköyde, Maltepedeki silah arkadaşlarım ve komutanlarıma derin sevgi muhabbetlerimi ve saygılarımı göndererek bitirmek istiyorum. 
25 GÜN SONRA EVE GİTTİ
Babasının ameliyat olduğu gün Ece Saygun Buradan el ele birlikte çıkacağız demişti. 25 gün sonra baba-kız, hastanede Ece Saygunun dediği gibi el ele hatıra fotoğrafı çektirdi. Ardından da evlerine gittiler.