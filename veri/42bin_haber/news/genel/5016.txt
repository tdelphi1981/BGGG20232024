12.7 milyar dolarlık bir gece
EKONOMİK anlamda dünyanın en değerli spor organizas-yonlarından biri olan Amerikan Futbol Ligi Finali (Super Bowl) ülke ekonomisini canlandırdı. Finalde şampiyonluğa uzanan Baltimore Ravens oyuncuları 88 bin dolarlık ödülü kazanırken, Amerikada 12.7 milyar dolarlık hacme ulaşıldı.
ŞÜKRAN Gününden sonra en çok gıda tüketiminin yapıldığı gün olan Amerikan Futbol Ligi Finali (Super Bowl) ülke ekonomisine 12.7 milyar dolarlık iş hacmi yarattı. Dünyanın en değerli spor organizasyonlarının başında gelen Super Bowlda en çok kazanan ise San Francisco 49ersı yenen Baltimore Ravens takımı oyuncuları oldu. Her birinin 88 bin dolarlık ödüle ulaştığı gecede, milyonlarca Amerikalı televizyon karşısında 1 milyardan fazla tavuk kanadı, 4 milyondan fazla pizza ve 50 milyon şişe bira tüketti. 7 milyon Amerikalı ise çok fazla yediği ve içtiği için hastaneye kaldırıldı.  
14 BİN DOLARA BİLET  
ABDnin bütün yıl beklediği Amerikan Futbol Ligi finalinde şampiyonluğa Baltimore Ravens ulaştı. Elektriklerin yarım saat boyunca kesildiği geceye damga vuran isim ise performansı günlerdir merakla beklenen dünyaca ünlü yıldız Beyonce oldu.  Tarihlerinde ikinci kez NFL şampiyonluğuna ulaşan Ravensta takımın oyun kurucusu Joe Flacco maçın en değerli oyuncu ödülünün sahibi oldu. Karşılaşmanın ardından 25 bin dolar değerindeki Vince Lombardi kupasına kavuşan Baltimore Ravens takımının oyuncuları 88 bin dolarlık ödülün de sahibi oldu. Geçtiğimiz pazar günü Lousiana New Orleansdaki Mercedes-Benz Superdomeda yapılan karşılaşmada en düşük bilet fiyatı 3 bin dolardan alıcı buldu. VIP bilet almak isteyenler ise yaklaşık 14 bin doları gözden çıkarmak zorunda kaldı. Final için tribünleri dolduran 71 bin 24 kişi biletlere 157 milyon dolar harcadı. 
2 MİLYAR DOLAR 
CBCde yayınlanan maçta dünyaca ünlü markaların reklam savaşları büyük bir trafiğin yaşanmasına neden oldu. 30 saniyelik reklam için 4 milyon doları gözden çıkaran firmalar 250 milyon dolarlık bir ekonomi yarattı. Reklamların ardından firma web sitelerinin trafiklerinde yüzde 700lük artışlar gözlendi.  
Kişi başı 68 dolar  
ABDde yaklaşık 12,7 milyar dolarlık bir harcamaya neden olan Super Bowl finalinde bir müşteri 68 dolar harcadı. Bu kadar büyük bir ekonominin döndüğü bir ortamı kaçırmayan bahis firmaları gecenin sonunda büyük bir dilimi kendi taraflarına çekmeyi başardı. Amerikadaki online bahis firmalarındaki hareketin 93 milyon dolar olduğunu belirten yetkililer bu rakamın dünya çapında ise 8 milyar dolar civarında olduğunu belirtti.  
 