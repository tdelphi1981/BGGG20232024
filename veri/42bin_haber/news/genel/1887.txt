Terör dosyaları masada olacak
Başbakan Tayyip Erdoğan, BDPli milletvekillerine dokunmanın çerçevesini, Meclisteki tüm terörle bağlantılı dosyaların masada olacağının mesajını vererek çizdi. Kürtçe propaganda gibi hafif ceza içeren dosyalar ayıklanacak, dokunulmazlık kalksa bile yasama faaliyetlerine katılımlarının yolu aranacak.
BAŞBAKAN Tayyip Erdoğan, dokunulmazlıkların kaldırılmasıyla ilgili sert açıklamalar yaptı, BDPnin Meclis iradesini değil terör örgütünün iradesini tercih ettiğini savundu. Ak Parti grup toplantısını dün Meclis yerine genel merkezinde yapan Erdoğan, özetle şunları söyledi:  
- BDP, Meclis içinde ve dışında yaşatmayı değil, ölmeyi ve öldürmeyi teşvik eden bir tutum içinde olmuştur. BDP, Kürt meselesi adıyla ortaya bir başlık atmış ve bunu çözmek için değil, bir Türk meselesi çıkartmak için böyle bir fitneyi, böyle bir nifak girişimini alevlendirmek için çok güçlü bir tahrik içinde, güçlü bir provokasyon içinde olmuştur. O çocuklar dağda bile birer ölüm makinesine, birer robota dönüştürülüyor. BDP aleni olarak bu alçakça döngüye su taşıyor. Dağı adres olarak gösteriyorlar. 
- Hiç kimse kusura bakmasın, eğer Mecliste olacaklarsa önce terörü desteklemediklerini göstersinler, terör örgütüyle organik bağlarını kessinler, terörü kınasınlar. Yoksa terör örgütünün uzantısı olarak TBMM çatısı altında olmayı biz kabul etmiyoruz. 
- Seçilme, seçme neyi gerektiriyor onu yapmak zorundayız. Sen bunun dışında hareket edersen kusura bakma bedelini ödersin. Biz işletilmeyen kuralların işlemesini sağlayacağız. Olay budur. Dokunulmazlık fezlekeleri önümüze geldiğinde, vicdanımızla hareket edecek, millet adına kararımızı vereceğiz.  
- Toplantının basına kapalı bölümünde 17 milletvekili söz aldı. Konuşmaları not alarak dinleyen Erdoğan,  şu değerlendirmeleri yaptı:  Yaptıkları hareketleri karşılığında bir şey yapılmayınca daha da azıyorlar. BDP terörün diliyle konuşuyor. Askere, polise şiddet uyguladıkları gibi keşke dağa çıkanların önünde de durabilseler. 800e yakın dokunulmazlık dosyaları var. Son dönemlerdeki eylemlerinden ziyade bunların tamamına bakılmak süretiyle bir ayrıştırma yapılacak. Sadece o 10 milletvekili üzerinden gitmeyeceğiz, terörle ilgili dosyalı olan herkes bu değerlendirmenin içinde olacak. Mesela, gece yarısı Kürtçe propaganda yapan da var, bunlar ayıklanacak. 
KALKSA DA GELECEKLER 
- Yapılacak olan milletvekilliğinin düşürülmesi değil dokunulmazlığın kaldırılmasıdır. Bunlar davaları sürerken yasama faaliyetlerine de katılabilecekler. Mahkeme suçlu bulsa dahi dosyaları dönem sonunda ele alınır. Dokunulmazlıklar konusunda CHP ipe un seriyor. Biz sadece Doğuda, Güneydoğuda değil, İstanbulda, Egede, Karadenizde, Anadolunun tümünde siyaset yapıyoruz, şehit analarının sesine de kulak vermemiz lazım.
Erdoğan, bu kararın bölgede AK Partiye oy kaybettirebileceği endişesini dile getiren vekillere, O zaman gidip daha çok çalışacaksınız yanıtını verdi. 
SİYASET ALANI DARALIR 
Toplantıda söz alan Diyarbakır Milletvekili Galip Ensarioğlu, BDPlilerin yaptığı doğru değil, bu suç, ama ben işin siyasi sonuçlarıyla ilgiliyim. Bu nedenle de dokunulmazlıkların kaldırılmasına prensip olarak karşıyım. Bölgede ciddi sıkıntı yaratacak, siyaset alanını daraltacaktır dedi. Toplantıda ağır yolsuzluk ve yüz kızartıcı dokunulmazlık dosyalarının da bu kapsamda değerlendirilmesi görüşü öne çıktı.   
Arınçtan Çiller örneği 
Başbakan Yardımcısı Bülent Arınç ise Geçmişte Tansu Çillerin malvarlığı, Mesut Yılmazın Yüce Divan oylamalarında kendi arkadaşlarımız arasından bile fire verdik. Bu tür oylamalarda benim arkadaşım yaklaşımı oluyor. Dışarda başka, içerde başka davranılabiliyor dedi. AB Bakanı Egemen Bağış da Dokunulmazlıklar kaldırılırsa en fazla uluslararası camiaya muhatap olacak kişi benim. Gerekeni anlatırım yorumunu yaptı.