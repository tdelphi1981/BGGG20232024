Yeni yıla yeni zamlarla girdik
Yeni yılda bir çok alanda zamlar yapıldı
 Yeni yılda günlük hayatta bir dizi değişiklik olacak. Bu değişikliklerin başında tüketiciyi en çok ilgilendiren ise zamlar olacak. olacak. Ekim ayı enflasyon verileri çerçevesinde vergilerin artışında kullanılacak yeniden değerleme oranı 2013 yılında yüzde 7.8 olacak. 2013 yılında 6 aya kadar olan pasaportlar 6 TL, 1 yıla kadar olan pasaportlar 8 TL, 2 yıl için olan pasaportlar 14 TL, 3 yıl için olan pasaportlar 20 TL, 3 yıldan fazla süreli olan pasaportlar için 28 TL artacak. 
 Yeni yılda vatandaşı bekleyen değişiklikler özetle şöyle:
 -PASAPORT HARÇLARI 6-28 TL ARASINDA ARTTI- 
 Ekim ayı enflasyon verileri çerçevesinde vergilerin artışında kullanılacak yeniden değerleme oranı 2013 yılında yüzde 7.8 olacak. 2013 yılında 6 aya kadar olan pasaportlar 6 TL, 1 yıla kadar olan pasaportlar 8 TL, 2 yıl için olan pasaportlar 14 TL, 3 yıl için olan pasaportlar 20 TL, 3 yıldan fazla süreli olan pasaportlar için 28 TL artacak. Böylece 2013 yılında uygulanacak pasaport harç fiyatları şöyle: 
 “6 aya kadar olan pasaportlar 83,2 TL, 1 yıla kadar olan pasaportlar 121,6 TL, 2 yıl için olan pasaportlar 198,4 TL, 3 yıl için olan pasaportlar 281,57 TL, 3 yıldan fazla süreli olan pasaportlar için 396,7 TL.”
 -EHLİYET 21 TL ZAMLANDI- 
 B sınıfı sürücü belgesini yeni yıldan sonra alacaklar yeniden değerlendirme oranı çerçevesinde 21 TL daha fazla ödeyecek. Böylece B sınıfı sürücü belgesi 299,6 TL’ye A sınıfı sürücü belgesi 99,2 TL’ye, F ve H sınıfı sürücü belgesi 99,2 TL’ye, uluslararası sürücü belgesi 199,4 TL’ye, diğer sürücü belgesi 499 TL’ye yükselecek.
 -ALKOLLÜ YAKALANAN 700 TL ÖDEYECEK- 
 Yeniden değerleme oranı çerçevesinde en düşük trafik cezası 62 TL, en yüksek trafik cezası 18 bin 589 TL olacak. Kırmızı ışıkta geçenler 166 TL, hız sınırını yüzde 10’dan yüzde 30’a kadar aşanlar 166 TL, yüzde 30’dan fazla aşanlar 343 TL ödeyecek. Alkollü araç kullanırken ilk kez yakalananlar 700 TL, ikinci kez yakalananlar 877 TL, üçüncü kez yakalananlar bin 407 TL ceza ödeyecek.
 -DAMGA VERGİSİ 9.4 TL- 
 Yeniden değerleme oranı çerçevesinde başvuru harçları şöyle olacak: 
 “Sulh mahkemelerinde icra tetkik mercilerinde 10,1 TL, Asliye mahkemelerinde idare mahkemelerinde 21,8 TL.”Damga vergisi 9,4 TL, diğer veriler 20,2 TL olacak.
 -ASGARİ ÜCRET- 
 Aylık brüt asgari ücret ilk 6 ay için 940 TL’den 978.75 TL’ye yükseltilirken, ikinci 6 ay için ise bin 21.50 TL’ye çıkarıldı. Aylık net asgari ücret ise 739.79 TL’den 774 TL’ye, ikinci altı ay için ise 804.70 TL’ye yükseltildi. Böylece asgari ücret yılın ilk 6 ayı için yüzde 4.1, ikinci 6 ay için ise yüzde 4.4 arttırıldı.
 -MERKEZ BANKASI- 
 2 Ocak 2013 tarihinden itibaren Merkez Bankası Döviz Depo Piyasası’ndaki aracılık faaliyetlerine son verecek. Merkez Bankası 6 Ocak 2012 tarihinde başlanan ve en son 9 Ocak 2012 tarihinde kullanıldıktan sonra ihtiyaç görülmediğinden daha sonra kullanılmayan gün içi döviz satım ihalelerine de 2 Ocak 2013 tarihinden itibaren sonlandıracak.
 -BES’DE YENİ DÖNEM- 
 Cari açıkla mücadele ve tasarrufların teşviki kapsamında Bireysel Emeklilik Sistemi (BES) yeniden düzenlendi. Bireysel Emeklilik Sistemi kapsamındaki değişiklikle de BES yaptıranlara yüzde 25 oranında devlet katkısı verilecek. Bireysel Emeklilik ve Hayat Sigortası poliçeleri için eskiden hem ana para üzerinden hem de getiri üzerinden kesilen stopaj vergisi, yeni yasa ile birlikte artık sadece getiri üzerinden kesilecek. Üstelik sistemden ayrılanlar için geçmişe yönelik stopaj kesintisi de geri alınabilecek.
 -ELEKTRİK VE DOĞALGAZ FATURALARI MALİYE’YE BİLDİRİLECEK- 
 EPDK’dan lisans alan elektrik ve doğalgaz dağıtım şirketleri ve Organize Sanayi Bölgeleri 1 Ocak 2013’ten itibaren iş yeri elektrik ve doğalgaz tüketim bilgilerini, tüketim bilgilerinin okunduğu dönemi takip eden ayın 14’üncü günü saat 24.00’e kadar elektronik ortamda gönderecek.
 -APARTMANLAR DOKTOR ÇALIŞTIRACAK- 
 1 Ocak’tan itibaren yürürlüğe girecek olan iş güvenliği yasası ile apartmanlar doktor çalıştırmak zorunda kalacak. Tüm işyerleri iş güvenliği uzmanından hizmet alacak.
 -KAĞIT REÇETELER TAMAMEN KULLANIMDAN KALKACAK- 
 SGK’nın aldığı karar doğrultusunda, 1 Ocak’tan itibaren kağıt reçeteler tamamen kullanımdan kalkacak. Tüm ilaçlar, e-reçete sistemi ile yazılacak.
 Maliye Bakanlığı, motorlu taşıt vergilerini bugünden itibaren yüzde 7.8 olarak belirlenen yeniden değerleme oranı çerçevesinde artırdı.
 Maliye Bakanlığı’nın Motorlu Taşıtlar Vergisi Genel Tebliği Resmi Gazete’nin 31 Aralık 2012 tarihli mükerrer sayısında yayımlandı. Buna göre 1 Ocak 2013 tarihinden itibaren (bugün), motorlu taşıtlar vergisinde yüzde 7.8 oranında artış gerçekleştirildi. Yeni yılla birlikte motor silindir hacmi 1.300 cm³’ü geçmeyen, 1-3 yaş grubunda yer alan ve otomobillerde yıllık motorlu taşıtlar vergisi 517 TL’ye çıkacak. Motor silindir hacmi 1.301 ve 1.600 cm³’e kadar otomobillerde ise 827 TL; 1.601-1.800 cm³’e kadar otomobillerde bin 457 TL; 1.801-2.000 cm³’e kadar otomobillerde 2 bin 295 TL; 2.001-2.500 cm³’e kadar otomobillerde 3 bin 443 TL; 2.501-3.000 cm³’e kadar otomobillerde 4 bin 799 TL; 3.001-3.500 cm³’e kadar otomobillerde 7 bin 308 TL; 3.501-4.000 cm³’e kadar otomobillerde 11 bin 489 TL olacak. Motor silindir hacmi 4.001 cm³ ve üzerinde olan otomobillerde motorlu taşıtlar vergisi tutarı ise yıllık 18 bin 803 TL’ye yükselecek.
 -MOTOSİKLETLER, UÇAKLAR VE HELİKOPTERLER-
 Yeni yılla birlikte motor silindir hacmi 100-200 cm³’e kadar, 1-3 yaş grubunda yer alan ve motosikletlerde motorlu taşıtlar vergisi 99 TL’ye, 251-650 cm³’e kadar motosikletlerde 203 TL’ye, 651-2.500 cm³’e kadar motosikletlerde 517 TL’ye, 1.200 cm³ ve yukarısı motosikletlerde bin 249 TL’ye çıkacak. Bugün itibarıya 1-6 yaş arası minibüslerde ödenecek yıllık vergi tutarı 620 TL olacak. 1-6 yaş arası, 1900 cm³ ve aşağısı panel van ve motorlu karavanlarda 827 TL; 1901 cm³ ve yukarısı panel van ve motorlu karavanlarda bin 249 TL; 25 kişiye kadar otobüslerde bin 562 TL; 26-35 kişiye kadar otobüslerde bin 874 TL; 36-45 kişiye kadar otobüslerde 2 bin 85 TL; 46 kişi ve yukarısı otobüslerde 2 bin 500 TL olarak uygulanacak. 1-6 yaş arası 1.500 kiloya kadar kamyonet; kamyon, çekici ve benzerlerinden 558 TL; 1.501-3.501 kiloya kadar bin 124 TL; 20.001 kilo ve yukarısı 2 bin 815 TL’ye yükseltildi. 
 Türkkuşu ve Türk Hava Kurumu’na ait uçak ve helikopterler hariç olmak üzere bugünden itibaren 1-3 yaş arası 1.150 kiloya kadar uçak ve helikopterlerin yıllık motorlu taşıt vergisi 10 bin 443 TL, 1.151-1800 kiloya kadar 15 bin 668 TL, 1.801-3.000 kiloya kadar 20 bin 891 TL, 3001-5.000 kiloya kadar 26 bin 117 TL, 20.001 kilo ve yukarısı 41 bin 789 TL olacak.(ANKA) 
  