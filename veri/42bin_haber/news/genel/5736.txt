Yeşil binalarla 26 milyar dolarlık tasarruf sağlanır
Yeşil binaların önemine dikkati çeken Çevre Dostu Yeşil Binalar Derneği Başkanı Haluk Sur, kentsel dönüşüm kapsamında yenilenmesi planlanan yaklaşık 7 milyon konutun tamamının yeşil bina olması durumunda 26 milyar dolarlık enerji ve su tasarrufu sağlanacağını söyledi.ÇEVRE ve Şehircilik Bakanlığı ve Çevre Dostu Yeşil Binalar Derneğinin himayelerinde Toplu Konut İdaresinin (TOKİ) desteğiyle düzenlenen Uluslararası Yeşil Binalar Zirvesi bugün başlıyor. Binaların çevresel etkileri konusunda farkındalık oluşturmak, bilgi ve bilinç düzeyini yükseltmek, yeşil binaların gerekliliği konusunu Türkiyenin gündemine taşımak amacıyla düzenlenen zirve yarın da devam edecek. Zirve, küresel ekolojik, ekonomik ve sosyolojik sorunlardan çıkış yolu olarak gösterilen yeşil dönüşüm temasıyla düzenleniyor. 26 MİLYAR DOLAR TASARRUF Çevre Dostu Yeşil Binalar Derneği Başkanı Haluk Sur, kentsel dönüşüm kapsamında yenilenmesi planlanan yaklaşık 7 milyon konutun yüzde 2-3ünün dahi yeşil bina olarak tasarlanması durumunda 2023e kadar ülke ekonomisinde 470 milyon dolar tasarruf sağlanacağını belirterek, 7 milyon konutun tamamı yeşil bina olursa 26 milyar dolarlık enerji ve su tasarrufu sağlanacak. Bu, yaklaşık 130 milyar dolarlık enerji yatırım maliyeti ile karşı karşıya bulunan Türkiye için önemli bir rakam. Yeşil binalar, yeşil mortgage kredileri, yeşil değerleme uzmanları, yeşil teknisyenler gibi yeni istihdam alanları ortaya çıkaracak. Her ülke kendi ulusal sertifikasyon sistemlerini oluşturarak binaları çevreci projelere dönüştürüyor ve bu sayede enerji tasarrufu sağlıyor diye konuştu.  YEŞİL BİNA DÖNÜŞÜMÜ Swiss Otel İstanbulda düzenlenecek olan ve yeşil dönüşe öncülük etmesi hedeflenen konferansa ulusal ve uluslararası arenadan yeşil binalar konusunda tanınan ve alanlarında saygın konuşmacılar katılırken, bu zirvede binaların yeşil dönüşümünün yanı sıra kentler ve toplumların da yeşil dönüşümü değerlendirilecek. Daha Yaşanabilir Şehirler İçin Ulusal-Uluslararası İşbirlikleri, Yeşil Dönüşümün Yatırım Maaliyetleri, Teknoloji-Yapı Kent İlişkisi, Geleceğin Yeşil İş Modelleri, Yerel Yönetimlerin ve Dünya Yeşil Bina Konseylerinin Tecrübe Paylaşımı zirvede ele alınacak konular arasında yer alıyor.  30 YABANCI KONUŞMACI World Green Building Council Başkanı Rick Fedrizzi ve Eartheco International Başkanı Philippe Cousteau Jr.ın da aralarında bulunduğu 30a yakın yabancı konuşmacının yer alacağı zirvede yerli akademisyen, sektör temsilcisi ve uzman katılacak. Zirvede, yeşil bina sektörünün bugünkü durumuyla birlikte ortak sorunları ele alınacak ve ekolojik yerleşim birimlerine giden yolda geleceğe dönük beklentiler dile getirilecek. Zirvenin açılışını Çevre ve Şehircilik Bakanı Erdoğan Bayraktar yapacak. 
Sertifika tanıtılacak 
ULUSLARARASI Yeşil Binalar Zirvesinde, 100den fazla akademisyen, sivil toplum kuruluşu ve sektör temsilcisinin ortak aklı doğrultusunda şekillenen Yeşil Bina Sertifikası kılavuzunun tanıtımı da yapılacak. Çevre Dostu Yeşil Binalar Derneğinin üzerinde çalıştığı sertifika ile ABDde LEED ve İngilterede ise BREEAM sertifikasının ön planda olduğu sektörde, Türkiye standartlarına uygun ve düşük maliyetli bir sertifikasyon sisteminin getirilmesi amaçlanıyor. 
LEED sertifikasını aldı 
ANADOLU yakasında 120 milyon dolara inşa edilen Nidakule Göztepe, dünyanın önde gelen firmalarının yeni adresi olmaya başladı. Projede satışların tamamlanıp, kiralamaların başlamasıyla birlikte Regus, Mazda ve UPM gibi birçok global şirket tercihini Nidakule Göztepeden yana kullandı. Tahincioğlu Gayrimenkulun, İstanbul Göztepede hayata geçirdiği A plus ofis projesi Nidakule Göztepe toplam 30 bin metrekare kiralık alan ve 35 kattan oluşuyor. Projede, 450 ile 900 metrekare arasında değişen kiralanabilir ofis alternatifleri yer alıyor. Nidakule Göztepe, yüksek verimliliğe sahip, gün ışığı alan, kullanım kaybı yaratmayan, kolay ve düşük maliyetle işletilebilen, sürdürülebilir ofis alanlarına sahip. Nidakule, yeşile verdiği önemi aldığı LEED Gold sertifikasıyla belgeledi.  
Türkiye için önemli zirve 
ULUSLARARASI Yeşil Binalar Zirvesinin ana sponsorlarından biri olan Emaar Türkiyenin CEOsu Ozan Balaban, zirvenin Türkiye için çok önemli olduğunu vurgulayarak, Dünya kaynaklarının hızla tükenmeye başladığı günümüzde, sadece mimari olarak güzel projeler üretmek yetmez, projelerin tüm özellikleriyle sürdürülebilir unsurlar taşıması da çok önemli dedi. Son projelerinde bu konudaki çalışmalarına ağırlık veren Emaar Türkiye, Emaar Square projesini LEED (Enerji ve Çevre Dostu Tasarımda Liderlik) kriterlerine uygun olarak geliştiriyor. Bu yapıların gerek mimarisinin, gerek elektromekanik sistemlerinin en başından beri enerji verimliliği kriterleri gözetilerek tasarlandığı, sistem ve malzeme seçimlerinin, elektrik ve mekanik tesisat projelerinin LEED kriterleri ile uyumlu şekilde yapıldığı bildiriliyor.