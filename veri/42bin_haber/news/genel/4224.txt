Yargısız infaz şoku
Orta Afrika ülkesi Malide silahlı İslamcı grupları hedef alan operasyondaki yargısız infaz haberleri, müdahaleye öncülük eden Fransayı da alarm durumuna geçirdi. Görgü tanıkları, Mali askerlerinin kimliksiz kişileri ya da açık tenlileri öldürüp cesetlerini kuyuya attığını öne sürdü.
FRANCE 24 kanalına Fransa Savunma Bakanı Jean-Yves Le Drian, Mali askerleri uygunsuz davranışlardan sakınmak için çok dikkatli olmalı. Cumhurbaşkanı François Hollande, Malili komutanlara bu tür ihlallerde bulunmayacakları konusunda güveniyor. Sözkonusu olan onların onurudur dedi. Malideki bir görgü tanığı, Fransanın müdahalesinden hemen önce askerlerin radikal İslamcı olduğundan şüphelendiği kişileri öldürerek cesetlerini kuyulara attığını anlattı. 
Kuyuya attılar 
APye konuşan görgü tanığı, askerlerin kimliksiz kişileri bir otobüs durağı yanında toplayarak öldürdüğünü, kuyuya attıkları cesetleri de yaktığını anlattı. Katliam iddialarının geldiği Sevare kentinden, gazetecilerin girişinin yasaklanması nedeniyle sağlıklı haber alınamıyor. Fransa merkezli Uluslararası İnsan Hakları Federasyonuna (FIDH) göre Fransanın müdahale ettiği 11 Ocaktan beri Mali askerleri en az 33 Tuaregi öldürdü. Bunların bir kısmının kimliği olmadığı veya ten renklerinin açık olduğu gerekçesiyle öldürüldüğü öne sürülüyor. Mali İnsan Hakları Derneği Başkanı Muhtar Mariko ise ordunun geri aldığı yerlerde özellikle Arapları ve Tuaregleri öldürdüğü iddialarına değinerek etnik temizlik endişesine dikkat çekti. Birleşmiş Milletler Mülteciler Yüksek Komiserliği (UNHCR) sözcülerinden William Spindler, her iki tarafın da ciddi ihlallerde bulunduğunu belirterek İslamcılar bazılarını kırbaçlamış, bazılarının elini kesmiş. Askerler de isyancı olduğundan şüphelendiklerine işkence ediyor dedi. 
Nijere de uranyum müdahalesi 
MALİdeki El Kaide destekli İslamcı grupların giderek ülkesini tehdit ettiğini öne sürerek askeri müdahaleye destek veren Fransa, Nijerdeki uranyum tesislerini kontrol altına almak için bu ülkeye de özel kuvvet yollamaya hazırlanıyor.  
Le Point Dergisi, Parisin Maliden sonra ülkesindeki nükleer santrallara yakıt sağlayan Arevanın uranyum üretim tesislerinin bulunduğu Nijere de müdahale edeceğini yazmıştı. Reutersa bir askeri kaynak bu iddiayı doğruladı.