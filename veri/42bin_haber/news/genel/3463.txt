Fair-Play'lik taş gibi duruşu!
Bariç gibi yapsa kaos çıkardı. 'Birileri ölecek. Hala kimse TEHLİKENİN FARKINDA DEĞİL' mesajını seçti
 SIDDIK TURGUT
 F.Bahçe'nin U15 takımı Fair Play ödülü alırken, Aykut Kocaman'a da Avni Aker'de yabancı madde yağıyordu. Atılan şişe, çakmak ve bozuk paraların kimi kafasına isabet etti, kimi teğet geçti. 
 ATILAN bir taş var ki Aykut Kocaman'ın bel kemiğine isabet etti. Canını yaktı. Ama tribünlere tepkisi sadece 'Ayıp oluyor beyler, atmayın' demek oldu. 
 Kocaman, basın toplantısında da nezaketini sürdürdü. 
 ŞİDDETİN sadece Trabzon'a özgü olmadığını vurguladı. 'Kendimizi ulus olarak şiddetle, öfkeyle tanımlamaya başladık. Biraz daha yoğun olmasına karşın Trabzon'a özgü değil' diyen Kocaman, sözlerini 'Böyle devam edecek gibi gözüküyor. Cisim geldi geçti, sadece canımı acıttı, o kadar. Esas acıttığı yerler başka yerler oluyor' diye sürdürdü. Çok ince mesajlar verdi.
 SAHADA BiRiNiN öLMESi Mi LAZIM
 AYKUT Hoca bu sözleriyle 'Yeter. Birileri ölecek. Hala kimse tehlikenin farkında değil' vurgusu yaptı. Avni Aker'de bir Aykut Kocaman bir de Otto Bariç örneği var. 
 1996'da 'Trabzonlu arkadaşlarımız için üzülüyorum' dediği için F.Bahçe'deki futbol hayatı biten Kocaman'a Trabzon'da taşla karşılık verildi. 1998'de Bariç'in yaptığı gibi yapsa, çıkacak olayları kimse tahmin bile etmek istemiyor.
 BiR DAHA FUTBOL OYNANMAZDI
 KOCAMAN, 'Kendimi yere atayım da şu olsun, bu olsun' demek yerine sabretti, acısını içine attı, eyyam yapmadı. Türk futbolunda yaşanması muhtemel yeni bir kaosun, felaketin önüne geçti. 
 AYKUT Hoca, tavrıyla bundan sonraki maçların oynanmasına zemin hazırladı. F.Bahçeli futbolcular ve yöneticilerin neden 'Bırakma, gitme' dediği bir adam olduğu da bir kez daha ortaya çıktı.
 PROVOKASYONLA SUÇLANACAKTI
 F.BAHÇE teknik patronu, günlük hayatındaki gibi kendi çıkarları yerine bundan sonra oynanacak maçları düşündü. Avni Aker'de ayakta kalmak yerine taş isabet ettikten sonra kafasına bandaj yaptırsa bundan sonra yaşanacak muhtemel olayları provoke etmekle de suçlanacaktı. 
 KOCAMAN, ateşe benzin dökmek yerine yangını söndürmeyi tercih etti. Şimdi soru şu: 5 hafta sonraki maçta neler yaşanacak?
 BASININ GOZUNUN SADAKASI 200
 Kocaman, yardıma muhtaç bir kadına sadaka verdi
 ŞENER TÜRKMENOĞLU
 Aykut Kocaman, 1461 Trabzon maçının ardından, sıcağı sıcağına bir de insanlık dersi verdi. F.Bahçe'nin teknik patronu, stattan çıkıp otobüse giderken tel örgülerin ardındaki yaşlı bir kadın 'Aykut Hoca, Aykut Hoca' diye bağırdı. Kocaman, yaşlı kadınla ayaküstü sohbet etti. 
 KADININ yüzünü şefkatle okşadıktan sonra otobüse giden Aykut Hoca, cebinden 200 lira çıkardı. Parayı Avni Aker'in güvenlik görevlileriyle yardıma muhtaç olduğu bildirilen yaşlı kadına iletti.
 Maça mı savaşa mı gidiyoruz!
 F.Bahçe kafilesinden gelen haberlere göre, ekstra güvenlik, kameralar, otobüsün perdelerinin kapanması takımda 'Maça mı gidiyoruz savaşa mı' duygusunu uyandırıyor. 
 BU OLAY NORMAL Mİ?
 MOTİVASYON, taktik, her şey boşa gidiyor. 'Bazı tecrübeli oyuncuları motive ediyor da bir gün küt diye birinin kafası yarılsa ne olacak?' diye soruluyor. Kuyt'ın kazanılan bir maçtan sonra 'Yarım metre yanıma kocaman cisimler düştü. Bu normal değil' sözleri düşündürücü...