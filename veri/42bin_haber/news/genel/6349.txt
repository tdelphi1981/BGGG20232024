10 yıllık memuriyete 20 kuruş ikramiye
10 yıl 5 aylık memuriyetinden istifa ederek ayrıldığı için alamadığı emekli ikramiyesinin peşine düşen 75 yaşındaki Saim Gür, SGKnın talebini reddetmesi üzerine konuyu yargıya taşıdı. Mahkeme, Gürü haklı buldu, SGK hesabı kesti: 10 yıl için 20 kuruş ikramiye ayrıca 4 kuruş da gecikme faizi ödenmesine...
75 yaşındaki emekli Saim Gürün, geçmişteki 10 yıl 5 aylık memuriyetinin ikramiyesini alma mücadelesi sürpriz sonuç verdi. Sosyal Güvenlik Kurumu (SGK), mahkeme kararıyla emekli ikramiyesi almaya hak kazanan Güre 20 kuruş ikramiye çıkardı. Güre 4 kuruş da gecikme faizi ödendi. Gür, SSK Denizli Şube Müdürlüğündeki rapörtörlük görevinden 14 Aralık 1981 tarihinde yöneticileriyle anlaşmadığı için istifa etti. Daha sonra SSKlı olarak çalışan Gür, 1 Şubat 1982 tarihi itibariyle de emekli oldu. Gür emekli maaşı almaya başladı, ama emekli ikramiyesi alamadı. Yıllar sonra istifa ederek ayrıldığı için alamadığı emekli ikramiyesinin peşine düşen Gür, SGKnın talebini reddetmesi üzerine konuyu yargıya taşıdı. Ankara 5. İdare Mahkemesi 29 Haziran 2012 tarihli kararında şu gerekçeyle Güre ikramiye ödenmesine hükmetti: 
ÜSTÜNE PARA İSTENEN EMEKLİ DE VAR - ŞÜKRÜ KIZILOT YAZIYOR 
İKRAMİYESİ ÖDENSİN 
...5434 sayılı kanun hükümleri uyarınca, emekli ikramiyesi ilgiliye bağlanan emekli aylığı esas alınarak belirlenmektedir. Emeklilik memuriyet statüsünün değişmesine neden olan ayrı bir statü olduğundan, bu statünün başlangıcı da aylığın bağlandığı tarih olduğu gibi emekli aylığı da, ödenecek ikramiyenin bir unsuru ve ölçüsü olup, emekli aylığı belirlendikten sonra buna göre ikramiye ödenmektedir. Bu nedenle, davacının yoksun kaldığı zarar, emekli aylığının bağlandığı tarih itibariyle oluştuğundan dolayısıyla emekli ikrameyisinin emekli aylığının bağlandığı tarihteki katsayılar üzerinden hesaplanması gerekmektedir. Açıklanan nedenlerle dava konusu işlemin iptaline, emekli ikramiyesinin davalı idarece hesaplanarak başvuru tarihi olan 23 Ağustos 2010 tarihinden itibaren işletilecek yasal faiziyle birlikte davacıya ödenmesi isteminin kabulüne... 
4 KURUŞ DA GECİKME ZAMMI 
SGK da bu karar üzerine 5nci derecenin 1nci kademesindeyken istifa eden Gürün 10 yıl 5 aylık memuriyetine karışlık gelen ikrimayesini 20 kuruş, gecikme faizini de 4 kuruş olarak hesapladı. SGK resmi yazısında da, Bahsi geçen mahkeme kararı gereğince, ilgilinin hizmet süresine karşılık emekli aylığı bağlandığı tarihte geçerli olan katsayılar esas alınarak hesaplanan ikramiye ve yasal faiz tutarı aşağıda belirtilen ödeme emirleri ile ilgili banka şubesine on-line olarak gönderilmiştir dedi. 20 kuruşluk ikramiye karşısında Gür bu kez de bunun mücadelesine girişti.  
Faruk Çelik de doğruladı 
CHP Milletvekili Oktay Ekşi soru önergesiyle Çalışma ve Sosyal Güvenlik Bakanı Faruk Çelike durumu iletti. Çelik, 10 yıl 5 ay hizmetinin karşılığı ve Ankara 5. İdare Mahkemesince verilen karar esas alınmak suretiyle hesaplanan 0.20 TL emekli ikramiyesi ile başvuru tarihinden ödeme tarihine kadar 0,04 TL yasal faizi ödenmek üzere ilgili adına tahakkuk ettirilmiştir dedi. 
Sen çok almışsın 3 kuruş alanlar var 
SAİM Gür, Hürriyete yaptığı açıklamada, Dalga geçer gibi 20 kuruş ikramiye bağladılar, bu bir çay parası bile değil. Bunu nasıl hesapladıklarını sormak için SGKya defalarca gittim. 1960larda Teknik Üniversiteyi 9uncu sıradan kazanmıştım ama param olmadığı için kayıt yaptıramadım, yani matematik de bilirim, bu iş nasıl olmuş bunu bana bir izah edin dedim. Bana, alay eder gibi, sen yine çok iyi para almışsın, 3-5 kuruş alanlar var, daha geçen gün birine 12 kuruş ikramiye verildi dediler. Ben de 12 kuruş alan birine rastladım dedi.