Irak'ta Dicle Nehri taştı: Binlerce kişi mahsur
Irak'ın kuzey ve orta kesimlerde etkili olan sağanak nedeniyle dün Dicle Nehri taştı.Taşkın nedeniyle Salahaddin ilinin büyük bölümü sular altında kaldı, binlerce kişi evlerinde mahsur kaldı.
Dicle Nehri ve besleyen kollarında meydana gelen taşma sonucu bölgedeki kasaba, köy ve çiftliklere giden yollar ve arazileri de su bastı.Bölge sakinlerinden Reşid Mecid, Durum çok tehlikeli. Hükümete sesleniyorum. Tabii orda bir yetkili varsa. Tehlike çok büyük, balık ve hayvan çiftlikleri suyun altında kaldı. İnsanlar ve hayvanlar mahsur durumda. Yollar kapalı, elektrikler kesik. Bize yardım edin dedi. 
Samarra Barajı Müdürü Kerim Hasan Hammadi ise  yaptığı açıklamada, sel ve su baskınlarının istisnai bir durum olduğunu söyledi.Hammadi, Şu anki sel ve su taşkınları 1988 yılından beri hiç yaşanmadı. Biji ve Şıgat ilçeleri su altında kaldı. Sel suları kuzeyden dalgalar halinde geliyor. Bu durumun önümüzdeki saatlerde Dicle Nehri'ndeki su taşkınlarını düzenleyen barajımıza baskı yapmasından çekiniyoruz. Normalde fazla suyu Sirser Gölü'ne yönlendiriyoruz diye konuştu. 
Samarra Kaymakamı Mahmud Halef Ahmed de mahsur kalan ailelere yardım için tüm imkanları seferber ettiklerini belirtti. Orduya bağlı helikopterlerin de mahsur kalanların kurtarılması çalışmalarına katıldığı bildirildi.  
 