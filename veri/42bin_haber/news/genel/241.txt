'Şoförümüz ileri sürüş tekniği almış'
Bakan Çağlayan, "Türkiye'ye fren değil, gaza basmak yakışır. Gidecek çok daha yolumuz var çünkü. Allah'a şükürler olsun şoförümüz kuvvetli" dedi.
 Çağlayan, Sunar Grubu'na bağlı Elita Yağ Fabrikası'nın yeni tesislerinin açılışında yaptığı konuşmada, Türk sanayicisinin ve işadamının performansını bildiğini belirterek, ''Türkiye'ye fren değil, gaza basmak yakışır. Gidecek çok daha yolumuz var çünkü. Allah'a şükürler olsun şoförümüz kuvvetli. İleri sürüş tekniği almış şoföre sahibiz ve dünyada bir ekonomik mucize gerçekleştirmişiz. Tüm dünya, bugün Türkiye'nin ekonomik mucizesini konuşuyor. Gittiğimiz her ülkenin bakanları bizden bunu anlatmamızı istiyor'' diye konuştu.
  