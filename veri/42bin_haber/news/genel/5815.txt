Yastıktaki kıl ele verdi
Polis Kriminal Laboratuvarı, 2 Şubatta, Cankurtarandaki tarihi surlarda cesedi bulunan ABDli turist Sarai Sierranın (33) tırnaklarının arasında doku örnekleri ve tişörtünde kan damlası tespit etti.
Doku örneklerinin ve kan damlasının DNA profili çıkarıldı. Surların yanında yaşayan M.G. polise verdiği ifadesinde, olay günü Ziya T.yi gördüğünü söyledi. M.G.nin ifadesinde Yüzünün iki yanında da tırnak izlerine benzer izler vardı. Ne olduğunu sorduğumda çalılıkların içerisine düştüğünü ve yüzünün çizildiğini söyledi dedi. Surlarda yaşayan evsizlerden H.B. de, Bir kadın surlarda fotoğraf çekiyordu. Bizi de çekti. 10 dakika sonra bir çığlık duyduk. Ama gidip bakmadık dedi. 
LAZ ZİYANIN DNASI TUTTU 
Polis, Ziya T.nin olayın ardından memleketi Karabüke gittiğini belirledi. İstanbuldan da bir özel ekip yola çıktı. Ekipler, Ziya T.nin kaldığı eve ulaştığında, ağabeyinden 100 TL alan Ziya T.nin kısa bir süre önce Hataya gidiyorum diyerek evden ayrıldığını belirledi. Evde yattığı yataktan, yastıktan kıl örnekleri alındı. Ziya T.nın ağabeyi İbrahim T., kardeşi Hamdi T. ve kızkardeşi Nazmiye Ç.den de kan örnekleri alındı. Kıl ve kan örnekleri hemen İstanbul Polis Kriminal Laboratuvarına ulaştırıldı. Kriminal Laboratuvar, kıl ve kan örneklerinin DNAsını çıkardı. Ziya T.nin evde başını koyduğu yastıkta bulunan kıl örneğinden çıkarılan DNA ile Sierranın tırnak arasında bulunan dokuların ve tişörtündeki kan damlasından çıkarılan DNA bire bir uyuştu.  
SURİYEYE Mİ KAÇTI 
Kriminal Laboratuvar, henüz bir rapor hazırlamadı ama Asayiş Şube Müdürlüğü yetkililerine ilk bulguları sözlü olarak ulaştırdı. Yapılan araştırmada, Ziya T.nin Hataya gittiği tespit edilince polis operasyon başlattı. Şüphelinin Suriyeye geçmeye çalıştığı bu konuda bazı kişilerden yardım istediği öne sürüldü.