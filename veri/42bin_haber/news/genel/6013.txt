Kaçakçı batırdı asker kurtardı
Fethiye açıklarında 13 kaçak taşıyan sürat teknesi, Sahil Güvenlik botundan kaçarken kayalıklara çarpıp parçalandı. Denize düşüp boğulma tehlikesi geçiren kadın ve çocukları, suya atlayan askerler kurtardı.
MUĞLAda ihbar üzerine harekete geçen Sahil Güvenlik Komutanlığı ekipleri, Fethiye Körfezi açıklarındaki Peksimet Adası yakınlarında TCSG 310 botuyla önlem aldı. Ekip, dün saat 01.00 sıralarında bir tekneyi tespit ederek Dur! ihtarında bulundu. Kaçakları taşıyan 5 metrelik sürat teknesi uzaklaşınca, denizde kovalamaca başladı. 3 kadın ve 3 çocuğun da bulunduğu 13 kaçağı taşıyan sürat teknesi, Kurtoğlu Burnu mevkisinde kayalıklara çarparak parçalandı. 9 kaçağın yaralandığı kazada denize düşen kadın ve çocuklar boğulma tehlikesi geçirdi.
Denizdekileri, Sahil Güvenlik botundan suya atlayan askerler kurtardı. Bota alınarak Fethiye Sahil Güvenlik Sahasına getirilen yaralılar, ambulanslarla Fethiyedeki hastanelere götürüldü. Tedaviye alınan yaralılardan Suriye uyruklu 27 yaşındaki Nirma Yakupun 4, kimliği belirlenemeyen bir başka Suriyeli kadının ise 3 aylık hamile olduğu anlaşıldı. Jandarma, kimlikleri belirlenemeyen mürettebatın yakalanması için Peksimet Adası çevresinde geniş güvenlik önlemi aldı. 
Kuşadasında da bot patladı 
AYDINın Kuşadası ilçesinde ise yasadışı yollarla Yunanistanın Samos Adasına gitmek üzere yola çıkan 44 kaçağın bulunduğu şişme bot, aşırı yük nedeniyle Kalamaki Milli Parkı açıklarında patladı. Bu sırada bölgede devriye görevi yapan Sahil Güvenlik Komutanlığına ait bottaki ekip, kaçakları fark etti ve yardıma gitti. Faciayı önleyen Sahil Güvenlik ekibi, Eritre, Filistin ve Afganistan uyruklu, aralarında 5 kadın ile 6 çocuğun da bulunduğu 44 kaçağı ölümden kurtardı. Kıyıya çıkarılan ve sağlık kontrolünden geçirilen kaçaklar, ifadelerinin alınmasının ardından sınır dışı edilecek.