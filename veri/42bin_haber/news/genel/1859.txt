Bu kriz gerçekten balon!
Fiyat 10 yılda %70 arttı, Asya'da helyum sıkıntısı tavan yaptı. Tokyo'daki Disneyland, gaz sıkıntısı yüzünden balon satışlarını durdurdu. Bilimsel araştırmalar yapılamıyor
 Ekonomideki balon tartışmaları bu kez sözlük anlamıyla karşımızda... Dünya balon kriziyle karşı karşıya. Bunun sebebi de uluslararası piyasada helyum fiyatlarının son 10 yılda yaklaşık yüzde 70 oranında artması. Özellikle Asya'da helyum sıkıntısı tavan yapmış durumda. Tokyo'daki Disneyland, helyum sıkıntısı nedeniyle artık balon satışını durdurduğunu açıkladı. ABD'de üniversiteler araştırma yapmakta zorlanırken, aralık ayında yapılması planlanan gösteriler de tehlikede... Bugün dünyadaki en büyük iki helyum ihracatçısı ABD ve Cezayir. Dünyada tüketilen helyumun yüzde 80'i ABD çıkışlı. Fakat ülkedeki üretim merkezlerinin ve boru hatlarının bakım alınması nedeniyle ihraç edilen helyum miktarında büyük düşüş var.
  