Taze balıkçı Çağatay
Zehir baskınında şok detaylar... Çağatay Ulusoy'un uyuşturucu için 'Ahmet'i sette unuttum' şifresi kullandığı ortaya çıktı. Ünlü oyuncu gece 3'te aradığı yönetmen Orçun Benli'ye ise 'Abi taze balık var' demiş
   ÖZKAN TAMİRAK Zehir zemberek ayrıntılar... Çağatay Ulusoy, Cemal Hünal, Cenk Eren, Gizem Karaca gibi isimlerin de gözaltına alındığı uyuşturucu operasyonunun perde arkasına AKŞAM ulaştı. İstanbul Narkotik Suçlarla Mücadele Şube Müdürlüğü ekipleri, liderliğini Ş.D.'nin yaptığı Kuştepe'de faaliyet gösteren torbacı şebekesini takibe aldı. Polisin 11 ay süren takibinde ünlülerin attığı her adım da saniye saniye izlendi. Çağatay Ulusoy'un uyuşturucu isterken, "Ahmet'i sette unuttum. Bana onu getirir misin" diye şifre kullandığı belirlendi. Ünlü oyuncunun kayıtlara giren bir konuşmasında gece 03.30'da yönetmen Orçun Benli'yi arayarak "Abi taze balık var. Geleyim mi?" dediği tespit edildi. Polisin "Gece 03.30'da balık mı yediniz" sorusuna Ulusoy, "Vallahi balık yedik" diye cevap verdi.  
 16 yıldır kullanıyorum 
 Issız Adam filmiyle tanınan ünlü oyuncu Cemal Hünal'dan ise uyuşturucu itirafı geldi: Lise 3'te başladım. 16 yıldır kullanıyorum. Kimseye temin etmedim. Sadece kendim kullandım. 7 kişi tutuklanmıştı
 GEÇEN hafta 38 ayrı noktaya eş zamanlı operasyon düzenlenmişti. Narkotik polisinin şafak operasyonunda 19'u torbacı toplam 42 kişi gözaltına alınmıştı. Ünlü isimler tamamı ifadelerinin ardından serbest kalırken 7 torbacı tutuklanmıştı. Hayranları polisi kitledi
 ÇAĞATAY Ulusoy'un hayranları narkotik şubenin 5 saat boyunca santralini kitledi. Almanya ve Danimarka'dan bile arayan hayranlarının polisten ilginç talepleri oldu: - ÜŞÜR o orada. Battaniye getirebilir miyim? - Çağatay'a pasta yaptım verebilir miyim?  - Onun suçu neyse söyleyin bana. Onun yerine ben yatarım. O benim canım.  - AMA Çağatay oranın yemeklerini nasıl yiyecek. Yemek yollayabilir miyim?  - ONU çok sevdiğimi söyler misiniz? 