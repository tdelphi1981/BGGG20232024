BDP'li vekiller açlık grevi yapacak mı?
BDP Eş Genel Başkanı Selahattin Demirtaş, BDP'li vekillerin açlık grevi yapma talebi olduğunu açıkladı.
 BDP Eş Genel Başkanı Selahattin Demirtaş, “Şu anda milletvekillerinin fiili olarak açlık grevi başlatma şeklinde saat gün ve itibarıyla belirlenmiş bir şey yok. Arkadaşlarımızın bu konuda talebi var. Vekillerimiz böylesine bir eylemi yapmak istiyor. Bunu belki önümüzdeki bir iki günkü gelişmelere göre gündemimize alacağız” dedi.
 
 BDP Eş Genel Başkanı Selahattin Demirtaş, milletvekillerinin açlık grevi başlatıp başlatmayacağına ilişkin, “Aslında bu konuda kararlılığımız var ama biz gerçekten Bakanlar Kurulu’nun yaklaşımını somut pratik olarak da görmek için bu konudaki girişimlerimizi, diyaloglarımızı sürdürmek istiyoruz. Şu anda milletvekillerinin fiili olarak açlık grevi başlatma şeklinde saat ve gün itibarıyla belirlenmiş bir şey yok” dedi.
 Demirtaş, partisinin grup toplantısının ardından basın mensuplarının sorularını yanıtladı. Bir basın mensubunun, “Konuşmanızdan milletvekilleri olarak bir açlık grevine girişmeyeceğiniz anlamını çıkardık, doğru mudur?” sorusuna Demirtaş, “En azından biz diyalogla, karşılıklı adımlarla bir iki gün içerisinde sorunun çözümünü umuyoruz, bekliyoruz. Aslında bu konuda kararlılığımız var ama biz gerçekten Bakanlar Kurulu’nun yaklaşımını somut pratik olarak da görmek için bu konudaki girişimlerimizi, diyaloglarımızı sürdürmek istiyoruz. Şu anda milletvekillerinin fiili olarak açlık grevi başlatma şeklinde saat ve gün itibarıyla belirlenmiş bir şey yok” dedi.
 “Bunu bir opsiyon olarak mı tutacaksınız?” sorusuna da Demirtaş, “Arkadaşlarımızın bu konuda talebi var. Açlık grevi bizim talimatımızla vekillerimize de uygulatacak bir şey değil ama vekillerimiz ağırlıklı olarak grubun neredeyse tamamı böylesine bir eylemi, bir aktiviteyi yapmak istiyor. Fakat bunu belki önümüzdeki bir iki günkü gelişmelere göre gündemimize alacağız” diye yanıt verdi.
 “Bakanlar Kurulu’nun ardından herhangi bir temasınızı oldu mu?” sorusuna da Demirtaş, “Henüz olmadı ama olacaktır. Bizim arkadaşlarımız Sayın Adalet Bakanı veya başka hükümet temsilcileriyle mutlaka görüşecek ve somut adım çıkması için biz de çaba sarf edeceğiz. Bir iki gün içinde çözmeye çalışacağız. Bugün, yarın, çok zamanımız yok. Bugün, yarın gerçekten biz görüşmelerle bu meseleyi aşmak istiyoruz” diye konuştu.
 
 ANKA