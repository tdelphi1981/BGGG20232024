Vahşetten sonra kaçan baba yakalandı
İzmitin Kuruçeşme semtinde kendilerinden yaklaşık bir hafta haber alınamayan anne ile biri 45 günlük bebek olan 3 çocuğun öldürüldüğünün önceki ortaya çıkmasının ardından, şüphelerin üzerinde toplandığı baba Ramazan Geniş Kuruçeşme Polis Karakolu yakınlarında gece yarısı yakalandı. Ramazan Geniş'in sorgusunda suçunu itiraf ettiği öğrenildi.
Kuruçeşme semtinin Kocatepe Mahallesi 64üncü sokaktaki 3 katlı binanın giriş katındaki dairede önceki akşam saatlerinde polisin ihbar üzerine yaptığı aramada, 25 yaşındaki Aysel Geniş ile çocukları 7 yaşındaki Gökdeniz, 5 yaşındaki Görkem ile 45 günlük Aysimenin cesetleri bulundu. 
Kamuoyunu şoke eden cinayetlerle ilgili Kocaeli Emniyet Müdürlüğü Olay Yeri İnceleme ekipleri ile Cumhuriyet Savcısı incelemelerini, gece yarısından sonra tamamladı. Yapılan tesbitlerde anne Aysel Genişin hem boğazı sıkılarak hem bıçak darbeleriyle; çocukları Gökdeniz ve Görkemin bıçak darbeleriyle öldüğü kesinleşirken, Aysime bebeğin ise açlık ve susuzluktan hayatını kaybettiği belirlendi. Cinayetlerde kullanılan bıçak ise odadaki sobanın içinde bulundu. Cinayetlerin de bir hafta önce işlendiği belirtildi. 
AYSİME BEBEK ANNESİNİN KUCAĞINDAYDI

Yetkililer bebeğin vücudunda bıçak darbesi olmadığı, sadece boğazında küçük bir iz olduğunu, ancak bunun boğma izine benzemediğini belirterek, cesedin ayrıntılı inceleme için Adli Tıp Kurumuna gönderildiğini söyledi.

Bebeğin polisler eve girdiğinde, oturma odasında çekyatta yatan annesinin kucağında olduğu belirtildi. Gökdeniz ve Görkem kardeşlerin ise odadaki ikinci çekyatta cesetleri bulundu. Polis iki kardeşin uyurken öldürüldüğünü değerlendiriyor. 
ÖĞRETMENİ ORTAYA ÇIKARDI

Olayın ortaya çıkmasını sağlayan Kocatepe İlkokulu 1inci sınıf öğrencisi Gökdeniz Genişin sınıf öğretmeni Adile Yamenin ise genelde devamsızlık yapmayan öğrencisinin okula gelmemesi merak edip arkadaşlarına da sorduğunda görmediklerini söylemesi üzerine şüphelendiği; okul yönetimi ve eşine de danıştıktan sonra polise haber verdiği öğrenildi.

BABA YAKALANDI, SUÇUNU İTİRAF ETTİ

Cinayetlerle ilgili olarak tüm şüpheleri üzerinde toplayan, iki hafta kadar önce de babası Halil Genişten borç para istediği belirlenen 30 yaşındaki baba Ramazan Geniş ise saat 01.00 sıralarında yakalandı. Geniş, arabasının içinde yakalanarak İzmit İlçe Asayiş Müdürlüğü`ne götürüldü. 
Ramazan Genişin, PVC pencere doğrama sistemleri yapan bir işyerine sürekli gitmediği, sadece yoğun iş olduğu zaman çağırıldığı belirlendiği. Ramazan Genişin bankalardan yüklü miktarda kredi çektiği, sürekli görüştüğü bir arkadaş çevresi de olmadığı anlaşıldı.

Ramazan Geniş`in sorgusunda eşini ve çocuklarını öldürüldüğünü itiraf ettiği öğrenildi. 
  TÜRKİYEYİ SARSACAK HABER  







 