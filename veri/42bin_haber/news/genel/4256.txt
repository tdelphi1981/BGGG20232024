Ekmek israfına karşı Diyanet devrede
BAŞBAKAN'ın tanıtımını yaptığı ekmek israfını önleme kampanyasında Diyanet İşleri Başkanlığı da katıldı. Dün tüm ülke çapındaki camilerde okunan Cuma hutbesinde, 'Ekmeği israf etmek daha büyük günahtır' denildi. Diyanet hutbesinde şu ifadeler yer aldı:
 Volkan YANARDAĞ
 NİMETLERİN BÜYÜĞÜ, DEĞERLİSİ: Modern zamanlar ne yazık ki bizi kendi dünyamıza hapsetti. Bireyselleştik. Bencilleştik. Kendimizden başkasını düşünmez olduk. Merhameti, diğerkamlığı, kanaatkarlığı unuttuk. Amansız bir şekilde her şeyi tüketir olduk; zamanı da, mekanı da, malı da, serveti de, tabiatı da, çevreyi de bilinçsizce tüketiyoruz. İsraf ve savurganlık, bugün hayatımızın hemen her tarafını kuşatmış durumda. Ancak öyle bir nimeti israf ediyoruz ki, bu nimetin bizim medeniyetimizde apayrı bir yeri vardır. Bu, nimetlerin en büyüğü, değerlisi ve yücesi olan ekmek nimetidir. 
 1.5 MİLYARI ÇÖPE ATIYORUZ: Yıllık 1.5 milyar liramızı çöpe atıyoruz. Yüce Rabbimizin bahşettiği bütün nimetleri israf etmek günahtır. Ancak ekmeği israf etmek daha da günahtır.  
  