Kafa karıştıran sorular sınavı!
Gündem yine aktı ve yine bazı sorular sormanın zamanı geldi. Bakalım, bu ay gündemi ne kadar takip etmişsiniz, ne kadar soruya doğru yanıt vereceksiniz? Kırmızı kalem kullanmak zor olur ama istediğiniz sorudan başlayabilirsiniz. Kopya çekmek serbest!
  KAAN KAVUŞAN
  kaan.kavusan@aksam.com.tr
 1- Aşağıdaki-lerden hangisi herkesin beyaz giyerek katıldığı 'Sensation White' partisi hakkında söylenenlerden değildir? 
 A) Bir tane bile kız yok
 B) Bir erkeğe beş erkek düşüyor
 C) Kız var dediler geldik!
 D) Acemi birliğinde bile daha çok kız vardı
 E) Hepsi
 
 2- Uzman Çavuş Nebi Eraslan, görevli olduğu Hakkari'den güvenlik nedeniyle düğününe yetişemeyince  gelin ne yapmıştır?
 A) Hakkari'ye gitmiştir
 B) Depresyona girmiştir
 C) Ağlamıştır
 D) Sinirinden gülme krizine girmiştir
 E) Düğünü damatsz yapıp kurtlarını dökmüştür
 
 3- Bursa'da bir vatandaş nasıl 'kazıklanmıştır?'
 A) Altın rengi çakmaklara külçe altın diye 9 bin TL vererek
 B) Kırmızı Anadol'a Ferrari diye 100 bin TL vererek
 C) Gümüş rengi şamdanlığa 'Gümüş dizisindeki kız' diye 500 bin TL vererek
 D) Mavi Vadi'ye Tosun Paşa'daki Yeşil Vadi diye          1 milyon vererek
 E) 'Sınır Ötesi' adlı filmin CD'sini Mor ve Ötesi CD'si sanıp 12 TL vererek
 
 4- ABD'li bir kurum tarafından 'Dünyada Sosyal Medyayı En İyi Kullanan Belediye Başkanı' ödülünü kim almıştır?
 A) Mustafa Sarıgül
 B) Melih Gökçek
 C) Gökçek Vederson
 D) Felipe de Melo
 E) Arnold Schwarzenegger
 
 5- MİT görevlilerinin sahte kod adıyla kimleri dinlemişlerdir?
 A) Ahmet Altan, Mehmet Altan, Yasemin Çongar
 B) Ahmet Şık, Mehmet Barlas, Yasemin Boran
 C) Orhan Gencebay, Müslüm Gürses, Ferdi Tayfur
 D) Emrah, Seren Serengil, Ceylan
 E) Hiçbiri
 
 6- Fenerbahçe'den ayrılıp ülkesine dönen futbolcu Alex nerelidir?
 A) Ukranyalı
 B) Ukraynalı
 C) Brezilyalı
 D) Berezilyalı
 E) Fikirtepeli
 
 7- Bu hafta vizyona giren, Yılmaz Erdoğan ve Beren Saat'in rol aldığı ünlü yönetmen Bhaman Ghobadi'nin filminin adı  hangisidir?
 A) Gergedan Mevsimi
 B) Koala Mevsimi
 C) Tembel Hayvan Mevsimi
 D) Mevsim Normalleri
 E) Balkanlar'daki soğuk hava
 
 8- 39 kilometre yükseklikten yeryüzüne atlayarak rekor kıran kimdir?
 A) Felix Baumgartner
 B) İbrahim Tatlıses
 C) David Bowie
 D) Fenerbahçeli Volkan
 E) Uçan Adam Sabri
 
 9- Aşağıdakilerden hangisi WTA Tenis Turu dahilinde İstanbul'a gelen tenisçilerden biridir?
 A) Maria Şarapova
 B) Maria Sulakova
 C) Gerry Kasparov
 D) Yüryy Gagarin
 E) İlerry Clinton
 
 10- Kürsüye hiç çıkmayan 15 milletvekili arasında hangisi vardır?
 A) Şerafettin Elçi
 B) Bengi Yıldız
 C) Mehmet Ali Şahin
 D) Köksal Toptan
 E) Toptan bunların hepsi
 
 11- Bülent Arınç hangisine üzüldüğünü beyan etmiştir?
 A) Yerel seçimleri öne alan teklifin kabul edilmesine
 B) Oğlunun bir makarnaya 30 lira verdiğini duymasına
 C) Kapladığı defterin kabının kalkmasına
 D) Masada bulduğu çokoprensin içinin boş çıkmasına
 E) Telefondaki yılan oyununun çok bozulmasına
 
 12- Aşağıdakilerden hangisini İçişleri Bakanı İdris Naim Şahin söylemiştir?
 A) Bir gün herkes Fenerbahçeli olacak
 B) Bir gün herkes köylü olacak
 C) Bir gün yapmadığım her espri için pişman olacaksınız
 D) Sabahları n'apalm kokusuna bayılıyorum
 E) Houston, bir sorunumuz var
 
 13- Ordu'nun Yalıköy beldesindeki romatizmadan mustarip vatandaşlarımız ne yapmıştır?
 A) Kaplıcaya gitmiştir
 B) Doktora sormuştur
 C) Cinci hocaya gitmiştir
 D) Dağı traşlatmıştır
 E) Bacaklarını traşlatmıştır
 
 14- Yeni yasayla 'seçme ve seçilme hakkı' elde etmesi planlanan 18 yaşına gelmiş birinin hangisine hakkı yoktur?
 A) Milletvekili olmak
 B) Bakan olmak
 C) Başbakan olmak
 D) Savaş açma kararında oy sahibi olmak
 E) İçki satın almak
 
 15- Ölümü ülkemizde de çok konuşulan Emmanuelle rolüyle ünlü olan Fransız erotik film yıldızı aşağıdakilerden hangisidir?
 A) Sylvia Kristel
 B) Cristian Baroni
 C) Kristal Kola
 D) Jean-Jacques Russo
 E) Jean-Jacques Misse Misse
  