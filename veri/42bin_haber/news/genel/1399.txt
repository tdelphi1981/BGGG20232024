Bütçede birinci pay eğitime
Başbakan Yardımcısı Bülent Arınç, dün Ankara'da Pınar Eğitim Kurumları'na ait 90 derslikli okulun temel atma törenine katıldı. Arınç, konuşmasında şunları söyledi:
 - TÜRKİYE genç nüfusa sahip bir ülke. Yaklaşık 20 milyon öğrenci var. Bu rakam 5 Avrupa ülkesinin nüfusu kadar. Devletler en büyük yatırımı insan ve eğitime yapar. Geçmişte bütçelerde en büyük pay milli savunmaya ayrılırdı, bizim dönemimizde eğitime ayrılıyor. 2005'ten bu yana birinci bütçe milli eğitime verilmiştir. 2002'de 7 katrilyon Milli Eğitim'e ayrılırken bu yıl 42 katrilyon ayrıldı. Devletin tek başına eğitimle baş etmesi mümkün değil. O yüzden okul açmak isteyenlere, özel girişimcilere şiddetle ihtiyacımız var. ANKARA
 
  