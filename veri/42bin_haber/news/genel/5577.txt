Şikenin heykeli dikiliyor
Trabzon'da Kültür Araştırma Kurulu'nda 8 'hayır' oyuna karşılık 16 'evet' oyuyla şehir merkezine şike heykeli yapılması için onay çıktı. Anıtın adı: 'Temiz Futbol'
 Gürkan Ata
 T rabzonspor'un 2010-2011 sezonunda şike ile şampiyonluğun elinden alındığını öne sürerek, şehir merkezinde anıt dikilmesini isteyen Bordo-Mavili taraftarların bu ilginç talebi onaylandı.  
 TRABZON Belediyesi Kültür Araştırma Kurulu, 'Temiz Futbol Anıtı' dikilmesi taleplerini değerlendirdi. Hüseyin Turan başkanlığında toplanan kurul, Bordo-Mavili taraftarların gündeme getirdiği 'Temiz Futbol Anıtı' projesini görüştü. Başkan Yardımcısı Turan, 'Konu Belediye Meclisi'nde görüşülüp karar doğrultusunda yer belirlenecek. Ardından da yarışma ile anıtın şekli belirlenecek' dedi.
 ŞEKLİ NASIL OLACAK?
 KURULDAKİ 24 üyeden 6'sının 'hayır' oyuna karşı 16 'evet' oyuyla Bordo-Mavili taraftarların Trabzon'a şike heykeli dikilmesi teklifi kabul edildi. Tavsiye kararının Belediye Meclisi'nde görüşüleceğini kaydeden Hüseyin Turan, 'Muhtemelen mart ayı toplantısında konu onaylanacak, ardından da anıtın nereye dikileceğine karar verilecek' dedi. 
 ŞİKE heykeline onay çıkmasının ardından şimdi de anıtın özellikleri tartışma konusu yarattı. Turan,  'Anıt için oluşturulacak jüri, yapılan başvuruları değerlendirecek ve nasıl bir anıt yapılacağına karar verecek' ifadelerini kullandı.
  