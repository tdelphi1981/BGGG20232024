156 bin yolcuyu indirimli taşıyacak
ŞEHİRİÇİ-şehirdışı tüm hatlarda ucuz bilet kampanyasıyla yeni yıla başlayan İDO, 7 Ocak 31 Mart 2013 tarihleri arasında tüm hatlarda 156 bin yolcuyu ve 27 bin aracı indirimli taşıyacak. İDO Genel Müdürü Ahmet Paksoy, kampanyaların tüm bir yıla yayılacağını belirterek belirledikleri yeni her bütçeye uygun fiyat politikasıyla milyonlarca yolcuyu ağırlamayı hedeflediklerini söyledi. Yolcuların beklentilerini çok iyi bildiklerini kaydeden Paksoy şöyle konuştu: Yolcularımızın alışkanlıklarını ve şikayetlerini de biliyoruz. 2011e kadar hangi fiyat ve hizmet politikasını benimsediysek, bugün de aynısını uygulayacağız.

71 BİN YOLCU

2012nin kasım-aralık aylarında düzenledikleri hesaplı bilet kampanyasının çok büyük ilgi gördüğünü de belirten Paksoy, Bu kampanyadan 71 bin yolcu ve 12 bin araç sahibi faydalandı. Hesaplı bilet kampanyalarımız yıl boyunca sürecek dedi.

Kampanya kapsamında Pendik-Yalova ekonomi sınıfı yolcular için 5 TL, araçlar için 15 TLlik; Yenikapı-Yalova ekonomi sınıfı yolcular için 5 TL, araçlar için 24 TLlik; Yenikapı-Bandırma ekonomi sınıfı yolcular için 19 TL, araçlar için 74 TLlik; Yenikapı-Bursa ekonomi sınıfı yolcular için 9 TL, araçlar için 49 TLlik özel fiyatlar belirlendi. Ayrıca bu kontenjanların dolması durumunda, yine standart fiyatların daha altından aynı miktarda başka düşük seviyeli fiyatlar da kampanyaya dahil edildi.
 