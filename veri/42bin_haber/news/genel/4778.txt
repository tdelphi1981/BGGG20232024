Kandilli'de Yıldırım zirve
F.Bahçe Asbaşkanı Ali Yıldırım'ın villasında gerçekleşen 1 saatlik görüşmede, takımın geleceği konuşuldu
  
 ALAATTİN METİN
 Emre Belözoğlu'nu getiren özel uçak önceki gece saat 23.20'de Sabiha Gökçen Havalimanı'na indi. Sarı-Lacivertli taraftarlar, 6 ay önce buruk bir şekilde uğurladıkları kaptanlarını bu kez coşkuyla karşıladılar. Sarı-Lacivertli renklere yürekten bağlı olan milli futbolcu, pasaport işlemlerinin yapılmasının ardından 00.05'te havaalanından çıktı. Kapıda üç araba bekliyordu. Emre'nin eşi Tuğba Hanım, oğlu Ömer Akif'i kucağına alıp bir arabaya, menajeri Ahmet Bulut ve yeğenleri ikinci arabaya bindi. Gözler Emre'nin üzerindeydi. O en arkada bekleyen cipe yerleşti.
 VİLLADA 1 SAAT BAŞ BAŞA GÖRÜŞME
 HERKES mutluydu, yüzler gülüyordu. Emre'nin baba evine gideceği sanılıyordu. Ancak öyle olmadı. Saat 23.00'te Londra'dan Ali Yıldırım'ı getiren uçak Atatürk Havalimanı'na inmişti. Ali Yıldırım, Kandilli'deki villasının yolunu tutarken Aykut Kocaman da oraya yöneldi. Daha önceden planlandığı gibi Emre'yi Sabiha Gökçen Havalimanı'ndan alan cip, Kandilli'ye, bu transferin mimarı olan Futbol Şube Sorumlusu Ali Yıldırım'ın villasına doğru yol aldı.
 KOCAMAN'I GöRüNCE ÇOK SEViNDi
 EMRE, villadan içeri adımını attığı an gözlerine inanamadı. Karşısında Ali Yıldırım'la Aykut Kocaman vardı. İkili, salonda karşı karşıya oturmuş sohbet ediyordu. Emre, koşar adım ilerleyip, hocasının boynuna sarıldı. Aykut Kocaman onu çok sıcak karşıladı, 'Yuvana hoş geldin Emre' dedi. Oturup sohbet ettiler. Eski olaylardan söz edilmezken, takımın geleceğiyle ilgili planlar yaptılar.
 8 AYLIK AYRILIK EMRE'Yi DEĞiŞTiRMiŞ
 BU 8 aylık ayrılık Emre'yi çok değiştirmişti. Hırçınlığından eser yoktu. Sakindi, güleryüzlüydü. Her şeyden önemlisi yuvasına döndüğü için mutluydu, sevinçliydi... Kocaman'ın o sıcacık sözlerine 'Teşekkür ederim hocam' diye karşılık verdi. Daha sonra Ali Yıldırım da sohbete dahil oldu. Üçlü, 1 saat boyunca hep gelecekten söz ettiler. El birliği ile takımı daha iyi yerlere nasıl getirebileceklerini konuştular.
 HEP BiRLiKTE DAHA YÜKSEĞE
 Bu transferin mimarı olan Ali Yıldırım'ın ev sahipliği yaptığı üçlü zirvede Aykut Kocaman ile Emre Belözoğlu arasında geçen diyalog şöyle:
 - Kocaman: Yuvana hoş geldin. Seni gördüğüme sevindim. 
 - Emre: Teşekkür ederim hocam. Ben de çok sevinçliyim.
 - Kocaman: Benim ve takımın sana ihtiyacı vardı. İyi ki geldin.
 - Emre: Sağolun hocam. Ben de layık olmaya çalışacağım.
 - Kocaman: Artık yükün daha ağır. Bundan sonra arkadaşlarına ağabeylik, liderlik yapacaksın.
 - Emre: Siz hiç merak etmeyin. Bana olan güveninizi boşa çıkarmayacağım. Ben hazırım.
 Ali Yıldırım ise, 'El birliği ile bu takımı çok daha iyi yerlere getireceğiz. Bu taşın altına hep birlikte elimizi koyup, ligde ve Avrupa'da taraftarımızın yüzünü güldürmeliyiz' dedi. O gece Yıldırım'ın evinde işte bunlar yaşandı.
 5 puan kapanır
 Emre Belözoğlu, 8 aylık ayrılığın ardından 'Yuvam' dediği F.Bahçe'ye döndüğü için çok mutlu olduğunu söyledi. Milli futbolcu, sağlık kontrolünün ardından katıldığı basın toplantısında şunları söyledi: 'G.Saray ve Beşiktaş'ın transferi bizi ilgilendirmiyor. G.Saray'la aradaki 5 puanlık farkı kapatırız. 
 HOCA EFSANEM...
 AYKUT Hocam'a çocukluğumdan beri hayranım. Çocukluğumda 3-4 oyuncunun posteri vardı. Onlardan biri de Aykut Kocaman'ındı. Hocam'a saygı duyuyorum. Geçmişte bazı şeyler oldu. Ancak biz onların üstünü kapattık.'
 Gücümüze güç kattılar
 Aykut Kocaman yeni transferleri değerlendirdi: 'Kulübe ve buraya yabancı değiller. Eksiklerimizi tamamlayacak, gücümüze güç katacaklar. Onların da katılımıyla 3 kulvarda sonuna kadar gidebileceğimize olan inancımız iyice pekişti. Bildiğimiz, tanıdığımız oyuncuları tercih etmek mantıklı geldi.'
 Juventus'tan 5 aylığına kiralanan Reto Ziegler ise şu değerlendirmeyi yaptı: 'G.Saray ve Beşiktaş da benimle temasa geçti. Ancak F.Bahçe'yi seçtiğim için gerçekten çok mutluyum.
 TARAFTARI ÖZLEDİM
 BURAYA dönmek benim için büyük bir hedefti. Başkan'a, Hoca'ya ve bu transferde emeği geçenlere teşekkür ederim. Dürüst bir şekilde söylüyorum, ruhum ve kalbim F.Bahçe'deydi. Yuvaya döndüğüm için mutluyum, gururluyum. Her zaman burası aklımdaydı. F.Bahçe'yi takip ettim. Formamı, stadı çok özledim.'
  