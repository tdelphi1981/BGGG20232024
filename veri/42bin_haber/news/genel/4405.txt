TPAO ile Shellden Karadeniz anlaşması
Enerji Bakanı Taner Yıldız, önümüzdeki iki-üç hafta içinde Karadenizde petrol arama konusunda anlaşma imzalamaya hazırlandıklarını belirterek, Görüştüğümüz firma dev bir şirket dedi. Bu şirket, Exxon, Chevron gibi diğer bir dünya enerji devi olan Shellden başkası değil.
HOLLANDA-İngiliz enerji devi Shell, Akdeniz ve Güneydoğu Anadolu Bölgesinde petrol arama ve üretimi anlaşmalarından sonra, şimdi de Karadenize inmeye hazırlanıyor. Shell ile Türkiye Petrolleri Anonim Ortaklığının (TPAO), Karadenizde birlikte petrol aramak için 14 Şubatta ortaklık imzasını atmaları bekleniyor.
Denizlerde petrol arama çalışmalarına hız verileceğini dile getiren Enerji ve Tabii Kaynaklar Bakanı Taner Yıldız, önümüzdeki iki-üç hafta içinde Karadenizde petrol arama konusunda yeni bir anlaşma imzalamaya hazırlandıklarını söyledi. Ancak Yıldız, anlaşma yapılacak şirketin ismini açıklamaktan kaçındı.   
SHELLLE SONA GELİNDİ 
Bakanlık kaynaklarından edindiğimiz bilgilere göre, Karadenizde derin denizlerde petrol aramaya hazırlanan bu şirket Hollanda-İngiliz enerji devi Shell. TPAO ile Shellin aylardır ortaklık için görüşmeler yürüttüğü ifade ediliyor. Sona gelinen görüşmelerde, ortaklık imzalarının atılacağı tarih ise şimdilik 14 Şubat olarak belirlendi. İki şirket, bu tarihte düzenleyecekleri toplantıyla, Karadeniz için yapacakları yeni arama ve üretim anlaşmasını duyurmaya hazırlanıyor.  
KÖRFEZ SÜRPRİZİ 
Öte yandan Shellin, Akdenizde tek başına petrol ve doğalgaz arama çalışmaları yürüten TPAOya, Mersin Körfezinde de ortak çalışmak için teklif mektubu verdiği öğrenildi. Shellin iki sahada ortak çalışma yürütmek istediği, ancak başka şirketlerin de Mersin Körfezi için TPAOya ortaklık teklifi götürdüğü belirtiliyor. TPAOnun ise Mersin Körfezinde, Shell ve diğer bazı uluslararası petrol şirketlerini ortak olarak alabileceği Bakanlık kulislerinde konuşuluyor. TPAO, Antalya açıklarında Türk karasuları içerisinde petrol arama çalışmaları için geçen yıl yine Shell ile bir anlaşma imzalamıştı. 2012de İskenderun-Mersin Körfezi için 13 şirketle görüşmeler yapmıştı. 
Üç farklı ipucu 
1- Geçtiğimiz eylül ayında Türkiyeye gelerek Başbakan Recep Tayyip Erdoğan ve Enerji Bakanı Taner Yıldız ile görüşen Shell CEOsu Peter Voser, Karadeniz de dâhil olmak üzere mevcut faaliyetlerimizi artırabilecek fırsatları takip ediyoruz. Karadenizde karşı tarafta başka bloklarda çalışıyoruz, Türkiye tarafında da çalışma yürütmek isteriz demişti. 
2- Enerji ve Tabii Kaynaklar Bakanı Taner Yıldız, 2012 kasım ayında  Karadenizde şu ana kadar petrol araması yapmayan bir şirketin arama yapmak için başvuru yaptığını söylemişti.
3- Shell Türkiye Ülke Başkanı Ahmet Erdem, bir süre önce yaptığı açıklamada, Karadenize ilgilerini açık açık belirterek, TPAOnun Istrancada derin deniz açıklarında ilk doğalgaz rezervini keşfetmesini önemsiyoruz ve değerlendirmeye aldık. Bizim Karadenize ilgimiz bundan da önce başladı demişti. Karadenizde bugüne kadar Petrobras, Chevron, Exxon Mobil gibi dünya devleri sondaj yaptı. 
Shellin Türkiye çantası 
DÜNYADA 80i aşkın ülkede faaliyet gösteren ve her gün 3.2 milyon varil gaz ve petrol üreten enerji devi Shell, geçtiğimiz kasım ayında, TPAO ile imzaladığı bir dizi anlaşma sonucunda Türkiye petrol ve gaz arama/üretim sektörüne yeniden adım atmıştı. Shellin Türkiyedeki mevcut arama ve üretim projeleri şöyle: 

DADAŞ: Shell, TPAO ile Güneydoğuda, Diyarbakır ve Batmanın kuzeyinde erken evre araştırma faaliyetleri gerçekleştirmeye hazırlanıyor.  
Shell, TPAO ile Diyarbakırda Sarıbuğday-1 sahasında kaya 
gazı aramalarına başladı.  
AKDENİZ AÇIKLARI: Shell, TPAO ile birlikte, Türkiyenin güneybatısında Akdeniz açıklarındaki üç kıyı bloğuna ilişkin sismik verileri inceliyor. Sonuçlara göre sondaj kuyusu çalışmasının yapılıp yapılmayacağına karar verilecek. 
SİVAS: Shell, ABDli TransAtlantic (TAT) ile Sivasta petrol aramak için düğmeye bastı. İki şirket arasındaki anlaşma TATın Sivas Havzasında yürüteceği jeoteknik veri toplama programını birlikte finanse etmelerini öngörüyor. Shell, toplanan bu verileri değerlendirip, kararını bu yılın ilk aylarında verecek.