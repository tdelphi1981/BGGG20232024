90 kart başkalarında çıktı
TBMM yönetimi, milletvekili araçları için verilen özel kartların farklı kişilere ve araçlara verildiğini saptadı. 90 eski ve yeni vekile uyarı yazısı gönderilerek, kartları iade etmeleri istendi.
TBMM Güvenlik Koordinasyon Kurulu toplantısında, milletvekillerine verilen özel kartların yanlış kullanımıyla ilgili bilgiler değerlendirildi. 15i eski dönem, 75 mevcut milletvekili olmak üzere toplam 90 milletvekilinin araç kartlarını farklı kişileri kullandırıldığı saptandı. Trafik polislerinin plakalardan yaptığı saptamaların TBMM Emniyet Amirliğine bildirildiği öğrenildi. 
VEKİLLERE UYARI YAZISI
TBMM yönetimi, milletvekillerine yazı göndererek, amaç dışı kullanılan kartların iade edilmesini ve benzer olaylara izin verilmemesini istedi. Milletvekili araç kartlarının bulunduğu araçlara, şehir merkezlerinde park olanağı tanındığı ve trafikte bazı ayrıcalıklar sağlandığı için tercih edildiği biliniyor.
Her milletvekiline üç kart veriliyor. Bu kartların kendi adına kayıtlı araçlar dışında kullanılmaması gerekiyor. 
KİMLER YOK Kİ
Ancak ihlallerle ilgili yapılan incelemelerde, milletvekili sekreteri, danışman, parti il ve ilçe yöneticisi, seçmen ve işadamlarında milletvekiline verilen araç kartlarından bulunduğu saptandı. Emniyet, özel kartın bulunduğu araçların plakalarını TBMMye bildirilerek, milletvekili adına bildirilen üç plakadan biri olup olmadığını saptıyor.  
ARACA TANIMA SİSTEMİ GELİYOR
Yeni milletvekili ofislerinin tamamlanmasıyla birlikte milletvekillerinin araçları HSG sistemine benzer taşıt tanıma sistemi kurulacak. Araça yapıştırılacak bu kartla beklemeden geçiş yapılabilecek. Sistem, Meclisin üç ayrı kapısında ve garaj kapılarında geçerli olacak. Personele de farklı araç tanıtım kartı verilecek. Otomatik sistemle, Meclise hangi araba girmiş ya da çıkmış bunların kaydı tutulacak.