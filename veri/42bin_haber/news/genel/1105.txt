İsrail'den Türkiye'ye sert tepki
İsrail Dışişleri Sözcüsü Palmor, Mavi Marmara davasını, “Bu bir dava değil, bir şov veya siyasi bir kukla şovudur, hukuk ve adaletle hiçbir ilgisi yoktur” sözleriyle sert dille eleştirirken yargılanan İsrailli komutanlara, haklarındaki suçlamalara ilişkin hiçbir bilgi verilmediğini öne sürdü.
 İsrail Dışişleri Sözcüsü Palmor, Mavi Marmara davasını, “Bu bir dava değil, bir şov veya siyasi bir kukla şovudur, hukuk ve adaletle hiçbir ilgisi yoktur” sözleriyle sert dille eleştirirken yargılanan İsrailli komutanlara, haklarındaki suçlamalara ilişkin hiçbir bilgi verilmediğini öne sürdü.
 İsrail hükümeti, İstanbul’da başlayan, Mavi Marmara davasını “şov” olarak niteledi. İsrail Dışişleri Sözcüsü Yigal Palmor, Mavi Marmara davasına  “Bu bir dava değil, bir şov veya siyasi bir kukla şovudur, hukuk ve adaletle hiçbir alakası yoktur” sözleriyle sert tepki gösterdi
 Netanyahu hükümeti, dokuz Türk'ün ölümüyle sonuçlanan Mavi Marmara gemisine kanlı operasyonu nedeniyle dört İsrailli komutanın müebbet hapis talebiyle yargılandığı davaya sert eleştiriler yöneltti. Financial Times’in İstanbul ve Kudüs muhabirleri Daniel Dombey ve Tobias Buck imzaları ile yayımlandığı habere göre,  Dışişleri Bakanlığı Sözcüsü Yigal Palmor  davanın,  “Sözde sanıklara, haklarında dava açılacağının, haklarındaki suçlamaların ne olduğunun hiçbir şekilde bildirilmediği, iletilmediği bir Kafka tarzı prosedür” olduğunu öne sürdü.
 Sözcü “Bu, hukuki bir prosedürle hiçbir ilgisi olmayan, sadece propaganda gösterisi olarak hizmet eden bir şov davası veya siyasi bir kukla şov olarak adlandırabileceğiniz bir şeydir” şeklinde konuştu.
 
 Palmor, yargılamanın “Türk hükümetinin desteği olmadan gerçekleşemeyeceğini de savunduğu açıklamalarında “Bu, onların işlerin daha da kötüleşmesini istediklerini gösteriyor” sözlerini de kullandı.
 ANKA