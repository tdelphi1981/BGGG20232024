Bakandan bankalara kart aidatı uyarısı
GÜMRÜK ve Ticaret Bakanı Hayati Yazıcı, bankaların en çok şikayet konusu olan kredi kartı aidatlarını 2-3 senelik periyotlarda alabileceğini söyledi.
Bankalara hiçbir kalemde para almayın demiyoruz mesajı veren Yazıcı, Ama bunun münasip miktarda olması gerekiyor dedi. Yazıcı, bankaların imzalattıkları belgelere ise belli punto zorunluluğu getireceklerini kaydetti. 
YENİ HAKLAR OLUŞUYOR 
Dünyadaki ticaret yöntemlerinin değiştiğini kaydeden Yazıcı, dünyada keskin bir rekabet ortamı olduğunu, bunun da yeni hakların gerekliliğini ortaya koyduğunu savundu. Bakanlıkta bir araya geldiği Gayrimenkul Yatırım Ortaklığı Derneği (GYODER) Yönetim Kurulu üyelerine önemli mesajlar veren Bakan Yazıcı, tüketicinin en çok bankalardan şikayetçi olduğunu açıkladı. Yazıcı, şunları söyledi:
Bankalar da ticaret yapıyorlar. Ama kart aidatlarının münasip miktarda olması gerekiyor. Diğer bir konu sözleşme gibi belgelerde belli puntoların kullanılmasını zorunlu tutacağız. Böylece tüketicilerin imzaladığı sözleşmelerin açık, sade, anlaşılır ve okunabilir şekilde olacak. Kredi kart aidatları 2-3 senelik periyotlarla alınabilir. Ancak kısa süreli aidatlar çok ticarete uygun değil.  
SON RÖTUŞ YAPILACAK 
İnşaat sektörü, finans dünyası ve bankacılığın çok dinamik sektörler olduğuna dikkat çeken Yazıcı, Hazırlanan Tüketicinin Korunması Kanun Tasarısında iki noktada son rötuşları yapacağız. Birisi bankaların faiz dışı gelir kalemlerine ilişkin alanlar, diğeri de konuttan satış olarak özetlenen konu olacak. 
Tüketici haklarını çok önemsiyoruz. Aynı ölçüde kamuoyunun da bu konuda büyük beklentileri var. Hem hedef kitlesi hem de düzenlediği konular itibarıyla geniş bir alana hitap ediyor. Bina tamamlama sigortası en önemli düzenlememizdi, bunun sektörden olumlu karşılık bulması bizi çok memnun etti diye konuştu. 
Turkcellin kaderi 4 Martta belli olacak  
TURKCELLin yüzde 13.8 hissesinin sahipliğine ilişkin Çukurova Grubu ve Rus Altimo (Alfa Grubu) arasındaki davayı görüşen İngiltere Yüksek Mahkemesi Privy Council, 4 Mart tarihinde davaya ilişkin yarım günlük bir oturum yapacak. Privy Council 30 Ocaktaki kararında, Çukurovanın Altimo ile 2005 yılındaki kredi anlaşmasında temerrüde düştüğünü ve Altimonun o dönem hisselere el koymasını haklı bulduğunu belirtmiş, diğer yandan krediyi geri ödemesi durumunda Çukurovaya hisselerini geri alma imkanı tanınmasına hükmetmişti.