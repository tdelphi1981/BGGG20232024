Kılıçdaroğlu'ndan 'eşitlik' mesajı
Kılıçdaroğlu, Twitter hesabı üzerinden de şu mesajı paylaştı:
Ülkemizin ve ayrımsız bütün halkımızın eşitlik, barış, özgürlük ve kardeşlik içinde yaşaması için büyük bir mücadelenin içindeyiz. Büyük bir inanç, sabır ve kararlılıkla yürüttüğümüz bu mücadele kesinlikle başarıya ulaşacaktır. Doğru ve haklı olan kazanacaktır. Hiçbir güç bu umudu kıramayacak ve bizi yolumuzdan döndüremeyecektir. Hiç kimse halkımızın geleceğe ilişkin umudunu, hayalini ve istencini test etmeye kalkmamalıdır. Buna kimsenin hakkı yoktur. 
Geçtiğimiz hafta CHP'li Birgül Ayman Güler'in TBMM Genel Kurulu'nda sarf ettiği "Türk ulusuyla Kürt milliyetini eşit, eşdeğerde gördüremezsiniz" şeklindeki sözler tartışma yaratmıştı. Adıyaman milletvekili Salih Fırat bu sözlere tepki olarak partisinden istifa etmişti.