Kocamanın planı: Üç forvetle saldıracak
Sarı lacivertliler maç boyunca Kuyt, Sow ve Webo ile siyah beyazlıların rahat top çıkartmasını engelleyecekler.
BEŞİKTAŞla oynanacak derbide Fenerbahçenin stratejisi artık belli oldu. Sarı lacivertliler, ezeli rakipleri karşısında ileride basarak etkili olmaya çalışacak. Bu sebeple Fenerbahçe, İnönü Stadında 3 forvetle saldıracak. Sarı lacivertliler maç boyunca Kuyt, Sow ve Webo ile sürekli ileride basarak siyah beyazlıların rahat top çıkartmasını engelleyecekler. Bu üçlüye forvet arkasında oynayacak oyuncu da destek olacak. 
YA EMRE YA CRISTIAN 
KOCAMANın bu karşılaşmada Meireles, Emre ve Mehmet Topal üçlüsünü tercih etmesi durumunda bu görevi Emre üstlenecek. Cristianın oynayıp Mehmet Topalın kenara gelmesi durumunda ise Cristianın bu görevi üstlenmesi bekleniyor. Kocamanın futbolcularından en çok istediği şeylerden biri de topun kendi ayaklarında kalması. Fenerbahçe ayrıca forvetlerinin sürpriz koşuları ile pozisyon bulmaya çalışacak.  
DURAN TOPLARA DİKKAT 
BEŞİKTAŞın en çok duran toplardan etkili olacağını düşünen Kocaman futbolcularından kaleye yakın yerlerde dikkatli olmalarını istedi. Kocaman oyuncuların gereksiz fauller yapmamaları için uyarıda bulunduğu da öğrenildi. Kornerlerde özellikle Sivok ve İbrahim Toramandan gol yemek istemeye sarı lacivertliler bu konuda da önlemlerini aldılar.