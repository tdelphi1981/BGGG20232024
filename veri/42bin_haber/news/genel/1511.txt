Türkiye'de Tarkan dinlemeyen var mı
Havasından mıdır suyundan mı bilinmez, Ankara bugüne kadar pek çok başarılı rock grubu çıkardı.
ROCKA GRUBU FOTOĞRAFLARI      
 İşte RockA da onlardan biri.. 2007de kurulan grubu tanınmamıza vesile olansa Tarkanın sevilen hitlerinden Ölürüm Sana... Daha önce çıktıkları konserlerde bu şarkının coverını seslendiren RockA, bir gün şarkının cover halini Tarkanın şirketine yollamış ve hikaye hızla gelişmiş. O ilginç hikayenin detaylarını sizler için öğrendik.    
     
* RockA, ne zamandır müzik yapıyor?
- Halil Özüpek: Hepimiz Ankaralıyız... Grup da 2005te Ankarada kuruldu. 2007de son şeklini aldı. Hepimiz Ankaralıyız. Çeşitli amatör çalışmalar, demolar yaptık. Onları internet üzerinden dinleyicilere sunduk. Kendimize belli bir kitle yarattık.

* Nasıl tanıştınız peki?
- Halil: Ankarada çok fazla amatör müzisyen var. Hepimiz genelde aynı ortamlarda bulunuyorduk, selamlaşıyorduk. Berkayla da liseden arkadaşız. 
- Yiğit Üney: Sıkıcı bir şehir olduğu için bir de...

* Ankaradan genelde iyi müzik grupları çıkar. Yiğitin dediği gibi sıkıcı bir şehir olduğundan mı müzikle ilgileniyorsunuz acaba?
- Yiğit: Ankaranın havasında, suyunda bir şey var. Bazen düşünüyoruz da, İzmirde yaşasak kesin pop yapardık!

* Sert hava, sert müzik yani öyle mi?
- Barış Ceylan: Sayılır, kışın soğuk ve kar, yapacak çok bir şey de yok... 

* Müziğe ne zaman başladınız? Bir de okuldaki branşlarınızı merak ettim.
- Ömer Uyanık: Lisede başladım ben. Bir arkadaşım okul grubunda davul çalıyordu, Gel sen de dene dedi. O davulun başına bir kere oturdum, bir daha kalkmadım. Bilkent Üniversitesi İletişim Tasarımı mezuyunum aslında... Ve grafik bölümünde yüksek lisans yapmaya uğraşıyorum. Şu an derste olmam gerekiyordu misal! 
- Yiğit: Ben gitar çalmaya 14 yaşında başladım. O zamanlar yer aldığım grupta gitar çalan vardı zaten, o yüzden bas gitara yöneldim. Ve ben hâlâ öğrenciyim. Gazi Üniversitesinde işletme okuyorum.
- Berkay Ertürk: Ben tam bir tarih veremem. Babamdan dolayı kendimi bildim bileli klavye başındayım. Babam da müzisyen çünkü, Uğuray Ertürk... Gazi Üniversitesi Bilgisayar Teknoloji ve Programlama mezunuyum. 
- Barış: Babam ilkokulda bana bir gitar hediye etti, müziğe öyle başladım. Ortaokul ve lisede klasik gitar çaldım, sonra elektrogitarla devam ettim. Anadolu Üniversitesi Uluslararası İlişkiler ikinci sınıf öğrencisiyim.
- Halil: Aslında benim küçükken müzisyen olayım, müzik yapayım gibi bir hayalim yoktu. En büyük hayalim futbolcu olmaktı. Liseye geçerken Gençlerbirliğinde futbol oynuyordum. Sonra birkaç sakatlık yaşadım, soğudum. Futbol değil de başka bir şey yapmalıyım diye düşündüm. Lisede telekomünikasyon okudum, üniversiteye de gitmedim.
- Ömer: Müzik grubu değil şirket kursak hiçbir şey çıkmaz, kimsenin birbiriyle alakası yok!

TÜRKİYEDE TARKAN DİNLEMEYEN VAR MI
* RockA ismi nerden geliyor?
- Halis: Herhangi özel bir nedeni yok. Duyuluşu, yazılışı güzel diye açıkçası RockA oldu. Espri olsun diye C ile yazdık. Ayı büyük yazmamızın tek nedeni de görsellik. 

* Tarkanın şarkısını zaten cover yapmışsınız, o versiyonu kendisine gönderip izin istemek nereden aklınıza geldi? Tarkan dinler miydiniz?
- RockA: Tabii canım, hepimiz dinlerdik.
- Yiğit: Türkiyede Tarkan dinlemeyen var mı ki...
- Halil: Biz konserlerimizde cover olsun diye çalıyorduk, dinleyenler Neden bunu kaydetmiyorsunuz? diyordu. Biz de çok amatörce bir kayıt yapıp internetten paylaşmıştık. Sonra şarkıyı yeniden kaydettik, HİT prodüksiyona gönderelim dedik. Böyle bir şey yaptık madem, haberleri olsun istedik. Şarkıyı e-mail yoluyla gönderdik.

* Ne zaman geri döndüler size?
- Halil: İki gün sonra telefon geldi, arayan Sevtap Hanımdı. Çok beğendiklerini söyledi ve Bir saniye Tarkan Beyi veriyorum dedi.

* Tarkan, ne dedi size?
- Halil: Çok beğendiğini, çok heyecanlandığını... İnanılmaz güzel şeyler söyledi. Artık şarkı sizindir, benim de desteğim tam dedim.

* Beğenmediği bir kısım olmamış mı?
Halil: Ben de sordum, Beğenmediğiniz bir kısım varsa değiştirelim dedim. Çok beğendim, bu sizin işiniz, ne istiyorsanız onu yapacaksınız dedi. 

TARKAN İŞ SONUNA KADAR YANIMIZDAYDI
* Kayıt aşamasında da yanınızda mıydı kendisi?
- Halil: Tarkanla iki gün İstanbulda şarkının mixlerini yaptık, hiçbir şeyi değiştirmedi. Biz nasıl yaptıysak, aynı şekilde duruyor. Çok ayrı bir tecrübeydi. İçeride siz vokal kayıt yapıyorsunuz, karşısınızda da Tarkan duruyor; çok başka bir şey. 
Ömer: İki gün boyunca sabahtan akşama kadar durdu yanımızda, iş bitmeden gitmedi.

* İtiraz ettiği yerler olmadı mı?
- Halil: Yok... Fikrini söyledi, biz Ama böylesi bizim tarzımıza daha uygun deyince, Tamam o zaman dedi. 
- Ömer: Biz böyle istemiyoruz ortamını kurması bile bambaşka. Yeni çıkan bir grupla bu şekilde çalışabilmesi için insanın egosunu çok ezmesi lazım sanırım. 

* Tarkanın klipte yer almasını siz mi istemiştiniz peki?
- Halil: Bize şarkıyı verdi, kayıt aşamasında o kadar uğraştı, bir de klip işini ortaya atmayalım demiştik aslında. Kendisi alçakgönüllülük göstererek Bunun klibini de beraber yapalım deyince haliyle havalara uçtuk. 

* Albümünüz ne zaman çıkacak?
- Halil: Şubat gibi sanırım.

* Albümde sadece kendi şarkılarınız mı olacak, yoksa yine Tarkandan bir cover var mı?
- Ömer: Orası sürpriz olsun... 
- Halil: Ne desek yalan... Bir şarkı daha yapalım gibi bir fikir var ama bu albümde mi olur o, yoksa sonraki albüme mi kalır emin değiliz. 
CENTİLMENLİK ANLAŞMASI İMZALADIK
RockAnın bir centilmenlik anlaşması var. Stüdyonun içine yabancı kişiler giremez, yanımızda yabancı varsa iş konuşmayız. Gerçekten böyle bir anlaşma var, altına hepimiz imzamızı attık. Mesela bir diğer madde de RockAdan başka grubumuz olamaz. 
 