Çarşı'ya loca yok
Beşiktaş tribününün can damarı olan grup yeni İnönüde yer değiştirecek.18 ayda tamamlanacak yeni stadın dört bir tarafı iki katlı loca olacak. Sadece, Hilton tarafındaki kale arkasına taşınacak olan Çarşı için onların bulunduğu bölüme loca yapılmayacak.
BEŞİKTAŞ Kulübünün Yıllık Olağan İdari ve Mali Genel Kurul Toplantısı bugün yapılacak. BJK Akatlar Spor ve Kültür Kompleksinde gerçekleştirilecek mali kongre saat 10.00da başlayacak ve gözler Başkan Fikret Ormanın üzerinde olacak.
Başkan Orman kongrede 3 önemli konu üzerinde duracak. Barkovizyondan belgelerle üyelere şu açıklamalarda bulunacak...
1-Yeni İnönü Stadının müjdesini verecek.
2-Borçlar konusunda yapılan çalışmaları anlatacak.
3-Mayıs ayında yapılacak tüzük tadil kongresi için projelerini açıklayacak.
Fikret Orman uzun yıllar, Beşiktaşın rüyası olan Yeni İnönü Stadının son projesinin tüm detaylarının tamamlanmış şeklini kongre üyelerine anlatacak. Mevcut stadın yıkımı ve yeni projesi konusunda Başbakan Recep Tayyip Erdoğanın kendileriyle yakından ilgilendiğini, Gençlik ve Spor Bakanı Suat Kılıç, Çevre ve Şehircilik Bakanı Erdoğan Bayraktar, Kültür Bakanı Ömer Çelik, Gençlik ve Spor Genel Müdürü Mehmet Baykanın da stat konusunda önemli katkıları bulunduğuna dikkat çekecek olan Ormanın, müjdesini vereceği stadın özellikleri ise şöyle... 
Deniz tarafındaki tarihi doku zedelenmeyecek 
BERLİN Olimpiyat Stadı örnek alındı. Deniz tarafındaki ikiz kuleler korunacak. Dışarıdaki tarihi doku kalacak. İçerisi süper donanımlı bir stat olacak.
Dolmabahçe Sarayını ziyarete gelenler, Real Madridin Bernabeu Stadında olduğu gibi yeni İnönü Stadının altına yapılacak Beşiktaş Müzesini de gezebilecekler.
Stat yılın 365 günü açık olacak. Boğazdaki konumuyla konserler, sanatsal etkinlikler, kongreler ve festivallerin organizasyonluğuna ev sahipliği yapacak.
Yeni İnönü Stadına kazma Mayıs ayındaki son maçın ardından vurulacak. Beşiktaş stat tamamlanana kadar maçlarını Şükrü Saracoğlu ya da Türk Telekom Arenada oynayacak. 
SON VURUŞU SÜLEYMAN SEBA YAPACAK 
Stat inşaatı yaklaşık 18 ayda bitecek. Beşiktaşın bir sezonluk kaybı olacak. Yeni stat için yaklaşık bin araç kapasiteli lüks bir otopark da alt katlara yapılacak.
Tarihi İnönü Stadının yıkımında dünyanın önde gelen sanatçıları çeşitli konserler verecek. İlk golü atan Onursal Başkan Süleyman Seba son vuruşu yapacak.
Maliyet 100 milyon doları geçecek. Yeni İnönü Stadı şeffaf olacak. Stadın kapasitesi ise 40 bin +  1903 olacak. İlk kez 1076 kişilik iki katlı localar yapılacak.
Çarşı, Hilton tarafındaki kale arkasına taşınacak. Onların bulunduğu orta bölüme loca yapılmayacak. Yeni İnönü Stadındaki özel tribünün adı da 1903 tribünü olacak. 
18 AY SONRA BİTECEK 
YENİ İnönü Stadının inşaatı 18 ay sürecek. Mayıs ayında vurulacak kazmanın ardından hemen çalışmalara başlanacak. Siyah beyazlı takım ve taraftarlar muhteşem bir stada kavuşacak.