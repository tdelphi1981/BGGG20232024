Zana da açlık grevinde
DİYARBAKIR Bağımsız Milletvekili Leyla Zana Mecliste kesintisiz ve dönüşümsüz açlık grevine başladı. Mardin Bağımsız Milletvekili Ahmet Türk ve BDPliler ise sağlık durumunun iyi olmaması nedeniyle Zanayı bu kararından vazgeçirmeye çalıştı. Ancak Zana, bütün ısrarlara karşın Meclisteki odasında eylemine başladı. Zananın eylemini bir süre Mecliste sürdürüp, daha sonra Diyarbakıra gidip orada devam edebileceği belirtildi.
SAĞLIĞI İYİ DEĞİL 
Zanayı akşam bu kararından vazgeçirmek için yoğun çaba harcayan Türk, akşam saatlerinde Mecliste BDPli Altan Tan ve İbrahim Bilici ile birlikte düzenlediği basın toplantısında, Sağlığı iyi değil, bu nedenle girmemesini istedik, ısrar da ettik ama kendisi kararlı, o iradeye de saygılıyız dedi. Zananın eyleminin kesintisiz ve dönüşümsüz olduğunu belirten Türk, Sayın Zana süreci tıkamak için değil süreci kolaylaştırmak, diyalog ortamının başlaması için açlık grevine başlamıştır. Meclise ve topluma mesaj vermek için de bu eylemine Meclisteki odasında başlamıştır dedi.  
REJİME İHTİYACIMIZ YOK 
Türk, Başbakan Tayyip Erdoğanın açlık grevlerine yönelik sözlerine tepki gösterdi. Erdoğanın tahrik edici üslubunun gün geçtikçe çözüm yönündeki umutları azalttığını belirten Türk, Bizlerin rejime ihtiyacı yok, nefsimiti düzelteye de ihtiyacımız yok, yıllarca verdiğimiz mücadeleyle kendimizi ispat etmişiz, bedel ödemekten de çekinmemişiz diye konuştu. Erdoğanın tutumunu barış grevi diye de niteleyen Türk, sorunları çözmesi gereken Başbakanın tahrik eden, dalga geçen üslubuyla barışı engeleyici bir tutum içinde olduğunu söyledi. Türk şöyle dedi: 
TÜRK DE BAŞLAYACAK MI 
Talepler ortada. Ana dilde savunma ve eğitim, tecritin ortadan kalkması ve diyaloğun başlatılması. Tecrit kalkıp diyalog başlamadan sonuçta bu kör savaşın bitmesi, barışın sağlanması imkanı yok. Başbakanın taviz vermeyiz yaklaşımı da yanlış, onun görevi çözüm bulmaktır. 
Türk, kendisinin de açlık grevine başlayıp başlamayacağı sorusuna karşılık, Başlayınca görünsünüz, ama şu anda öyle bir niyetim yok dedi.  
 
 MECLİSTEKİ ODASINDA AÇLIK GREVİNDE  
Diyarbakır Bağımsız Milletvekili Leyla Zana, TBMMdeki bürosunda açlık grevine başladı. Zana, kendisinin açlık grevi ile ilgili olarak basın açıklaması yapan Mardin Bağımsız Milletvekili Ahmet Türkle de toplantı öncesinde odasında görüştü. Ayrıca Zanayı açlık grevini sürdürdüğü odasında bağımsız ve BDPli vekiller sık sık ziyaret ederek yalnız bırakmadı. Zananın odasında sürdürdüğü açlık grevini ise yalnızca Hürriyet Gazetesi fotoğrafladı. - Rıza ÖZEL/ANKARA