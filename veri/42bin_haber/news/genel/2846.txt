'Mali uçurum'da mutlu son
ABD'de büyük vergi artışları ve harcama kesintilerinin 2013 ile birlikte devreye girmesini engelleyip ülke ekonomisini 'mali uçurum'la birlikte resesyona girmekten kurtaran anlaşmanın sağlanmasıyla ekonomiyi zora sokacak büyük bir sıkıntının önüne geçildi.
 Cumhuriyetçilerin kontrolündeki Temsilciler Meclisi, aynı zamanda Başkan Barack Obama'nın seçim vaadi olan en zenginlerin vergilerinin artırılmasını öngören yasayı 167'ye karşı 257 oyla kabul etti. Aynı yasa dün yapılan ayrı bir oylamayla Senato'da kabul edildi.
 Yüzde 77'nin vergisi artıyor
 ANLAŞMA ile yıllık gelirleri 400 bin doların altında olan bireyler ile yıllık geliri 450 bin dolar ve altında kalan ailelerin önceki dönem vergi indirimleri devam edecek. Kanun kapsamında ABD hanehalkının yüzde 77'sinin ödediği vergilerin artacağı hesaplanıyor.
  