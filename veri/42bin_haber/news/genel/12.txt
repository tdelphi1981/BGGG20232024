Türkiye'de 1,5 milyon patron var
Türkiye'de hizmet akdi ile işçi çalıştıran 1 milyon 435 bin 879 işyeri var. Faaliyet kollarına göre, perakende ticarette 248 bin 671, bina inşaatında 116 bin 679, kara taşımacılığı ve boru hattı taşımacılığında ise 108 bin 728 işyeri bulunuyor.
 Çalışma ve Sosyal Güvenlik Bakanlığının ''2011 Çalışma Hayatı İstatistikleri''ne göre, Sosyal Sigortalar ve Genel Sağlık Sigortası'nın ''sigortalı sayılanlar''a ilişkin 4. maddesinin ''a'' bendine göre, Türkiye'de hizmet akdi ile çalışanı bulunan 1 milyon 435 bin 879 işyeri var.
          
 Bu işyerlerinden sadece 230'u, binin üzerinde çalışan istihdam ederken sadece 1 kişinin çalıştığı işyeri sayısı ise 513 bin 454. Yurt genelinde 2-3 çalışanı olan 393 bin 195, 4-6 arasında çalışanı olan 220 bin 101, 7-9 arasında çalışanı olan 97 bin 990, 10-19 arasında çalışanı olan 115 bin 861, 20-29 arasında çalışanı olan 37 bin 188, 30-49 arasında çalışanı olan 30 bin 366, 50-99 arasında çalışanı olan 15 bin 482, 100-249 çalışanı olan 8 bin 946, 250-499 arasında çalışanı olan 2 bin 304, 500-749 arasında çalışanı olan 561 ve 750-999 arasında çalışanı olan 201 işyeri bulunuyor.
          
 -En çok işyeri perakende ticarette-
          
 Çalışma ve Sosyal Güvenlik Bakanlığının verilere göre, en çok işyeri bulunan faaliyet kolları sırasıyla şöyle:
          -Perakende ticaret:                        248 bin 671
          -Bina inşaatı:                             116 bin 679
          -Kara ve boru hattı taşımacılığı:          108 bin 728
          -Toptan ticaret:                            91 bin 455
          -Yiyecek ve içecek hizmeti:                 69 bin 895
          -Özel inşaat faaliyetleri:                  48 bin 436
          -Elektrik, gaz, buhar ve hava sistemleri
          üretim ve dağıtımı:                         40 bin 469
          -Bina ve çevre düzenleme faaliyetleri:      39 bin 821
          -Büro yönetimi ve büro desteği faaliyet:    39 bin 383
          -Gıda ürünleri imalatı:                     39 bin 379
          -Hukuki ve muhasebe faaliyetleri:           35 bin 360
          -İdari danışmanlık faaliyetleri:            30 bin 698
          -Fabrikasyon metal ürünleri:                30 bin 546
          -Giyim eşyaları imalatı:                    30 bin 325
          -Toptan, perakende ticaret ve motorlu
          taşıt onarımı:                              28 bin 820
          -Eğitim:                                    24 bin 973
          -Makine ve ekipman kurulum ve onarımı:      19 bin 592
          -İnsan sağlığı hizmetleri:                  16 bin 931
          -Mobilya imalatı:                           16 bin 915
          -Güvenlik ve soruşturma faaliyetleri:       16 bin 449
          -Tekstil ürünleri imalatı:                  16 bin 47
          -Taşıma için depolama ve destek faaliyeti:  16 bin 9
          -Mimarlık ve mühendislik faaliyetleri:      15 bin 998
          -Makine ve ekipman imalatı:                 15 bin 752
          -Bina dış yapılarının inşaatı:              12 bin 763
          -Metalik olmayan ürünler imalatı:           12 bin 442
          -Konaklama:                                 12 bin 260
          -Bilgisayar ve kişisel ev eşyaları onarımı: 11 bin 650
          -Bitkisel ve hayvansal üretim:              11 bin 569
          -Ağaç, ağaç ürünleri ve mantar üretimi:     11 bin 232
          -Kauçuk ve plastik ürünler imalatı:         11 bin 82
          
 -En az işyeri ham petrol ve doğalgaz çıkarım alanında-
          
 Verilere göre, ham petrol ve doğalgaz çıkarımında 51, tütün ürünleri imalatında 57, havayolu taşımacılığında 156, iyileştirme ve diğer atık hizmetleri yönetiminde 200, eczacılık ve buna ilişkin malzeme imalatında 205, kanalizasyon alanında 284, kok kömürü ve petrol ürünleri imalatında 375, bilimsel araştırma ve geliştirme faaliyetlerinde 426 ve programcılık yayıncılıkta ise 517 firma faaliyet gösteriyor.
          
 Binin üzerinde çalışanı bulunan firmalar ise gıda ürünleri, tekstil, giyim eşyası, elektrikli teçhizat, makine ve ekipman imalatı ile bina inşaatı sektörlerinde yoğunlaşıyor.
          
 AA