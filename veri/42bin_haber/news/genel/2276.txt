'Turkcell Global Bilgi'ye, Türkçe uygulama ödülü
TURKCELL Global Bilgi ses teknolojileri alanında dünya lideri Nuance tarafından 'İnovasyon Ödülü'ne layık görüldü.
 65 firmanın yarıştığı organizasyonda, Turkcell Global Bilgi 'Laftan Anlayan Sesli Yanıt Sistemi' teknolojisinde, ilk Türkçe uygulamaya imza atması dolayısı ile bu ödülü almaya hak kazandı. Yapay zeka temelli uygulama sayesinde, pek çok işlemi tek adımda gerçekleştirebilen aboneler, taleplerini konuşarak iletiyor ve ihtiyaç duyulan işlem adımına ortalama 20 saniyede ulaşılabiliyor.