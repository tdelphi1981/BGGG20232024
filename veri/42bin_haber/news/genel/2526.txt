ODTÜ Başbakanlık'ta
BaşbakanTayyip Erdoğan, öğrencilerin protestosu nedeniyle eleştirdiği Ortadoğu Teknik Üniversitesi (ODTÜ) Rektörü Prof. Dr. Ahmet Acar'la görüşecek. Kabul, saat 14.00'te Başbakanlık Resmi Konutu'nda gerçekleşecek. Sert polemiğin gölgesinde gerçekleşecek görüşmede, hem protestoların değerlendirilmesi hem de niçin bu boyuta ulaştığının ele alınması bekleniyor.
 Rektör Prof. Dr. Ahmet Acar'ın, ODTÜ'de yaşanan protesto olayından sonra Erdoğan'dan randevu talebinde bulunduğu öğrenildi.
 BAŞBAKAN, polisin öğrencilere sert müdahalesini eleştiren başta ODTÜ Rektörü Prof. Acar olmak üzere akademisyenlere tepki göstermiş ve şunları söylemişti: Bir hoca öğrencisine önce ilme saygıyı öğretmeli. Bu üniversitenin yönetimi samimi değil. Yetiştirdiğiniz öğrenciler bunlarsa batmışız. ANKARA