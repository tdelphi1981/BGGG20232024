Online Fatih
Avrupa Birliği Bakanı Egemen Bağış, 16 milyon öğrenciye FATİH projesi kapsamında dağıtılacak tablet bilgisayarların internete bağlanabilmesi konusunda gelişmeler olduğunu belirtti. Bu kapsamda bugün Microsoft CEOsu Steve Ballmerla görüşecek Başbakan Erdoğanın gündeminde de bu konu yer alıyor.
AVRUPA Birliği Bakanı ve Başmüzakereci Egemen Bağış, Fransa ziyaretinin ikinci gününde Türk eğitim sistemindeki yeni projeler hakkında Fransız muhataplarını bilgilendirdi. Görüşmelerinin ardından Hürriyetin sorularını yanıtlayan Bağış, FATİH projesi kapsamında 16 milyon öğrencimize tablet dağıtacağız. Bu konudaki planlamalar devam ediyor. Öğrencilerimizin bu cihazlarla internete bağlanabilmesi konusunda da gelişmeler var. Siirtteki bir öğrencinin internet sayesinde Japonyadaki bir projeyi takip edebilmesi, İzmirli bir kardeşimizin El Ezher müfredatına anlık erişmesi önemli dedi.  
ERDOĞAN-BALLMER GÖRÜŞMESİ 
Pilot proje kapsamında dağıtılan ilk tabletlerde internete erişim olmaması ve dışarıdan bilgi yüklenememesi eleştiri konusu olmuştu. Şimdi FATİH projesinde bu yönde bir revizyon hazırlığı var. Başbakan Tayyip Erdoğanla bugün Ankarada saat 18.00da bir araya gelecek olan Microsoft CEOsu Steve Ballmerın gündeminde de bu konu var. Cihazların yazılımının yanı sıra en önemli sorun olan internete bağlanma sorunu da çözülmeye çalışılıyor. Öğrencilere 3G veya ADSL seçenekleriyle internet aboneliği verilmesi planlanıyor. İnternetin finansmanı konusunda sponsorluk seçeneği de masada. 
  Ahmet Kaya ve Yılmaz Güney'e ziyaret  
3G TARTIŞMASI YAŞANDI 
FATİH Projesinde tabletlerin internete 3G ile bağlı olup olmaması uzun süredir büyük tartışma konusuydu. Sektörün teknoloji tarafında yer alan GSM operatörleri Ulaştırma, Denizcilik ve Haberleşme Bakanlığı gibi taraflar 3G bağlantısı olmasını desteklerken, projenin eğitim tarafında yer alan birimler pedagojik çekincelerini dile getiriyorlar.  
12 BİN 800 ADET DAĞITILDI 
Şu ana kadar projenin pilot bölgeleri için 17 ilde 52 okulda 12 bin 800 tablet dağıtıldı. Bu tabletler wi-fi (Kablosuz bağlantı) desteği sağlarken, 3G desteği sağlamıyor. Tabletler de ayrıca fotoğraf çekme desteği de bulunmuyor. Proje başladığında 10 milyon tablet dağıtılması ve buna ek olarak her yıl 2 milyon yeni tabletin dağıtılması öngörülüyordu. Bilim, Sanayi ve Teknoloji Bakanı Nihat Ergün, daha önce yaptığı açıklamada tabletlerde 3G olması gerektiğini belirterek şunları söylemişti: Ben 3 G olsun diye düşündüm. Ama Milli Eğitim Bakanlığı fotoğraf çekmesini ve 3Gli olmasını uygun görmedi. 
Ekonomiye yatılı ziyaret dopingi 
BAKAN Egemen Bağış, Fransa ziyaretinde dün think-tank kuruluşları ve ekonomi dünyasıyla önemli temaslarda bulundu. Pariste IFRI Enstitüsünde de bir konuşma yapan Bağış, müzakerelerin donduğu dönemde bundan en çok yara alan kesimin Fransız iş dünyası olduğunun altını çizdi.  Sarkozynin birkaç saatlik Ankara ziyaretinin aksine, bu yıl Türkiyeye gelecek Hollandeın Ankarada bir veya birkaç gün geçirmesinin önemli olduğunu söyleyen Bağış, Bu Türk halkına da ekonomisine de açık bir mesaj olacaktır dedi.  
SARKOZY EKONOMİYİ VURDU 
Bağış, şu mesajları verdi: Fransanın gerek AB sürecinde blokaj koyduğu fasıllar, gerekse sözde Ermeni iddialarını yasalaştırma konusundaki politikaları ilişkilerimizi yaralamıştı. Bu yaranın acısını da en çok Türkiye ile iş yapan Fransız firmaları hissetti. Sarkozy kendi ülkesinin yatırımcılarına kulaklarını kapatmayı tercih etti. Ama sonunda Fransız yatırımcılarla birlikte kendisi de koltuğunu kaybederek bedel ödedi. Şimdi o bedelin üzerinde oluşturduğu tramvayı tatil yaparak, balık tutarak çıkarıyor. 
15 milyar Euro yeterli değil 
EGEMEN Bağış iki ülke arasındaki ticari ilişkilerin büyüklüğüne işaret ederek sözlerini şöyle sürdürdü: Şu anda yaklaşık 15 milyar Euroya yaklaşan ikili ticaretimiz var. 1039 tane Fransiz firmasi ülkemizde faaliyet gosteriyor. Fransada ise 1 milyar Euroya yakın Türk yatırımı var. Geçtiğimiz yıl 1 milyonun üzerinde Fransız turist ülkemizi ziyaret etti. Bütün  bunlar önemli rakamlar ama yeterli mi, elbette değil. Kesinlikle gerçek potansiyeli yansıtmıyor.