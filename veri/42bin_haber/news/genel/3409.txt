ABDli Lincolnü baştan yarattı
ABDnin efsanevi otomobil üreticilerinden Lincoln baştan aşağı yenilenme sürecinde modellerinin tasarımını bir Türke emanet etti. Forddaki başarılı tasarımlarının ardından 2011de Lincolne transfer olan Murat Gülerin tasarladığı ve markanın yeni yüzünü temsil eden MKC, yılın ilk fuarı Detroitte vitrine çıkıyor.
FORDda Focus, Kuga ve Mondeo gibi başarılı modellere imza attıktan sonra 2011 yılında Lincolnü baştan yaratmak için transfer edilen Türk tasarımcı Murat Gülerin dizayn ettiği ve markanın geleceğini ortaya koyan MKC isimli crossover, bugün kapılarını açan Detroit fuarında vitrine çıkıyor. Bugüne kadar ağırlıklı olarak Amerikada satılan Lincolnü tüm dünyada Lexus başta olmak üzere BMW, Mercedes, Audi gibi güçlü markaların karşısına çıkarmak için 1 milyar dolarlık yatırımla baştan yaratma kararı alan Ford, markanın yeni nesil modellerini geliştirmesi için Murat Gülerin dışında Cadillactan Max Wolffü de transfer etmişti. Güler ve Wolff ikilisi, ara vermeden çalışıp birbirinden iddialı modelleri ortaya koymaya başladı. 
SICAK VE DAVETKÂR 
İşte markanın yeni kimliğini ve dünya hedefini ortaya koyan ilk model MKC hakkında Hürriyete özel açıklamalar yapan Murat Güler, bu aracın bundan sonra Lincolnden gelecek yeni süprizlerin belirleyicisi olacağını belirterek şunları söyledi: MKC Concept, Lincoln markası için bir ilk. Premium Compact Crossover olarak bilinen segment (BMW X3/X1, Mercedes GLK, Audi Q5/Q3) şu anda ABDde ve dünya genelinde en hızlı büyüyen araç segmenti. Lincoln bu segmente ilk kez MKC ile katılıyor. Aynı zamanda bu araç Lincolnün başlattığı yeni ürün ve tasarım anlayışının en son örneği. Bir çok lüks marka günümüzde soğuk ve teknoloji ağırlıklıyken, Lincoln artık bundan böyle sıcak ve davetkar olmak istiyor. 
SOFİSTİKE DETAYLAR 
Aracın genel görünümünün rakiplerine göre daha dinamik ve sade olduğunu kaydeden Güler, Ancak araca yaklaştıkça tasarımı ve sofistike detayları ortaya çıkıyor. Yeni ızgara araca ayrı bir kimlik katıyor dedi. Güler aracın özellikleri ile ilgili şu detayları verdi: Aracın yan görüntüsünde sade ve temiz hatlar dikkat çekiyor. Tasarım dilinde bodyside dediğimiz yan görüntüsü tekerleklerin üzerinde bulunan iki atletik kastan oluşuyor. Aracın arkasında en önemli detay arka stoplar. Otomobilin bütün genişliğini kapsıyor ve ön ızgaranın kanat motifinden esinleniyor. Aracın farları yandığı zaman uzaktan tanınabilmesini sağlıyor. 
Büyüme Çinden başlayacak  
MKC konseptinin dış tasarımdan sorumlu olduğunu hatırlatan Güler, Projeye 2012nin başında başladım ve geçen aralık ayında bitirdim. Lincoln markasının ileriye dönük gelişmesimİnde bu aracın çok önemli bir yeri var. ABDde payını artırmaya başlayan Lincoln bu modelle birlikte 2014 yılından itibaren global olarak büyümeyi hedefliyor. Büyüme önce Çinden başlayacak daha sonra Avrupaya kadar genişleyecek dedi.