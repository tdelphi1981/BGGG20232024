Başbakan İMRALI mahkûmu
MHP Grup Başkanvekili Oktay Vural, MHP Urla İlçe Başkanlığı tarafından düzenlenen kahvaltılı toplantıda konuştu.Vural, Kürt sorunu vardır diyenlerin ülkenin bütünlüğünü bozmaya çalıştıklarını öne sürdü. Vural, şunları söyledi: Türkiye üzerinde oyun oynanıyor. Bu oyunların aynısı tarihte oynandı. Hak ettikleri cevabı aldılar. Biz de çok bedel ödedik. Bize dediler barış olsun. Kürdistan kurulunca, Ermenistan kurulunca, Sevrin adı da barış anlaşmasıydı. Atalarımız, Sevr adı altında ülkenin bölünmesini sağlayan projeyi yırttı attı. Şimdi ne oldu da biz Kürt meselesi vardır diyoruz. Savaşa girdik de kayıp mı ettik? İmralıdaki bir bebek katili, kundaktaki bebekleri öldürmüş, Türkiye Cumhuriyeti Başbakanının muhatabı haline gelmiş. O bir mahkum ama görüyoruz ki maalesef Türkiye Cumhuriyeti Başbakanı da İmralıya mahkum olmuş. Başbakan diyor ki, `Savaş kolay, barış zordur. Ne savaşı ya kim kimle savaşıyor? Sadece milletin birliğine, bütünlüğüne, bayrağına egemenliğine bir saldırı var. 
 