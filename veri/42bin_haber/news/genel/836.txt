Tatil bitti, gözler Fitch'te
Piyasalar, Fitch'ten gelecek rapora odaklandı. Beklenti, Fitch'in durağan olan kredi notu görünümünü pozitife çıkarması, bunun birkaç ay sonrasında ise not artırımına gitmesi. Fakat sürpriz olur da not artırımı 8 Kasım öncesinde gelirse, İMKB'nin hedefi belli: 76 bin... Tabii dikkat etmekte fayda var. Bu atağın ardından %10'luk bir düzeltme de gelebilir
 Bayram tatili nedeniyle Türkiye piyasalarının kapalı olduğu süreçte elekt ronik işlemlerde önemli bir hareket görülmeyen kur güne sakin başlarken, not artırım beklentilerinin olumlu etkisinin önümüzdeki birkaç günde de sürmesi bekleniyor. Bir bankanın döviz masası yönetmeni, 'Tatil süresince TL oldukça sakin seyretmiş, yabancılardan çok ilgi olmadığını görüyoruz. Lokallerin olmamasıyla da alıcı azaldı. Öte yandan tatil döneminde gelişmekte olan piyasalarda bir miktar satış olmasına karşın, not artırım beklentileri TL'nin biraz daha iyi durmasına neden oldu. Dolar/TL'de yukarıda 1.8100, aşağıda ise 1.7970-1.80 seviyeleri önemli. Sepette ise 2.06-2.08 bandı izleniyor. ABD'de piyasaların tatil olmasıyla özellikle öğleden sonra piyasalar daha sakin olacaktır' dedi. Uzmanlara göre bu haftanın en önemli gündem maddesi uluslar arası kredi derecelendirme kuruluşu Fitch'in vereceği not kararı. Piyasadaki genel beklenti, Fitch'in 8 Kasım'a kadar Türkiye'nin durağan olan kredi notun görünümünü pozitife artırması, kredi notunda ise herhangi bir değişiklik yapmaması yönünde. Fakat görünümün artırılmasının ardından Fitch, kredi notunu yükseltmek için 12 ay beklemeyebilir. Yani Türkiye, birkaç ay, en fazla 6 ay içinde yatırım yapılabilir nota kavuşur. Şu an Moody's ve Fitch, Türkiye'nin kredi notunı yatırım yapılabilir seviyenin bir, Standard&Poor's ise iki kademe altında tutuyor. Uluslararası kredi derecelendirme kuruluşu Fitch 8 Kasım'da İstanbul'da Türkiye'nin Kredi Görünümü başlıklı bir konferans düzenleyecek. Seminerde Türkiye'den ve yurt dışından gelecek analistlerle beraber Merkez Bankası ve BDDK yetkileri de sunum yapacak; Türkiye'nin not görünümü ve bankacılık sistemi tartışılacak.
 RAPOR ÖNCESİ GÖRÜŞ VERMİYORLAR
 Fitch geçen yıl kasım ayında Türkiye'nin kredi notu görünümünü 'pozitif'ten 'durağan'a indirmişti. Yani Fitch mevzuat gereği kasım sonuna kadar bir değerlendirme yapacak ancak piyasa bu değerlendirmenin 8 Kasım'daki toplantı öncesi olacağını öngörüyor. Kredi derecelendirme kuruluşları yeni bir rapor yayınlamadan bir seminerde güncel görüş paylaşmıyorlar.
 SENARYO 1: YÜZDE 85 OLASILIK
 - Türkiye'nin kredi not görünümünü pozitife alınacak. Bu senaryo dahilinde İMKB'nin beklenti bitti satışlarına ve asgari %5'i bulabilecek 3-4 hafta süreli bir negatif ayrışma sürecine bayrak açabileceğini tahmin ediyoruz. Piyasalar için varlığını koruyan beklenti gerçekleşen beklentiden iyidir ancak kredi kuruluşları geleneksel olarak yeni karne dağıtımlarını 1 yıl ara ile gerçekleştiriyorlar. Fitch'in kasım ayı içinde görünümü pozitife alması durumunda bir sonraki hamle için 12 ay olmasa da asgari 6 ay bekleyeceğini tahmin ediyoruz. Moody's 5 ay önce Haziran 2012 itibarıyla not arttırmış, görünümü pozitif olarak korumuştu. Son açıklamaları bu kuruluşun yeni bir not müjdesini en erken 2013 ikinci çeyreğinde verebileceğini gösteriyor. S&P zaten bir kademe geriden geliyor ve son kararını mayıs ayında açıklamıştı. Bu nedenle kısa vadede ağustos - eylül kesitinde yaşanan negatif ayrışmaya benzer bir sürecin rotada belirdiğini düşünüyoruz.
 SENARYO 2: YÜZDE 10 OLASILIK
 YÜZDE 10 olasılık verdiğimiz ikinci senaryo FITCH'in not artırımına gitmesi ki, bu senaryo gerçekleşirse  kararın açıklanmasını takiben IMKB 'nin birkaç gün ( belki saat ) içinde yurt dışında bir toparlanma yoksa 73.200, Yurtdışında bir toparlanmaya denk gelirse  76.000  puanı test edip bu sert atağı takiben beklenti bitti satışlarına  ve 3-4 hafta süreli  % 10 'u bulabilecek bir  negatif ayrışmaya maruz kalabileceğini düşünüyoruz.
 OLUMLU AYRIŞTI
 GERİDE kalan iki haftada yurtdışındaki diğer borsalar %4 değer kaybederken, IMKB'nin %2 yukarı gittiğinin altını çizen Gedik Yatırım, not beklentisinin gerçekleşmesiyle birlikte piyasada yönün aşağı doğru olabileceğinin altını çizdi. Gedik , dün gönderdiği piyasa notunda iki senaryonun altını çizdi.