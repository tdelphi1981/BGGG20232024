Bazı İDO seferleri iptal
Şiddetli lodos nedeniyle İstanbul Deniz Otobüsleri (İDO) bazı seferlerini iptal ettiğini duyurdu.
 İDO'nun internet sitesinden yaptığı açıklamaya göre 06.20 Bostanci-Kartal/Yalova Deniz Otobüsü, 07.00 Pendik / Yalova Ferry Cat tipi hızlı feribot, 07.00 Yalova / Pendik Ferry Cat tipi hızlı feribot, 07,30 Yalova - Yenikapi Deniz Otobüsü, 07.30 Bandirma - Yenikapi - Bostanci Deniz Otobüsü, 07.35 Yalova / Kartal - Bostanci Deniz Otobüsü, 08.00 Armutlu - Armutlu T.K. - Yenikapi - Bostanci Deniz Otobüsü, 08.15 Pendik / Yalova Ferry Cat tipi hızlı feribot, 08.15 Yalova / Pendik Ferry Cat tipi hızlı feribot, 08.30 Yenikapi - Yalova Ferry Cat tipi hızlı feribot, 09.00 Yalova - Yenikapi Ferry Cat tipi hızlı feribot seferleri iptal edildi.  
İÇ HAT SEFERLERİ DE İPTAL
Olumsuz hava koşulları nedeniyle Bakırköy-Yenikapı Kadıköy - Bostancı Hattı, Bostancı - Kabataş Hattı, Kadıkoy Seferleri, Avcılar Seferleri, Maltepe - Bostancı Seferleri iptal edilirken, yapılan açıklamaya göre, elverişsiz deniz koşulları nedeniyle Eskihisar-Topçular arabalı vapur seferleri de iptal edildi.   
ÇANAKKALE'DE SEFERLER YENİDEN BAŞLADI

Çanakkale Boğazı'nda etkili olan lodos nedeniyle dün gece durdurulan Gelibolu-Lapseki ve Çanakkale-Kilitbahir arasındaki seferler yeniden başladı.Çanakkale Boğazı'nda, etkili olan lodosun sabah saatlerinde etkisini yitirmesiyle seferler normale döndü. Gestaş Deniz Ulaşım A.Ş. yetkilileri, sabah saatlerinde etkisini yitiren lodos sonrasında 05.00 itibariyle seferlerin başladığını bildirdi. 

Firma yetkilileri Bozcaada-Geyikli saat 07.30 seferi ile Geyikli - Bozcaada saat 10.00 seferinin etkili olan lodos nedeniyle iptal edildiğini duyurdu.  
 