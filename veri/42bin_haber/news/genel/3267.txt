Tanrıyar'dan 'Sevenlerin Şarkısı'
Televizyoncu Can Tanrıyar, yıllardır uğraştığı müziği profesyonel bir platforma taşımaya karar verdi ve albüm yaptı.
 Daha önce Bülent Ersoy, Muazzez Ersoy,  Petek Dinçöz, Ferhat Göçer ve daha birçok sanatçıya şarkılarını veren ve milyonlarla buluşturan Can Tanrıyar,  artık yorumcu kimliğiyle de müzik severlerin karşısına çıkmaya hazırlanıyor.  Poll Production By Polat Yağcı etiketiyle ile önümüzdeki hafta müzik marketlerdeki yerini alacak olan 'Sevenlerin Şarkısı'nın söz ve müziği de Can Tanrıyar'a ait.
 Yıllardır sanat camiasında etkin bir isim olan Can Tanrıyar, Kubilay Kasap'ın yönetmenliğinde çıkış parçası için Arnavutköy, Kuruçeşme ve Nişantaşı sokaklarında kamera karşısına da geçti. Kar yağarken, soğuk havada toplam 12 saat ayakta şarkısını söyleyen ve çekim yapan Tanrıyar,  hem şarkılarıyla hem de yorumculuğuyla herkesi şaşırtacak.