K.Karabükspor 0 - 0 Eskişehirspor
Süper Lig'de 6 haftadır galibiyet alamayan Kardemir Karabükspor, sahasında konuk ettiği Eskişehirspor'la da yenişemedi. Evsahibi ekip bu beraberlikle puanını 30'a yükseltti.
Önümüzdeki hafta Gençlerbirliği deplasmanına gidecek olan 'mavi ateş', önümüzdeki haftalarda da galibiyet alamazsa kendini düşme hattında bulabilir. 
Avrupa kupalarına gitme mücadelesi veren Eskişehirspor ise galibiyet hasretini 4. haftaya çıkarttı. Kırmızı siyahlı takım bu beraberlikle 35 puana yükseldi. 
Karşılaşma yüksek bir tempoda ve karşılıklı gol pozisyonlarıyla geçerken hakem Barış Şimşek iki takımdan da 10 oyuncuya sarı kart gösterdi. UEFA Gözlemcisi Jorn West Larsen, maçta hakem Barış Şimşek'i izledi.   
KARŞILAŞMANIN CANLI ANLATIMI 
Stat: Dr. Necmettin Şeyhoğlu
Hakemler: Barış Şimşek, Kemal Yılmaz, Erdinç Sezertam
Kardemir Karabükspor: Tomic, Erdem, Yiğit, Kağan, Ahmet İlhan (Dk. 78  Birol Hikmet), Deumi, Seric, İlhan Parlak, Mabiala, Lua Lua (Dk. 76 Gökhan Ünal),  Hamroun (Dk. 62 Shelton)
Eskişehirspor: Boffin, Tarık, Akaminko, Oliveira, Serol, Alper, Causic,  Tello, Kamara (Dk. 78 Nuhiu), Necati Ateş, Erkan (Dk. 90 Özgür Çek)
Sarı kartlar: Dk. 23 Mabiala, Dk. 50 Ahmet İlhan, Dk. 53 Yiğit, Dk. 70  Shelton, Dk. 90 Deumi, Dk. 90 Kağan (Kardemir Karabükspor), Dk. 12 Akaminko, Dk.  62 Alper, Dk. 82 Oliveira, Dk. 88 Nuhiu (Eskişehirspor)
         
Karşılaşmadan önemli dakikalar; 
5. dakikada, ev sahibi takımda Lua Lua, topu ceza alanı içindeki İlhan  Parlak'a aşırtma vuruşla gönderdi. Topu kontrol eden İlhan Parlak, kaleci Boffin  ile karşı karşıya kaldı. Kaleci Boffin, İlhan Parlak'ın topa vurmasına müsaade etmeyerek tehlikeyi önledi.
10. dakikada, misafir takımda Tello, topu rakip ceza alanına sol kanattan  ortaladı. Topla buluşan Kamara sert vurdu ancak top direğin dibinden auta çıktı.
30. dakikada, Kardemir Karabükspor'da Lua Lua, topu sol kanattan  hareketlenen Ahmet İlhan'a attı. Ahmet İlhan, topu kontrol ederek ceza alanına  ortaladı, rakip takımın defans oyuncuları ceza alanında bulunan İlhan Parlak'tan  önce meşin yuvarlağı kornere çeldi.
37. dakikada, orta alandan aldığı topla ilerleyen İlhan Parlak, topu ceza  alanında hareketlenen Hamroun'a attı. Kaleci Boffin, Hamroun'un şutunu güçlükle  kurtardı.
45. dakikada, orta sahadan aldığı topla ilerleyen ev sahibi takımın  oyuncusu Erdem, ceza alanına yaklaşarak kaleye sert vurdu, kaleci Boffin topu  yatarak kontrol etti.
47. dakikada, Eskişehirspor atağında Tello'nun ceza alanına ortaladığı  topa Oliveira, kaleci Tomic'ten önce kafasıyla dokundu, top auta çıktı.
49. dakikada, sol kanattan hareketlenen Tello'nun pasıyla ceza alanında  topla buluşan Necati Ateş, meşin yuvarlağı auta gönderdi.
67. dakikada, sağ kanattan aldığı topla ceza alanına sokulan Kamara, topa  sert vurdu, kaleye giden topu kaleci Tomic, güçlükle kornere çeldi.
68. dakikada, misafir takımın kullandığı kornerde, yükselen topa  Oliveira'nın kafa vuruşunda meşin yuvarlak auta çıktı.
71. dakikada, Tello'nun kullandığı serbest vuruşu değerlendiren Necati  Ateş'in kafasıyla kaleye gönderdiği top, üst direkten döndü.
85. dakikada, Kardemir Karabükspor atağında orta alandan rakiplerini  geçerek ceza alanına yaklaşan Gökhan Ünal'ın sert vuruşunda top üstten auta  çıktı.