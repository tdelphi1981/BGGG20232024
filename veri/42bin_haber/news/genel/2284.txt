Car car konuşuyorsun
TBMM'de kadın vekiller tartıştı.
 Bilim, Sanayi ve Teknoloji Bakanlığı bütçesi hakkında söz alan AK Partili Halide İncekara, CHP'li Dilek Akagün Yılmaz'a 'Hanımefendi, niçin laf atıyorsunuz? Koca milletvekili olmuşsunuz, buraları üniversite amfileriyle karıştırıyorsunuz. Dün üniversiteleri karıştırıyordunuz, bugün Meclis'i. Grup başkanvekilleriniz nerede? Car car car' diye tepki gösterdi.
 BİZ DAHİL OLMAYALIM
 YILMAZ 'Ben sadece neden TÜBA'dan 69 bilim insanı istifa etti? dedim' diye yanıt verdi. İncekara'nın 'nerede' diye sorduğu CHP Grup Başkanvekili Muharrem İnce, AKP Grup Başkanvekili Mahir Ünal ve CHP'li Haydar Akar'ın anlaşma yaparak 'kadınlar arasındaki tartışmaya dahil olmayalım' dediklerini belirtti. CHP'li Yılmaz 'kadın' vurgusuna tepki gösterdi. Ünal ise 'Haydar Bey espri yaptı; 'hanımlar arasına girmeyelim' dedi. Biz de güldük. Şimdi bu espriden kadın ayrımcılığı çıkarmak olmaz' diye konuştu.
 Kadın diplomasisi
 BÜTÇE görüşmeleri sırasında Aile ve Sosyal Politikalar Bakanı Fatma Şahin ile BDP'li Pervin Buldan bir süre başbaşa görüşme yaptı. İkili daha sonra TBMM Başkan vekili Meral Akşener ile de görüştü.