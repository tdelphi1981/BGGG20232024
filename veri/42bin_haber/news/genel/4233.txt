Google'da ırkçılık tartışması
Büyük tartışmalara neden olan ve ırkçılık yaptığı iddia edilen Make me Asian isimli uygulama yayından apar topar kaldırıldı.
iPhone'larda cinsel içerikli görüntü servis ettiği gerekçesiyle yayından kaldırılan 500px isimli uygulamanın ardından bu kez de Google kendi mağazasında ırkçılık yaptığı gerekçesiyle başka bir uygulamayı ortadan kaldırdı.

Beni Asyalı Yap olarak da tercüme edilebilecek Make me Asian uygulaması ile kullanıcılar kendi fotoğrafı üzerinde oynama yaparak gözlerini çekik hale getiriyor, saç ve sakalı üzerinde oynayarak kendilerini Asyalı birine benzetiyordu.

Google Play Store'da yoğun ilgi gören uygulama eleştiri oklarının da bir süredir hedefindeydi; zira Google'ın uygulamayla ilgili aldığı şikayetin büyük bir bölümü uygulamanın ırkçılık yaptığı noktasına değiniyordu. Eleştirilere kulak kabartan Google ise çok geçmeden uygulamayı yayından kaldırdı. 

'BENİ HİNDU YAP' HALA YAYINDA

Ancak Make Me Asian türünün tek örneği değil. Söz konusu uygulamayı geliştiren KimbereyDeiss adlı geliştiricinin aynı zamanda "Make me Indian" (Beni Hindu Yap), "Make me Fat" ve "Make me Frankenstein" gibi benzer uygulamaları da mevcut ve Google bu uygulamalara henüz müdahale etmiş değil. 

  APPLE DE BU UYGULAMAYI iPHONE'LARDAN KALDIRDI