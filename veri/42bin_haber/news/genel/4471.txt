3 ayda iş bulamadılar
19 yıldır Fransız Renaultun bünyesinde birçok üst düzey görevde çalışan Merih Tüzünün kariyeri İran yüzünden sona erdi. Geçtiğimiz yıl Renault İrana Ticari Operasyon Direk-törü olarak atanan Tüzün, İranlı Genel Müdürle anlaşamayınca görevi bıraktı. Renault, 3 ay boyunca yeni pozisyon bulamayınca Tüzünün şirketle yolları ayrıldı.
ULUSLARARASI şirketlerde üst düzey pozisyona geçmenin yolu, bir çok pazarda deneyimden geçiyor. Özellikle bir ülkenin başına geçmek için o ülkenin dışında, şirketin yer aldığı bir kaç uluslararası şebekede daha görev almak, kariyer basamaklarını hızla tırmanmanızı sağlıyor. Özellikle otomotiv sektöründe bunun örneklerini son yıllarda oldukça sık görmeye başladık. Şu an Oyak Renault Genel Müdürü olan Tarık Tunalıoğlu, uzun yıllar yurtdışında görev yaptıktan sonra Türkiyeye dönüp Oyak Renaultda 39 yıl sonra ilk Türk genel müdür oldu. Tunalıoğlu, bu görevinden önce Renault Grubunun İrandaki Dacia fabrikasının başındaydı. 
 
İRANDA ZOR DÖNEM 
Gelecekte, Renaultda daha yüksek pozisyonlara tırmanacağına kesin gözüyle bakılan, hatta Türkiyede grubun başına geçmesi beklenen Renault Mais Satış ve Şebekeden sorumlu Genel Müdür Yardımcısı Merih Tüzün de bu kariyer planı doğrultusunda, deneyim kazanmak için yurtdışına gönderildi. 3-4 aylık Fransa oryantasyonunun ardından Tüzün, 1 Şubat 2012de Renault Grubu İrana Ticari Operasyon Direktörü olarak atandı. İranda oldukça zor bir dönem geçiren ve iş yapış şekline alışamayan Tüzün, Fransız asıllı İranlı Genel Müdürle de anlaşamayınca geçtiğimiz Kasım ayında, kontratına bağlı olarak görevini bıraktı. Tüzün, ayrılırken Fransız Renault Grubundan kendisi için yeni bir görev istediğini de sözlerine ekledi. 
UYGUN YER BULAMADIK 
Yine kontrata bağlı olarak 3 ay içinde Tüzüne yeni görev yerinini belirlenmesi gerekiyordu. İşte bu dönemde Avrupadaki krize ve düşen satışlara bağlı olarak, Fransız şirket 2016 yılına kadar Fransadaki fabrikalarından 7 bin 500 işçi çıkartacağını açıkladı. Tüzünün görev beklediği bir dönemde Renaultun işçi çıkartacağını açıklaması, bu süreci iyice zora soktu. Yeni görev yeri bekleyen Merih Tüzüne geçtiğimiz günlerde cevap geldi: Ne yazık ki sizin için uygun bir yer bulamadık. İşte bu cevapla birlikte Merih Tüzünün 19 yıllık Renault kariyeri de sonlanmış oldu. Türkiyede Renaultun başına geçmesine kesin gözüyle bakılan Tüzün şu anda işsiz. Tüzün, bu konuda ısrarıma rağmen konuşmak istemedi ama şunları söyledi: Şimdi önüme bakıyorum. Bir kaç arkadaşımla birlikte kendi işimizi kurmayı planladık. Kısa süre içinde belli olur. 
Deneyimlerinden yararlanacaklardı 
1961 Yenişehir-Bursa doğumlu Merih Tüzün, Galatasaray Lisesi ve ODTÜ İşletme bölümünü bitirdi. 1994 yılında Renault Maiste satış koordinatörü olarak göreve başlayan Merih Tüzün, özel satışlar filo ve ticari araçlar sorumluluğunun ardından 2002 yılına kadar Renault-Mais çatısı altında Risk Yöneticisi olarak görevini sürdürdü. Merih Tüzün, 17 Aralık 2002 tarihinden itibaren Dacia Otomobilleri Satış, Satış Sonrası ve Dağıtım Hizmetleri A.Ş.nin Genel Müdürlük görevini yürütüyordu. Tüzün, 2006 yılında Renault Maiste Satış ve Şebekeden sorumlu Genel Müdür Yardımcısı görevine getirildi. 2011 yılı sonuna kadar bu görevini başarıyla yürüten Tüzün, Renault Grubu İrana Ticari Operasyon Direktörü olarak atandı. Renault, İspanya ve İngiltere kadar önemli olan İran pazarında Tüzünün deneyimlerinden yararlanmak istiyordu. İran pazarı, Türkiye pazarının 2 katı büyüklüğüne sahip ve 2011 yılında Renault Grubunun yüzde 100.9 büyüme gerçekleştirdiği bir bölge.  
Diğer Oto Yaşam haberleri: 
 
6.3 milyon liralık davet 
FERRARI, sadece 500 tane üreteceği yeni süper spor modelinin potansiyel müşterisi olarak iki Türkü davet etti. Kişisel servetin ana kriter olmadığı, Ferrari markasına duydukları sadakate göre değerlendirilen müşteriler, detayları sır gibi saklanan lokasyonda dünyanın en hızlı seri üretim otomobillerinden biri olmaya hazırlanan otomobille tanışacak ve otomobili beğenirse 6.3 milyon lira ödeyerek sahip olacak. Şirket içinde F150 kod adıyla anılan yeni otomobil dünyanın en hızlı seri üretim otomobillerinden biri olmaya hazırlanıyor. 6.3 litrelik V12 motoruyla yaklaşık 900 beygir gücünde olması beklenen araç, elektrik motoruyla da Formula 1 otomobillerindeki KERS sistemini de kullanacak. Araç 0-100 km/s hızlanmasını 2.5 saniyede gerçekleştirecek. 
HER PARASI OLAN ALAMIYOR 
Ferrarinin aralarında ünlü sporcular, jet sosyete, Rus Oligarkları, Çinin yeni zenginleri, Arap Şeyhleri, şöhretli oyuncular gibi kamuoyu tarafından bilinen isimlerden oluşan VIP listesine iki Türkün davet edilmesinin önemli olduğuna dikkat çeken Ferrari ve Maserati Türkiye Distribütörü Fer Mas Satış ve Pazarlama Direktörü Ferhat Albayrak, Rusyadan sadece bir kişi davet edilirken, Türkiyeden iki isme davetiye gönderildi. Otomobilin Türkiyedeki satış fiyatının yaklaşık 6.3 milyon lira olacak. Ancak bu otomobili sadece parası olan alamıyor. İtalyadaki fabrika otomobili hak edeceğine inandığı bir liste belirliyor ve bu isimlere davet yapıyor. Bu isimler aracı beğenirse, parasını ödeyip satın alıyor diye konuştu.  
3 KAT FAZLA MASERATİ SATACAK 
2012 yılında 17 tanesi GranTourismo olmak üzere toplam 18 adet Maserati sattıklarını söyleyen Ferhat Albayrak bu yıl Quattroporte modelinin ürün gamına eklenmesiyle 50 adetlik satış hedefine ulaşacaklarını belirtti. Albayrak, 2013 Maserati açısından aslında sedanlar konusunda atılım yaptığı bir yıl olacak. Şubat ayında satışa sunacağımız yeni Quattroporte ve bu yılın ikinci yarısında Türkiye yollarına çıkaracağımız yeni üst orta sınıf lüks sedan temsilcimiz Ghibli ile bu yıl hedeflerimizi büyüttükdedi. 
En çekici Ford yılda 6 bin 500 adet satacak 
FORD Otosanın üretimine başladığı yeni Cargo 1846T çekici, yollara çıkıyor. 75 milyon dolarlık bir yatırımla üç yılda tamamen Türk mühendisliğiyle geliştirilen ve Eskişehirde üretilen Cargo ile kamyon pazarında küresel bir marka yarattıklarını söyleyen Ford Otosan Genel Müdürü Haydar Yenigün, 2013 sonunda kadar 500ü ihracat olmak üzere toplam 3 bin adet, 2020ye kadar ise yıllık ortalama 6 bin 500 adet satmayı hedefliyoruz dedi. Yeni Ford Cargo için 16 pazarda yeniden yapılandıklarını ve bu pazarlarda bizzat Ford Otosan olarak yer alacaklarını söyleyen Yengün, 2013te, iç pazarda geçen yıla göre yüzde 20 artışla, yüzde 24lük pay almayı hedefliyoruz. İhracatımızı ise yüzde 60 artışla 1600 adet olarak belirledik diye konuştu. 460 beygir güç ve 2100 Nm tork ile yüksek performans ve düşük yakıt tüketimini birarada sunan Ford Cargo, binek araç rahatlığındaki manuel şanzımanı ve debriyajsız otomatik şanzıman opsiyonu ile ön plana çıkıyor. Araç, ESP, yokuş kalkış desteği, klima gibi donanımları ağır ticari araç sektöründe standart hale getirerek rakiplerinden ayrılıyor.