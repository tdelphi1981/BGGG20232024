Futbol maçındaki katliama 21 idam cezası
Mısır'da mahkeme, geçtiğimiz yıl oynanan bir futbol maçının ardından çıkan ve 74 kişinin ölümüyle sonuçlanan olaylarla ilgili kararını verdi.
Kahire'deki mahkeme, Port Said Stadyumu'ndaki karşılaşma sırasında El Masri ve El Ahli taraftarları arasında çıkan çatışmalara karışan 21 kişiyi idama mahkum etti. Sanıkların infazlarının gerçekleşebilmesi için Mısır'da en üst düzey dini merci olan Başmüftü'nün onayı gerekiyor. 
Duruşma sırasında salonda bulunan sanık yakınları, kararın açıklanmasından sonra baygınlık geçirirken, futbol karşılaşmasında hayatını kaybedenlerin yakınları ise sevinç çığlıkları attı. 
Mahkeme, 1 Şubat 2012'de Port Said kentinin takımı El Masri ve Kahire temsilcisi El Ahli takımları arasında oynanan maçtan sonra yaşanan şiddet olaylarıyla ilgili olarak yargılanan diğer sanıklar hakkındaki kararını ise 9 Mart'ta açıklayacak. Davada toplam 73 sanık yargılanıyordu. 
Mısır'ın en ünlü futbol kulübü olan El Ahli, devrik lider Hüsnü Mübarek'e karşı tavrıyla tanınıyordu. 
STADYUMDAKİ ÇATIŞMALARDAN KARELER 
DÜNYA BU OLAYI KONUŞMUŞTU / WEB TV 
  MISIR'DA KANLI YILDÖNÜMÜ: ÇOK SAYIDA ÖLÜ