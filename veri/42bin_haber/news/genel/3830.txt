King'in western sagası sürüyor...
Stephen King'in ünlü roman serisi Kara Kule, çizgi romana uyarlanmaya devam ediyor. Silahşor'ün Doğuşu, Eve Giden Yol, Gilead'ın Düşüşü ve İhanet adıyla çıkan dört çizgi roman kitabının ardından, şimdi de beşinci kitap Jericho Tepesi Savaşı raflardaki yerini aldı bile.
 Stephen King'in ve Kara Kule'nin silahşor başkahramanı Roland Deschain'in 20 sene önce başlayan ve yedi romanlık bir seriye ulaşan eserinin çizgi romanlanlaştırılmasını yine ünlü editör Ralph Machio üstlenmiş. Peter David'in çizgi romana uyarladığı Jericho Tepesi Savaşı'nın kahramanlarını ise Jae Lee ve Richard Isanove tarafından çizilmiş.
 Altın Kitaplar tarafından yayımlanan seride Roland Deschain büyük binaların yıkıldığı, harabeye dönmüş çorak topraklarda gezmeye devam ederken, King ve çizerler bize fantastik bir western hikayesi anlatmaya devam ediyor...
  