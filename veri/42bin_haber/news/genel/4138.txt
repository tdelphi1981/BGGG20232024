Deniz Feneri e.V'yle alakamız yok!
Deniz Feneri e.V davasında 4. Gün...
  Almanya'daki Deniz Feneri e.V. Davası bağlantılı davanın 4. duruşmasında sanıkların savunmalarına geçildi. İstanbul 6. Ağır Ceza Mahkemesi'nde görülen duruşmada ilk olarak tutuksuz sanık Zekeriya Karaman kürsüye çıktı. Almanya'daki yatırımları için Deniz Feneri e.V. derneğinin kaynaklarının kullanıldığı iddiasının gerçeği yansıtmadığını söyleyen Karaman, 'Halbuki, Almanya'daki şirketimiz 2,5 milyon Euro ciro yapmaktaydı. Ancak iddianamede bundan bahsedilmiyor. Almanya'daki Deniz Feneri Derneği'yle hiç bir alakam yok' dedi.  
 TUTUKSUZ sanık eski RTÜK Başkanı Zahid Akman da kendini şöyle savundu: 'Bırakın bu usulsüzlükleri, normal hayatımda da çok dikkat eden bir kişiyim. Fukaranın sofrasından ekmek çalan bir kişi olarak lanse edildik. Deniz Feneri e.V.'nin ne kurucusu ne de üyesiyim. Suçlamaları reddediyorum. 
  Hilal Yıldırım