Türkün Davosa aynalı imzası
BAŞBAKAN Recep Tayyip Erdoğanın 2009da katıldığı Davos zirvesine damga vuran One Minute çıkışından bu yana Türkiyenin Dünya Ekonomik Forumundaki (WEF) etkinliği giderek zayıflıyor. Ancak Türkler bu yılki Davosa şimdiden imzasını attı.
Davos yönetimi uzun zamandır, zirvenin yapıldığı ana binanın girişindeki duvarın boş olmasından yakınıyordu. Geçen yıl Türkiyede düzenlenen Davos zirvesi sırasında da bu duvara ne konulabileceği, Türkiyeden bir tablo alınıp alınmayacağı konusu gündeme geldi. Ancak bu konuda bir türlü karar veremeyen Davos yönetimine, uzun yıllardır Davos zirvelerine katılan işadamı Selçuk Kiper bir jest yaparak, aynayı hediye etti. Bu fikri çok beğenen Dovos yetkilileri de hazırlıkları halen süren zirve öncesinde, aynayı duvara astılar. Böylece girişimci Türkler Davosa yine imza atmayı başardı. 
Erdoğan, İsviçrenin Davos kentindeki zirveye bu yıl da katılmazken Türkiye heyetinden sadece Başbakan Yardımcısı Ali Babacan, Dışişleri Bakanı Ahmet Davutoğlu iki panelde, Uluslararası Enerji Ajansı Başekonomisti Fatih Birol ve yazar Elif Şafak birer panelde konuşmacı olarak yer alıyor.   
 