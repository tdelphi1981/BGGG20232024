Masumu da oynarım tercihim fettan kadın
Ekrana veda eden Adını Feriha Koydum'un Hande'si inzivaya çekildi. Günlerini senaryo okuyarak geçiren Ceyda Ateş, 'Masum bir karakter yerine fettan kadını oynamayı seviyorum' dedi
 Olcay ÜNAL SERT
 Adını Feriha Koydum ve dizinin devamı olarak çekilen Emir'in Yolu'ndaki Hande rolüyle yıldızı parlayan Ceyda Ateş, AKŞAM'a konuştu.
 GÖZ AŞİNALIĞI VAR
 Sezon başında Evlerden Biri adlı diziye transfer olan, ancak yapımın düşük reyting alması yüzünden yayından kaldırılması nedeniyle Emir Yolu'na geri dönen Ateş, fettan kadın rollerini sevdiğini söyledi. Dizinin yayından kalkmasının ardından inzivaya çekilen seksi oyuncu, gelen senaryoları değerlendirdiğini belirterek, 'Masum karakterin aksine fettan kadını oynamayı seviyorum' dedi.
 CEYDA Ateş, 'Dizi, Hazal Kaya'nın ayrılması yüzünden mi kan kaybetti?' sorusuna ise şu yanıtı verdi: Bu konuda yorum yapmak bana yakışmaz. İki yıl boyunca emek verdiğim bir dizi. Hazal'ın çıkması da bir etken oldu. Bir oyuncu ayrıldığında, izleyicinin onu araması çok normal. Çünkü göz aşinalığı var.
  