Ailesi, Paşa'nın yatağını hazırladı
Balyoz Planı davasında 18 yıl hapis cezasına çarptırılan emekli Orgeneral Ergin Saygun, açık kalp ameliyatı olurken infazının durdurulmasına ve sağlık sorunları sebebiyle tahliyesine karar verildi. Ve Saygun tahliye edildi. Saygun'un tedavisi yoğun bakım ünitesinde sürüyor. Ailesi, Saygun'un normal odaya alınmasını bekliyor. Öyle ki yatağını hazırladılar, Türk Bayrağı ile süslediler. Bu arada Ece Saygun Twitter'dan babasının solunum cihazının çıkartıldığını ''müjdeler olsun'' diyerek paylaştı.
Saygun, önceki gün Halkalı'daki Mehmet Akif Ersoy Göğüs, Kalp ve Damar Cerrahi Eğitim ve Araştırma Hastanesi'nde kalp ameliyatı olmuştu. Refakatçi olarak hastanede bekleyen ve tahliye haberini alan Saygun'un kızı Ece Saygun, yakınları ile kucaklaştı. 
Babası için Twitter hesabından kamuoyu oluşturan, babasının ameliyatına dair her şeyi anı anına paylaşan Ece Saygun, dün akşam yine Twitter'dan şu anda yoğun bakım ünitesinde tedavisine devam edilen Ergin Saygun için normal odada hazırladıkları yatağın fotoğrafını paylaştı. Yatağın üstüne asılan Türk Bayrağı dikkat çekti. 
SAYGUN AİLESİ GÜNLERDİR HASTANEDE BEKLİYOR / Foto Galeri 
Kızı, babası için hazırladıkları yatağın fotoğrafını paylaştı ve altına da şu notu düştü:
''Haydi tosun paşa! Yatağını hazırladık! Kendi kendine nefes almaya başla da gel!!!'' 
 
İŞTE PAŞA'NIN NORMAL ODAYA ALINDIĞINDA YATACAĞI YATAK: 
 
    Saygun ameliyata alındı, kızı anı anına gelişmeleri paylaştı  Ece havalarda uçuyor, yoğun bakımdaki babası elini sıktı...  Erdoğandan Geçmiş olsun telefonu  
ECE YORGUNLUKTAN BAYILDI 
Babası için çırpınan ve ''Herkesin böyle bir evladı olsun'' dedirten Ece Saygun, bu koşturma sırasında yorgunluktan bayıldı. Ece, babasının durumunu ve yaşadıklarını Twitter'dan şöyle paylaştı: 
Sinir oldum kendime sinir! Hayatımda ilk defa bayıldım! Hem de yoğun bakımda! Allahtan babam görmedi! Dr. kızdı, git uyu, yemek ye dedi
Gel gör ki uyuyamıyorum! Gene gittim az önce yoğun bakıma almadı bu sefer tabi! Git uyu dedi!
İlaç içip uyuyayım diyorum bu sefer birşey olsa uyanamam. Of neyse, şimdi zorla birşey yiyorum süt içiyorum :) belki o uykumu getirir
Babam yavaş yavaş uyanmaya başladığından solunum cihazı çok rahatsız ediyor. Sürekli onu sökmeye çalışıyor. Sakin ol diyorum, iih dio keçi!
Doktor "çok normal tüm hastalar solunum cihazını sökmek ister ama babanız biraz inatçı" diyor!!! Ahh ahhh sen bana sor!
Müjdeler olsun!!! Az önce İhsan hocam bilgi verdi Abi'm de gördü! Solunum cihazı çıkartıldı! Kendi kendine nefes aliyorrrrrrr!!!!!!!!!