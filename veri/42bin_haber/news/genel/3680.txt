3 ilde şafak vakti operasyon
İzmir, İstanbul ve Ankara'da DHKP-C terör örgütüne yönelik ortak operasyon düzenlendi. İstanbul'da Çağdaş Hukukçular Derneği üyesi 9 avukat gözaltına alındı. Dernek Başkanı Selçuk Kozaağaçlı hakkında yakalama kararı çıkartıldı.
İSTANBUL 
İstanbul Terörle Mücadele Şube Müdürlüğü ekipleri yasadışı DHKP/C örgütü ve bağlantıları kapsamında çok sayıda adrese şafak operasyonu düzenledi. Çağdaş Hukukçular Derneği üyesi 9 avukat gözaltına alındı. Dernek Başkanı Selçuk Kozaağaçlı hakkında yakalama kararı çıkartıldı.  
Terörle Mücadele Şube Müdürlüğü ekipleri, Çevik Kuvvet, Özel Harekat ve helikopter desteğindeki operasyon için saat 04.00te düğmeye bastı. Daha önceden belirlenen adreslere ayrı ayrı ekipler gitti. Operasyonların hedefinde Çağdaş Hukukçular Derneği ve üyeleri vardı. Çağdaş Hukukçular Derneği Yönetim Kurulu Üyesi Güçlü Sevimli, İstanbul Şube Başkanı Taylan Tanay ile üye avukatlar Güray Dağ, Günay Dağ, Gülvin Aydın, Ebru Timtik, Barkın Timtik, Naciye Demir ve Güçlü Sevimli evlerinde gözaltına alındılar. Polis, Dernek Başkanı Selçuk Kozağaçlıyı ise adresinde bulamadı. Selçuk Kozağaçlı için yakalama kararı çıkartıldı. Polis ayrıca Okmeydanında da pek çok adrese operasyon düzenledi. Operasyon yapılan adreslerdeki aramalar sürüyor.  
Çağdaş Hukukçular Derneğinin Twitter adresinden operasyon şöyle duyuruldu: 
Halkın Hukuk Bürosuna polis baskını. Gece saat 4de kapılar kırılarak arama yapılmak istendi. Yasa Cumhuriyet Savcısı olmadan arama yapılamaz demesine rağmen savcı tam 1 saat sonra geldi. Yolu karıştırdığını söyledi. Avukatlık kanunu savcının yol bilgisine kurban. Adaletleri batsın. Şu an C. savcıları HHB de Baro temsilcilerini bekliyorlar arama için. 
İZMİR 
Operasyonun İzmir ayağında, çeşitli evlere eş zamanlı düzenlenen baskınlarda DHKP-C terör örgütü üyesi olduğu ileri sürülen 17 kişi gözaltına alındı. (DHA) 
  



 