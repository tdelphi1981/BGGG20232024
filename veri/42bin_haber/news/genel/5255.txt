Üniversite sayısı %100 arttı 'diplomalı işsizlik' tavan yaptı
Türkiye'de son 10 yılda üniversite sayısı yüzde 100 arttı. Her ile bir üniversite açmak için kullanılan '81 ilde 81 üniversite' parolası 10 yılın sonunda 600 bin kişilik dev bir üniversiteli işsizler ordusu yarattı. İş gücüne katılıp okur yazar olmayanların sayısi ise 40 binde kaldı
 Türkiye'de ilk kez üniversite mezunu işsiz sayısı 600 bin kişiye ulaştı. Buna göre, her 5 işsizden birini üniversite mezunları oluşturken, diplomalı işsizler ordusunun 241 binini erkekler, 346 binini ise kadınlar oluşturuyor. Türkiye İstatistik Kurumu (TÜİK) tarafından açıklanan Hanehalkı İşgücü İstatistikleri’nden yapılan değerlendirmeye göre, üniversite mezunu işsiz sayısı ülke tarihinin en yüksek seviyelerine ulaştı. İşsiz sayısının 2 milyon 541 kişiyle yüzde 9.1 olarak gerçekleştiği 2012 yılı Ekim ayında diplomalı işsiz sayısı da yüzde 11.1 ile 587 bin kişi oldu. Çalışmaya göre üniversite mezunlarının oluşturduğu işgücü rakamının 5 milyon 284 bin kişiye ulaştı. Bu kişilerden yalnızca 4 milyon 698 bini istihdam edilebildi. Üniversite mezunları arasında işsizlik oranı ise yüzde 11.1 seviyesinde gerçekleşti.
 GENÇ İŞSİZLER SOKAKLARDA
 ÖTE yandan, işgücüne katılan okur-yazar olmayan nüfusta işsiz sayısının yalnızca 40 bin kişi olduğu belirlenirken, bu rakamın lise altı eğitimlilerde 1 milyon 278 bin, lise mezunlarında 360 bin oldu. 
 Avrupa'nIn içinde bulunduğu borç krizinin en çok genç işsizleri vurdu. İspanya'a yüzde 50 civarında olan genç işsiz sayısının Avrupa Birlği ortalaması yüzde 10. AB genelinde işsizlik yüzde 10 civarında dolaşırken yaşlı nüfüsa sahip olan kıtada genç işsizlik ortalaması ise yüzde 23. bu yüksek orandan dolayı Atina ve Madrid sokaklarında gördüğümüz sokak çatışmalarına en çok genç işsizler katılıyor.   
 ARA MESLEKLERDE ADAM SIKINTISI VAR
 İstatİstİklere göre Türkiye'de ilkokulu bitiren çocukların yüzde 40,8'i meslek liselerine kayıt yaptırıyor. Fakat burada meslek eğitimi alan çocuklar daha sonra yine de üniversite sınavlarına katılıyor ve sanayide ara meslek olarak tabir edilen operatörlük ve teknikerlik gibi alanlarda insan açığı oluşuyor. Ara mesleklerde elemana ihtiyacı olan firmalar bu nedenlerden elektrik teknisyeni ve vinç operatörü gibi uzmanlık alanlarına 5000TL'ye kadar varan maaşlar ödüyorlar.
 YOK BÖYLE KONTENJAN!
 YÖK'ün açıkladığı üniversite kontenjan sayısına göre 2012 yılında ilk kez üniversite kontenjanları liselerden mezun olacakk öğrenci sayısını geçti. 2012 yazında sınava giren adaylar için YÖK 937 bin kişilik kontenjan açarken 547 bin kişilik kontenjan ise sadece 4 yıllık lisans eğitimi için ayrıldı. Geçen yıl liselerden toplam 537 bin öğrenci mezun oldu. Öte yandan 2002'de 1 milyon 798 bin 623 öğrenci üniversitede öğrenim  görürken 2012'de bu rakam 4 milyon 112 bin 687 kişi seviyesine çıktı.
 Kadınlarda işsizlik erkeklerden 100 bin fazla
 ARAŞTIRMAYA göre iş gücüne katılan üniversite mezunu kadın sayısı 2 milyon 14 bin kişi olurken bunun 1 milyon 668 bini iş buldu. Bu dönemde kadın nüfusta 346 bin kişi işsiz kalırken, bu rakamın erkek işsizlerden 100 bin kişi daha fazla olması dikkat çekti. Kadın üniversite mezunları arasında işsizlik sayısı bir önceki yıla dönemine göre ise 95 bin kişi arttı. Üniversiteli işsiz oranı kadınlarda yüzde 17.2  olarak gerçekleşti.
 Yüzde 100'den fazla arttı
 TEMMUZ 2012 itibarıyla Türkiye'de 168 adet üniversite bulunuyor. Ak Parti döneminde Türkiye'de üniversite sayısında ciddi bir artış gözlendi. 3 Kasım 2002 seçimleri öncesinde Türkiye'de 76 adet üniversite bulunurken Ak Parti uyguladığı '81 ile 81 üniversite' projesi kapsamında son 10 yılda üniversite sayısını yüzde 100'den fazla artırarak 92 adet üniversite açtı.