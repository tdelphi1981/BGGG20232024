Hedefteki bakana yine bomba
Irak'ta Başbakan Nuri el Maliki'nin talimatıyla makamı basılan ve korumalarının çoğu tutuklanan Maliye Bakanı Rafi el İsavi bu kez bombalı saldırıya uğradı. Sünni bakan yara almadan kurtuldu.
 Cumhurbaşkanı Yardımcısı Tarık Haşimi'nin ülkeden kaçmasına neden olan mezhep kavgasının sürdüğü Irak yine karıştı. Şii Başbakan Maliki'nin talimatıyla geçen ay bakanlığı basılan ve korumalarının çoğu tutuklanan İsavi bu kez bombalı saldırıyla karşı karşı kaldı. AP'nin haberine göre, önceki gün başkent Bağdat yakınlarındaki bir toplantıdan dönen bakanın konvoyunun Ebu Garip'teki kontrol noktasına yaklaştığı sırada yol kenarına konulan bir bomba patlatıldı. İsavi olaydan kurtulurken, iki korumasının yaralandığı öğrenildi.
 TAM BİR YIL ÖNCE
 Maliki'nin geçen ayki talimatı sonrası ülkedeki Sünniler ayaklanmıştı. Maliki'nin mezhep ayrılığı yarattığını savunan Sünniler, hakkında 3 idam kararı verilen Haşimi'nin ardından bu kez İsavi'nin hedef alındığını belirterek sokaklara dökülmüştü. İsavİ geçen yıl ocak ayında yine yol kenarına yerleştirilen bomba yüklü araçla Selahaddin kenti yakınlarında düzenlenen saldırıdan kurtulmuştu. 
 Bu arada Başbakan Maliki, Sünnilerin yoğun baskıları sonrası 300'oen fazla tutuklunun serbest kalmasına karar verildiğini duyurdu.
  