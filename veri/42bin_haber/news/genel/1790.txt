Yastık altında 5 bin ton atıl bir şekilde duruyor
İş Bankası Genel Müdür Yardımcısı Erdal Aral, Türkiye'de yastık altında hala sisteme kazandırılmamış 2 bin ila 5 bin ton arasında altın olduğunun tahmin edildiğini dile getirdi. Aral: Bankaların altın toplama günleri bu altınların ekonomiye kazandırılmasında etkili olacak
 İş Bankası Genel Müdür Yardımcısı Erdal Aral, Türkiye'de altın en çok tercih edilen ve bilinirliği en yüksek yatırım aracının altın olduğunu vurgulayarak, 'Böyle olmakla birlikte, yatırımcılar söz konusu tasarruflarını finansal sistemin dışında yastık altında saklıyor. Türkiye'de yastık altında 2.000 ila 5.000 ton arasında altın olduğu tahmin ediliyor' dedi.
 İŞ Bankası ve İstanbul Altın Rafinerisi (İAR) arasında yapılan protokol çerçevesinde İş Bankası şubelerinde gerçekleştirilen Altın Buluşmaları'na devam ettiklerini kaydeden Aral'ın verdiği bilgilere göre, etkinlik kapsamında altınlarını ya da ziynet eşyalarını İş Bankası şubelerine getirenlerin altınlarının 995/1000 saflıktaki gram karşılığı, şubelerde görevli bulunan İAR eksperleri tarafından belirleniyor. Aral, 'Altınlarını şubeye getiren müşterilerle mutabık kalınması sonucunda, belirlenen gramajda altın müşterilerin Vadesiz Altın Mevduat hesabına aktarılarak kaydileştiriliyor' diye konuştu.
 Kuyumcularda altın buluşmaları
 ARAL Gülaylar Grubu ile gerçekleştirilen işbirliğiyle sektörde bir ilke imza attıklarını belirterek  'Kuyumcularda altın buluşmaları yapıyoruz. İk olarak İstanbul, Ankara, Bursa, İzmir, Kocaeli, Konya ve Mersin illerimizde Gülaylar Grubu'nun 35 noktadaki mağazasında verildi' dedi.