Alçak Koltukçudan mektupla özür önerisi
İsrail Dışişleri Bakan Yardımcısı Danny Ayalon, Mavi Marmara olayının üzerinden 32 ay geçtikten sonra İsrailin Türkiyeden bir mektupla özür dilemeye hazır olduğunu açıkladı. Hürriyete konuşan, Türk kamuoyunun 2010daki alçak koltuk kriziyle tanıdığı sağcı Ayalon, ABDnin 2011de 24 Pakistan askerinin hata sonucu öldürülmesi üzerine Pakistana yolladığı özür mektubunu formül olarak önerdi.
İSRAİL, 31 Mayıs 2010da gerçekleşen ve 9 kişinin İsrail Ordusu tarafından öldürülmesiyle sonuçlanan Mavi Marmara Olayının ardından Türkiyeden özür dilemeye hazır olunduğunu açıkladı. Üstelik açıklama, şimdiye kadar İsrail Hükümeti içinde Türkiyeden özür dilenmesine en fazla itiraz eden, İsrail Hükümetinin sağcı İsrail Evimiz Partisi kanadından geldi.  
LIEBERMAN İSTİFA EDİNCE  
İsrail önümüzdeki hafta seçimlere hazırlanırken, Ayalonun partisi İsrail Evimiz, Başbakan Binyamin Netanyahu liderliğinde kurulan koalisyonun hükümetinin sağcı kanadını oluşturuyordu. Hakkındaki yolsuzluk suçlamaları sonucu geçen ay tüm görevlerinden istifa eden partinin lideri Avigdor Lieberman ve onun yardımcılığını üstlenen Ayalon ise İsrailin Türkiyeden özür dilemesine en fazla direnen hükümet yetkilileriydi. ABDnin İsraile özel bir vize uygulaması için ABD Kongresinde düzenlenen bir toplantıda Hürriyete konuşan Ayalon, partisi tarafından seçimlerde aday gösterilmese de İsrail için çalışmaya devam edeceğini belirterek şunları söyledi: 
İLİŞKİLERDE İYİLEŞME FIRSATI VAR 
Ben şu anda Türk-İsrail ilişkilerinde bir tür iyileşme fırsatları görüyorum. Hem ekonomik hem stratejik hem de diğer sebeplerden Türkiye ve İsrail için beraber çalışmak çok önemli. Hiçbir şekilde öngörülemeyen bir Ortadoğu var bugün. O yüzden 2013ün Türk-İsrail ilişkilerini rayına koyma yılı olmasını diliyorum. Ve bunu yapabiliriz. 
KANALLAR AÇIK TUTULMALI 
İyi niyet ve karşılıklı menfaat olduktan sonra iki tarafın başlangıçtaki pozisyonlarının üstesinden gelebiliriz. Örneğin ben bu sorunu Amerikan Pakistan anlaşmasındaki metni uyarlayarak çözmeyi düşünebilirim. Daha geçen sene 24 Pakistan askeri Amerikan güçleri tarafından hata sonucu öldürüldü. Amerikalılar da bir mektup gönderdiler. Mektup Pakistanda kabul edildi.  
BU BİR ÖZÜR  
(Bu bir özür mü olacak sorusu üzerine) Evet. Eğer mektuptaki metni okursanız, herkes için çok çok net. Benim önerim de bu. Bu mektup, Türk-İsrail ilişkileri açısından iyi bir platform.  
Türk tarafı öneriye tepkili 
Türk diplomatik kaynaklar Ayalonun Hürriyete açıkladığı öneriye tepki gösterdiler. Türkiyenin İsrailden beklentilerinin net olduğunu açıklayan kaynaklar, Danny Ayalonun da şimdiye kadar İsrail ile yapılan görüşmelere hiçbir zaman dahil olmadığını belirttiler. 
Sinirlioğlu ile temas yok 
Danny Ayalonun Pazartesi günü ABD Dışişleri Bakanlığında bulunduğu sırada, Türkiyenin Dışişleri Müsteşarı Feridun Sinirlioğlu da aynı saatlerde binaydı. Ve her ikisi de ABD Dışişleri Müsteşarı Bill Burns ile bir araya geldi. Ancak ikisinin bir temasının olmadığı öğrenildi.  
ABDNİNKİ ÖZÜR DEĞİLDİ 
Salala Saldırısı olarak geçen olayda, ABD askerlerinin oluşturduğu NATO gücü, 26 Kasım 2011de Afganistan-Pakistan sınırındaki bir takip sırasında hata sonucu Pakistan Ordusuna ait iki kontrol noktasına havadan ateş açmıştı. Saldırıda 24 Pakistanlı asker ölmüştü. Olay büyük bir krize neden oldu. Pakistan hükümeti, olayın ardından NATOnun tedarik yollarını kapadı ve ABDden özür bekledi. Ancak Pakistan kamuoyuna ABD Dışişleri Bakanı Hillary Clintonın özrü olarak yansıtılan açıklamada Clinton sadece üzgün olduklarını açıkladı. Yani resmi açıklamada özür (apology) değil üzüntü (sorry) vardı.