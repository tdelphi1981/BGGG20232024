Tecavüz kurbanı öğrenci öldü
Hindistan'da geçtiğimiz günlerde bir çete tarafından tecavüze uğrayan ve dövülen 23 yaşındaki öğrencinin tedavi için götürüldüğü Singapur'daki hastanede öldüğü bildirildi.
 Hindistanlı 23 yaşındaki tecavüz kurbanının Singapur'da tedavi gördüğü Mount Elizabeth hastanesinden yapılan açıklamada, bugün gece öldüğü kaydedildi.
 Olay Hindistan'ın başkenti Yeni Delhi'de gösterilere sebep olmuştu. Çoğunluğu öğrencilerden oluşan gruplar hemen her gün protestolar düzenlerken, Hindistan'daki kadınlara karşı işlenen suçlara karşı daha fazla koruma istiyor.
 Hindistan'da 16 Aralık'ta meydana gelen tecavüz olayında bir alışveriş merkezinden erkek arkadaşı ile otobüsle evlerine giden fizyoterapi öğrencisi kadın, bir grup çete üyesi tarafından tecavüze uğramıştı. Erkek arkadaşını etkisiz hale getiren çete daha sonra kadını demir çubuklarla dövüldükten sonra öldü diye yol kenarına atmıştı. Olay sonucu 6 kişi tutuklanırken, soruşturma devam ediyor.
 (CİHAN)
  