Mimar Kaşo gönüllü elçi oldu
Yıllardır birbirinden değerli mimari projeleri çizip tasarlayan Yüksek Mimar Turhan Kaşo, meslek hayatı geçtiğimiz yıl İtalya Cumhurbaşkanlığı tarafından mimari tarzına devlet liyakat nişanı ''Cavalieri'' ile ödüllendirilerek taçlanmıştı...
 Kaşo, geçtiğimiz hafta ise Türkiye'yle İtalya arasında ticari ilişkileri geliştirmeye yardımcı olmak amacıyla kurulan İtalyan Dış Ticaret ve Tanıtım Ajansı İstanbul yöneticilerinin hazırladığı toplantıda konuşmacı olarak yer aldı. Davete, İtalya'nın İstanbul Başkonsolosu Gianluca Alberini ve Ajans Müdürü Ferdinando Pastore'nin yanısıra iş dünyasının üst düzey yöneticileri katıldı...