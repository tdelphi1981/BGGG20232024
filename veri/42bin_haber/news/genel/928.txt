Nihat Doğan'a hapis istemi!
Ekşi Sözlük yazarları ile atışmaları başına bela oldu.
 Nihat Doğan ile Ekşi Sözlük yazarları arasında başlayan atışmalar, mahkemelik oldu.
 Ekşi Sözlük'ün kendilerine hakaret ettiği gerekçesiyle yaptığı şikayet üzerine İstanbul Cumhuriyet Başsavcılığı, Doğan hakkında iki yıla kadar hapis istemiyle dava açtı.
 Doğan, Ekşi Sözlük yazarlarının, hakkında yazdıkları yorumlara Twitter'dan sert cevaplar vermişti. Doğan'ın attığı "Ekşici gavatlar iki gündür 200'e yakın entry girmiş. Yine her zamanki sulandırma, mizaha malzeme çıkarma gayreti içinde top çevirme çabası" tweet'i konunun mahkemeye taşınmasına neden oldu.