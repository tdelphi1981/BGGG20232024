Deprem Dede hayatını kaybetti
Kızılay Başdanışmanı Prof. Dr. Ahmet Mete Işıkara bir süredir tedavi gördüğü Kadıköy Göztepe'deki Medical Park Hastanesinde dün akşam saatlerinde vefat etti.
71 yaşında vefat eden Işıkara'nın eşi Aysel Işıkara gözyaşlarına boğulurken yakınları tarafından tekerlekli sandelyede bir otomobile bindirildi. 

Kamuoyunda Deprem Dede olarak bilinen Prof. Dr. Ahmet Mete Işıkara'nın ölümüyle ilgili olarak Genel Yoğun Bakım Ünitesi Sorumlu Hekimi Dr. Uğur Erol, "Yaklaşık 44 gündür yoğun bakımda yatmaktaydı,solunum yetmezliğiyle kabul ettik. Altta yatan diğer hastalıkları nedeniyle de çok organ yetmezliği gelişti ve ne yazık ki tedavimize cevap veremedi. Bugün hayatını kaybetti çok üzüntülüyüz, 4 kez yoğun bakımızda yatmıştı ama her seferinde çıkarmayı başarabilmiştik. Ancak bu sefer ciddi organ yetmezlikleri de tabloya ilave oldu. Saat 18.50'de vefat etti" dedi.  
 
   Deprem Dede vefat etti 
DUYGULARINIZI YAZIN YAYINLAYALIM  

DEPREM DEDE'Yİ KAYBETTİK / WEB TV

DEPREM DEDE'NİN DOKTORARINDAN AÇIKLAMA / WEB TV

Hastaneye gelenler arasında bulunan Kızılay Başkanı Ahmet Lütfi Akar'da "Hepimizin başı sağolsun çok üzüntülüyüz. Özellikle Kızılay ailesi ve onların başı olarak ben çok üzüntülüyüz. Işıkara bizim başdanışmanımızdı çok yakın mesai arkadaşıyız. Bizi çok derinden yaraladı yokluğuna zor alışacağız. Allah'tan rahmet diliyorum, ailesiyle görüşmeye geldim. Bu bizim cenazemiz bizim ailemizin cenazesi, sahip çıkacağız ve Işıkara'ya layık bir şekilde, Onun aziz hatırasına hürmet ederek, törenlerini yerine getireceğiz. Türkiye'nin başı sağolsun ciğerimiz yanıyor şuan" dedi. 71 yaşında solunum yetmezliği ve organ yetmezliği nedeniyle hayatını kaybeden Prof. Dr. Ahmet Mete Işıkara'nın cenaze işlemlerinin yarın netlik kazanacağı öğrenildi.  
CENAZESİ YARIN 
Prof. Dr. Ahmet Mete Işıkara'nın cenazesi, yarın toprağa verilecek. Solunum yetmezliği nedeniyle bir süredir tedavi gördüğü Medical Park Göztepe Hastanesi'nde dün vefat eden Işıkara için ilk tören, uzun yıllar görev yaptığı Boğaziçi Üniversitesi Kandilli Rasathanesi ve Deprem Araştırma Enstitüsü'nde yapılacak. 
Işıkara'nın cenazesi Teşvikiye Camisi'nde öğle vakti kılınacak cenaze namazının ardında Feriköy Mezarlığı'nda defnedilecek.  
 
DEPREM DEĞİL BİLGİSİZLİK ÖLDÜRÜR

Ahmet Mete Işıkara Türkiye'de vatandaşları depreme karşı bilinçlendiren çalışmalarda başı çeken isim olmuştu. Işıkara 1999 Marmara depreminden sonra konutlarda yaşanan kayıpların ardından 'Deprem öldürmez, bilgisizlik öldürür' demişti.  Prof. Işıkara çocuklara deprem anında nasıl kurtulacağının bilgisini veren 'Deprem Dede' olarak hafızalarda yer almıştı. 
  20 KASIM'DA YOĞUN BAKIMA ALINMIŞTI  
AHMET METE IŞIKARA KİMDİR?

1941'da Mersin'de doğan Ahmet Mete Işıkara, 1954'te Mersin Lisesi'ni bitirdi. 1965 yılında İstanbul Üniversitesi Fen Fakültesi Jeofizik Bölümünü bitirdi ve aynı bölüme asistan oldu. 
1976 - 1983 yılları arasında Türkiye Ulusal Jeodezi ve Jeofizik Birliği Ulusal Jeomagnetizma ve Aeronomi Komisyonu Başkanlığı yaptı. 1979 - 1982 yılları arasında Avrupa Depremlerin Önceden Belirlenmesi Çalışma Grubunda koordinatör olarak çalıştı. 1980 - 1983 yılları arasında Türkiye adına Avrupa Konseyi Deprem Uzmanları Komitesinde temsilcilik yaptı. 
1985 yılında Boğaziçi Üniversitesi'nde göreve başladı. 1985 yılında Boğaziçi Üniversitesi Kandilli Rasathanesi Deprem Araştırmaları Enstitüsünde müdür yardımcısı oldu. 1991 yılında Boğaziçi Üniversitesi Kandilli Rasathanesi Deprem Araştırmaları Enstitüsünde müdür oldu. 
Ahmet Mete Işıkara, ayrıca AHDER (Afete Hazırlık ve Deprem Eğitim Derneği)'in yönetim kurulu başkanlığı da yaptı.