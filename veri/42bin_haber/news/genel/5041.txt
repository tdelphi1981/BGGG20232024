Ali Şen'den Kocaman'a sert eleştiri
Fenerbahçe'nin eski başkanlarından Ali Şen, Türk futbolunun içinde bulunduğu durumu değerlendirdiği açıklamasında sarı - lacivertli kulübün teknik direktörü Aykut Kocaman'ı da başarısız bulduğunu söyledi...CNN Türk'te yayınlanan Aykırı Sorular'a konuk olan Ali Şen, birbirinden çarpıcı açıklamalarda bulundu. Şike ve teşvikle ilgili ilginç açıklamalarda bulunan Şen, "Maç satın almak, karısını satmakla eş değerdir. Ben bunu yıllar önce söyledim. Hatta 60'larda söyledim. Bülent Uygun'a mâl edildi ama. Parayı bastırarak maç alan karısını satmakla eş değerdir. Ahlaksızlıkla eş değerdir. Bu ahlaksızlık her yerde var. Futbolda oynanan maçların %90'ı temizdir." dedi. "FENERBAHÇE OLMAYACAKSA TRABZON ŞAMPİYON OLSUN DERİM HEP" Trabzonspor'dan ayrılan Şenol Güneş'i çok beğendiğini de belirten Ali Şen, "Ben Şenol Güneş'i Fenerbahçe'ye antrenör yapacaktım. Şenol 10 üzerinden 9,5. Benden insan olarak 9 alan yoktur. Ben onun yöneticiliğini de yaptım milli takımda yöneticiyken. Benim de kaderim iki kez şampiyon olduk, ikisinde de Trabzon ile çekiştik. Şenol Güneş muhteşem çocuktur. Trabzon'a hoca oldu ve Amerika'dan aradım. Ben Fenerbahçe şampiyon olmayacaksa Trabzon olsun derim hep." diyerek şöyle devam etti: "Şenol evime geldi konuştuk. Ben Rıdvan'ı takımın başına sportif direktör olarak getirmek istedim. Şenol da "Ben Rıdvan'ın altında çalışmam" dedi. Haklıydı da yoksa para konusunda Şenol ile çok kolay anlaşırdık." AYDINLAR BÜYÜK FENERBAHÇELİ Başkan Ali Şen, Mehmet Ali Aydınlar, Aykut Kocaman ve Alex'le ilgili sorulara ise şunları söyledi: "Mehmet Ali Aydınlar çok büyük Fenerbahçeli. Fenerbahçe taraftarı Aydınlar'ı sever. Bugün yönetim sevmiyor Aydınlar'ı. Ben muhalif olursam göreve talip olurum. Bizim camiada başkanlık yapacak çok insan var. Bizim işimiz onları desteklemektir. "AYKUT BECEREMİYOR" Aykut ile kanımız uyuşmadı. Ben Aykut'u 3 Temmuz'dan sonra tutumu ile başarılı buldum. Nereye koyarsanız koyun geçen sene görevini müthiş yaptı. Sıkıntılarına rağmen müthiş iş yaptı. Ama beceremiyor. Olacak iş mi? 3 tane transfer yapıyorsunuz. Semih, tam forma alacak gidip Belediye'den adam alıyorsunuz. Alex Fenerbahçe'de benim için efsanedir. Emre iyi çocuk, iyi futbolcu. Hırs ile kişiliği karıştırmayalım. Futbol sahasında hırsı var. Irkçılık yapmış. Özür diledi. Kimse mükemmel değil. İçinden kalbinden pişman olur. O da özür diledi. Bir daha da yapmaz."