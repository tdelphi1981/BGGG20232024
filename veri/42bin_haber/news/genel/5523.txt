Balyoz, güçlü düşman tertibi
Bir romanındaki hatasını düzelten, Balyoz davasında 16 yıl hapse mahkûm edilen Deniz Harp Okulu Kurmay Başkanı Albay Taylan Çakıra mektup yazan dünyaca ünlü İngiliz yazar Wilbur Smith, Bu davanın, güçlü düşmanlar tarafından tertiplendiği anlaşılıyor dedi. Balyoz davasında yargılananların korkunç bir adaletsizlik kurbanı olduğunu büyük bir şokla öğrendiğini yazan Smith, Albay Çakıra cesaret diledi.
İNGİLİZ best-seller yazar Wilbur Smithten, Balyoz davasında 16 yıl hapse mahkum edilen Deniz Harp Okulu Kurmay Başkanı Albay Taylan Çakıra mektup geldi. Albay Çakır Hadımköy Askeri Cezaevinde yatarken bir romanını okuduğu dünyaca ünlü İngiliz yazar Wilbur Smithin Osmanlı tarihiyle ilgili bir yanlışını fark etti. Çakır, yanlışı düzeltmesi için yazara 1 Kasım 2012 tarihinde açıklayıcı bir mektup yazdı. Smithin romanındaki ifadeye göre; Osmanlı döneminde Mısırlılar için Türk kelimesi aşağılayıcı bir terim olarak kullanılıyordu. Çakır bu benzer düzeltmelerin yanısıra Balyoz davasındaki adaletsizlik iddialarını da mektubunda anlattı. 
İDDİA CHURCHILLİN 
Smith bu mektuba 18 Ocak 2013 tarihli mektupla yanıt verdi. Türk kelimesinin Mısırlılar arasındaki algıyla ilgili ifade için özür dileyen Smith, iddiayı bir zamanlar Sudanda gazetecilik yapan ünlü İngiliz lider Winston Churchillin, Mehdiye karşı Kitchener Kampanyası adlı çalışmasından aldığını belirtti. Çakır için, Belli ki ülkesinin tarihini bilen seçkin bir subay ve çok zeki birisiniz diyen Smith, tarih bilgisine hayran kaldığını ifade etti. Çakırın ve Balyoz davasındaki sanıkların korkunç bir adaletsizlik kurbanı olduğunu büyük şokla öğrendiğini vurgulayan Smith, davayla ilgili Gareth Jenkins ve Dani Rodrikin internet sitelerini inceleyeceğini vurguladı, Balyoz için, Bu davanın, güçlü düşmanlar tarafından tertiplendiği anlaşılıyor dedi. Smith, Çakıra cesaret diledi.  
WILBUR SMITH KİMDİR? 
Wilbur Addison Smith (9 Ocak 1933) Zambiya doğumlu İngiliz roman yazarı. Romanlarının ana temaları özellikle Afrikada geçiyor. İlk romanı Bencili, Salisbury vergi dairesinde çalışırken yazdı. Bu kitabının getirdiği başarı ile tam zamanlı yazar olarak çalışmaya başladı. 29 romanı var ve 40 yıl boyunca best-seller kitaplar yazdı. Londrada yaşıyor, Afrikadaki insanlar ve vahşi hayatın korunması için gönüllü elçilik yapıyor.