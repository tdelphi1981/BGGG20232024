Hamile bırakan sevgiliye 6 kurşun
Bu kez, genç kızdan erkeğe kurşun... Van'ın Erciş İlçesi'nde 16 yaşındaki G. U. evlenme vaadiyle birlikte olduğu Kenan Hezer'i tabancayla öldürdü.
 Olay şöyle gelişti; Kenan Hezer'le birlikte olan G. U. hamile kalınca ailesinden korkarak Van Sosyal Hizmetler İl Müdürlüğü kadın sığınma evinde kalmaya başladı. Geçtiğimiz hafta kürtaj oldu. Ardından telefonla Hezer'i arayarak buluşmak istediğini söyledi. G.U.'nun, ailesinin kendisini öldüreceğini söylemesi üzerine de Kenan Hezer, üzerinde taşıdığı tabancayı kendisini savunması için G.U.'ya verdi. G.U. tabancayı alır almaz, Hezer'e ateş etmeye başladı. Hezer, çeşitli yerlerine isabet eden 6 kurşunla öldü. G.U. ise, polise giderek teslim oldu. Olayla ilgili soruşturma sürüyor. DHA
  