Fındık üreticilerine müjde
Gıda, Tarım ve Hayvancılık Bakanı Eker, fındık üreticilerine destek ödemeleriyle ilgili açıklama yaptı.
 Gıda, Tarım ve Hayvancılık Bakanı Mehdi Eker, Kızılay'daki Metro Sanat Galerisi'nde Anadolu Ajansı'nın ''Fındıktaki Alın Teri'' fotoğraf sergisinin açılışında yaptığı açıklamada, fındık üreticilerine müjde verdi.
 Konuşmasının sonunda fındık üreticilerine bir mesaj vermek istediğini belirten Eker, fındık üreticilerine 2009, 2010, 2011 yılları olmak üzere 3 yıllık alan bazlı destek ödemesi yapıldığını hatırlattı.
 Eker, ''Bir endişe vardı olur mu olmaz mı diye, 2012 yılı için de devam edecek bu uygulama. Şu anda Bakanlar Kurulu'nda imzada. Fındık üreticimize alan bazlı destek ödemesine devam edeceğiz'' dedi.
  