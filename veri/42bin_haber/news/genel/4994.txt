Türk şirketlerinin gözü Orta doğu'da
Türk şirketlerin yüzde 71'i Orta doğu'daki, yüzde 59'u ise Batı Avrupa'daki yatırım fırsatlarını takip ediyor
 Grant Thornton'un son araştırmasına göre, uluslararası yatırımların yönü büyük değişimden geçiyor. 
 Araştırma sonucuna göre, global ölçekte, iş dünyası liderlerinin yüzde 57'si, yeni yatırımlar için Çin, Hindistan, Rusya, Brezilya, Meksika ve Türkiye'ye yöneldi. Japon yatırımcıların yüzde 63'ü ve G7 ülkeleri iş dünyası temsilcilerinin yüzde 45'i Çin'deki fırsatlara odaklandı. Alman yatırımcıların yüzde 59'u Rusya'ya ve Kuzey Amerikalı yatırımcıların yüzde 57'si ise Latin Amerika'ya yöneldi. Türk iş dünyasının temsilcilerinin yüzde 71'i Ortadoğu'daki yatırımlara, yüzde 59'u Batı Avrupa'ya, yüzde 49'u Rusya'daki yatırım hedeflerine yöneldi. Türk yatırımcıların bir diğer ilgi alanı ise %33 ile Güney Afrika.
 Fırsatlar mercek altında
 Grant Thornton Türkiye Başkanı Aykut Halit, 'Türkiye'deki işletmelerin yüzde 59'u, Rusya'dakilerin  yüzde 37'si, Hindistan'dakilerin yüzde 33'ü ve Çin'deki işletmelerin yüzde 27'si, Batı Avrupa'daki fırsatları takip ediyor.' diye konuştu.