Kıraç'tan YÖK'e 'lise' çıkışı
GALATASARAY Eğitim Vakfı Başkanı İnan Kıraç'tan YÖK'e tepki...
 Kulübün dün Dedeman Otel'de yapılan Divan Kurulu'nda konuşan Kıraç, G.Saray Lisesi ile ilgili ilginç iddialarda bulundu. Kıraç, 'sınavsız üniversite' modeliyle ilgili çalışma yapıldığını belirtip YÖK'ün kontenjanı değiştirmesi halinde Fransa tarafından büyük sorunlar çıkartılacağını işaret etti. İşte  sözleri: 'Eğitim Vakfı 1981'de kuruldu. Üniversite'nin kuruluşu 1994. Onunla birlikte G.Saray kanunu çıktı ve rahmetli Coşkun Abimiz anunu 2 meclisten geçirdi. Biri Türkiye diğeri Fransa'daki meclis. Bu ne demek, Fransa ve Türkiye'deki kanunların üstünde. 
 İSTEDİĞİ GİBİ KARIŞAMAZ
 G.SARAY yapısına YÖK istediği gibi karışamaz. G.Saray Üniversitesi, G.Saray Lisesi'nden % 25 kontenjan alabiliyor, Fransız üniversitelerine % 25 kontenjan verebiliyor. Üniversite ve lisede sınıflar 28 kişiyi geçmez. G.Saray Lisesi ve üniversitesinin bir kanunu vardır. Türkiye 'Bunu iptal edebiliyorum' diyebilir ama 
 Fransa'yla ilgili konular ne olur bilemem. 
 BUNUN BİR GÜCÜ VAR
 BUNU bilesiniz ki bunun bir gücü vardır. G.Saray Lisesi'nin 1 milyon 400 bin kişinin girdiği yarıştan aldığı talebe 100 kişidir ve en son giren talebe Türkiye'de 310.'dur. Bu çocuklar çok başarılıdır.' AKŞAM, YÖK ve Galatasaray Üniversitesi'ne, Kıraç'ın sözlerinin ardından 'kontenjanı kaldırma' ile ilgili projeyi sordu. Her iki taraf da konudan haber olmadığını söyledi.
 
  