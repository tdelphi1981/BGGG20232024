Terim'den 11'e Drogba ayarı
Alman ekibine karşı Fatih Terim, Drogbayı banko oynatacak. Burak ve Sneijder, golcüye destek verecek.
AKHİSAR Bld. galibiyeti ve yeni transfer Didier Drogbanın muhteşem startının ardından Galatasarayda tüm gözler Schalke maçına çevrildi. Teknik direktör Fatih Terim, şampiyonlar liginde çeyrek final biletinin planlarını yaparken, çarşamba akşamı da ilk 11de büyük değişime imza atacak. İşte, Schalke maçında olacaklar... 
DEVLER LİGİYLE DÖNÜYOR 
1-Beşiktaş derbisinde gördüğü kırmızı kart ve aldığı 4 maçlık ceza nedeniyle 24 gündür tribünde yer alan Melo, Alman ekibine karşı sahada olacak. İdmanlarda istekli ve arzulu görünen Brezilyalı ilk 11e girerken, Yekta da yedek kulübesindeki yerini alacak. 
UMUT BULUT KULÜBEYE 
2-Drogba, Schalkeye karşı ilk 11de sahaya çıkacak. Akhisar Bld. önünde ilk kez sarı kırmızılı formayı giyen ve 27 dakikada 1 gol ve 1 asistlik performans sergileyen tec-rübeli yıldız, Terimin büyük kozu olacak. Bu durumda da Umut Bulut, yedek soyunacak. 
SABRİ FORMAYI KAPTIRDI 
3-Sağ kanatta da görev değişimi yaşanacak. Akhisar Bld. maçında bocalayan Sabri, yerini Eboueye kaptıracak. Uluslararası maç deneyimi daha fazla olan Fildişi Sahilli yıldız banko sahaya çıkacak. Sabri de yedek kulübe-sinde ilerleyen dakikalar için şans bekleyecek. 
GEZGİNLER DE BELLİ OLDU 
4-DrogbaNIN yanı sıra G.Sarayda herkesin merak ettiği Burak Yılmazın durumu. O da ilk 11de yer alacak. Burak, Sneijder ile birlikte sabit değil sürekli yer değiştirerek oynayacak. İkili, ileri uçtaki Drogbaya hücumlarda sürekli destek verecek. 
İŞTE G.SARAYIN SCHALKE KADROSU 
Muslera
Eboue
Semih 
Dany
Riera
Hamit
Melo
Selçuk
Sneijder
Burak
Drogba 
Drogbayı unutmadılar 
CHELSEA taraftarları Drogba için dün Brentford maçında üzerinde Efsane Drogba yazan bir pankart açtı. Mavi beyazlı taraftarlar eski yıldızlarını unutmadıklarını gösterdi. 
ŞAMPİYONLAR LİGİ KARNESİ 
MAÇ: 77
GOL: 39
ASİST: 12
KIRMIZI KART: 2
OYNADIĞI TAKIMLAR: Chelsea, Marsilya