Drogba kulübeye
G.Birliği maçında riske edilmeyerek kritik Schalke deplasmanına saklanacak.Terim, sağ üst adalesinde çekme bulunan yıldızını Şampiyonlar Liginde salı günü oynanacak karşılaşmayı düşünerek ilk 11e almayacak. Yerine ise Umut Bulutu sahaya sürecek.
G.SARAY, Didier Drogbayı Schalke maçına saklayacak. Dünyaca ünlü yıldız, bu nedenle Gençlerbirliği karşısında riske edilmeyecek. Teknik direktör Fatih Terim, Sağlık Kurulu ile yaptığı görüşme sonrasında sağ üst adalesinde çekme bulunan golcüsünü, şampiyonlar liginde salı günü oynanacak Schalke maçını düşünerek ilk 11e almayacak. Tedbir amaçlı dinlendirilen Fildişilinin yerinde ise Umut Bulut olacak. Ancak değişiklikler bununla da sınırlı değil... 
HAMİT VE EBOUE GERİ DÖNÜYOR 
ESKİŞEHİR deplasmanında kesik yiyen takımın iki yıldızı Hamit ve Eboue ilk 11e geri dönecek. Ordu maçında oyundan çıkarken Hasan Şaşa yaptığı hareketin ardından özür dileyen Eboue, Sabrinin yerine G.Birliği karşısında sağ bekte görev alacak. Hamit Altıntop da kulübeden çıkıp orta sahada mücadele edecek. 
YÜZDE 80 EMRE, YÜZDE 20 YEKTA 
SARI kart cezalısı durumuna düşen Felipe Melonun yerine iki aday var: Emre Çolak ve Yekta Kurtuluş Terim, antrenmandaki çalışmasını takdir ettiği iki oyuncudan birini tercih edip sahaya sürecek. Deneyimli teknik adamın tercih hakkını ise yüzde 80 Emre Çolak, yüzde 20 de Yektadan yana kullanması bekleniyor. 
DANY YOK SEMİH OYNAYACAK 
SON iki maça 11de başlayan Gökhan Zan, bugün de sahada olacak. Adalesindeki sakatlığı atlatamayan Dany, kamp kadrısuna dahil edilmedi. Sakatlığına karşınkarşın fedakarlık yaparak oynayan Semih yarın da sahaki yerini alacak. Dany ise, Schalke maçına yetiştirilecek.  
ASLARI ERKEN ÇIKARACAK 
GALATASARAY teknik ekibi, bu akşamki maçın 2. yarısında yıldızlarını oyundan erken alarak dinlendirmenin hesaplarını yapıyor. Skor sıkıntısı yaşanmaması halinde Selçuk ve Burak gibi kilit oyuncular erken değiştirilerek, daha fazla riske edilmeyecek. 
3 OYUNCU KART SINIRINDA 
G.SARAYda, G.Birliği maçı öncesi  Riera, Semih ve Amrabat sarı kart ceza sınırında bulunuyor. Üç futbolcu da bu akşam kart görmeleri durumunda, haftaya Kayseri maçında forma giyemeyecek.