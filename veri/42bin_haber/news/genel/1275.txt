Beren'i çok severim polemiğe çekmeyin
TÜRKİYE'NİN ilk mermer butiği Fimar'ın açılışına katılan Nebahat Çehre, Beren Saat'le aynı dizide oynamayı reddettiğine dair çıkan haberleri yalanladı.
 Genç oyuncuyla bir dönemin popüler dizisi 'Aşk-ı Memnu'da anne-kız rolüyle izleyici karşısına çıkan Çehre, şunları söyledi: Beren'le alakalı hiçbir teklif gelmedi. Beren'i çok severim. Şimdiki gençler başarılı ve o da bu başarılı isimler arasında yer alıyor. Beni neden böyle polemiklere sokuyorlar, anlamıyorum. Ben yıllardan beri oyunculuk yapıyorum ve bir Nebahat Çehre duruşu var. Hem bu sebepten hem de yaştan dolayı saygı duyulmalı. Olcay ÜNAL SERT