Taşlı sopalı mera kavgası: 1 ölü, 3 yaralı
ŞIRNAKın İdil İlçesine bağlı Kovah Mezrası yakınlarında hayvanların otlatılması konusunda bu sabah çıkan taşlı sopalı kavgada, 60 yaşındaki Tahir Ağın öldü, 3 kişi yaralandı.Siirtin Eruh İlçesinden gelerek İdil İlçesine bağlı Kovah Mezrası yakınlarında bulunan merada hayvanlarını otlatan Tahir Ağın ile Kovah Mezrasının çobanı arasında bu sabah tartışma çıktı. Köylülerin de katıldığı tartışma, büyüyerek kavgaya dönüştü. Kavga sırasında taş ve sopa darbeleriyle Tahir Ağın, Nuri Ağın, Habip İlbasan ve Mercan İlbasan yaralandı. Olay yerine gelen güvenlik güçleri, kavganın çıktığı bölgede güvenlik önlemi aldı.

HASİP KAPLAN YATIŞTIRMAYA ÇALIŞTI

Bölgeden geçmekte olan BDP Şırnak Milletvekili Hasip Kaplanın da aralarında bulunduğu bir grup da, askerlerle birlikte araya girerek kavga edenleri ayırmaya çalıştı. Uzun süren uğraşlar sonucu kavga eden taraflar güçlükle durduruldu. 

Yoldan geçen araçlarla İdil Devlet Hastanesine getirilen yaralılardan Tahir Ağın, tüm müdahalelere rağmen kurtarılamadı. Durumu ağır olan Habib İlbasan ve Mercan İlbasan Şırnak, Nuri Ağın ise Cizre Devlet Hastanesine kaldırılarak tedavi altına alındı.

Olaya karıştıkları gerekçesiyle Ahmet, Ali, Abdullah ve Kamil Aslan adlı kişiler gözaltına alınırken, kavga çıkan mezrada ve İdil Devlet Hastanesi çevresinde sıkı güvenlik önlemleri aldı. Olayla ilgili başlatılan soruşturma devam ediyor.