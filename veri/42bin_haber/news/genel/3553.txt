Barış'ın sözleşmesi feshedildi
Trabzonspor'da bu sezon fazla forma şansı bulamayan Barış Özbek'in sözleşmesi karşılıklı olarak feshedildi.Teknik direktör Şenol Güneş tarafından Antalya kampına götürülmeyen ve çalışmalarını Trabzon'da sürdüren Barış'ın, Süper Lig'den bazı takımlarla görüşme halinde olduğu öğrenildi. Sezon başı kampının ilk bölümünde üstün bir performansla adeta kampın yıldızı olan Barış, daha sonra yaşadığı form düşüklüğüyle forma şansını kaybetmişti. Ligin ilk yarısında 6 maçta toplam 87 dakika süre alabilen Barış'ın sözleşmesinin karşılıklı olarak feshedildiği Trabzonspor resmi internet sitesinden duyuruldu. 

CELUSTKA TÜRKİYE'YE KARŞI 

Trabzonspor'un Çek futbolcusu Ondrej Celustka, Çek Cumhuriyeti'nin 6 Şubat'ta Türkiye ile oynayacağı milli maç için aday kadroya davet edildi.