İlk müşteri polis olunca yakalandı
Masaj salonuna çevirdiği evinde fuhuş yaptırmaktan tutuklandı.
 Bursa’da 32 yaşındaki Nurgül T.'nin masaj salonuna çevirdiği evine müşteri gibi giden polisler, iki kadına fuhuş yaptırıldığını belirledi. Gözaltına alınan Nurgül T. tutuklanırken, fuhuş yaptıkları öne sürülen iki kadın serbest bırakıldı.
 
 FOTOĞRAFLAR İÇİN TIKLAYIN
 Merkez Osmangazi İlçesi Çırpan mahallesi Cemal Nadir caddesinde fuhuş için masaj salonu açıldığı ihbarını alan polis, Nurgül T.'nin evine müşteri gibi giderek, kendisiyle pazarlık etti. Eve giden iki polis, Nurgül T. ile iki kadın için 150'şer liraya anlaştı. Evde Seri numarası alınmış paraları Nurgül T.'ye veren polisler, daha sonra kimliklerini gösterdiler. Diğer ekiplerin gelmesiyle Nurgül T. ve iki kadın gözaltına alındı.
 İLK MÜŞTERİ POLİS
 Yapılan incelemesinde hiçbir suçtan kaydı olmayan ve ilk işinde yakalandığı belirlenen Nurgül T.'nin, takma isimle açtığı sosyal paylaşım sitesindeki sayfasında, 7 Kasım'da 'masözler aranıyor' diye yazdığı ortaya çıktı.
 Sorgusunun ardından mahkemeye çıkarılan Nurgül T., "Fuhuşa aracılık etmek" ve "Fuhuş için yer temin etmek" suçlarından tutuklandı, iki kadını ise savcılık tarafından serbest bırakıldı.
 DHA