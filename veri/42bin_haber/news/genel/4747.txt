Yarım asır sonra çalışmaya veda
ABD Dışişleri Bakanı Hillary Clinton, görevi bırakarak 34 yıl sonra ilk defa 'sade vatandaş' oldu.
  
 Clinton'ın dört yıl sürdürdüğü görevini John Kerry devralıyor. ABC'ye verdiği röportajda '13 yaşından beri çalışıyorum. Çalışmamaya zor alışacağım' diyen 65 yaşındaki Clinton, yarım asırlık çalışma hayatını 2016'da ABD Başkanlığına yeniden aday olup olmayacağı konusundaki tartışmalarla sonlandırdı. 2008'deki başkanlık seçimlernde zaferi Obama'ya kaptıran Clinton, dört yıl sonrası için şimdiden karar vermesinin olanaksız olduğunu söylemişti. 2009'da Dışişleri Bakanlığı koltuğuna oturan Clinton'ın döneminde ABD Afganistan'dan çekilme kararı aldı. 
 El Kaide lideri Usame Bin Ladin öldürüldüğündeyse koltukta yine Clinton vardı. İslam'a hakaret ettiği iddia edilen filmi protesto etmek için Libya'nın Bingazi şehrindeki ABD Büyükelçisi Chris Stevens'ın öldürülmesiyle ilgili Senato'da ifade verdi. Bakanlığı boyunca Türkiye'yle ilişkileri sıkı tutan Clinton, mevkidaşı Ahmet Davutoğlunu da arayarak veda etti.  