Levent Ersöz de tahliye talebinde bulundu
Sağlık sorunları nedeniyle Balyoz davası tutuklusu Ergun Saygunun tahliye edilmesinin ardından bugün de Ergenekon davasının tutuklu sanığı, emekli Tuğgeneral Levent Ersözün de avukatları tahliye talebinde bulundu.İstanbul Tıp Fakültesinin hastane ortamında değil ev koşullarında tedavi ve bakımrehabilitasyon programının uygulanmasının uygun olacağı yönündeki raporunu mahkemeye sunan Ersözün avukatları, adli kontrol talebi ile serbest bırakılmayı istedi. Ersöz yaklaşık bir senedir jandarma gözetiminde Cerrahpaşa Tıp Fakültesi Hastanesinde tedavi görüyor.

Avukat Celal Ülgen ile Hüseyin Ersöz, bugün Ergenekon davasının görüldüğü İstanbul 13. Ağır Ceza Mahkemesine başvuruda bulundu. Müvekkilinin halen Cerrahpaşa Tıp Fakültesi Hastanesinde tedavi gördüğünü hatırlatan Ülgen dilekçesinde, "Müvekkilimizin sağlık sorunları açısından artık cezaevi koşullarında tutulmasının onun yaşamını açıkça tehlikeye sokacağı düşünülmelidir." dedi.

"EV KOŞULLARINDA TEDAVİSİ DAHA UYGUN"

7 Ağustos 2012de İstanbul Tıp Fakültesi İç Hastalıkları Anabilim Dalı Acil Dahiliye Birimi Sorumlusu Prof. Dr. Osman Erkin raporuna da değinilen dilekçede, "Raporda, hastanın kliniklerde ciddi hastalarla aynı ortamlarda yaşamakta ve güvenlik problemleri nedeniyle her gün değişen mikrobiyolojik floraları farklı güvenlik elamanları ile temas halinde bulunduğu, hastada bir çok kez septik şok tablosu gelişmiş, yoğun bakım servisinde yatırılmak zorunda kalındığı, her septik şok atağı hasta için giderek artan ölüm riskini beraberinde getirmekte olduğu ve tüm bu koşulların, bilinen koşullar göz önüne alındığında; hastanın hastane ortamında değil ev koşullarında tedavi ve bakımrehabilitasyon programının uygulanmasının uygun olacağı belirtilmiştir." denildi.

"ADLİ KONTROL İLE TAHLİYE EDİN"

Bu rapor doğrultusunda Levent Ersözün sağlık sorunları nedeniyle tutuksuz yargılanması için tahliye edilmesi istenildi. Dilekçede Ersözün yurt dışı çıkış yasağı ya da "Belirli bir yerleşim bölgesini terk etmemek" gibi adli kontrol tedbirlerinin de uygulanabileceği belirtildi.