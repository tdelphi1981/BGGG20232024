Yandex 2 yıllık yolu 2 ayda aştı
Yandex Türkiye Yönetim Kurulu Başkanı Mehmet Ali Yalçındağ, 2012 Temmuz ayında göreve başladığını hatırlatarak, Marka bilinirliğiyle birlikte, ürün ve hizmetlerinin kullanımında gözle görülür bir artış kaydettik. Ancak bunlar henüz başlangıç. 2012nin son birkaç ayı içerisinde heyecan verici bir şekilde yol aldık, 2013te de çok çalışacak, hızla ilerleyeceğiz. Bu yıl Yandexin yılı olacak dedi.
YOLLARIMIZ KESİŞTİ 
Yandex Kurucusu ve CEOsu Arkady Volozh ile Yandex Türkiye Yönetim Kurulu Başkanı Mehmet Ali Yalçındağ, Münihde düzenlenen, DLD 2013 konferansında Yandexin yerel ve uluslararası düzeyde çalışmaları hakkında bilgi verdiler. Yandex Kurucusu ve CEOsu Arkady Volozh, Yandex Türkiyenin ilerleyişinden memnuniyet duyduklarını ifade ederek, Teknoloji, dünyanın her yerinde aynıdır, bir ülkeden diğerine rahatlıkla götürebilirsiniz. Önemli olan, gittiğiniz ülkede, orayı ve insanlarını iyi tanıyan, medya konusunda tecrübeli birini bulmak ve teknolojinizi insanlara bir araya getirmeyi, sevdirmeyi başarmaktır. Bu konuda doğru kişiyi bulduğumuza inanıyor ve çok seviniyorum. Yollarımızın Mehmet Ali Yalçındağ ile kesişmesinden dolayı çok şanslıyız dedi.  
VERGİYİ BURADA ÖDÜYORUZ  
Yandexin henüz bir yıldır faaliyette olmasına rağmen marka bilinilirliği ve pazar payı ile dikkat çektiğini söyleyen Yalçındağ, Marka bilinirliği oranının yüzde 85e ulaştı. Arama moturu sektörünün yüzde 30una rahatlıkla erişebileceğiz. Tek soru bunun 3 yıl mı yoksa 5 yıl mı süreceğidir dedi.  Yalçındağ, Googleın 2 yılda katettiği yolu, Yandexin 2 ayda aştığını söyleyerek, Yandexin Türkiyedeki tüm kanun ve yasalara uygun olarak faaliyet gösteren bir şirket. Türkiyede kayıt olduk, vergimizi burada ödüyoruz diye konuştu. Yalçındağ, Fenerbahçe, Galatasaray, Beşiktaş futbol takımlarının, internet sayfalarının hizmet sağlayıcısının Yandex olduğunu da sözlerine ekledi.