Bodrum Karaada kiralandı
Bodrum açıklarında bulunan Karaada'nın 99 yıllığına kiralandığı bildirildi.
 Adayı kiralayan Ayhan Yaşar, adayı üzerindeki işletmeyle birlikte 5686 sayılı Jeotermal Kaynaklar ve Doğal Mineralli Sular Kanunu kapsamında 99 yıllığına kiraladığını söyledi.
 Ada üzerine yapılacak yatırımlarda doğayı bozucu, yüksek binalar olmayacağını ifade eden Yaşar, ''Adaya doğa ile bütünleşecek jeotermal tesis yapacağız'' diye konuştu.
 Yaşar yapacakları projeyle turizmi 12 aya çıkarmayı planladıklarını kaydetti.
 Kleopatra'nın mağarası
 Bodrum'un tam karşısında ve 4 mil uzaklıktaki, hem mavi yolculuk hem de günübirlik gezi teknelerinin uğrak yeri olan Karaada'ya turizm sezonu boyunca yüzlerce günübirlik tur düzenleniyor. İçindeki çamurun insanı güzelleştirdiğine, sıcak suyun ise cilt hastalıklarına iyi geldiğine inanılan Güzellik Mağarası'nı her gün yüzlerce kişi ziyaret ediyor.
  