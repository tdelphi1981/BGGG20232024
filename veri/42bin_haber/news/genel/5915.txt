Barbaros Hayrettin petrol avına hazır
Norveçten 130 milyon dolara satın aldığımız sismik arama gemisi Barbaros Hayrettin Paşa, bu hafta Karadenize açılıyor. Gemi, haziranda ise Doğu Akdenize inecek. Gemide yok yok.
TÜRKİYEnin petrol ve doğalgaz aramalarında elini güçlendirecek üç boyutlu sismik arama gemisi Barbaros Hayrettin Paşa, İstanbulda görücüye çıktı. Başbakan Tayyip Erdoğanın kurdelesini keserek, hizmete soktuğu geminin üç yıl içinde maliyetini çıkarması bekleniyor. Karadenizde üç ay kalacak olan Barbaros Hayrettin Paşa, haziran ayında Doğu Akdenize inerek, burada tarama çalışmalarına başlayacak. Yapılan sismik arama çalışmalarının sonucunda, tatmin edici petrol ve doğalgaz bulgularına rastlanırsa, Türkiye bir de yerli petrol sondaj platformu için harekete geçecek. 
BAŞBAKAN SİRENİ ÇALDI  
Türkiye Petrolleri Anonim Ortaklığının (TPAO) yeni sismik arama gemisini hizmete sokan ve içini gezerek bilgi alan Başbakan Erdoğan, geminin kaptan köşkünü incelerken, sirenini çalmayı da ihmal etmedi. Türkiyenin bugüne kadar sismik gemi alacak güce sahip olmadığı için hep kiralama yöntemiyle sondaj yapıldığını belirten Erdoğan, Beş bine yakın sondaj çalışmasını ülkemizde yaptık. Fakat bunlardan beklenen, neticeleri elde edemedik. Dedik ki biz artık sismik araştırma gemimize sahip olmalıyız dedi. Enerji ve Tabii Kaynaklar Bakanı Taner Yıldız ise aramalar arttırıldıkça, petrol veya doğalgaz bulgusuna rastlanırsa Başbakan Erdoğanın Tuzla Tershanesinde üretilebilecek ve sondaj yapabilecek bir petrol platformunun inşa edilmesi talimatını verdiğini açıkladı. Bir sondaj platformunun günlük kirasının bir milyon dolar olduğunu ifade eden Yıldız, istenilen hedefe ulaşılması halinde Tuzlada sondaj yapabilen petrol platformunun inşa edebileceğini aktardı. 
18 MİLLETTEN PERSONEL 
Bakan Yıldız, 18 milletten teknik personel bu gemide çalışıyor. Heyetimiz üç yıl yabancılarla çalışacak. Üç yıl sonra yabancı personel gemiden ayrılacak dedi. Yıldız, personel ve ekipman giderlerinin üç yıl için 20 milyon dolar olacağını kaydetti. 
Çin mutfağından saunaya her şey var 
TPAO Genel Müdürü Mehmet Uysal ve gemide bulunan teknik personelin verdiği bilgilere göre, geminin özelliklerinden bazıları şöyle: 
·  Norveçten satın alınan geminin orijinal adı Polarcus Samur.
·  Tuzladaki Desan tersanesinde kırmızı beyaza boyanan gemi 84 metre uzunluğunda.
·  Gemi, doğalgaz ve petrol aramaları için kullanılacak.
·  Gemi, yön ve pozisyon tayinini uydu haberleşmesi ile otomatik yapıyor.
·  Gemide yarısı Türk, yarısı yabancı olmak üzere 50 personel çalışıyor.
·  Gemide ağırlıklı olarak İngiliz mutfağı yemekleri servis edilirken, Türk, İtalyan, Çin ve Hint mutfağından menüler de çıkıyor.
·  Buzullarda çalışma yeteneğine sahip sekiz alıcılı sismik gemi, 3 boyutlu tekniği de içeren konvansiyonel ve geniş aralıklı spreadlerde veri toplama yeteneğine sahip. 
200 bin konut için dönüşüm 
BAŞBAKAN Recep Tayyip Erdoğan, 2013 yılında Türkiye genelinde 200 bin konut ve dükkanı dönüştüreceğiz. İki sene içinde, Türkiye genelinde 400 bin konutun dönüşümü başlatmış olacağız. Kimseye rahatsızlık vermeden, kimseyi mağdur etmeden, yeni, sağlam depreme dayanıklı şehirler inşa edeceğiz dedi. Başbakan Erdoğan, İstanbul Büyükşehir Belediyesi Deprem Odaklı Kentsel Dönüşüm Projeleri kapsamında 16 bin 45 konutla 3 bin 277 işyerinin yıkımı ve731 konutun anahtar teslimi, 437 yeni İETT otobüsünün hizmete alımı nedeniyle dün Zeytinburnu, Sümer Mahallesinde düzenlenen törene katıldı. Erdoğan şöyle dedi: Bugüne kadar hiçbir hükümete nasip olmamış, hiçbir hükümetin cesaret edemediği, hiçbir hükümetin göze alamadığı bir adımı bugün bir kez daha sizlerle birlikte atıyoruz. Deprem odaklı kentsel dönüşümü tamamlanan Sümer Mahallesinde birinci etapta 451 konutu hak sahiplerine teslim ediyoruz. Aynı şekilde Esenler Turgut Reis Mahallesinde İstanbul Büyükşehir Belediyesinin dönüşümünü tamamladığı 280 konutun da anahtarlarını veriyoruz. İBB kentsel dönüşüm çalışmaları kapsamında toplamda 731 aileyi bugün bu törenle resmi olarak evlerine kavuşturuyoruz. Bugün bu törenle İstanbul genelinde 14 bin 663 konutun, 3 bin 65 işyerini yıkımını gerçekleştiriyoruz. Birileri şimdi çıkacak, yıkım için tören olur mu diyecek. Birileri çıkacak bu hükümet yıkım yapıyor diyecek. Evet, bugün bu törenle insanımız için hayırlı olan bir yıkımı gerçekleştiriyoruz. Allah göstermesin depremlerde yıkımların altında kalıp da yandım Allah demektense, umudun tohumlarının atıldığı bu yıkımların yapılması bizim ufkumuzun ne anlama geldiğin gösteriyor. 
Uysalın son töreni  
Yakında emekliye ayrılmaya hazırlanan TPAO Genel Müdürü Mehmet Uysal da Genel Müdür olarak son törenini gerçekleştirdi. Bakan Yıldız, Başbakan Erdoğanın, Uysalın başarılı çalışmalarına karşı, son törenine katılmak istediğini söyledi. Uysal, İskenderunda daha önce petrolün fiyatı 10 dolarken bir petrol sondajı bulunduğunu belirterek, Orada yeniden sondajlara başlayacağız. Doğu Akdeniz petrol ve doğalgaz açısından önemli. Bu gemi orada çalışıp, bu potansiyeli aydınlatmaya çalışacak dedi.