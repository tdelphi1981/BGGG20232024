Yıkımı yapılan bina, bitişiğindeki binanın üzerine çöktü
Van'da ağır hasarlı olduğu için yıkımı yapılan bina, yıkım sırasında bitişiğindeki 5 katlı binanın üstüne çöktü.
 Alınan bilgiye göre, Hacıbekir Caddesi Meteoroloji civarında deprem nedeniyle ağır hasarlı olduğu için yıkım kararı verilen GAP sitesi, yüklenici firma tarafından bugün yıkılmak istendi.
          
 İş makinelerinin kolonlarını incelterek zayıflattığı bina, bitişiğinde bulunan ve deprem sonrasında az hasarlı raporu alan Ramazan Taşan'a ait 5 katlı binanın üzerine yan yatarak çöktü.
          
 Bina ağır hasar görürken, burada ikamet eden aileler korku içerisinde dışarı çıktı.
          
 Alt katında dükkanların olduğu bina, olay yerine gelen ekiplerle boşaltılırken, yıkımı gerçekleştiren firma yetkilileri ile bina sakinleri arasında gerginlik çıktı.
          
 Bina sakinlerinin şikayetçi olduğu firma çalışanları, polis tarafından karakola götürüldü.
          
 Olayla ilgili soruşturmanın başlatıldığı öğrenildi.
          
 AA
  