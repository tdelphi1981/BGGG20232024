Hız tutkusu faciayla son buldu
Bursada içinde 5 kişinin bulunduğu otomobil aşırı hız nedeniyle kontrolden çıkınca yön gösterme tabelalarının bulunduğu direğe çarptı. 1 kişinin öldüğü 2 kişinin ağır yaralandığı kazada hurda yığınına dönen araçta sıkışanlar, bir saat süren çalışma ardından çıkarıldı. Kazada ağır yaralanan sürücü Samet Emektarın 10 gün önce bir ambulans ile yarış yaparken çektiği görüntüleri sosyal paylaşım sitesinde yayınladığı ortaya çıktı.
Kaza, dün saat 23.30da Merkez Nilüfer İlçesi İzmir Yolu üzerinde meydana geldi. 22 yaşındaki Samet Emektar yönetimindeki otomobil, Beşevler Kavşağında aşırı hız nedeniyle direksiyon kontrolünü yitirince araç yol ayırma dubalarına çarparak sürüklendi. Yaklaşık 10 metre sürüklenen otomobil orta refüjde bulunan yön gösterme tabelalarının bulunduğu direğe çarparak hurda yığınına döndü. Araç içinde bulunan ve ön koltukta oturan emniyet kemeri takılı olmadığı için başı cama çarpan 41 yaşındaki İlhan Nalcı kaza yerinde öldü, 23 yaşındaki Hasan Berk Tütüncü camdan dışarıya fırladı. Araçta bulunan 22 yaşındaki Samet Emektar, 18 yaşındaki Orkun Nalcı ve 20 yaşındaki Oktay Niyazi Çelik otomobil içinde sıkıştı. 
HIZ TUTKUSU FECİ KAZAYA NEDEN OLDU / Foto Galeri

Çevrede kazayı görenlerin haber vermesi üzerine kaza yerine çok sayıda itfaiye, sivil savunma ve 112 Acil Servis ekipleri sevk edildi. Ekiplerin 1 saat süren çalışmalarının ardından aracın mekanik kısımları demir kesme makaslarıyla kesilerek durumları ağır yaralılar sıkıştıkları yerden çıkarılıp ambulanslarla Uludağ Üniversitesi Tıp Fakültesi, Çekirge Devlet ile Muradiye Devlet Hastanesine götürüldü. 

Polis ekipleri araç içinde yaptıkları araştırmada bira şişeleri buldu. Cumhuriyet Savcısı kaza yerinde yaptığı inceleme ardından İlhan Nalcının cesedini otopsi yapılmak üzere Adli Tıp Kurumu Morguna kaldırıp soruşturma başlattı. 

AMBULANSLA YARIŞ YAPMIŞLAR 

Kazada ağır yaralanan sürücü Samet Emektarın 10 gün önce kaza yaptığı araç ile bir ambulansla yarışırken çektirdiği görüntüsünü sosyal paylaşım sitesi Facebookta paylaştığı ortaya çıktı. Görüntülerde arkadaşlarıyla birlikte gezerken arkalarından gelen ambulansı solladıkları görülüyor. Ambulans sürücüsünün yavaş gitmesi nedeniyle dalga geçen gençler ambulans ile yarışıp aralarında gülüp sokak aralarında hız yapmaya devam ederken görülüyor.