Maşa, tutan eli de yakar
Başbakan Tayyip Erdoğan, terör konusunda AB ülkelerini eleştirerek, Teröristlerle artık arasına mesafe koyması gerekiyor. Bu terör öyle bir ateştir ki düştüğü yeri yaktığı kadar gün gelir kendisini tutan maşanın sahibini, kendisini tutan eli de yakar uyarısında bulundu. Çek Cumhuriyetinin başkenti Pragda konuşan Erdoğan, ABD Elçiliğine bomba olayına da değinerek, özetle şunları söyledi:
DESTEK ALAMIYORUZ 
Güvenlik ve istihbarat birimlerimiz olayın izini sürdüler. Kısa zamanda nereyle bağlantılı olduğunu tespit etmeleri bizleri mutlu etti. Karanlık noktalar varsa, olabilir, bunların zincir olarak devamı olabilir, bunların en kısa zamanda aydınlığa kavuşacağına inanıyoruz. Bu ve benzeri olayların ardından biz bıkmadan usanmadan Avrupa ülkelerine çağrı, uyarılarımızı yaptık. Yaşanan onca acıya, yitip giden onca cana rağmen bu insanlık dışı terörün önlenmesi noktasında bazı Avrupa ülkelerinden hala gereken desteği alamıyor, gereken ciddiyete sahip olamıyoruz.  
ALMANYA, VERMEDİ 
Türkiyede en kanlı cinayetleri işleyen teröristler, Avrupa ülkelerinde ellerini kollarını sallayarak serbestçe dolaşabiliyorlar. Terör örgütünü yöneten, bu kanlı eylemleri organize eden zanlıları bildirmemize, eylemlerini delilleriyle ortaya koymamıza rağmen maalesef bu kişilere hiçbir şekilde dokunulmuyor. Bakın Cuma günü ABD Elçiliğine saldırı düzenleyen kişinin Almanyada yaşadığı ve kaçak yollardan Türkiyeye girdiği tespit edildi. Aynı şekilde Pariste öldürülen terörist İnterpol tarafından aranıyordu. Almanyada gözaltına alındığında iadesini istedik, verilmedi. 
FRANSA DA AYNI 
Fransada olduğu tespit edildiğinde Fransaya yazı yazıldı cevap dahi gelmedi. Bunlara benzer çok sayıda örnekler var. Bana verilen cevap şu; bunlarla ilgili 4 bin yargı dosyası var ve bunları takip ediyoruz. Ya takip etmeniz bana netice vermiyor. Niye bana bunları teslim etmiyorsunuz, teslim edin. Çünkü bunun acısını çeken biziz. Milletimiz. Bu konuda hep beraber teröre ortak mücadele vermeliyiz ki başarılı olalım. Bizim artık bu dikkatsizliğe bu ilgisizliğe tahammülümüz kalmamıştır. 
ŞANGhAY RAHATSIZ ETTİ 
Ben Şanghay İşbirliği konusunu gündeme getiriyorum. Bundan bazıları rahatsız oluyor. Şanghay İşbirliği, ABnin alternatifi midir? O ayrı bir yapılanmadır, bu ayrı bir yapılanmadır. Rahatsız olmaya gerek yok. Müzakerelerin de ilelebet devam edemeyeceğini, ilelebet sürüncemede bırakılamayacağını herkes görmeli ve anlamalıdır. 
Çek işadamına vatandaşlık 
Başbakan Erdoğan, Türkiyede yatırım yapacak Çek işadamına vatandaşlık vereceğiz. Bu özgüvenimizden kaynaklanıyor. Yeter ki bu adımları birbirimize güvenerek atalım dedi. Erdoğan, AB konusunda da şunları söyledi: Türkiyenin ABye müracaatı eğer resmi müracaatı ele alırsak 50 yıla ulaşmış durumda. Bu süreç içinde Türkiyenin bu kadar oyalanması affedilir, dayanılır bir şey değildir. Adama sorarlar, 54 yıl siz Türkiye gibi bir ülkeyi kapıda niye bekletiyorsunuz? Türkiyenin, AB müzakerelerinde karşılaştığı sorunlar Türkiyeden değil ABden kaynaklanan sorunlardır. Önümüze çıkarılan engellere, yeni şartlara bakın, adalet ve vicdanla asla açıklanamayacağını göreceksiniz. Bugün artık Türkiyenin ABye değil, ABnin Türkiyeye ihtiyacı var. Sabırlıyız ama bir yere kadar.