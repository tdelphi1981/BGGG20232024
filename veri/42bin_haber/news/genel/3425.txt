Çanakkale'de minibüs kazası: 18 yaralı
Çanakkalede rampadan inen minibüs şoförü, önünde gerçekleşen kazada yaralanan yayayı son anda fark edip üzerinden geçmemek için aniden manevra yapınca bir evin duvarına çarparak durabilen araçtaki 17 kişi yaralandı. Şoförün çarpmamak için mavevra yaptığı yaralı yaya ile birlikte 18 kişi, hastanelere kaldırılarak tedaviye alındı.Kaza, dün akşam İntepe Rampasında meydana geldi. Balıkesirden Çanakkaleye gelen Cafer Doğan, yönetimindeki yolcu minibüsü ile kent girişine 15 kilometre mesafedeki rampadan inmeye başladı. Yaklaşık 10 dakika önce yolun karşısına geçmeye çalışırken sürücüsü ve plakası belirsiz bir otomobilin çarpıp kaçtığı, yol ortasında yerde yatan Emre Uyguru son anda fark eden minibüs şoförü Doğan, üzerinden geçmemek için aniden manevra yaptı. Kontrolden çıkan minibüs karşı şeride geçerek yol kenarındaki bir evin duvarına çarptı. Büyük bir gürültü ile duran minibüsteki yolculardan 17si yaralandı. Vatandaşların ihbarı üzerine kaza yerine jandarma ve çok sayıda sağlık ekibi geldi. 

Her iki kazada yaralanan 18 kişiye gelen acil yardım ekipleri, ilk müdahalede bulundu. Yaralılardan minibüs şoförü Cafer Doğan, yolcular Ali Koç, Muhammet Uzun, Salih Hilmi Erezdan, Rukiye Demirtaş, Gökhan Demirtaş, Cafer Rüzgar, Orkun Gündeldik, Mesut Gündeldik, Beriya Çoban ve Yonca Yalçın Çanakkale Devlet Hastanesine, Nusret Uçar, Ramazan Özen, İlker Yıldız ve Mecnun Girgin ile ilk kazada yaralanan Emre Uygur Çanakkale Tıp Fakültesi Hastanesine, yine yaralı yolculardan Ali Özdemir ve Gülsüm Şenkal ise Çanakkale Anadolu Hastanesine kaldırıldı. Tedaviye alınan 18 kişinin de sağlık durumlarının iyi olduğu belirtildi. Yolun karşısına geçmeye çalışan Uygura çarpıp kaçan siyah renkli otomobilin arandığı bildirildi. Kazayla ilgili soruşturma başlatıldı.