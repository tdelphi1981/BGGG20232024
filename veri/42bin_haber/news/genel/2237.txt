Yandı bitti kül oldu
Rusya'da sigara alarmı... Tiryakiler 2012'de 600 milyar rubleyi duman etti... Sağlık Bakanı isyanlarda: Ülkenin yüzde 32'si bağımlı!
 Rusya sigarayla savaşta önemli adım attı. Parlamentonun alt kanadı Duma'da, sigara yasağının genişletilmesiyle ilgili yasa teklifi verildi. Sigara tüketimini 2020'ye kadar yüzde 50 azaltmayı hedefleyen Rusya, gelecek yıl yüzde 15 düşüş planlıyor. Plan başarılı olursa, sadece 2013'de ülkenin kasasında kalacak rakam 110 milyar ruble (yaklaşık 6.3 milyar TL). Yasa teklifi görüşmelerinde Sağlık Bakanı Sergey Velmyakin'in verdiği rakamlar ise korkutucu...
 - 145 milyon nüfuslu Rusya'da sigara kullananların sayısı yaklaşık 44 milyon. Erkeklerin yüzde 60'ı, kadınların da yüzde 22'si sigara içiyor. 
 - Sigara erkeklerde ortalama yaşam süresini 9 yıl, kadınlarda da 5.6 yıl azaltıyor. 
 - Ruslar günde ortalama 18 sigara içerken, bu rakam AB'de 12.
 - Sigaranın neden olduğu sağlık sorunları ve tiryakilerin ülkeye faturası 600 milyar ruble (35 milyar TL).
 - Sigaradan hastalananların tedavi harcamalarını hesaplamak neredeyse imkansız.