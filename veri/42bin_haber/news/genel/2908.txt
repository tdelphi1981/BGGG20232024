Altına FED darbesi
ABD Merkez Bankasının (FED) Aralık ayı toplantısı tutanaklarında ABD piyasalarını şaşırtan tartışmaların yaşandığı ortaya çıktı.
Toplantı tutanaklarına göre, bankanın bazı üst yöneticileri kamuoyunda parasal genişleme olarak bilinen varlık alımlarının finans piyasaları üzerinde yarattığı risklerin kendilerini endişelendirdiğini dile getirdi.  
Para musluklarının kısılacağına ilişkin endişeler özellikle altını yerle bir etti. 3 Ocakta 1.663 dolar olan altının ons fiyatı, dün yüzde 2,1 değer kaybederek 1.62 dolarla 4.5 ayın en düşük seviyesine geriledi. 
2013 BİTMEDEN SONA ERMELİ 
FEDin para politikası kararlarını oylayan kuruldaki dar bir gruba atıfta bulunulan tutanaklarda, Yetkililerden bazıları finansal istikrar ve bilanço büyüklüğü hakkındaki endişeleri dile getirerek varlık alımlarının 2013 sona ermeden önce yavaşlatılması veya durdurulması şeklinde görüş belirtti denildi. FED yetkililerinin dile getirdiği endişelere rağmen merkez bankasının Aralık ayında aldığı varlık alımlarını artırma kararının yakın gelecekte devam edeceği görülüyor. 
Veriler 2007-09 yılları arasındaki finansal krizle birlikte FEDin hızla 2.9 trilyon dolara yükselen bilançosunun daha da büyümesi hakkında çekincelerin arttığını gösteriyor. 
TARİH BELİRTİLMİYOR 
FED bu kararla birlikte varlık alımlarını ayda 40 milyar dolar tutarında mortgage kredisine dayalı tahvil ve 45 milyar dolar tutarında Hazine tahvili olacak şekilde genişletmişti. FEDin para politikasını belirleyen Federal Açık Piyasa Komitesinin (FOMC) bazı üyeleri, varlık alımlarının 2013 sonuna kadar devam etmesi gerektiğini düşünürken, diğer bazıları da büyük çaplı varlık alımlarının gerekliliğine dikkat çekiyor fakat alımların ne kadar sürmesi gerektiği konusunda görüş belirtmiyor. 
SADECE ŞAHİNLER DEĞİL 
Tutanaklar varlık alımı politikalarının Fed içinde şahin olarak adlandırılan ve para politikasının gevşetilmesine muhalif olan alışılagelmiş grup dışında da endişe yarattığını gösteriyor.  
  

 