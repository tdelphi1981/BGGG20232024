Halep'te 65 genç erkeğin cesetleri bulundu
Suriyenin Halep şehrinde bir nehir kıyısında genç erkeklere ait en az 65 ceset bulundu. Suriye İnsan Hakları Gözlemevi cesetlerin hepsinin kafalarında ya da boyunlarında birer kurşun izi olduğunu söyledi.
Suriye İnsan Hakları Gözlemevi Bustan el Kasrı Ensariden ayıran Kuveyk Nehrinin kıyısında bulunan 65 cesetten fazlası olabileceğini belirtti. 
Bölgeyi kontrolü altında tutan Özgür Suriye Ordusundan (ÖSO) komutan Ebu Seda ise en az 68 cansız beden bulduklarını ancak aramalarının sürdüğünü ifade etti. 
Ebu Seda, Şu ana kadar 68 bedene ulaştık. Bazıları 12-19 yaşları arasındaydı. Rejim tarafından infaz edilmişler dedi. 
İKİ TARAF BU GÖRÜNTÜLERLE İLGİLİ BİRBİRİNİ SUÇLADI 
ÖSO: 100'Ü AŞABİLİR
Ebu Seda ölü sayısının 100ü aşabileceğini belirterek, Suda hala birçok beden var, onları çıkarmaya çalışıyoruz diye konuştu. 
Hükümetten bir yetkili ise ölü bulunanların büyük bir kısmının daha önce kaçırılmış olduğunun bildirildiğini söyledi. 
Hükümet yetkilisi Beşar Esad rejiminin isyancılar için kullandığı ifadeyle teröristleri suçlarken, Terörist gruplarca kaçırıldılar ve onların kontrolündeki Bustan el Kasrda bir parkta infaz edildiler dedi. 
"TERÖRİSTLER"İ SUÇLADILAR
Hükümet yetkilisi Beşar Esad rejiminin isyancılar için kullandığı ifadeyle teröristleri suçlarken, Terörist gruplarca kaçırıldılar ve onların kontrolündeki Bustan el Kasrda bir parkta infaz edildiler dedi. 
AFPye telefonla açıklama yapan yetkili, Şimdi bu terörist gruplar kendi kontrolleri altındaki Kuveyk Nehrinden çıkarılan cesetleri göstererek bir medya kampanyası yapıyor diye konuştu.

Yetkili şöyle devam etti: Kurbanların bazılarının silahlı terörist gruplar tarafından kaçırıldığı ve ailelerinin serbest bırakılmaları için birçok girişimde bulunduğu teyit edildi. Cesetlerin güvenliğini sağlar sağlamaz öldürülenlerin kimliklerini açıklayacağız. Ancak bu zor bir süreç çünkü bölge terörist grupların elinde dedi. 
Olay yerinde bulunan bir kişi de ölenlerin üzerlerinde kimlik bulunmadığını ifade etti.