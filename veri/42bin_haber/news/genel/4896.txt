Dentinho 1 ay yok
Beşiktaş'ın Brezilyalı futbolcusu Dentinho, bugün yapılan antrenmanda yaşadığı sakatlık sonrası kalça kasındaki kısmi yırtık nedeniyle yaklaşık 1 ay sahalar uzak kalacak.
Spor Toto Süper Lig'in ikinci yarısında henüz galibiyeti bulunmayan Beşiktaş, kötü sonuçların yanı sıra üst üste gelen sakatlık haberleriyle de sıkıntıya düştü. 
Siyah-beyazlılarda golcü futbolcu Hugo Almeida'dan sonra bugün yapılan antrenmanda sakatlanan yeni transfer Dentinho da en az 1 ay sahalardan uzak kalacak. 
Beşiktaş Kulübü Doktoru İsmail Başöz, Dentinho'nun sağlık durumuyla ilgili yaptığı açıklamada, Bu sabah yapılan antrenmanda sağ kalçasında ani ağrı oluşan Dentinho'nun, Acıbadem Fulya Sporcu Sağlığı Merkezi'nde yapılan muayene ve MR tetkikleri sonucunda, sağ kalça gluteus medius kasında kanama ve ödem ile karakterize grade 2 strain (kısmi yırtık) tespit edilmiştir. Dentinho'nun tedavisi 4 ila 5 hafta arası sürecek ifadelerini kullandı. 
Siyah-beyazlılarda, Hugo Almeida da son oynanan Kardemir Karabükspor maçında sakatlanmış ve tedavisinin 4-6 hafta arasında süreceği açıklanmıştı.