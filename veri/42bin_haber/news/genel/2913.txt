Kafayı üşütmüş olmalı
Yüksek vergi ödememek için Fransayı terk etme kararı alan Gerard Depardieuye Rusya vatandaşlığı verilmesi Rusyada alay konusu oldu. Fransızlar ise Rus vatandaşlığı kâğıt üzerinde kalır, ama o Fransız kalacaktır diye kendilerini teselli ediyor.
FRANSA Cumhurbaşkanı François Hollandeın zenginlerden almak istediği yüzde 75lik gelir vergisini protesto etmek için ülkeyi terkedeceğini açıklayan ünlü aktör Gerard Depardieunün Rusya vatandaşlığını kabul etmesi Fransızları şoke etti, Rusyada ise alay konusu oldu.
Depardieunün fazla vergi ödememek için Belçika vatandaşlığına geçeceğini söylemesi üzerine Rusya Devlet Başkanı Vladimir Putin, önceki gün Fransız aktöre jet hızıyla pasaport çıkarmıştı. Depardieu, bunun üzerine Rus medyası için bir teşekkür mektubu kaleme aldı. 
Özünde Fransız kalır 
Fransız aktör, vatandaşlık başvurusunu bizzat yaptığını belirterek, Kültürünüze, zekanıza hayranım. Ve Rusça öğreneceğim dedi. Depardieu mektubunu Yaşasın Rusya, teşekkürler diye bitirdi. Ancak Depardieunün, Rusya büyük demokrasi, Vladimir Putini çok seviyorum gibi sözleri Fransızları üzdü, Rusları da şaşırttı. Nitekim Rus medyası ve sosyal medya, Depardieu yorumlarından geçilmiyor. Vladimir Sokolov isimli bir Facebook kullanıcısı, Demokrasimizden etkilenmiş- kafayı üşütmüş olmalı dedi. 64 yaşındaki aktörün, emeklilik yıllarında Rusyaya taşınması halinde durumunun hiç de kolay olmayacağı yorumları da yapıldı. Gazeteci ve blogger Anton Orekh, Moscow Echo radyosunun internet sitesinde Bir mağazada alışveriş arabalarını iterken rastlaşırız, bir poliklinikte kan verme kuyruğunda ya da sosyal güvenlik kurumunda diyerek aktörü tiye aldı. Ülkenin en tanınmış oyuncularından olan Depardieunün kararı Fransada da farklı tepkilere yol açtı. Sosyalist milletvekili Christopher Cambadelis, Bu tür haberlere gereğinden fazla önem vermeyin, Rus vatandaşlığı kağıt üzerindedir. Kalbimle inanıyorum ki, Depardieu Fransız olarak kalacak dedi. 
Brigitte Bardot: Ben de giderim 
ESKİ Fransız oyuncu, yeni hayvan aktivisti Brigitte Bardot, Fransa Cumhurbaşkanı François Hollandea bir mektup yazdı ve Rus vatandaşlığına geçip, ülkeyi terkederim tehdidinde bulundu. BBnin Rus vatandaşlığına geçme gerekçesi ise Gerard Depardieudan farklı. Bardot, mektubunda Ülkemiz, hayvan mezarlığına dönüyor diyerek, Lyon hayvanat bahçesindeki tüberküloz hastası Baby ve Nepal adlarındaki fillerin ötanazi yöntemiyle öldürülmesi halinde, Rus vatandaşlığına geçip Fransayı terkedeceğini söyledi. İki filin, Lyon hayvanat bahçesindeki diğer hayvanların hayatını da tehlikeye attığı, bu nedenle uyutulması gerektiği savunuluyor. Hayvanların daha önce çalıştığı sirkin sahibi Gilbert Edelstein, Noel döneminde fillerin uyutulmaması için geçici olarak uygulamayı durdurma kararı almıştı. Bardot, ötanazi kararının tamamen kaldırılmasını istiyor.