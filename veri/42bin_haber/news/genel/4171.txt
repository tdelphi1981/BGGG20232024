İsimsiz kahraman!
İstanbulda yapılacak dünyanın en büyük havalimanı için düğmeye basıldı. 150 milyon yolcu kapasiteli havalimanının ihalesi 3 Mayısta yapılacak. Proje, Yap-İşlet-Devret modeliyle gerçekleştirilecek. En az 7 milyar euroya malolması beklenen projenin işletme süresi 25 yıl olacak. En fazla kira ödemeyi taahhüt eden ihaleyi kazanacak.
DÜNYANIN en büyük havalimanı İstanbulda yapılacak. 3üncü havalimanı 3 Mayısta ihaleye çıkıyor. 7 milyar euroya malolması beklenen havalimanı projesi Yap-İşlet-Devret modeliyle gerçekleştirilecek. İşin başında işletme süresi 25 yıl olarak sabitlenecek. En fazla kira ödemeyi taahhüt eden ihaleyi alacak. Şartnamede işletmeciye toplam 12 yıl için 342 milyon yolcu garantisi verilecek. 
3. HAVALİMAIYLA İLGİLİ BİLİNMESİ GEREKEN HERŞEY - ANALİZ 
KARADENİZ SAHİL ŞERİDİ 
Projeyle ilgili detayları anlatan Ulaştırma, Denizcilik ve Haberleşme Bakanı Binali Yıldırım, şunları söyledi: Yeni İstanbul Havalimanı, İstanbulun Avrupa yakasında Yeniköy ve Akpınar yerleşim yerleri arasında, Karadeniz sahil şeridinde yer alan yaklaşık 77 milyon metrekare büyüklüğündeki bir alana yapılacak. Bu alan bölgenin ekolojik dengesi, rüzgar verileri, doğal ve yapay mania durumları dikkate alınarak belirlendi. Söz konusu arazi Çevre ve Şehircilik Bakanlığı tarafından rezerv alan olarak ilan edildi. Yapılan işbirliği protokolü gereği Çevre ve Şehircilik Bakanlığı kamulaştırma çalışmalarını yürüttü. Çevresel Etki Değerlendirmesi (ÇED) çalışmaları da Çevre ve Şehircilik Bakanlığınca sürdürülüyor. Yeni İstanbul havaalanı, Kanal İstanbul ve bu bölgeye yapılacak yeni şehir projesi, İstanbulun merkezine raylı ve karayolu bağlantılarını da dahil etmek suretiyle yeni bir ekosistem oluşturacak. 
DÖRT ETAPTAN OLUŞACAK  
Proje dört aşamada gerçekleşecek. Havaalanının ilk etabının bitirilme süresi yer tesliminden itibaren azami 4 yıl olarak öngörüldü. Süre daha da aşağıya çekilmeye çalışılacak. 2, 3 ve 4. etapların yapımı işletme süresi içinde olacak. Ödemeler yıllık taksitler halinde yapılacak. İhale yapıldıktan sonra yüklenici firmaya kredi işlemlerini beklemeden yüzde 20 öz kaynakla işe başlama şartı konuldu.  
42 AYDA TAMAMLANACAK 
Bakan Yıldırımın verdiği bilgiye göre; 4 etaptan oluşacak yeni havalimanının ilk etabı, ihalenin karara bağlanmasından ve yer teslimi yapılmasından itibaren 42 ay içerisinde tamamlaanacak. Havalimanının ilk etap inşaatında hatırı sayılır ölçüde bir toprak hareketi olacak. Bu toprak hareketi bugüne kadar karayolu, demiryolu ve havaalanı projelerinde gerçekleşen toprak hareketinin çok çok üzerinde. İnşaatta kullanılacak demir çelik miktarı yaklaşık 350 bin tonu bulacak.  
İsmini koyan biri çıkar 
HAVALİMANININ isiminin ne olacağı sorusuna da Binali Yıldırım, Büyük bir proje, zor bir işe girdik. Türkiye bu büyüklükteki bir projeyi ilk kez yap işlet devret modeliyle gerçekleştirecek. Bizim işimiz eserleri ortaya çıkarmak, biz yapalım isim koyacak birileri çıkar. Eser ortaya çıkınca sahibi çok olur. Önemli olan eseri ortaya koymak dedi. 
İhalede yarış nasıl olacak 
· Projede, işletme ve yapım süreleri değil, idareye belirli bir işletme süresinde ödenecek kira yarıştırılacak. 
· İşin başında işletme süresi 25 yıl olarak sabitlenecek. 
· İşletme süresi yapım işlerinin tamamlanmasını takip eden ve havaalanının işletmeye alınmasıyla birlikte başlayacak.
· İstekliler tekliflerini verirken yatırım bedeli, yapım süresi ve işletme süresini dikkate alarak 25 yıllık işletme süresi için Devlet Hava Meydanları İşletmelerine ödeyecekleri toplam kira bedelinde yarışacaklar.
· Teklifler teknik değerlendirilecek.
· İkinci aşamada da fiyat zarfı açılacak. 
· Daha sonra kira bedelleri yarıştırılacak.
· En fazla kira ödemeyi taahhüt eden kazanacak.