Viktoria Plzen 0-1 Fenerbahçe
F.Bahçe, UEFA Avrupa Ligi 3. tur ilk maçında Viktoria Plzen'i Çek Cumhuriyetindeki maçta 1-0 mağlup etti ve İstanbul'daki rövanş öncesi büyük bir avantaj yakaladı.
Sarı lacivertlilere galibiyeti getiren gol 81. dakikada Webo'nun kafasından gelirken, golde Gökhan Gönül'ün sağ kanattan mükemmel ortası taraftarlardan alkış aldı. Bu sonuçla 14 Mart Perşembe günü Şükrü Saracoğlu Stadı'nda oynanancak rövanş maçı öncesi Fenerbahçe çok büyük bir avantaj elde emiş oldu. 

MAÇTAN KARELER - Süleyman ARAT'ın objektifinden 
F.BAHÇE NASIL TUR ATLAR?

İstanbul'daki maçta Fenerbahçe her türlü galibiyet ve beraberlik halinde turu geçen taraf olacak. 90 dakikanın 1-0 Vİktoria Plzen'in üstünlüğü ile bitmesi durumunda ise karşılaşma uzayacak. 1-0 dışındaki tüm mağlubiyetler ise Fenerbahçe Avrupa defterini kapatacak. 
AYKUT KOCAMAN: HENÜZ İLK YARI BİTTİ, 1-0 ÖNDEYİZ 
MAÇIN AYRINTILARI 

Stat: Doosan Arena
Hakemler: Gianluca Rocchi, Elenito Di Liberatore, Gianluca Cariolato (İtalya)
Viktoria Plzen: Kozacik, Rajtoral, Cisovsky, Prochazka, Reznik, Darida, Horvath, Duris (Dk. 69 Fillo), Kolar (Dk. 89 Hejda), Kovarik, Bakos (Dk. 60 Tecl)
Fenerbahçe: Volkan Demirel, Gökhan Gönül, Bekir İrtegün, Yobo, Ziegler, Mehmet Topal, Selçuk Şahin, Kuyt, Cristian, Sow (Dk. 83 Caner Erkin), Webo (Dk. 85 Mehmet Topuz)
Gol: Dk. 81 Webo (Fenerbahçe)
Sarı kart: Dk. 51 Ziegler (Fenerbahçe)

KADROLARDA ZORUNLU DEĞİŞİKLİK 
Fenerbahçe Teknik Direktörü Aykut Kocaman, UEFA Avrupa Ligi'nde deplasmanda Çek Cumhuriyeti'nin Viktoria Plzen takımıyla oynadıkları 3. tur ilk maçında ilk 11'de zorunlu değişiklikler yaptı. Spor Toto Süper Lig'de Beşiktaş ile yapılan derbi maçta ilk 11'de forma giyen, ancak ismi UEFA listesinde bulunmayan Emre Belözoğlu ile cezalı olan Raul Meireles ve Egemen Korkmaz, Viktoria Plzen maçı kadrosunda yer alamadı. Kocaman, bu oyuncuların yerlerine savunmada Joseph Yobo, orta sahada da Selçuk Şahin ve Mehmet Topal'a görev verdi.

FENERBAHÇE TARAFTARLARINI UYARDI

Fenerbahçe Kulübü, karşılaşmayı izlemek üzere stada gelen taraftarlarına bildiri dağıtarak, uyarılarda bulundu. Bildiride kulübün UEFA Avrupa Ligi'nde seyirci ve saha olayları nedeniyle cezalar aldığı belirtilerek, taraftarlardan maç sırasında güvenlik ve disiplin kurallarına uymaları istendi. Bu arada, karşılaşmanın UEFA tarafından yüksek riskli maç kategorisinde değerlendirildiği ve UEFA delegesi dışında bir de güvenlik temsilcisi atandığı bildirildi. Diğer yandan, karşılaşma öncesi stat çevresinde güvenlik önemleri alındı.

MEIRELES TRİBÜNDE

UEFA Tahkim Kurulu tarafından 3 maçlık cezası bugün onanan Raul Meireles karşılaşmayı tribünden izledi. Cezasının indirilmesi ihtimaline karşı dün takımla Plzen'e gelen Portekizli futbolcu, cezası onanınca maç kadrosunda yer alamadı.

BİLETLER KARABORSA

Viktoria Plzen-Fenerbahçe maçının biletleri kara borsaya düştü. Avrupa'nın çeşitli ülkelerinden karşılaşmayı izlemek için Plzen'e gelen Fenerbahçeli taraftarlar, maç öncesi stat çevresinde bilet bulmaya çalıştı. Fenerbahçe'ye ayrılan tribünün biletleri tükendiği için Türk taraftarların, Viktoria Plzen tribünlerinden bilet aldığı görüldü. Biletlerin kara borsada 150-200 avroya çıktığı öğrenildi. Rakip takımın tribünlerinden bilet alan bazı Fenerbahçeli taraftarlar, karşılaşmayı Viktoria Plzen taraftarlarıyla birlikte izledi. Öte yandan, kendilerine ayrılan bin 200 kişilik tribünü dolduran sarı-lacivertli taraftarlar takımlarını coşkuyla destekledi. Viktoria Plzen taraftarları da maça büyük ilgi gösterirken, tribünlerde boş yer kalmadı. 
AMSTERDAM'A GİDİYORUZ 
F.BAHÇE eski kaptanı attığı tweetlerle sarı lacivertlileri kutlarken, UEFA Avrupa Ligi final maçının oynanacağı Hollanda başkentini kastederek, Amsterdama gidiyoruz diye yazdı. Alex de Souza, dün akşam önce Fenerbahçelilerin, twitterda maçı izleyip izlemeyecekleri sorusuna muhatap oldu. Buna, Yok, idman var diye yanıt veren Brezilyalı yıldız, karşılaşma sonrası ise, Tebrikler FB dedi. Alex, son olarak da, Amsterdama gidiyoruz diye tweet attı. 
'PAZARDAN SONRA BU ÇOK İYİ OLDU' 
MAÇ sonrası karşılaşmayı değerlendiren tek golün sahibi Webo, Pazar günü kaybettiğimiz maçın ardından ortaya koyduğumuz mücadele çok yüksekti. Bu derece kaliteli oyuncularla oynamak çok güzel bir şey, böyle maçlar kazandığımız zaman da herkes mutlu oluyor dedi. Kamerunlu oyuncu, bacağında bir çekme hissettiği için oyundan çıktığını sözlerine ekledi.