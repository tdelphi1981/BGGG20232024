Deprem uzmanlarına rekor ceza
İtalya'da 2009'da 309 kişinin yaşamını yitirmesine neden olan 6,3 büyüklüğündeki depremi öngörememekle suçlanan 7 uzmana, 6 yıl hapis cezası verildi.
 Yüksek Riskler Komisyonu'nu üyesi uzmanların depremi önceden tahmin edemeyerek, kasıtsız adam öldürme ve ihmal gibi suçlar dolayısıyla L'Aquila kentinde 7 uzman hakkında bir seneyi aşkındır süren dava sonuçlandı.
 L'Aquila Mahkemesi'nden akşam saatlerinde açıklanan karara göre, deprem mahallindekileri depreme karşı uyarmayarak adam öldürmeye neden oldukları iddia edilen dönemin Yüksek Riskler Komisyonu üyeleri Franco Barberi, Enzo Boschi, Mauro Dolce, Bernardo De Bernardinis, Giulio Selvaggi, Claudio Eva ve Gianmichele Calvi'ye, 6'şar yıl hapis cezası ve tüm kamu görevlerinden men cezası verildi.
 Savcılık makamının geçen eylül ayında açıkladığı mütalaasında 7 uzman için 4 yıl hapis cezası istenmişti. Mahkemenin birden fazla kişinin ölümüne sebebiyet verildiği için 6 yıl hapis cezasına hükmettiği kaydedildi.
 Mahkeme boyunca savunmalarını depremin önceden bilinemeyeceği tezi üstüne kuran uzmanlar, kararın açıklanmasından sonra şaşkınlıklarını ve üzüntülerini gizleyemedi.   AA