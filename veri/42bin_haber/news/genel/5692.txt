Avrupa'da bir ilk
Avrupa'nın en kuzeyinde yer alan İskandinav ülkesi İzlanda cinsel içerikli siteleri yasaklamaya hazırlanıyor. Eğer bu gerçekleşirse İzlanda, cinsel içerikli filmlerin indirilmesini engelleyen ilk Avrupa ülkesi olacak.
İzlanda hükümeti, bu tür içerikleri engelleyerek kadınlara yönelik cinsel şiddeti azaltmayı ve çocukları korumayı hedefliyor. Söz konusu gelişmeyle ilgili açıklama yapan İzlanda İçişleri Bakanı, şu sözleri kaydetti: "Ay'a insan gönderilebiliyorsa, cinsel içerikli sitelerle de pekala başa çıkabiliriz."

AVRUPA'DA BİR İLK

İzlanda hükümetinin bu yönde bir işlemi hayata sokması halinde cinsel içerikli sitelerin engellendiği ilk Avrupa ülkesi İzlanda olacak. Daha önce Çin, İran ve çeşitli Arap ülkelerinde benzer girişimler olmuş ve internetteki bu tür içeriklere sansür uygulanmıştı.

DailyMail'in haberine göre olay sadece cinsel içerikli sitelerin engellenmesiyle sınırlı kalmayabilir. Buna göre İzlanda, bu tür sitelerde kredi kartı kullanımını ortadan kaldırabilir. 

Cinsel içerikli sitelerin yasaklanmasıyla ilgili taslağı meclise sunan İzlanda İçişleri Bakanı Ogmundur Jonasson, bu tür sitelerin cinsel şiddeti artırdığını ve çocuklar üzerinde psikolojik rahatsızlıklar yarattığını savundu. 

Bakanın özellikle "Ay'a gidebiliyorsak bu siteleri de engelleyebiliriz" kıyaslaması ise globalde epey tartışılacak gibi görünüyor.