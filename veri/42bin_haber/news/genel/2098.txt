Başbakan Erdoğan, ocakta 'ticari safari'ye hazırlanıyor
Erdoğan, 2013'ün ilk seferlerinden birini Afrika'ya yapacak. Senegal, Gabon ve Nijer'e gidecek Başbakan'ın programına işadamı ordusu eşlik edecek
 Hakkı KURBAN / ANKARA
 Başbakan Recep Tayyip Erdoğan, 2013'ün ilk kapsamlı ziyaretini Afrika'ya yapacak. Erdoğan, son dönemde ilişkilere yeni bir rota çizilen Senegal, Gabon ve Nijer'e gidecek. Bakanlar ve işadamlarıyla birlikte üç ülkeyi kapsayacak 'ticaret safarisi'nde hedef, küresel krizin gölgesinde yeni işbirliklerinin kapısını aralamak. Erdoğan'ın Afrika ziyaretinin kesin tarihi belirlenmemekle birlikte ocak ayında yapılması öngörüldü. Bakanlar ve milletvekillerinin yanı sıra kalabalık bir işadamı ordusu da Erdoğan'a eşlik edecek.  
 
 16 MİLYAR $ TİCARET
 SAHRAALTI Afrika ülkeleriyle 2000 yılında 742 milyon dolar olan ticaret hacmi, bu yılın ocak-ekim döneminde 5.4 milyar doların üzerine çıktı. Aynı dönemde Afrika kıtası sıyla olan ticaret ise 16 milyar dolara ulaştı. 
 AK Parti hükümeti, kendisinden önce 12 olan büyükelçilik sayısını 34'e çıkardı. Farklı alanlara yayılan çalışmalar, ekonomik ilişkilere de yansıdı.
 23 ticaret müşavirliği kuruldu
 20'den fazlası bakan düzeyinde olmak üzere, 57 ülke ve 11 uluslararası/bölgesel örgütün katılımı ile ikinci İstanbul Somali Konferansı 31 Mayıs-1 Haziran 2012 tarihlerinde İstanbul'da gerçekleştirilmişti. Çoğu Afrika ülkelerinde olmak üzere 2012 yılında 23 yeni merkezde ticaret müşavirlikleri kuruldu.