Gece gündüz kayak keyfi
Kayak tutkunlarına güzel haber. Erzurum'da bir otel, gece aydınlatmaları sayesinde müşterilerine 24 saat kayak keyfi sundu. Yeni yıl tatili için Palandöken'e gelen turistler kış olimpiyatları atmosferinde kayak yaptı
 Levent AKPINAR/ERZURUM
 Palandöken Xanadu Otel Türkiye'de ilk kez gece aydınlatması ile 24 saat hizmet veren kayak pisti açtı. Yeni yıla girerken hizmet vermeye başlayan otel yerli ve yabancı turistlerin akınına uğradı. 8 kilometre uzunluğundaki pistte gece de kayak yapan turistler, kendilerini olimpiyatlarda hissettiklerini söyledi. Otelin İdari İşler Müdürü Ömer Akca, 'Rusya, Ukrayna, Polonyalı turistler ve yerli turistlerle kış mevsiminin güzelliğini hep birlikte yaşıyoruz' dedi.
 PİST EĞİMİ KURALLARA UYGUN
 BÜTÜN pist eğimlerinin Uluslararası Kayak Federasyonu (FIS) kurallarına uygun olarak yapıldığını, belirten Akca, 'Akşam 20:00'den sabah 08.00'e kadar tüm pistler snowtracklarla hazır hale getiriliyor. Pistlerde oluşturulan özel aydınlatma sistemiyle Erzurum'a gelen kayak severler 7 gün 24 saat kayak yapma imkanına sahip oluyor. Lifler, pistler ve ışıklandırma dahil olmak üzere büyük bir yatırım yaptık diye konuştu.