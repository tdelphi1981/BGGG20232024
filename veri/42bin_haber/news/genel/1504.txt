RTÜK o yayınlara el koydu
Yorumcu Erman Toroğlunun yayında Galatasaray taraftarlarına yönelik olarak söylediği "hayvan" sözü ile Hakem Fırat Aydınus'un evinin önündeki yayın nedeniyle büyük tepki çeken Beyaz TV'deki program için RTÜK harekete geçti.
Spor programlarında gerilimin giderek tırmanması üzerine RTÜK spor programlarının yapımcıları ve sunucularıyla bir araya gelecek. RTÜKten yapılan açıklamada, son dönemde spor programlarında gerilimin yükseldiğine ve buna bağlı olarak izleyicilerden gelen şikayetlerin giderek arttığına dikkat çekildi.  
EN ÇOK ŞİKAYET SPOR PROGRAMLARINA 
İzleyicilerin son olarak 18 Kasım 2012 tarihinde Beyaz TVde, Hakem Fırat Aydınusla ilgili yorumların yapıldığı Beyaz Futbol programına ve TV8de yayınlanan, Erman Toroğlunun Galatasaray taraftarlarına yönelik ifadelerinin yer aldığı Telegol programına yoğun tepki gösterdikleri bildirildi.  
Söz konusu programlarda kullanılan üslubun tepkilere yol açtığı vurgulanarak, sadece iki spor programı ile ilgili olarak 19-21 Kasım 2012 tarihleri arasında izleyicilerden 4 bin 464 adet şikaet geldiği belirtildi. 19-20 Kasım 2012 tarihinde RTÜKe gelen bildirimlerde Telegol programı en çok şikayet alan program olarak kaydedildi. İki günde gelen toplam 4 bin 546 adet bildirimin 4 bin 135 adedinin (yüzde 91) TV8de yayınlanan Telegol programı hakkında olduğu bildirildi. Beyaz TVdeki Beyaz Futbol programıyla ilgili olarak da RTÜKe 329 şikayet geldi. İzleyiciler sosyal medyadaki RTÜKe ait hesap üzerinden de tepkilerini gösterdiler. 
FIRAT AYDINUSA YÖNELİK AĞIR İFADE

18 Kasım 2012 tarihinde Beyaz TVde yayınlanan Beyaz Futbol programında, yorumcular tarafından argo ifadeler kullanılmış, Hakem Fırat Aydınusa yönelik ağır ifade ve yorumlara yer verilmişti. 
HAYVAN SÖZÜ 
İzleyicilerin yoğun şikayetlerine neden olan, 19 Kasım 2012 tarihinde TV8de yayınlanan Telegol programında ise, Manchester United futbol takımı ile Galatasaray futbol takımının şampiyonlar ligi müsabakası için yurda gelen konuk ekibi karşılamaya giden taraftarların yaptıkları taşkınlıkları ekrana getirilmişti. Program konuğu Erman Toroğlu, Bunu yapanlar hayvandır. Bakın bunu yapanlar buradakiler hayvandır Bu hayvan ve köpekler Türkiyenin imajını yerlerde süründürüyorlar yorumunu yapmıştı.  
CEZA GÜNDEMDE 
Her iki programla ilgili olarak RTÜK uzmanları tarafından yapılan tespitleri içeren raporların, Radyo ve Televizyon Üst Kurulunun 27 Kasım günkü toplantısında değerlendirilerek karara bağlanması bekleniyor. 
ERMAN TOROĞLU'NDAN AÇIKLAMA 
Yorumcu Erman Toroğlu, RTÜK'e yapılan şikayetlerle ilgili olarak hurriyet.com.tr'ye şu açıklamaları yaptı:  
"Daha hala bazı şeyleri çarpıtıyoruz. RTÜK'ün ceza vereceğini hiç sanmıyorum çünkü hala daha bazı gruplar Biz her şeyi yaparız, kırar dökeriz, parçalarız, sonra da yön değiştirir  yırtarız diyorlar. Benim söylediğim kelime çok açık ve net bir biçimde Yeşilköy Havaalanı dış hatlarda camları çerçeveleri kırıp polise hakaret eden ellerinde ne varsa polise ve oradaki masum insanlara sallayan şahıslar içindir. Görüntüler net bir biçimde bunları gösteriyor. Benim de konuşmalarım çok net bir biçimde bu şahıslar içindir. Zaten Galatasaray'ı seven hakiki Galatasaraylılar, kulübünü sevenler bu işlere karşılar. Beyler; bu seyircilere bu bir avuç azgın seyirci grubuna prim tanırsanız düzgün ve güzel seyirciyi tribünden kaçırırsınız. Benim söylediğim kelimeyi yıllar önce İngiltere Başbakanı aynı gruplar için söylemiştir ve UEFA'nın İngiliz takımlarına verdiği cezalar için başbakanın "Eğer bunlar akıllanmadıysa cezaları uzatın" cümlesi vardır. Tahmin ediyorum ki RTÜK, Türkiye'de bir ilki başlatıp gerektiği yerlere gerekli cevabı tokat gibi verecektir. Bu işlere karışmamış sadece takımını destekleyen Galatasaray taraftarları benim bu kelimemin yüzde 100 dışındadır. Zaten konuşmalarda da bu açıkça gözüküyor." 
RASİM OZAN KÜTAHYALI'DAN AÇIKLAMA 
Beyaz TV yorumcusu Rasim Ozan Kütahyalı ise hurriyet.com.tr'ye şunları söyledi: 
"RTÜK'ün kararını tam detaylı bilmiyorum ama kanal konuyla ilgili detaylı bir açıklama yapacaktır. Fırat Aydınus'un evine muhabir göndeirlmesinin yanlış olduğunu da ben programda da söylemiştim zaten."