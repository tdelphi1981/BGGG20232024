Kovarsanız bir daha gelmeyebiliriz
BDP Eşbaşkanı Gültan Kışanak, kendilerini hedef alan Başbakan'a aynı sertlikte yanıt verdi. 1994'te DEP'li vekillerinin tutuklandıklarını hatırlatan Kışanak şöyle dedi:
 'Bu kez bir daha Kürtleri bu parlamentodan kovarsanız, Kürtler bir daha bu parlamentoya gelip gelmemeyi düşünürler. Tabii ki hiçbir şey 1994'deki gibi değildir. Başbakan '1994'deki tablonun sadece yaka paça kısmını ayıklarız, biraz bunları kibarca göndeririz, ondan sonra istediğimiz siyasi süreci yürütürüz' diye düşünüyorsa, yanılıyor. 1994 tekerrür etmez. Herkes bunu çok iyi bilmeli.'
 12 EYLÜL'ÜN KANKASI
 Başbakan'ın BDP'nin Meclis'teki varlığımızdan rahatsız olduğunu belirten Kışanak, 'Siz ve temsilcisi olduğunuz 12 Eylül zihniyeti, 'Kürtler bu Meclis'e gelmesin' diye yüzde 10 barajı koydunuz, Zaten 12 Eylül faşist darbesiyle kankasısınız' dedi.'Dokunulmazlıklar kaldırılacak ama tutuklanmayacaklar' denildiğini de anımsatan Kışanak, 'Sanki 8 milletvekili cezaevinde tutuklu değil. Bu laf o kadar boş ki. 8 milletvekilinin Meclis'e gelmesini engelleyen bir irade var' dedi. 
 Kışanak çıkışta da Öcalan'ın kardeşi Mehmet Öcalan'ın, AKŞAM'ın dünkü manşetinde yer alan 'Ağabeyim '15 - 20 gün içinde yeni bir açılım olabileceğini, derin güçler sabote etmezse, bu açılımdan netice alınabilir' dedi' sözlerini şöyle yorumladı: 'Derin devlet provake ediyor mu etmiyor mu, yaşananlara bakın oradan da görürsünüz.' ANKARA