Devletten ikinci araziye yüzde 20 indirim
Birden fazla 2/B arazisi olanlara kolaylık geliyor. Vatandaşın ikinci 2/B arazisinin alanı 400 metrekareyi geçmiyorsa rayiç bedel yüzde 50 hesaplanacak.
 HAK sahiplerine doğrudan satılacak olan taşınmazların satış bedeli; taşınmazın yüzölçümünün 400 metrekareye kadar olan kısmı için rayiç bedelin yüzde 50'si, fazlası için rayiç bedelin yüzde yetmişi üzerinden hesaplanarak belirlenecek. Birden fazla taşınmazda hak sahibi olunması halinde yüzde 50 satış bedeli hesaplaması, hak sahibinin tercih edeceği sadece bir taşınmaz için uygulanacak. Bir taşınmazdaki hak sahipliğinin devredilmesi halinde yüzde 50 satış bedeli hesaplaması, taşınmazın sadece 400 metrekaresi için ve hak sahiplerinin taşınmazdaki hisselerine oranlanarak yapılacak.   
 PEŞİNDE satış bedeline yüzde 20 oranında indirim uygulanacak ve bu bedel tebligat tarihinden itibaren 3 ay içinde ödenecek.   