Yalova gibi
Almanyanın Münih kentinde iki çınar ağacını kurtarmak için Münih kenti merkezindeki Nazi Kurbanları Meydanında yeniden düzenleme çalışmaları başladı.
 
Anıtsal bir meşalenin devamlı yandığı meydanda 80 yıl önce dikilen ağaçların da başka bir yere nakledilmesi gündeme geldi. İki çınar ağacını aylar süren çalışma ile kesmeyip, 5 metre yan tarafa yeniden dikilmesi planları yapıldı. Münihin ünlü Odeonsplatz yanındaki alana çınar ağaçlarının taşınması için 500 bin Euro masraf edildi. Meydandaki yeni düzenleme nedeniyle yaklaşık üç ay önce başlayan hazırlık çalışmaları olumlu sonuç verdi ve iki çınar ağacı önceki gün zorlu bir operasyonla yeni yerlerine nakledildi. Her biri yaklaşık 20 metre yüksekliğinde ve 150 ton ağırlığında olan çınar ağaçlarının çevresi toprak seviyesinin metrelerce altından titiz bir çalışmayla toprağıyla birlikte demir plakalarla kaplı kutu içine alındı. Sonra, çelik halat ve gövdesine sarılan ipler ile dengeli bir şekilde toprağa bağlandı. Soğuk şubat ayında toprağın donma seviyesinde olduğu bir zamanda nakil işlemine geçildi. Devasa boyuttaki iki vinç ile bulundukları yerden, daha önce hazırlanan ve beş metre mesafedeki yeni yerlerine taşındı. Çınar ağaçlarının nakilleri için orman mühendisleri, bahçe ve botanik teknisyenleri, belediye inşaat ve yapı dairesinin teknik kadrosu ile onlarca işçi görev yaptı.  
KÖŞKÜ YÜRÜTMÜŞTÜ 
Türkiye Cumhuriyetinin kurucusu, Ulu Önder Mustafa Kemal Atatürk de, Yalovadaki Millet Çiftliği içinde 1929 yıında bir çınarın yanına iki katlı mütevazi bir köşk yaptırmıştı. Yalovaya 1936 yılındaki gelişinde Millet Çiftliğindeki köşkün pencerelerini zarar vereceği için yanındaki çınarın dalını kesileceğini öğrenir. Ağacın bir dalının bile kesilmesini istemeyen Atatürk köşkün ağaçtan uzaklaştırılmasını ister. Görev İstanbul Belediyesi Fen İşleri Yollar-Köprüler Şubesine verildi. Temelin altına raylar döşendi, bina 4 metre kaydırıldı. 11 Ağustos 1936 tarihindeki bu işlemi, Atatürk de bizzat izledi.