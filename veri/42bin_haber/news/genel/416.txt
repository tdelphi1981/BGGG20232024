Fatmanur için yürüdüler
İstanbul Bahçelievler'de geçen hafta üniversite öğrencisi Fatmanur Çelik (20), evine internet bağlantısı için gelen Cem K. tarafından öldürülmüştü.
 Sosyal paylaşım siteleri Facebook ve Twitter'da örgütlenen yaklaşık 100 kişi, dün Çelik için sokaklardaydı. Yenibosna'da bir araya gelen grup, Fatmanur'un Güneşli Sokak'taki evinin önüne kadar yürüdü. Ellerinde 'Tecavüz hastalıktır. Affetmek alçaklıktır', 'Susturulan Fatmanurlar için susma' yazılı dövizler taşıyan üniversiteli eylemciler, yanlarında getirdikleri mum ve karanfilleri apartmanın girişine bıraktılar. METE YILMAZ-İSTANBUL
  