Aynı koltuktan 2 kez kazanacaklar
Galatasaray, Bilet devir sistemi ile Türkiyede bir ilke daha imza attı.
Maça gidemeyecek olan kombine sahipleri, bunu kulübe iletecek. Biletixten bağımsız olarak kendi biletini satan Galatasaray da, koltuğu 90 dakikalığına başka bir taraftara kiralayacak. 
Aynı koltuktan 2 kere para kazanacaklar... Galatasaray Kulübü, Türkiyede yine bir ilki gerçekleştirdi. Başkan Ünal Aysal ve CEO Lutfi Arıboğan önderliğinde profesyonel idarecilerle başarılı işlere imza atan Galatasaray, bunlara bir yenisini daha ekledi. Teknik direktör Fatih Terimin yönetimindeki futbol takımının da iyi gitmesi G.Sarayın kârlı ve akılcı bir projeye imza atmasını sağladı.
İngiltere Premier Ligin önemli kulüplerini inceleyen Galatasaray, Türk Telekom Arenadaki koltuklardan 1 değil, tam 2 kez para kazanacak... Nasıl mı? İşte bu konuda yaptığımız araştırma ile ulaştığımız ince detaylar... 
GELİR YARI YARIYA PAYLAŞILACAK 
Projenin adı, Bilet devir sistemi... Kombine kartı olan bir Galatasaray taraftarı, koltuğu olmasına karşın o haftaki maça gidemiyorsa, hem kulübüne hem de kendine para kazandıracak. Taraftar, Galatasarayın bilet satış sitesine taraftar numarası ile girecek ve tek tuşla koltuğunu o maçlığına kullanamayacağını belirterecek.
Galatasaray da, boş duruma geçen koltuğu 90 dakikalığına kiralayacak ve o haftaki maçın bilet fiyatına göre satacak. 
Ve bu paranın yüzde 50si sarı kırmızılıların kasasına girecek. Yüzde 50lik diğer kısım ise koltuk sahibinin hesabına kombine yenilerken geçerli olmak üzere bonus puan olarak yüklenecek. Satın alan kişi ise bu koltuğun kombine kartlı birine ait olduğunu bilmeyecek. 
 HEDEFTEKİ GELİR TAM 2 MİLYON DOLAR 
Şu anda bu sistem tanıtım safhasında... Ancak G.Saray ilk sezonunda bu yöntemden 2 milyon dolar gelir hedefliyor. Ayrıca sarı kırmızılıların bu yöntemden tek beklentisi maddi değil. Aynı zamanda G.Saray Yönetimi, Arenadaki koltukların bütün maçlarda dolu olmasını istiyor.
Bu sistemle G.Saray, her maçını 50 bin kişiye oynamak istiyor. Ayrıca yönetim ilk olarak koltuğu kombine kart sahibine satarken gelir elde edecek. Daha sonra da, koltuk boş kalsa bile kiralama bedelini kulübün kasasına koyacak. 
Sıradaki yenilik taraftar kart 
 G.SARAYda bilet devir sisteminin ardından sırada taraftar kart projesi var. Bu kartla, Galatasaray taraftarına hayatı boyunca kullanacağı bir numara verilecek. Seyirci arada kimse olmadığı için G.Saray ile ilişkisini bu sistem üzerinden yürütecek. Sistem, taraftarın günlük yaşantısında da alışveriş avantajı getirecek. Gerektiğinde herhangi bir mağazalar zincirinde de avantajlar kullanılacak. Söz konusu kart, sadece G.Sarayın mağazalar zincirinde geçerli olmayacak. 
Arenada loca için 100 şirket sırada 
G.Saray, 3.5 yıllık yenileme satışlarına başladı. Fiyatı 100 ila 350 bin dolar arasında değişen 150 loca büyük ilgi gördü. 
ARENAdaki 150 loca için 3.5 yıllık yenileme satışlarına başlayan G.Sarayın elinde şimdiden uzun bir liste oluştu. Kazakistan ve Azerbaycanın önemli firmaları da Arenada loca sahibi olmak için sıraya girdi. Firmaların sadece maç izlemek için değil, o network içerisinde olmak için loca aldığı ve sahipleri arasında başka takımı tutan idarecilerin de olduğu belirtildi. 
SICAKLIK 10 DERECE ARTACAK 
BU gelişmeler üzerine G.Saray, büyük gelir elde ettiği Arena Stadı ve localarına yatırımlarını hızlandırdı. İşte yapılan yenilikler...
- Önceden doğu ve batıdaki locaların iletişimi yoktu. 360 derece dolaşma imkanı yaratılacak.
- Arenanın en büyük handikabı olan ısınma sorunu ortadan kalkıyor. Bütün stat cam giydirmelerle donatılacak. Shakhtar Donetskin
uyguladığı sistemle sıcaklık 10 derece artırılacak. 
5 İngiliz devi incelendi 
Sarı kırmızılılar Bilet devir sistemi için Arsenal, Liverpool, Manchester City, Tottenham ve Evertonı örnek aldı. 
TÜRKİYEde ilk olarak G.Sarayın uygulamaya sokacağı bu sistem, İngiliz kulüplerinden esinlenilerek hayata geçirilecek. Sarı kırmızılılar, bu proje için İngiltere Premier Ligin devleri Arsenal, Liverpool, M.City, Tottenham ve Evertonı örnek aldı. G.Saray, bu yöntemle bütün kombine sahibi olan taraftarlarına bir numara verecek ve bilgilerini de elde etmiş olacak. Müşteri bağlılığı ile birlikte bonus olarak yüklenen para ise yine Galatasaray Kulübüne geri dönecek. Ayrıca Galatasaray Kulübü yeni tasarladığı bu internet sitesinde taraftarlara farklı hizmetler sunacak. Taraftar, alacağı koltuktan sahanın 360 derecelik açı ile nasıl göründüğü, sistemde kayıtlı arkadaşlarının maçı nerede izleyeceğini, nereden bilet aldıklarını da görebilecek.
Cimbom, android cihazlar için de haftalık bedava Match Zone isminde elektronik dergi tasarladı. G.Saraya ait maç günü dergisi hafta boyunca okunabilecek. 
 