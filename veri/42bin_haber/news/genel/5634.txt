İngiltere'de kebaptan da at eti çıktı
İngilterede giderek büyüyen at eti skandalında sıra kebaba geldi.
İngiliz polisi ve gıda hijyeni ekipleri yürütülen soruşturma çerçevesinde kebap ve hamburger satışı yapan işletmelere et temin eden iki kesimhaneye baskın yaptı. 
Baskının ardından kesimhaneler kapatılırken, tüm müşteri listelerinin bulunduğu belgelere de el konuldu.  
AB üyesi ülkelerin tarım bakanları bugün Brüksel'de bir araya gelerek, Avrupa'yı sarsan et skandalını ele alacak. 
Avrupa'da ortaya çıkan et skandalı zincirine İrlanda, Polonya, Romanya, Güney Kıbrıs, Hollanda gibi ülkelerdeki birçok mezbahanın ve toptancının dahil olduğu tahmin ediliyor. 
Romanya Ulusal Veteriner ve Gıda Güvenliği Dairesi'nden dün yapılan açıklamada, geçen yıl 6 bin 300 ton at, katır ve eşek etinin, düzgün biçimde etiketlenerek Avrupa ülkelerine ihraç edildiği belirtilmişti. Açıklamada, 35 yetkili fabrikada kesilen ve işlenen etin yüzde 97'sinin Bulgaristan, Fransa, Hollanda, İtalya, Polonya, Almanya, Belçika ve Yunanistan'a satıldığı ifade edilmişti. 
İngiltere'den sonra Fransa da dün marketlerde satılan dondurulmuş lazanyada at eti bulunduğunu doğrulamıştı. 
  AT ETİ TÜRKİYEYE GELDİ Mİ?