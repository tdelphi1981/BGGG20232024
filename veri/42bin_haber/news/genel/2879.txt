Bu kızın 'adı' yok
İzlanda'da 15 yaşındaki genç kız kendi ismini kullanmak için hukuki mücadele veriyor.
 'Blaer' ismiyle vaftiz ettirilen genç resmi kayıtlarda 'kız' diye geçiyor. İzlanda'daki 'isim yasası' ebeveynlerin çocuklarına resmi makamların onayladığı isimler dışındakileri koymasını engelliyor. Anne Bjork Eidsdottir, 'Blaer' isminin onaylandığınıı zannederek kızını vaftiz ettirmiş. İsmi kabul etmeyen devlet Blaer'ı tüm resmi evraklarda 'Stulka' ya da 'kız' olarak geçirmiş. İsmini kullanamadığı için resmi dairelerde sorun yaşayan Blaer, İzlanda devletine dava açtı. Anne Eidsdottir, 'hafif meltem' anlamına gelen ismi bir romandan esinlenerek koymuş.