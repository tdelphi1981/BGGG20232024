İşte Fenerbahçe'nin muhtemel rakipleri
UEFA Avrupa Kupası'nda çeyrek finale yükselen temsilcimiz Fenerbahçe'nin muhtemel rakipleri arasında son Şampiyonlar Ligi şampiyonu Chelsea, Gareth Bale'li Tottenham Hotspur ve İtalyan devi Lazio gibi güçlü takımlar bulunuyor.
Rubin Kazan 2-0 Levante (Uzt.)
Zenit 1-0 Basel
Inter 4-1 Tottenham (Uzt.)
Bordeaux 2-3 Benfica
Chelsea 3-1 Steau Bükreş
Lazio 3-1 Stuttgart
Newcastle United 1-0 Anzhi

  SALİH FENERBAHÇE'Yİ UÇURDU 1-1 

  AYKUT KOCAMAN ÇILDIRDI 
 
RUBIN KAZAN: TANIDIK İSİMLER GÖKDENİZ VE GÖKHAN
Rusya Federasyonu'na bağlı özerk cumhuriyet Tataristan'ın başkenti Kazan'ın takımı olan Rubin Kazan, Türkiye'ye yabancı olmayan bir takım. Gökdeniz Karadeniz ve Gökhan Töre'nin kadrosunda yer aldığı Rusya temsilcisinde daha önce de tanıdık isimler Hasan Kabze ve Stjepan Tomas forma giymişti. 
Son 16 turunda İspanyol Levante'yi 0-0'lık iki maçın sonunda uzatma dakikalarında eleyebilen Kazan, Rusya liginde bu sezon istikrarsız bir görüntü sergiliyor. 
Kazan ligdeki bu görüntüsüne rağmen gruplardan katıldığı Avrupa Ligi'nin bu aşamasında mağlubiyet yüzü görmedi. Grubu 1. sırada bitiren Kazan, son 32 turunda ise bu kupanın son sahibi Atletico Madrid'i deplasmanda 2-0 yenerek bütün dikkatleri üzerine çekti. Son 16 turunda ise Rubin Kazan İspanyol temsilcisi Levante'yi golsüz eşitlikle sonuçlanan iki maçtan sonra uzatma dakişkalarında bulduğu golle geçti ve çeyrek finale kaldı. 
Rus ekibinin Avrupa Ligi'ndeki en golcü oyuncusu 5 golle Rondon olurken onu 2'şer golle Gökdeniz ve Dyadyun izledi.

  TüRK FUTBOLUNDA 43 YIL SONRA BİR İLK 

BASEL: HAKAN YAKIN LİDERLİĞİNDE İLERLİYOR

İsviçre Ligi'ni geçen sezon şampiyon olarak tamamlayan FC Basel, şampiyonlar ligi elemesinde Cluj'a elenerek Avrupa Ligi'ne grup aşamasından katıldı. Genk'in lider olarak bitirdiği grubu Sporting Lisbon ve Videoton'un önünde 2. bitirmeyi başaran İsviçreliler grupta tek yenilgi aldılar. 
Son 32 turunda Dnipro'yu 2-0 ve 1-1'lik sonuçlarla eleyen Basel, son 16'da ise favori gösterilen Rus ekibi zenit'i eleyerek bütün dikkatleri üzerine çekti. 
Takımın en golcü ve en dikkat çeken ismi ise 5 golle Arjantinli forvet Raul Bobadilla. 4 gollü Streller ve 3 gollü Schar ise diğer dikkat çeken isimler. 
Avrupa Ligi'nin en dikkat çeken takımlarından olan Basel'in teknik direktörlüğünü ise tanıdık bir isim, eski Fenerbahçeli  Hakan Yakın yapıyor.

TOTENHAM HOTSPUR: GARETH BALE'İN UÇURDUĞU TAKIM

UEFA Avrupa Ligi'nin iddialı takımlarından biri olan Tottenham Hotspur, ecel terleri döktüğü karşılaşmada İtalya'da Inter'e 4-1 mağlup olmasına rağmen kendi evinde aldığı 3-0'lık galibiyetle turu geçmeyi başardı.  
Grup aşamasından başladığı Avrupa Ligi'nde Lazio'nun arkasında 2. olarak gruplardan çıkan Tottenham, aynı zamanda grupları 2 galibiyet ve 4 beraberlikle namağlup olarak bitirdi. Eleme aşamsında Lyon'u 2-1 ve 1-1'lik sonuçlarla geçen Londra ekibi Inter'le eşleşmesinde ise ilginç sonuçlara imza attı. Londra'daki ilk maçta 3-0'lık net bir skorla galip gelen Tottenham, deplasmanda 3-0 yenik bitirdiği karşılaşmanın uzatma dakikalarında golü bularak kendini çeyrek finale attı. 
İngiliz ekibinin en dikkat çeken ismi ise şu anda dünya üzerindeki en yetenekli ve formda futbolculardan biri olan Gareth Bale. Avrupa Ligi'nde 3 gole imza atan Bale'in yanında en golcü isimse 4 golle Defoe.

BENFICA: PORTEKİZ'İN KARTALI YÜKSEKTEN UÇUYOR
Avrupa macerasına Şampiyonlar Ligi'nde başlayan Portekiz temsilcisi Benfica, G Grubu'nu Barcelona ve Celtic'in ardında 3. sırada tamamlayarak yoluna UEFA Avrupa Ligi'nde devam etme hakkı kazandı.  
Eleme turlarında ilk olarak Alman temsilcisi Bayer Leverkusen'le eşleşen Benfica rakibini iki maçta da 1-0 ve 2-1 skorlarla yenerek eledi. Benfica'nın son 16'daki rakibi ise Fransız temsilcisi Bordeaux oldu. Benfica bu eşleşmede de gücünü gösterdi ve rakibini iki maçta da 1-0 ve 3-2'lik sonuçlarla mağlup ederek çeyrek finale kaldı. 
Takımın en dikkat çekici ve golcü ismi ismi ise Paraguaylı golcü Oscar Cardozo. Golcü oyuncu bu sezon Avrupa Ligi'ndeki eleme maçlarında 3 gole imza attı. 
Maskotu kartal olan kırmzı beyazlı takım bu sezon Portekiz Ligin'de de fırtına gibi esiyor. 22 haftası geride kalan ligde namağlup lider olan Benfica, attığı 56 golle de ligin en golcü takımı.   
CHELSEA: SON ŞAMPİYONLAR LİGİ ŞAMPİYONU
Geçtiğimiz sezonun Şampiyonlar Ligi şampiyopnu olan İngiliz ekibi son dönemde alışık olmadığı başarısızlıklar yaşıyor. Teknik direktör değişiklikleri yaşayan Chelsea ayrıca sezon başında yaptığı transferlerle de takımı gençleştirmeyi amaçladı. 
Şampiyonlar Ligi E Grubu'nda başladığı sezonu Juventus ve Shaktar'ın arkasında 3. sırada tamamlayan maviler, ilk eleme turunda Sparta Prag'ı 1-0 ve 1-1'lik sonuçlarla elerken ikinci turda Steau Bükreş'i 1-0 ve 3-1'le eleyerek çeyrek finale kaldı. 
LAZİO: ÇEK GOLCÜ KOZAK İTALYANLARI UÇURUYOR
İtalyan devi Lazio, UEFA Avrupa Ligi grup aşamasında Tottenham'ın olduğu J Grubu'nu namağlup olarak tamamladı. Eleme turlarında önce Moenchengladbach'ı 3-3 ve 2-0 ardından Stuttgart'ı 2-0 ve 3-1'le geçerek çeyrek finale uzandı. 
Lazio'nun en golcü oyuncusu ise 8 golle Avrupa Ligi'nin de en golcü oyuncusu olan Çek golcü Libor Kozak.  
NEWCASTLE UNITED: LİGDE DÜŞME KORKUSU YAŞIYOR AVRUPA'DA İLERLİYOR
Premier Lig'de geçtiğimiz sezon fırtına gibi esen Newcastle United bu sezon kümede kalma savaşı veriyor ancak Avrupa Ligi'nde yoluna devam ediyor. 
Avrupa Ligi'ne ön eleme turundan başlayan İngiliz temsilcisi, grup aşamasını Bordeaux'un ardından 2. sırada tamamaldı. Eleme turlarında Ukrayna temsilcisi Metalist Kharkiv'i 0-0 ve 1-0, Rus temsilcisi Anzhi'yi de aynı sonuçlarla 0-0 ve 1-0'la geçen siyah beyazlı ekibin en golcü oyuncusu 3 golle Ameobi. 
  

  

  

 