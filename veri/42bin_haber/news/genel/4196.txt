Turkcell, akıllı konuşturup fatura şokunu önleyecek
Turkcell'in yeni 'Akıllı Yurtdışı' dünyasıyla 50 ülkede, ücretsiz tek SMS'le yurtdışında paket seçme zorunluluğu kalkıyor. Otomatik sistem yurtdışında konuşma kolaylığı sağlıyor
 Turkcell, hem kurumsal hem de bireysel müşterilerini yurtdışı seyahatleri için 'Akıllı Yurtdışı Dünyası'nı hizmete soktu. Avrupa, Amerika, Rusya, Suudi Arabistan, KKTC ve Çin'in de dahil olduğu 50 ülkede Akıllı Yurtdışı Avantaj Paketleri tek bir SMS ile otomatik olarak devreye giriyor. Akıllı Yurtdışı Paketleri, cep telefonuna AKILLI YURTDISI yazıp 2222'ye ücretsiz kısa mesaj gönderen Turkcell'lilerin yurtdışında ilk kullanımlarında devreye giriyor. Yurtdışına çıkan Turkcell'liler kullanım yapılmamaları durumunda ise herhangi bir ücret ödemiyor.
 KAFALAR RAHAT OLACAK
 Turkcell Genel Müdür Yardımcısı Selen Kocabaş, 'Yurtdışına çıkan müşterilerimiz için daima en önemli önceliğimiz en uygun fiyatlarla iletişimlerini sağlamak, fatura şoku yaşamalarını engellemek, her türlü ihtiyaçlarında yanlarında olarak memnuniyetlerini en üst seviyeye çıkarmak. Turkcell'lilerin kafası yurtdışında da daha rahat etsin diye başka neler yapabiliriz diye düşündük ve ortaya Akıllı Yurtdışı Dünyası çıktı' dedi.
  