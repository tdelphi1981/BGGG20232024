İsveçte özel ilgi
Cumhurbaşkanı Abdullah Gül, resmi ziyaret için bulunduğu İsveçin başkenti Stockholmde, Kral XVI. Gustaf tarafından karşılandı.Cumhurbaşkanı ve eşi Hayrünnisa Gül ile Kral ve Kraliçe Silvia, 60 atlı araba ve süvari birliği eşliğinde kent merkezinden beraber geçtiler. Konvoyun geçişi sırasında İsveç ve Türk vatandaşları sevgi gösterilerinde bulundu. Kral ile Kraliçe, Gül çiftine çok özel ilgi gösterdi. Kraliyet sarayı sözcüsü, ilk kez bir devlet başkanına bu denli büyük ve hem dışarıda, hem içeride karşılama töreni düzenlendiğini, Kral Gustaf ve Kraliçe Silvianın misafirlerini ilk kez saray dışında karşıladıklarını söyledi. 
NİŞANLARI SUNDULAR 
Kraliyet Sarayına gelen Cumhurbaşkanı ve Kral, iki ülke milli marşlarının çalınmasının ardından tören kıtasını denetlediler. İki ülke heyetlerinin takdiminin ardından Cumhurbaşkanı ve eşi Hayrünnisa Gül ile Kral ve Kraliçe Silvia, sarayda öğle yemeği yediler. Veliaht Prenses Victoria ve eşinin de bulunduğu yemek öncesinde Kral, Güle Serafim Nişanı, Gül de Krala Devlet Nişanı takdim etti. Gül, nişanın yanı sıra Krala, dönemin İsveç Kralı Oscarın, Sultan II. Abdülhamide tevdi ettiği Serafim Nişanına ilişkin 11 Temmuz 1897 tarihli mektubun el yapımı özel bir kağıda basılan replikasını da takdim etti. Kral Gustafun amcası Prens Bertilin eşi Prenses Lilianın ziyaretten bir gün önce vefat etmesi de programı değiştirmedi. Üzgün olan Kral Gustaf, Gül çifti için hazırlanan programın aynen uygulanmasını istedi. Prensis Lilianın ölümü nedeniyle Türk tarafının da isteği ile Türk bayrakları da İsveç bayraklarıyla birlikte yarıya indirildi. Gül, İsveç Parlamento Başkanı Per Westerberg ile de bir araya geldi.  
DİYASPORADAN ŞOV
Cumhurbaşkanı saraya gelmeden önce, Ermeni diyasporasının kiraladığı özel uçak, Türkiye Ermeni Soykırımını tanı 1915 pankartıyla sarayın üzerinde tur attı. Ziyaret, İsveç parlamentosunun Ermeni soykırımı iddiasını tanımasının yıldönümüne denk geldi. İsveçli uzmanlar, bunun Türk tarafına jest olarak seçildiği yorumunu yaptı. İsveç ve Türkiye arasında enerji ve çevre teknolojileri konularında mutabakatlar imzalandı. İmzaların Başbakan Yardımcısı Ali Babacan ve İsveç Ticaret Bakanı Eva Björling tarafından atıldığı törene Gül ve Kral Gustaf da katıldı.  
 
Yaslı karşılama
İSVEÇ Kraliyet ailesi, Prenses Lilianın vefatı nedeniyle Cumhurbaşkanı Gül ve eşi Hayrünnisa Gülü siyah matem giysileriyle karşıladı. Aile fotoğrafında soldan sağa yer alanlar şöyle: Kralın kızı Prenses Madeleine, oğlu Prens Carl Philip, Kraliçe Silvia, Hayrünnisa Gül, Cumhurbaşkanı Abdullah Gül, Kral Carl 16ncı Gustaf, Veliaht Prenses Victoria ve eşi Prens Daniel. Karşılama töreninde Hayrünnisa Gülün yüksek topukları dikkat çekti. 
 