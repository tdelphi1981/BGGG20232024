Turkson bu videoyla kızdırmıştı
Yeni Papa adayı Turkson bir toplantıda paylaştığı Youtube videosuyla hem Kardinalleri hem de Müslümanları kızdırmıştı. Daha sonra özür dileyen Turkson 'Beni büyüten amcam da Müslümandı' demişti.
 aksam.com.tr - Özel
  
 Papa 16. Benedikt'in beklenmeyen istifasının ardından yerine kimin geçeceği tüm dünya tarafından merak ediliyor. Koltuğun en güçlü adayı ise Peter Turkson. Gana doğumlu bir kardinal olan Turkson eğer Papa olursa ilk bu mevkideki ilk siyahi olacak. Benedikt daha önce Barack Obama'nın ABD Başkanı seçilmesinin ardından 2009'da yaptığı açıklamada kendisinin de Papa seçilmesini bir sorun olarak görmediğini söylemişti. Turkson geçen yıl İslam karşıtı bir videoyu Vatikan'daki toplantı konuklara izletmiş ve büyük tepki toplamıştı. 2009'da Youtube'a kimliği belirsiz bir kullanıcı tarafından yüklenen "Müslüman Demografisi" isimli video, dünyanın hızla İslamlaştığına dair izleyicileri uyarıp İncil'in öğretilerine inanan herkesi harekete geçmeye çağırıyor. Bu görüntüler şu ana kadar Youtube'da 13 milyon kez izlendi. Vatikan'ın Adalet ve Barış Konseyi'nin başkanı olan Turkson, bu görüntüleri Rahipler Meclisi'nde göstererek Vatikan'daki diğer din adamlarını dehşete düşürmüştü. Olaydan sonra İtalyan İslam Cemaati Başkan Yardımcısı Yahya Pallavicini korkutma taktiklerine dayalı bir savaşa doğru gidilmemesi gerektiğine dikkat çekmişti. "Bence, Müslümanlar ve Hristiyanlar olarak birbirimizi kimin artıp kimin azalacağına dair korkutmak yerine ortak sorunlarımız üzerine yoğunlaşmalıyız" diyen Pallavicini, "Aynı tanrıya inanan insanlar olarak bunu yapmak ortak sorumluluğumuz" uyarısında bulunmuştu. Video dünyanın dört bir yanından ağır eleştiriler alırken, içerdiği bilgilerin doğru olmadığına dair çalışmalar da yayımlandı. İşte aksam.com.tr'nin Türkçe'ye çevirdiği o video...