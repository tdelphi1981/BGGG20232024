Çadırkentte mangal faciası
Şanlıurfa'da Ceylanpınar'da Suriyelilerin kaldığı Telhamut Çadırkenti'nde facia... Yangında 3'ü çocuk, 1'i hamile 4 kişi can verdi...
 Yaklaşık 36 bin civarında Suriyeli'nin kaldığı çadırkentte dün 15.15'de yangın çıktı. Çadırda yakılan mangalın devrilmesi nedeniyle alevler kısa sürede çadırı sardı ve diğer 3 çadıra daha sıçradı. Faciada yaşları 1 ila 3 arasında değişen 3 kardeşle 7 aylık hamile teyzeleri yaşamlarını yitirdi. İtfaiye alevleri kısa sürede söndürdü. Çadırkentte kalan Suriyeliler ile güvenlik görevlileri arasında arbede çıktı, aralarında askerlerin de bulunduğu bazı kişiler hafif şekilde yaralandı. Aynı çadır kentte 24 Aralık'ta da yangın çıkmış, 5 çocuk hayatını kaybetmişti.
 
  