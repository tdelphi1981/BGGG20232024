TOG yararına maymun tasarladılar
Eğlenceli çantalarının yaratıcısı Kipling, tüm dünyada gerçekleştirdiği 'Kipling Goes Art' projesini Türkiye'de Toplum Gönüllüleri Vakfı (TOG) yararına hayata geçirdi.
 Tasarım, sanat ve cemiyet hayatının ünlü isimleri bir araya gelerek, 'Kipling Goes Art' kapsamında Kipling'in ikonik maymunlarını Toplum Gönüllüleri Vakfı ( TOG )  yararına tasarladı. Ayşe Kucuroğlu, Bade İşçil, Ceylan Çapa, Deniz Berdan, Elif Boyner, Ezgi Kıramer, Lian Kebudi, Sanem Tezman, Sibel Arna, Pınar Altuğ, Sinem Kobal, İdil Ar ve Tuvana Büyükçınar'ın proje için tasarladığı, dünyaca ünlü Jungle Book kitabından ilham alan ve Kipling'in sembolü olan maymunlar 'Kipling Goes Art' sergisinde buluştu.