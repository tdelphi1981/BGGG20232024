İzmir'de özel harekatçı dehşeti
İzmir'in Çiğli İlçesi'nde Hakkari Özel Harekat Şube Müdürlüğünde görevli polis memuru Sinan Ö., beylik tabancasıyla rastgele ateş etti. Meslektaşlarının 3 buçuk saat süren ikna çalışmalarının sonucunda ardından teslim olan Sinan Ö., gözaltına alınarak Çiğli İzmir Emniyet Müdürlüğü'ne götürüldü.
İzmir'in Çiğli İlçesi'nde saat 02.00 sıralarında silah seslerini duyan vatandaşlar polise haber verdi. Eşiyle sorunlar yaşadığı öğrenilen ve Hakkari'den 3 gün önce izinli olarak İzmir'e geldiği öğrenilen Özel Harekat Şube Müdürlüğü'nde görevli polis memuru Sinan Ö., olay yerine giden polis ekibine de ateş açtı.  
Takviye ekip istenmesi üzerine bölgeye çok sayıda asayiş ekibinin yanı sıra Özel Hareket polisleri de gönderildi. Güvenlik güçleri bölgeyi abluka altına alırken meslektaşları tarafından ikna edilmek istenen Sinan Ö., yol kenarına bırakılan bir polis otosunun camını kırıp içeri girdi.  
CİNNET GEÇİREN POLİS, MESLEKTAŞLARINA ZOR ANLAR YAŞATTI / Foto Galeri 
Araçtaki telsizden konuşan Sinan Ö., Özel Hareket'ta polis memuru olduğunu ve eşiyle görüşmek istediğini söyledi. İki çocuk babası Sinan Ö.'nün eşiyle sorunlar yaşadığı öğrenildi.  
Meslektaşlarının 3,5 saat süren ikna çalışmalarının ardından teslim olan Sinan Ö., gözaltına alınarak Çiğli İzmir Emniyet Müdürlüğü'ne götürüldü.