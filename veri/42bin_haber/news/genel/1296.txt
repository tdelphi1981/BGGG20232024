Bakü'de 'Boz'guna uğradı!
Azerbaycan'da sahneye çıkmayı planlayan popçu Murat Boz, konser için sadece 120 bilet satıldığını öğrenince Bakü'ye gitmekten vazgeçti
 Almanya doğumlu sevgilisi ve menajeri Eliz Sakuçoğlu'yla gizlice evlenip daha sonrada boşandığı ortaya çıkan Murat Boz'un son zamanlarda yüzü hiç gülmüyor. Askere gitmemek için böyle bir şey yaptığı iddia edilen ve konu hakkında açıklama yapmaktan kaçınan Boz'a kötü bir haber de Azerbaycan'dan geldi. Ünlü popçu geçtiğimiz aylarda Azerbaycan'ın başkenti Bakü'de konser vermek için organizatörlerle el sıkıştı. 5 bin adet biletin satışa çıkarıldığı konser yeterli ilgiyi göremedi ve sadece 120 bilet satıldı. Bunu öğrenen Murat Boz'un bir hayli keyfi kaçtı ve konserini iptal etti. Konseri izlemek isteyen Azeri hayranları bu haberi alınca oldukça üzüldü. Mekan ve organizasyon sahipleri ise talep görmeyen konser organizasyonu nedeniyle mağdur oldu!  Hakan UÇ