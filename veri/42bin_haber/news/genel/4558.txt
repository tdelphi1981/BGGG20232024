Semih yedek kalır mı?
Nöbetçi Golcünün yükselen formu yeni bir tartışmayı gündeme getirdi
Otoriteler, emektar futbolcunun sarı lacivertli takımın vazgeçilmez bir parçası olduğunu belirttiler. Ancak yerini sağlamlaştırabilmesi için de bu çizgisini sürdürmesi gerektiğini eklediler. 
SEMİH Şentürk Zaman zaman tartışılsa da Türk futbolunun son dönemlerde yetiştirdiği en önemli değerlerden bir tanesi. Sarı lacivertlilerin golcüsü uzun süren sessizliğini 1461 Trabzon, Bursa ve Gaziantep karşılaşmalarında attığı gollerle bozdu. Ancak Bienvenunün ayrılmasının ardından forvet sayısı 2ye düşen sarı lacivertlilerde yeni gelen golcünün, Semihi yeniden kadronun dışına itip itmeyeceği tartışılıyor.  
KULÜBEDEN GELİNCE DAHA ETKİLİ 
Erman Toroğlu: Fenerde bırakmalı 
SEMİHin olup olmaması Fenerbahçede forvet arayışını geciktirmemeli. Çünkü Semih ne olursa olsun sarı lacivertli takımın demirbaşıdır. Yedek de kalsa sorun yaratan bir oyuncu değil. Bu saatten sonra da artık futbolu Fenerbahçede bırakmalı. 
Altan Tanrıkulu: Takımın parçası 
F.BAHÇE çok önemli bir forvet de alsa yedek bir forvet transfer etse de Semih bu takımın önemli bir parçası. Köprü tam ortadan ikiye ayrılmak üzereyken hem kupada hem ligde önemli işler yaptı.  
İlker Yasin: İlk golcü olması zor 
F.BAHÇEdeki en iyi zamanlarda, genç Semih, bizim Semih beklentileri içerisinde kullanılamadı. Şu an olgun döneminde. Ama psikolojik olarak bu kadar bekletilen, hep ikinci sırada tutulan bir ismin bundan sonra Fenerbahçenin ilk golcüsü olması da zor. 
İlhan Söyler: Kendisi belirler 
SEMİH sabretti ve meyvesini yemeğe başladı. Ama bence bu daha yeterli değil. Oynuyorum diyerek, kendisini bırakmamalı. Geçmişteki alkışları tekrar istiyorsa, eski Semihi geri getirmeli.