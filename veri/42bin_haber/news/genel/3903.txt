Bir onda bir de Berry de var
Ebru Gündeş'in Hollywood esintisi... Günay Restoran'da program yapan Gündeş, geçen hafta bir ödül törenine katılan Halle Berry'nin giydiği kıyafetin aynısıyla, sahneye çıktı
 Anne olduktan kısa bir süre sonra sahnelere dönen Ebru Gündeş, önceki gece Günay Restoran'da hayranlarının karşısına çıktı. Gündeş'i izlemeye gelenler arasında; Beşiktaş Başkanı Fikret Orman, Moris Eskinazi, Ceyda Aysal, Siren Ertan-Gökhan Çarmıklı, Süreyya Yalçın-Tugay Gökkaya gibi isimler vardı. Oscar ödüllü Halle Berry'nin geçen hafta BET Honors ödül töreninde giydiği kıyafetin aynısını giyen Ebru Gündeş göz kamaştırdı. Gündeş, Monique Lhuillier marka; gerdanı, omuzları ve sırtı açıkta bırakan şık elbisesini altın ve pırlanta küpelerle tamamladı. MAGAZİN