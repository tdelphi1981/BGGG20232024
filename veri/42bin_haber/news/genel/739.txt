SGK borcu olanlar dikkat: e-haciz gelecek yıl başlıyor
Sosyal güvenlik sisteminin etkinliğinin artırılması için SGK alacakları, e-haciz yöntemiyle tahsil edilecek. SGK'ya ödemelerini zamanında yapmayan borçlunun banka hesabına elektronik haciz uygulanacak
 2013 bütçe programında, sosyal sigorta gelirlerinin, giderleri karşılayamadığına özel vurgu yapıldı. Buna neden olan 'asgari düzeyde prim yatırılması' gibi suistimallerle karşı karşıya kalındığı ifade edilen 2013 programında sistem etkinliğinin artırılması için 2013 yılında alınacak tedbirler şöyle sıralandı:
 - BİLGİ işlem altyapısı güçlendirilecek. 
 - KURUM alacaklarının takibi kapsamında bankalarla protokol yapılarak, e-haciz ile takip ve tahsil sağlanacak.  
 - BORÇLUNUN banka mevduat hesabına elektronik ortamda haciz konulabilmesine yönelik bilgi işlem altyapısı oluşturulacak.
 Yeni model geliştirilecek
 - TAMAMLAYICI emeklilik ve sağlık sigortası modelleri geliştirilecek. 
 - SİGORTA şirketleriyle, koruma kapsamı ve verilecek sigorta ürünlerinin belirlenmesi sağlanacak. 
 - ÖZEL şirketlerin bu hizmeti vermelerine izin verilecek.
 Denetimler sıklaştırılıyor
 PROGRAMA göre; 
 - SOSYAL yardım ve istihdam bağlantısı geliştirilerek sosyal güvenlik sisteminin finansal sürdürülebilirliği iyileştirilecek. 
 - DENETİM mekanizmaları güçlendirilerek kaçaklar asgari düzeye indirilecek. 
 - KAYITDIŞI çalışma ve asgari düzeyde prim yatırılması gibi kötüye kullanımların önlenmesi için SGK'nın fiili denetim kapasitesini güçlendirecek çalışmalar yapılacak. 
 - DENETİMİN iyileştirilmesi için kurumlar arası veri paylaşımı artırılacak.