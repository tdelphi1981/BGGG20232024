Türkiye'ye cari açık uyarısı
Dünya Bankası Başekonomisti Marina Wes, Türkiye’de cari açığın kilit zaaf olmaya devam edeceği uyarısında bulundu.
 Türkiye ekonomisi için bu yıl büyüme tahminlerini yüzde 3 olarak açıklayan Wes, orta vadede ise yüzde 4-5 büyümenin gerçekçi olduğunu düşündüklerini söyledi.
 Dünya Bankası Başekonomisti Marina Wes, Türkiye’de cari açığın kilit zaaf olmaya devam edeceği uyarısında bulundu. Türkiye ekonomisi için bu yıl büyüme tahminlerini yüzde 3 olarak açıklayan Wes, orta vadede ise yüzde 4-5 büyümenin gerçekçi olduğunu düşündüklerini söyledi. 
 
 Wes, 10.Uluslararası Finans Zirvesi’nde yaptığı konuşmada, Türkiye ekonomisine değindi. Türkiye’de cari açığın kilit zaaf olmaya devam edeceği uyarısında bulunan Wes, bunun önümüzdeki birkaç yılda yüzde 7 civarında stabilize olacağını düşündüklerini dile getirdi.
 Büyüme konusuna da değinen Wes, “Bizim bu yıl büyüme için tahminimiz yüzde 3. Şuna inanıyoruz, yüzde 4-5 büyüme Türkiye için orta vadede gerçekçidir, eğer hükümet iyi bir iklim oluşturmaya devam eder ve dış ortam fena bir kötüleme göstermezse. Sanırım bizim değerlendirmelerimiz Orta Vadeli Program’a (OVP) çok benziyor. Cari açık, kilit zaaf olmaya devam edecek ve yüzde 7 civarında stabilize olacağını düşünüyoruz önümüzdeki birkaç yılda” diye konuştu.
 
  “TÜRKİYE’NİN ZAYIF NOKTASI, KISA VADELİ SERMAYE AKIŞLARI”
 -Dünya Bankası Başekonomisti Marina Wes, Türkiye ekonomisinde büyümenin iyi olduğunu ancak kısa vadeli sermaye akışlarının zayıf nokta olduğuna işaret ederek, “Bu Türkiye’yi kırılgan kılıyor. Mesela,  sermaye akışı tersine dönerse…“ dedi.
 Wes, 10. Uluslararası Finans Zirvesi kapsamında düzenlenen, “Global Ekonomik Mimari” başlıklı oturumun açılışında yaptığı sunumda, ekonomik güç açısından çok dramatik bir geçişin söz konusu olduğunu söyledi. 2001 yılında gelişmekte olan pazarların, global çıktının sadece yüzde 20’sini karşılarken, bugün bu oranın yüzde 40’lar seviyesine yaklaştığına işarete eden Wes, “Bu öyle bir zaman ki ileri ekonomiler ile gelişmekte olan ülkeler arasındaki fark oldukça kapanmış. Büyük bir yakalama söz konusu” dedi. Yüksek büyüme gösteren bazı ülkelerin, diğer ülkeler için de bir şeyler oluşturma potansiyeline sahip olduğuna dikkati çeken Wes, “Türkiye, kesinlikle bu potansiyeli oynama rolüne sahip” dedi.
 -“TÜRKİYE’NİN GLOBAL BÜYÜME KUTBUNDA AĞIRLIĞI ARTTI”-
 Wes, global ekonomi ağırlığının, Doğu’ya ve Güneydoğu’ya kaydığını, Çin’in daha önemli bir büyüme kutbuna dönüştüğünü ve bir takım gelişmekte olan pazarların da büyüme kutupları olduğunu, bunlar arasında Brezilya, Rusya ile Türkiye’nin olduğunu ve Türkiye’nin potansiyelinin de global bir büyüme kutbu olarak çoktan arttığına dikkat çekti.
 -“TÜRKİYE DOĞAL KAYNAKLAR AÇISINDAN NASİPLENMEMİŞ”-
 Türkiye’nin kırılgan ve zayıf yönlerinin bulunduğuna dikkati çeken Wes, kırılganlıklar arasında cari açık ve düşük tasarruf oranlarını gösterdi. “Türkiye doğal kaynaklar açısından pek nasiplenmemiş” diyen Wes, “Türkiye’nin olduğu gibi ithalatçı olmak, tabii ki kendine özgü zorlukları beraberinde getiriyor. İsviçre bunu aşabildi. Onlar da petrol ithal ediyor, ancak bunu aşmak özel bir çaba gerektiriyor” dedi. Türkiye’de tasarruf oranlarının da düşük olduğunun altını çizen Wes, “Çok düşük iç tasarruf oranı var. Biliyorum bu yetkililerin ilerleme kaydetmeye çalıştığı bir alan, bir açıdan gelişme sürecinin de bir parçası. Fakat Türkiye’nin, bundan sonra iç tasarruf oranlarını artırması lazım ki yatırım daha çok iç kaynaklardan fonlanabilsin” diye konuştu.
 -“NİSPETEN KAPALI EKONOMİ”-
 Wes, ihracat son dönemdeki artışa karşın, diğer ekonomilerle mukayese edildiğinde, gayrisafi yurtiçi hasıla oranının nispeten düşük kaldığını, diğer taraftan nispeten kapalı bir ekonomi olma özelliğini sürdürdüğünü vurguladı.
 -TÜRKİYE’NİN KIRILGANLIKLARI-
 Türkiye’nin son 10 yılda çok hızlı büyüme kaydettiğini ve 2009’daki krizi çabuk rebound ettiğini dile getiren Wes, diğer taraftan kırılgan noktaları ise şöyle özetledi:
 “Büyüme iyi ancak, zayıf nokta Türkiye ekonomisinde şu, çoğunlukla kısa vade sermaye akışı ile fonlandı ve çoğu zaman da iç taleple alakalandırıldı bu. Bu tabii ki Türkiye’yi kırılgan kılıyor. Mesela,  sermaye akışı tersine dönerse… “
 -“CARİ AÇIĞIN YÜKSELMESİ MÜMKÜN”-
 Cari açık konusuna da değinen Wes, bu konuda alınan tedbirlerin cari açığın azalmasına yardımcı olsa da, yine de cari açığın yapısal unsurlarının halen yerinde durduğunu ve bunun çok yükselmesinin mümkün olabileceği öngörüsünde bulundu.
 ANKA
  