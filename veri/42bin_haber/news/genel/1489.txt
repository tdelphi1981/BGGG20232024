MHP'de A takımı bugün belli oluyor
MHP'nin 10. Olağan Büyük Kurultayı'nda oluşan yeni Merkez Yönetim Kurulu (MYK), ilk toplantısını bugün 17.00'de yapacak. Toplantı öncesinde MHP Genel Başkanı Devlet Bahçeli ve MYK üyeleri 15.30'da Anıtkabir'i, 16.00'da da Alparslan Türkeş'in anıtmezarını ziyaret edecek. Toplantıda, 75 kişilik MYK'dan oluşacak 15 kişilik Başkanlık Divanı belirlenecek.
 PARTİNİN A Takımı olarak nitelendirilen Başkanlık Divanı için MYK'da gizli oyla seçim yapılacak. Ancak teamül gereği divanı belirleme iradesi Bahçeli'de olacak. 
 TÜRKEŞ'E YER DEĞİŞİKLİĞİ
 MHP kulislerinde hava, Bahçeli'nin divanda önemli sayıda değişikliğe gitmeyeceği yönünde. Genel Başkan Yardımcısı Tuğrul Türkeş'in Genel Sekreter, eski Ülkü Ocakları Genel Başkanı Harun Öztürk'ün de Genel Sekreter Yardımcısı olacağı kulislerde konuşuluyor.  Bu arada kurultay sürecinde sessiz kalan eski Ankara Büyükşehir Başkan adayı Mansur Yavaş, 'Siyaset hayatıma son vermem düşünülemez' mesajı verdi. Volkan YANARDAĞ