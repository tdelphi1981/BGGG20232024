Eskişehirspor 2 - 2 SB Elazığspor
Süper Lig'de 4 haftadır galibiyete hasret olan Eskişehirspor, seyircisi önünde Elazığspor'dan 1 puanı Necati Ateş'in son dakikadaki penaltı golüyle kurtardı.
Karşılaşmaya etkili başlayan evsahibi ekip etkili ataklarla SB Elazığspor kalesinde gol aradı. 13. dakikada Erkan'ın ortasında Kamara'nın kafa vuruşuyla da maçta öne geçmeyi başardı. İlk yarının son dakikalarında karşılaşmada dengeyi sağlayan konuk ekip, Köksal'ın 42. dakikada bulduğu harika golle eşitliği de buldu. 
Karşılaşmanın 784. dakikasında bir kez daha ortaya çıkan Köksal bu kez golün pasını verdi ve topu ağlara Serdar gönderdi. Elazığspor'un 2-1 öne geçtiği ve bu şekilde son dakikalara giren maçta 90. dakikada Mustafa Sarp, Kamara'yı düşürünce evsahibi ekip penaltı kazandı. Bu vuruşu gole çeviren Necati, takımının sahadan 1 puanla ayrılmasını sağladı. 
Bu sonuçla Eskişehirspor 36 puana yükselirken, SB Elazığspor'da 31 puana yükseldi.

ERSUN YANAL BENCİLLİKTEN YAKINDI 
KARŞILAŞMANIN CANLI ANLATIMI

Stat: Atatürk
Hakemler: Mustafa Kamil Abitoğlu, Baki Tuncay Akın, Serdar Akçer
Eskişehirspor: Boffin, Veysel (Dk. 80 Tarık), Akaminko, Diego, Dede,  Hürriyet, Alper, Tello (Dk. 75 Nuhiu), Kamara, Necati, Erkan (Dk. 90 3 Özgür)
Sanica Boru Elazığspor: İvesa, Orhan, Köksal, Sinan (Dk. 56 Mehmet),  Aydın, Adem, Sane, Eren, Sesar (Dk. 37 Mustafa), Bilica, Serdar (Dk. 81 Bülent)
Goller: Dk. 13 Kamara, Dk. 90 2 Necati (penaltıdan) (Eskişehirspor), Dk.  42 Köksal, Dk. 74 Serdar (Sanica Boru Elazığspor)
Sarı kartlar: Dk. 33 Kamara, Dk. 64 Diego (Eskişehirspor), Dk. 50 Mustafa  (Sanica Boru Elazığspor)

KARŞILAŞMADAN ÖNEMLİ DAKİKALAR
13. dakikada Necati'nin pasında Sanica Boru Elazığspor ceza sahasının  solundaki Erkan, topla buluştu. Sanica Boru Elazığspor defansını oyundan düşüren  Erkan'ın, sol kanattan yaptığı ortada kaleci İvesa'yı geçen meşin yuvarlağı,  Kamara kafa vuruşuyla filelere gönderdi: 1-0
18. dakikada Dede'nin sol kanattan Sanica Boru Elazığspor ceza sahasına  yaptığı ortada, Necati topa iyi yükseldi. Necati'nin kafa vuruşunda meşin  yuvarlak, kale direğinin yanından az farkla auta çıktı.
24. dakikada Sanica Boru Elazığspor atağında Sinan, Köksal'ın pasında  topla buluştu. Sinan'ın Eskişehirspor ceza sahası önünde attığı sert şutta, meşin  yuvarlak kale direğinin üzerinden auta çıktı.
25. dakikada Tello'nun ara pasından Necati, topla buluştu. Kaleci İvesa  ile karşı karşıya kalan Necati'nin şutundan kaleye giden topu, Bilica  uzaklaştırdı.
31. dakikada Erkan'ın ara pasında sol kanattaki Kamara, topla buluştu.  Kamara'nın şutunda kaleci İvesa, topu ayaklarıyla uzaklaştırdı.
32. dakikada  Tello'nun ara pasında topla buluşan Kamara, kaleci İvesa  ile karşı karşıya kaldı. Kamara'nın şutunda kaleci İvesa'ya çarpan top, kornere  çıktı.
40. dakikada Necati'nin pasında Sanica Boru Elazığspor ceza sahası  önündeki Tello, topla buluştu. Tello'nun sert şutunda kaleci İvesa, meşin  yuvarlağı kornere çeldi.
42. dakikada Aydın'ın sol kanattan yaptığı ortada Eskişehirspor ceza  sahası önündeki Köksal, topla buluştu. Köksal'ın sert ve düzgün şutunda meşin  yuvarlak, kaleci Boffin'in solundan ağlarla buluştu: 1-1
44. dakikada Sane'nin uzun pasından Eskişehirspor savunmasının arkasına  sarkan Serdar, topla buluştu. Kaleci Boffin ile karşı karşıya kalan Serdar'ın  şutunda Eskişehirspor savunması, tehlikeyi uzaklaştırdı.
48. dakikada Dede'nin sol kanattan Sanica Boru Elazığspor ceza sahasına  yaptığı ortada, Necati topa iyi yükseldi. Necati'nin kafa vuruşunda, meşin  yuvarlak kale direğinin üzerinden az farkla auta çıktı.
58. dakikada Erkan, topu Sanica Boru Elazığspor ceza sahasındaki  Necati'ye iletti. Necati de tekrar topu, Erkan'a verdi. Erkan'ın şutunda, top  kale direğinin yanından auta çıktı.
74. dakikada Sanica Boru Elazığspor atağında Köksal'ın pasında Serdar  topla buluştu. Eskişehirspor ceza sahasında kaleci Boffin ile karşı karşıya kalan  Serdar'ın şutunda meşin yuvarlak, ağlarla buluştu: 1-2
87. dakikada Necati'nin pasında, Sanica Boru Elazığspor ceza sahası  içindeki Kamara topla buluştu. Kamara'nın sert şutunda top, kale direğinin  yanından auta çıktı.
90 2. dakikada Mustafa, Sanica Boru Elazığspor ceza sahası içinde  Kamara'yı düşürünce maçın orta hakemi Mustafa Kamil Abitoğlu, penaltı noktasını  gösterdi. Topun başına gelen Necati, meşin yuvarlağı ağlarla buluşturdu: 2-2
Mustafa Kamil Abitoğlu, penaltıya itiraz eden Sanica Boru Elazığspor  Teknik Direktörü Yılmaz Vural'ı tribüne gönderdi.
        