Öcalan'ın gücü var mı ortaya çıkacak
Çalışma Bakanı Faruk Çelik, İmralı sürecinin Abdullah Öcalan'ın örgüt üzerindeki gücünü ortaya koyacağını söyledi. Bursa'da bir yerel televizyonun yayınına katılan Çelik, şu mesajları verdi:
 'İster istemez İmralı ile tekrar görüşme süreci başladı. Burada Abdullah Öcalan nedir, gücü nedir ortaya çıkacak. Bütün vatandaşlarımız şunu bilsin, biz birini memnun etmek için uğraşmıyoruz. Siyasetin hangi konumda olduğu deşifre olacak. Yani bu bölge adına siyaset yaptığını söyleyen insanların konumu, örgütün iç ve uluslararası bağlantıları, işbirlikçilerin kim olduğu ortaya çıkacak. Bu süreçte 
 Fransa'dakİ gibi enteresan sabotajlar da karşımıza çıkabilir. Ama Türkiye yol haritasını dikkatle izliyor.'
 Çelİk, MHP lideri Bahçeli'nin 'Habur maskaralığına çevirmesinler' sözlerinin hatırlatılması üzerine 'Onların Türk vatandaşlığı söz konusu ise Türkiye'ye getirilmek isteniyorsa bunu provoke edecek kesimler olabilir. Ama Türkiye bunların altından kalkacak güçtedir, büyütmemek gerekir' diye yanıt verdi.
 
  