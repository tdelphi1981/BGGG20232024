Başbakan He-Man değil
İmralı görüşmesini değenlendiren Çelik, 'Bu yangına kim su dökmek isterse 'buyurun dökün' deriz' dedi. Çelik, BDP'lilerin 'Başbakan isterse çözer' açıklamasına da tepkili: He-Man değil...
 AK Parti Genel Başkan Yardımcısı Hüseyin Çelik, Ahmet Türk ve Ayla Akat Ata'nin İmralı'ya giderek Abdullah Öcalan'la görüşmesini değerlendirdi:
 - 1984 yılından beri terör dediğimiz bir yangın var. Çocukların genç yaşta toprağa düşmesinden mustarip oluyoruz. İktidar olarak bu yangını söndürmeye çalışıyoruz. Terör örgütü var oldukça terörle kararlı mücadele devam edecektir.
 - Hard Power ve Soft Power diye iki güç vardır. Üçüncü güç olarak Smart Power'ı (akıllı güç) tanımlayabiliriz. Duygularınızı aklın önüne geçirirseniz felakete sürüklersiniz. Türkiye'nin üniter yapısını pazarlık yapmayız. Yangına kim su dökmek isterse 'buyurun' diyoruz. Çocuklarımız ölmesin. Sevgileri büyütelim. Amaç terör örgütüne silah bıraktırmak. Silahların susması değil. 'Güvenlik güçleri silah bırakacak mı?' sorusu abesle içtigal. 
 - Çözüme katkı sunmak isterse BDP'ye eyvallah deriz. Başbakan ve hükümet sorunu çözmek için taşın altına gövdesini koymuştur. BDP'liler 'Başbakan isterse bu sorunu çözebilir' diyor. Başbakan He-Man değil. Terörü Türkiye'nin gündeminden çıkarmaya kararlıyız. Türkiye'nin bütünlüğünü müzakere konusu yapmayız.
 Bedelli'de yaş düşmüyor
 ÇELİK, 'bedelli askerlik'te yaş sınırının düşeceğini haberlerini de yalanladı: “Bu konuda gençlerden özür diliyorum ama değil ay, değil gün böyle bir çalışma yoktur. Kimse beklenti içinde olmasın. Yaş sınırında bir oynama olmayacak'