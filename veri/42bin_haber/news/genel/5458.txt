Türkiye'ye 200 milyar dolarlık en az beş banka daha gerek!
İş Bankası Yönetim Kurulu Başkanı Özince, 'Bu yıl 2012'dekinden daha iyi büyüme, daha düşük enflasyon bekliyorum' dedi ve ekledi: Ülkenin 150-200 milyar dolarlık en az 5 bankaya ihtiyacı var.
 Ayfer ARSLAN
 Türkiye İş Bankası'nda 13 yıllık genel müdürlük görevinden sonra iki yıl önce Yönetim Kurulu Başkanlığı'na seçilen Ersin Özince geçen yıl 35. hizmet yılını doldurması nedeniyle emekli oldu. Ancak İş Bankası ve Şişe Cam'daki görevleri nedeniyle henüz emekliliğin keyfini tam anlamıyla yaşayamayan Özince her gün mesai başlamadan sabah 08.00'de işinin başında. 
 
 l Bankacılıkta en keyifli döneminiz? 
 ŞUBE müdürlüğü ve Hazine yöneticiliği yaptığım yıllar keyifliydi. Şube müdürlüğü, banka yöneticisi için daha somut bir sınav.
 
 lTürkiye ekonomisine ilişkin beklentileriniz?
 GENELDE iyimserim. Kriz yumuşuyor, hafifliyor ama kolay geçmeyecek. Bu durum Türkiye'yi de olumsuz etkilemeye devam edecek. Ama bütün bunlara rağmen bu yıl 2012'dekinden daha iyi bir büyüme hızı, daha düşük bir enflasyon bekliyorum. Özellikle dış siyasetle ilgili gelişmelerin de daha yönetilebilir olacağını düşünüyorum. En önemli konumuz iç siyaset. İç siyaseti toplumsal ihtiyaçları, tansiyonları iyi yönetebilirsek herhalde 2013 yılı kötü geçmeyecektir.
 Sesli konuşmanın hiçbir zararı yok
 l Ara ara sert çıkışlarınız oldu
 BİRAZ sesli olmanın zararı yok. Toplum daha çok konuşmalı, tartışmalı. 
 
 l Göreviniz boyunca uyarı geldi mi?
 HAYIR. Özellikle ben ayrılırken böyle değerlendirmeler oldu. Bizim işimiz çatışma değil, ticaret.
 Ulusal bankacılık misyonuna devam
 l Yabancı ortağa sıcak bakar mısınız?
 ANA hissedarımız vakıf böyle bir ortaklığa gider mi? Neyimiz eksik de, yabancı ortaklık yapalım? Yabancı yatırımcı size bilmediğiniz bir şey katmalı. Ülkenin yararına olacağına inanırsak düşünebiliriz. Fayda görmüyorum. Ulusal bankacılığın Türkiye'nin ihtiyaçları açısından görevinin, devam ettirdiği kanaatindeyim.
 ADET DEĞİL BÜYÜKLÜK
 l Sektör kaç bankayı kaldırır?
 Banka adedinin çok fazla önemi yok. Türkiye'nin ihtiyaçlarına cevap verecek bir mali sektör boyutuna henüz ulaşmadık. Türkiye'de Avrupa çapında en az 5 büyük bankaya ihtiyacımız var. Büyük banka tanımı da en az 150-200 milyar dolar seviyelerinde bilanço büyüklüğü gerektirir. Türkiye'de zaman zaman tartışılır: 'Büyük bankalar tehdit midir?' Hiç böyle endişelere gerek yok. Türkiye'de en büyük bankaların pazar payı bile yüzde 15'i geçmez.
 Doktor olmayı isterdim
 l Bankacı olmasaydınız...
 GENÇLİK yıllarımda doktor olmayı istiyordum. Sonradan gördüm ki, benim öyle kan görmeye tahammülüm yok. Şimdi aklımdan Ziraat Fakültesi veya Veterinerlik fakültesi okusam mı diye geçiyor. Ama kendime güvenemiyorum.
 Siyaseti düşünmüyor
 l İlerde siyasete girmeyi düşünüyor musunuz?
 Hayır. Ağzımı arayan bazı kimseler olmuştur. Benim hiç öyle bir niyetim yok.