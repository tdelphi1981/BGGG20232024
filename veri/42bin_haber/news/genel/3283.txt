Bugün Ne Giydim!
Sanat ve cemiyet dünyasının tanıdık simaları moda avcılığına soyundu. Ünlüler 'Bugün Ne Giysem' formatında gün içerisinde giydiklerini markalarıyla birlikte instagram da paylaşıp, yorum alıyorlar.
 Son yıllarda sanat dünyasında moda altın çağını yaşıyor. Televizyon programlarında ekrana gelen moda yarışmaları, trendlerden en son haberlere yer veren bloggerlar yoğun ilgi görürken, insanlar hayran oldukları isimlerin de gündelik yaşamında nasıl giyindiğini merak eder oldu. Bu aşırı ilgiye cemiyet ve sanat dünyasının ünlü simaları kayıtsız kalmadı. Ünlüler sosyal paylaşım sitesi instagram da 'Bugün Ne Giysem' formatında gündelik yaşamında nasıl giyindiklerini paylaşıyor. Kıyafetlerini baştan aşağı markalarıyla birlikte yazan ünlüler, takipçilerinin de olumlu ya da olumsuz eleştirilerine yanıt vermekten kaçınmıyor. Fatih Terim'in modayla ilgili sitesi olan kızı Buse Terim'le başlayan furya Emel Acar, Etel Baler, Özlem Yıldız Serter, Didem Antebi, Şeyma Subaşı, Aslı Şen, Zeynep Sever Demirel ile devam ediyor.