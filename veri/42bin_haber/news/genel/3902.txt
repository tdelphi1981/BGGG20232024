İstanbul'un göbeğinde uzun namlulu 'safari'
Dün güneşli havayı fırsat bilip kendini Maltepe sahiline atan İstanbullular, gördükleri manzara karşısında şok yaşadı.
 Araçların vızır vızır geçtiği, insanların yürüyüş yaptığı sahilde bir adam elinde uzun namlulu yarı otomatik tüfekle kuş avlıyordu. 
 MEHMET Özkemer'i gören vatandaşlar hemen polisi aradı. Maltepe Emniyet Müdürlüğü Önleyici Hizmetler Büro Amirliği'ne bağlı ekipler kısa sürede olay yerine geldi.  Özkemer'i tüfeğiyle birlikte gözaltına alan polis, park halindeki aracında bir de ölü bıldırcın buldu. Mehmet Özkemer polis merkezindeki işlemlerinin ardından adliyeye sevk edildi.