Çık adam gibi doğruları söyle
CHP Lideri Kılıçdaroğlu, İmralı tutanaklarının basına yansımasından sonra sabırla Başbakandan açıklama beklediğini söyleyerek, Grupta çık adam gibi millete doğruları söyle dedi.
ÜNLÜ sanatçı Müslüm Gürsesin cenazesi için dün sabah İstanbula gelen CHP Genel Başkanı Kemal Kılıçdaroğlu, Ankaraya dönerken Atatürk Havalimanı VİP Salonunda Abdullah Öcalanla ilgili tutanaklar konusunda konuştu. CHP Lideri, Başbakan Erdoğana, Bu konuda sicilin bozuk ve güvenilecek en son kişisin. Grupta çık, adam gibi millete doğruları söyle dedi. Milletvekilleri Gürsel Tekin ve Akif Hamzaçebi ile birlikte Ankaraya hareketinden önce düzenlediği basın toplantısında Kılıçdaroğlu şunları söyledi:  
SIRA DİĞER ORTAKTA
Türkiye Cumhuriyeti tarihinin en utanç verici belgelerinin basında yer almasının üzerinden tam 5 gün geçti. Bu tutanakların basına yansımasından sonra sabırla ve ısrarla soruyorum: Ortaklardan biri olan Abdullah Öcalan bugüne kadarki süreci açıkladı. Sıra diğer ortakta. Ama Sayın Recep Tayyip Erdoğan Konuşmayacağım, diyor. Millet kendi kaderi üzerinde yapılan pazarlık ve anlaşmaları terör örgütü liderinin ağzından öğrenmek gibi zihniyete mahkûm edildi. Tayyip Erdoğan olayın iç yüzü ile ilgili en küçük bir açıklama yapmış değil. Söylediği tek şey var. Bana güvenin. Açıkça söylüyorum. Kardeşim biz sana güvenmiyoruz. Bu konuda millete yüzde 100 yalan söylemiş birisin. Bu konuda sicilin bozuk ve güvenilecek en son kişisin. En küçük bir güveni bile hak etmiyorsun. Yarın grupta bir kez olsun çık, adam gibi bu millete doğruları söyle. Bunu bekliyorum.  
SÜREÇ YASADIŞI İŞLİYOR
Kılıçdaroğlu, Hürriyete yaptığı değerlendirmede de şunları söyledi: Süreç tamamıyla yasadışı işliyor. Siz kalkıp terör örgütü olduğu bilinen bir örgütün lideri olan biriyle devletin meşru mensuplarını nasıl aynı masaya oturtursunuz? Bize çıkıp ABD yapıyor ama... diyorlar. Doğru ABD yapıyor ancak Ortaya çıkarsa ben seni tanımam diyor. ABDnin yaptığı bu. Türkiyede ise devletin resmi kurumları gayrimeşru olarak masaya oturmuşlar Abdullah Öcalan ile görüşüyorlar. 
CHPDEN ARAŞTIRMA ÖNERGESİ
Bu arada, CHPden Kürt sorununu mevcut haliyle sürdürebilme olanağı kalmadı. Toplumsal Barışı Bozan Olayları Araştırma ve Çözüm Yollarını bulma amacıyla Meclis araştırması açılsın isteği geldi. Kılıçdaroğlunun onayıyla İstanbul Milletvekili Sezgin Tanrıkulu, cuma günü TBMM Başkanlığına Araştırma Komisyonu kurulması için önerge verdi.