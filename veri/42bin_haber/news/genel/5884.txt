Rumların AB üyeliği hataydı
Bakan Egemen Bağışın hazırlattığı Türkiye-AB belgeselinde, Avrupalı liderler, Güney Kıbrıs Rum Yönetiminin ABye alınmasının hata olduğunu itiraf ediyor.
AVRUPA Birliği Bakanı ve Başmüzakereci Egemen Bağışın hazırlattığı Türkiye-Avrupa Birliği belgeseline, Avrupalı liderlerin Güney Kıbrıs Rum Yönetiminin (GKRY) AB üyeliği konusundaki itirafları damga vurdu. Belgesel kapsamında yapılan röportajlarda, dönemin Almanya Başbakanı Gerhard Schröder ile İngiltere Dışişleri Bakanı Jack Straw, GKRYnin AB üyeliğinin yanlış bir karar olduğunu vurguladılar. AB Bakanlığı ve TRT işbirliğiyle hazırlanan, 2013 yılının yaz aylarında izleyiciyle buluşacak olan belgesel, Türkiye-AB ilişkilerini konu alan bugüne kadar hazırlanmış en kapsamlı çalışmalardan biri olarak değerlendiriliyor. Belgeselde, Cumhurbaşkanı Abdullah Gül, Başbakan Tayyip Erdoğan, İngiltere eski Başbakanı Tony Blair, Almanya eski Başbakanı Gerhard Schröder, İsveç eski Başbakanı Carl Bildt gibi Türkiye-AB ilişkilerinde önemli rol oynamış liderlerle yapılan röportajlar yer alıyor. Liderler belgeselde şunları söylüyor:
Kıbrısta sürdürülebilir bir çözüme ulaşılmadan Rum kesiminin AB üyesi olması, düzeltilmesi zor bir siyasi hata. Göreve geldiğimde işler o kadar ilerlemişti ki, Almanyanın vetosu mümkün değildi. Türkiyeye Kıbrıs meselesiyle çok fazla yükümlülük getirildi. Önce iki tarafta Annan Planı kabul edilmeli sonra birleşmiş Kıbrısın ABye üyeliği gerçekleşmeliydi. Bu sebepten dolayı da bunun hata olduğuna inanıyorum.  

 "RUMLARIN AB ÜYELİĞİ HATAYDI" 
Straw: Kıbrıs engellenmeliydi 
Asıl büyük hata 1990larda Kıbrısın ABye katılımını hızlandırmaya karar vermemiz ve adanın bölünmüş bir şekilde katılımının mümkün olacağını kabul etmemizdi. Bölünmüş bir Kıbrısın AB üyeliği iki toplum arasında bir çözüme ulaşılmasına engel oldu. 2004e dönüp baktığımda, Kıbrısın katılımını engelleyebilir miydim diye düşündüm. Karar alınmasına yalnızca birkaç gün kalmıştı ve bu aşamada artık geç kalınmıştı. Keşke bunu yapabilseydim diye düşünüyorum.