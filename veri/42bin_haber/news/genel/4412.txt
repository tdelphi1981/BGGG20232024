Kayseri'ye 3 puanlık can
Spor Toto Süper Lig'in 19. haftasında Kayserispor sahasında Antalyaspor'u 2-0 mağlup etti...
Spor Toto Süper Lig'de 19. haftada karşılaşmasında Kayserispor ile Antalyaspor, kayseri Kadir Has Stadı'nda karşı karşıya geldi. Maçın henüz 3. dakikasında Sefa Yılmaz ev sahibi Kayserispor'u 1-0 öne geçirdi. 21'de Bobo skoru 2-0 yaptı ve ilk yarı bu sonuçla sona erdi.  
İkinci yarıda başka gol olmayınca Kayserispor bu önemli maçtan 3 puan almayı başardı. Bu zorlu maçta 3 puanı hanesine yazdıran Kayserispor 31 puana çıkarken, Antalyaspor 27 puanda kaldı.

Stat: Büyükşehir Belediyesi Kadir Has
Hakemler: Abdullah Yılmaz, Serdar Diyadin, Samet Çavuş
Kayserispor: Ertuğrul, Zurab, Sefa, Abdullah, Bobo, Nunez, Mouche (Dk. 90 Ömer), Cleyton (Dk. 83 Biseswar), Kamil (Dk. 83 Okay), Simic, Ceyhun
Medical Park Antalyaspor: Ndjock, Ali, İsmail (Dk. 45 Janda), Musa, Uğur, Emrah, Ergün, Zeki, Diarra, Mehmet (Dk. 45 Nikola), Mehmet Eren
Goller: Dk. 4 Sefa, Dk. 20 Bobo (Kayserispor)
Sarı Kartlar: Dk. 4 Ali Tandoğan, Dk. 38 Uğur, Dk. 62 Janda (Antalyaspor), Dk. 68 Zurab, Dk. 71 Simic, Dk. 76 Cleyton (Kayserispor)
         
KAŞILAŞMADAN DAKİKALAR (İLK YARI)

4. dakikada Bobo, Mouche ile duvar pası yaparak ceza alanına girdi.  Bobo'nun ayağından aşan topu, Abdullah çizgi üzerinden Sefa'ya çıkardı. Sefa,  düzgün bir vuruşla topu ağlarla buluşturdu: 1-0
20. dakikada sağ kanattan ceza alanına giren Bobo'nun şutunda meşin  yuvarlar ağlara gitti: 2-0
26. dakikada sol çaprazda topla buluşan Mehmet Eren'in sert vuruşunda  Kayserispor defansı, meşin yuvarlağı kornere çeldi.
41. dakikada Kamil'in pası ile kaleciyle karşı karşıya kalan Bobo'nun  aşırtma vuruşunda top, üst direkten döndü.

İKİNCİ YARI 
49. dakikada sağ kanattan ceza alanına giren Sefa'nın ortaladığı topa Bobo dokundu, meşin yuvarlak az farkla auta çıktı.
66. dakikada kazanılan serbest vuruşu Emrah kullandı. Bu futbolcunun vuruşunda kaleci Ertuğrul topu yumruklayarak uzaklaştırdı.
78. dakikada ani gelişen Kayserispor atağında, Cleyton'un pasıyla kaleci ile karşı karşıya kalan Nunez'in vuruşunda meşin yuvarlak, Ndjock'ta kaldı.

Karşılaşma Kayserispor'un 2-0 üstünlüğü ile sona erdi.