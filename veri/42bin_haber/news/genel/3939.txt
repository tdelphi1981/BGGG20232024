Sneijder'i Moratti bitirdi
İtalyan kulübü ile 8 Ocakta anlaşan ve o günden bu yana Sneijderin olumlu yanıtını bekleyen G.Saray, dün işi resmen bitirdi. Inter Başkanı Morattinin telkininin yanı sıra, G.Sarayın son dakika zamları Hollandalıya Evet dedirtti. Hollandalı oyuncu, GS TV'ye bağlanarak transferi hakkında "Taraftarın beni nasıl karşılayacağını biliyorum. Beşiktaş derbisinde oynamak istiyorum. Ben zaten büyük maçlarda oynamayı seviyorum" dedi.
VE  12 günlük nöbet mutlu bitti. Inter ile 8 Ocak 2012 tarihinde el sıkışan G.Saray, dün akşam saatlerinde Wesley Sneijderı da ikna etti ve muradına erdi. Hollandalı futbolcu 288 saatlik karar verme sürecinden sonra G.Saraya Evet dedi. Milanoda bulunan Galatasaray CEOsu Lütfi Arıboğan Sneijdere dün gece imza attırdı. Başarıyla sonuçlanan transferin perde arkasında çarpıcı gelişmeler yaşandı. İşte Sneijdein Galatasaraylı olmasının kısa öyküsü... 
  WESLEY SNEIJDER KİMDİR?
 
KALMAK İSTİYORUM DEDİ AMA 
SNEIJDER dün Inter Başkanı Massimo Moratti ile bir yemek yedi. Hollandalı yıldızın, Burada mutluyum, kalmak istiyorum şeklindeki sözlerine, Moratti Artık çok geç diye karşılık verdi. Moratti, Sneijdere sarı kırmızılı takımın teklifini kabul etmesini önerdi ve G.Saraya kapılarını ardına kadar açtı.
Interde oynayamayacağını kesin olarak anlayan Hollandalı yıldız, bu gelişme üzerine akşam saatlerinde İcra Kurulu Başkanı Lutfi Arıboğan ve Başkan Aysalın danışmanı Sinan Kalpakçıoğlu ile masaya oturdu.  
ŞINAYDER Mİ, SINEYDER Mİ? İŞTE DOĞRUSU...  
2 MİLYON SNEIJDER FORMASI BASILDI   
EŞİ VE BABASI DA GÖRÜŞMEDE YER ALDI 
 
 SNEIJDERin bonservisi için Interle 7.5 milyon Euroluk protokol imzalayan sarı kırmızılılar, Hollandalı yıldıza 3.5 yıllık sözleşme teklif etti. Wesley Sneijderin eşi ve babasının da yer aldığı görüşmede G.Saray, yıldız futbolcuya ayrıca yıllık 4 milyon Euro garanti paranın yanı sıra maç başına 25 bin euroya önerdi.
Bu önerilere olumlu yaklaşan Sneijder yine de ek isteklerde bulundu. Ve Arıboğan ile Kalpakçıoğlu, Şampiyonluğa 500 bin Euro ile şampiyonlar ligi şampiyonluğuna da 250 bin Euro bonus vermeyi kabul ettiler.  
2 MİLYONLUK SORUNU ÇÖZDÜ 
INTERle 2 milyon Euroluk alacağıyla ilgili problemi de çözen Sneijder, menajeri Soren Lerbye ödenecek 1 milyon Euroluk komisyonu da sarı-kırmızılı yönetimin ödemesini talep etti. Bu da kabul gördü. Ve menajere ödenecek bu parayı da Başkan Ünal Aysalın bizzat kendi cebinden karşılayacağı iddia edildi. 
Galatasaray Kulübü, dün gece Sneijder transferinin gerçekleştiğini borsaya da bildirerek olaya resmiyet kazandırdı.  
Lütfi Arıboğan formayı  giydirdi 
SNEİJDERin transferinde Lütfi Arıboğan çok önemli rol oynadı. Sarı kırmızılı kulübün icra kurulu başkanı Arıboğan, günlerdir yakın temasta olduğu Hollandalı yıldıza dün gece imza attırdıktan sonra Galatasaray formasını da giydirip birlikte bu pozu verdi. 
Muhteşem bir kariyer 
· Tam adı: Wesley Sneijder
· Doğum Tarihi: 9 Haziran 1984
· Doğum Yeri: Utrecht, Hollanda
· Boyu ve Kilosu: 1,70 m - 64 kg 
· KARİYERİ:
· SEZON KULÜP MAÇ GOL
· 2002-2007 Ajax: 126 maç  43 gol
· 2007-2009 Real Madrid: 52 maç  11 gol
· 2009-2012 Inter: 76 maç 13 gol
· Hollanda Milli Takımı: 90maç  24 gol 
Bugün geliyor yarın imzalıyor 
WESLEY Sneijderın bugün Başkan Ünal Aysalın özel uçağı ile Lütfi Arıboğan ve Sinan Kalpakçıoğlu ile birlikte saat 15.30da İstanbula inmesi bekleniyor. Sarı kırmızılı kulüp, yarın Türk Telekom Arenada taraftarların önünde düzenlenecek imza töreniyle yeni transferini resmen renklerine bağlayacak. 
Müthiş transferin mali portresi
· Bonservis:  7.5 milyon Euro
· Yıllık ücret:  4 milyon Euro
· Maç başı ücreti:  25 bin Euro
· Şampiyonluk ödülü:  500 bin Euro
· Şampiyonlar Ligi Kupası ödülü:  250 bin Euro
· Menajerine:  1 milyon euro 
Onun için de büyük olay 
Başkan Aysal, Sneijderin kendisine, Kariyerimi G.Sarayda tamamlamak istiyorum dediğini anlattı. 
G.SARAY Başkanı Ünal Aysal, transferin gerçekleşmesinden hemen sonra yaptığı açıklamada, Sneijderin transferinin hayırlı olmasını diledi. Aysal, yola büyük ve derin kadrolarla, yetenekli elemanlarla devam edeceklerini söylerken, Umuyorum Sneijder bu şansı iyi kullanır dedi. Aysal, Sneijer ile dün gece yaptığı görüşmeye ilişkin de şunları söyledi: 
Kendisini kutladım. Onun için de G.Sarayda oynamak büyük bir olay. Oyuncu bizim takımda kariyerini tamamlamak istediğini söyledi. Bütün özveriyi göstereceğini söyledi. Tahmin ediyorum, beklentilerimiz boşa çıkmayacak. 
BAŞKAN AYSAL FRANSIZCA DÜŞÜNÜP TÜRKÇE KONUŞUYOR 
G.SARAYda Başkan Ünal Aysal ve Teknik Direktör Fatih Terim arasındaki buzlar erirken, önceki gün yenilen barış yemeğinde espriler havada uçuştu... Sarı kırmızılı kulüpte sıkıntı yaratan gerginliğin sona erdiği ve barışın sağlandığı önceki gün Aysal, Sözlerimde art niyet yok derken, Zanzi Bardaki yemekte başkanın, Fatih Terim, G.Saray için yararlı bir eleman sözü masaya yatırıldı. Ünal Aysalın sözlerindeki gayesinin Fatih Terimi kırmak olmadığı anlatıldı. Ve bir yönetici şu espriyi patlattı
- Sayın başkan Ünal Aysal, Fransızca düşünüp Türkçe konuşuyor.
Herkes bu söze hak verdi. 
Dünyanın en büyük takımlarından birindeyim 
Sneijder, GSTVye telefonla bağlandı ve Taraftarın beni nasıl karşılayacağını biliyorum dedi. G.SARAYa transferi uzun bir bekleyişten sonra gerçekleşen Wesley Sneijder, dün gece GSTVye açıklamalarda bulundu. Hollandalı yıldız, pazar günü Galatasrayın Beşiktaş ile oynamasına atıfta bulunarak, Beşiktaş derbisinde oynamak istiyorum. Ben zaten büyük maçlarda oynamayı seviyorum dedi.  Türk dostları olduğunu ve onlarla sık sık görüştüğünü de anlatan Sneijder, Çok iyiyim. Çok heyecanlıyım. Beni havalimanında nasıl karşılayacaklarını tahmin edebiliyorum. Türk insanlarını tanıyorum. Muhteşem bir atmosfer olacağına eminim diye konuştu. 
TAKIMDAKİLERİ TANIYORUM 
DÜNYANIN en büyük takımlarından birine geldiğini ifade eden Hollandalı yıldız şöyle devam etti: Terimi biliyorum. İtalyanlardan da çok pozitif geri dönüşler aldım. Yaptığı işler ortada. Galatasaray ve milli takımla çok büyük başarılar yaşadı. Büyük oyunları oynamayı severim. Sahaya çıkmak isterim. Tutkulu bir taraftar topluluğu olduklarını biliyorum. Onlarla buluşmak için sabırsızlanıyorum. Birlikte güzel günler geçireceğiz. Neredeyse bütün takım arkadaşlarımı tanıyorum. Milli Takıma karşı oynarken hepsini gördüm. 
Sneijder de G.Saraya geldiği için çok mutlu 
G.SARAY CEOsu Lütfi Arıboğan, Sneijder transferinin mutluluğunu yaşadıklarını söyledi. Arıboğan, Bu tür transferler süratli olmuyor. Bu süreci son derece etik yürüttük. Oyuncu da istemeliydi ama süren bir sözleşmesi vardı. Bu düzeyde bir oyuncunun takım ve ülke değiştirmesi kolay olmuyor. Görüşmelerin tamamlanması nedeniyle biraz gecikme oldu. Kendisi de çok mutlu diye konuştu. 
Kardeş Sneijder: En büyük Cimbom 
SNEİJDERin futbolcu kardeşi Rodney, abisinin transferini twitterdan yorumladı. Rodney, Abimin Türkiyenin en büyük kulübüne imza atmasından dolayı büyük bir mutluluk duyuyorum ve başarılar diliyorum. En büyük Cimbom diye yazdı. 
Transfer sosyal medyayı salladı  
G.SARAYın Wesley Sneijderi transfer etmesi, sosyal medyada da büyük yankı uyandırdı. Sarı kırmızılılar, Hoşgeldin Sneijder anlamına gelen WelcomeToGalatasarayWesleySneijder etiketiyle, dünyaya bu transferi duyurdu. Hollandalı yıldızın imza attığının duyurulmasından sonra İngilizce etiket, twitterda en çok konuşulan konulardan birisi oldu.