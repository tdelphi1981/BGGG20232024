Aydınus ve Özkahya hakemliği bırakmıştı
MHK Başkanı, Disiplin ve Tahkim Kurullarının kararlarından dolayı bu arkadaşlar hakemliği bıraktı. Onları vazgeçirmek için elimden geleni yaptım dedi.
MERKEZ HAKEM KOMİTESİ Başkanı Zekeriya Alp, Fırat Aydınus ve Halis Özkahya, Disiplin ve Tahkim Kurullarının verdiği cezalar sonrası çok etkilendi. Hatta hakemliği bıraktılar. Onları kararından vazgeçirmek için elimden geleni yaptım dedi. Aydınus ve Özkahya gibi hakemlerin kolay yetişmediğini belirten Alp, İkisi de 19-20 senedir bu işi yapıyor. Kamuoyunda yalnız kaldıkları doğru. Biz daha fazla polemik olmaması için basından uzak durduk. Sessiz kaldık ama olaylar çok büyütüldü diye konuştu.  
Hakemlerimiz her maçta görev alırlar. Takım ayrımı yapmayız. F.Bahçe maçı da yönetecekler ifadesini kullanan MHK Başkanının TRT 1de yayınlanan Stadyum programındaki konuşmalarının satır başları şöyle...  
AYDINUS VE ÇAKIR DEVLER LİGİNDE 
-UEFA ve FIFAdan raporlar geliyor, hepsi olumlu. Önümüzdeki hafta iki hakemimiz (Cüneyt Çakır ve Fırat Aydınus) şampiyonlar liginde çok önemli 2 maçta görev alacaklar. Hemen ardından Dünya Kupası elemelerinde 3 hakemimiz görev yapacak. Yurt dışında her şey güzel geçiyor. Yurt içinde tükürük ve lan kelimesiyle ilgili durumlar bizi rahatsız etti. Uykularımızı kaçtı. Bunların dışında yönetimler gayet iyi.  
Her hakem hata yapar. Önemli olan kasıt olmaması. Geçmişte şike süreci yaşandı. Bir hakemin bile ismi geçmedi. En büyük gurur kaynağımız bu. 
MEIRELES TÜKÜRDÜ DEMEDİM 
-BEN Meireles tükürdü demedim. Sadece, ağızdan çıkacak tükürük tabir edilen o sıvının karşı tarafa nasıl gelebileceğini  izah ettim. Bu mevzu bizim için kapandı, ancak kim ne hareket yapıyorsa kurullar gereğini uyguluyor. 
- Futbolcu sağlığıyla ilgili son haftalarda bizi rahatsız eden kararlar oldu. Gerekli ikazları yaptık. Bazı pozisyonlarda kırmızı gerekirken, sarı kartla geçiştirdiler. Herkes görüyor, bunları inkar edecek değiliz. 
EGEMENİN POZİSYONU GOL DEĞİL 
-AKHİSAR maçında futbolcu yere düştü, Riera ayaktaydı, geçmek isterken gayri ihtiyari üstüne basar gibi oldu ama tam basmadı. Yardımcı hakemin hemen önünde, anında hakemi ikaz etmesi gerekiyordu.
- Trabzonspor-Fenerbahçe maçında Egemenin pozisyonuyla ilgili bir-iki kişi hariç hakem camiası ve yorumcular topun çizgiyi yüzde yüz geçmediğini söylediler.  
Küfürü yanlış duydu 
ESKİŞEHİRSPOR-Fenerbahçe maçının 26. dakikasında kırmızı kart gören sarı lacivertli futbolcu Caner Erkinin izlenen görüntülerde ve Veysel Sarının itirafı sonucu küfür etmediği ortaya çıkmıştı. Özkahya ise ağır şekilde eleştirilmişti 
Tükürük tartışması 
TT Arenada G.Sarayın 2-1lik üstünlüğüyle sonuçlanan Fenerbahçe derbisinde Meireles, Özkahyaya tükürdüğü gerekçesiyle kırmızı kart görmüştü. Tahkimin PFDKnın oyuncuya verdiği 11 maçlık cezayı 4e indirmesi uzun süre tartışıldı. 
En çok yanlış Beşiktaşa yapıldı 
BENİM geçmişteki Beşiktaşlılığım inkar edilemez. Yıllarca futbol oynadım, yöneticilik yaptım. Şimdiki görevimde bu geride kaldı. Tüm kulüplere eşitim, ama hakem hatalarını ben de görüyorum. Üç büyüklere bakarsak en çok Beşiktaşa rastlıyor. Bu durumdan ben de rahatsızım, ama hiçbir şey ifade etmez. Hakem hatayı G.Saray, Beşiktaş veya Fenerbahçe maçında da yapabilir, olgunlukla karşılanmalı. 
Arslanboğa, Topalın formasını almamalıydı 
-HAKEMLERE, futbolculardan forma almayın talimatı verdik. Trabzon ile F.Bahçe arasında 1,5 senedir problem var. Suat Arslanboğa, buna rağmen kupa maçında gidip forma aldı. Yanlış yaptı. Biz de o günden beri maç vermiyoruz. 
-  Derbinin hakemi haftalar öncesinden belli. Hatta Trabzonspor-Beşiktaş maçının da hakemi belli.