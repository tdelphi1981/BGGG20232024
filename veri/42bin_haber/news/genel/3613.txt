Dede Hasanı Moskovada vurdular
Rusyada uyuşturucu ve benzeri suçlar mafyasının en önde gelen isimlerinden Aslan Usoyan suikastle öldürüldü.
Dede Hasan diye bilinen Usoyan, dün TSİ 12.30 sularında Moskovanın merkezindeki Azeri Karetni Dvor adlı restoranının önünde vurularak öldürüldü. Kremline 1.5 km mesafede bulunan restorana yakın bir yerdeki bir evin penceresinde pusu kuran keskin nişancı Dede Hasanın restorandan çıkmasını bekledi. Bazı görgü tanıklarına göre nişancı üç el ateş etti; bunlardan ikisi Aslan Usoyana, üçüncüsü de o anda sokaktan geçen bir kadına denk geldi. Usoyan öldü, kadın yaralandı. 
 
İLK SALDIRI DEĞİLDİ 
Kimi kaynaklarda Rusyanın Mafya Kralı olan Kürt asıllı Dede Hasan, daha önce de suikastle öldürülmek istenmiş; ancak olaydan yaralı olarak kurtulmuştu. Girişimin arka planını araştıran Rus güvenlik güçleri, Usoyanın PKKya silah sağladığı kanısına varmış, buna ilişkin haberler Rus basınında çıkmıştı.Dede Hasanın bir numaralı düşmanıysa, kendisi gibi önde gelen bir mafya olan Gürcü Tariel Oniani idi. Oniani, Dede Hasanın elinde bulunan Moskovadaki uyuşturucu trafik kontrolünü ele geçirmek istiyordu.  
PKKya Rus silahları veriyordu 
27 Şubat 1937 tarihinde Gürcistan Sovyet Cumhuriyetinde dünyaya gelen Aslan Usoyan, Ermenistandan bu bölgeye göç eden Yezidi Kürt ailesinin oğluydu. Aslan Usoyan ilk mahkumiyetini daha 19 yaşındayken soygun girişimi yüzünden almıştı. Dede Hasanın PKK ile bağlantısı bulunduğu, terör örgütüne kaçak Rus silahı sağladığı daha 2010 yılında WikiLeaks belgelerinde ortaya çıkmıştı. ABDnin İspanyadaki ABD Büyükelçiliğinden Washingtona yollanan kriptoda İspanya Başsavcısı Hose Pepe Grinda ile yapılan bir görüşmenin sonucu Rusya mafyayı aracı olarak kullanarak Türkiyeye karşı PKKyı silahlandırıyor başlığı taşıyordu.  Rusyadan PKKya kaçak silahları Rusyadaki mafya babası Kürt asıllı Dede Hasanın sağ kolu Zahar Kalaşov adındaki Genç Şakro lakaplı yardımcısının yönettiği söyleniyordu. Şakro, 2006da İspanyada bir operasyonda ele geçirilmişti.