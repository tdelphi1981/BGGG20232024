İzmir'de feci kaza: 1'i bebek 3 ölü, 3 yaralı
Ödemiş'te meydana zincirleme trafik kazasında biri 7 aylık bebek 3 kişi öldü, 3 kişi yaralandı.Ödemiş'ten İzmir istikametine giden Edip Kaba'nın kullandığı 09 TL 884 plakalı otomobil, ilçe merkezine 15 kilometre mesafede, karşı yönden gelen Mahmut Güvenç (59) idaresindeki 45 RS 692 plakalı otomobille çarpıştı. Hakan Aysin (36) yönetimindeki 35 GA 1269 plakalı otomobil de bu iki araca çarptı.
Kazada, Mahmut Güvenç ile araçta bulunan damadı Ahmet Gençay (33) ve torunu 7 aylık Yağmur Gençay öldü, Feride Gençay (21), Edip Kaba ve Hakan Aysin yaralandı.
Yaralılar Ödemiş ve Tire'deki hastanelerde tedavi altına alındı.
Birgi beldesinde yaşayan Gençay ailesinin, kazada aracın camından fırlaması sonucu ölen minik Yağmur'u doktor kontrolüne götürdükleri İzmir'den döndükleri öğrenildi.