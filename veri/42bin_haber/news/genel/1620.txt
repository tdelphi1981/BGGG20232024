Rusya Akdenize altı savaş gemisi gönderiyor
İsrail ile Hamas arasında Gazzede ateşkes sağlanmasına rağmen Rusya Karadeniz filosuna bağlı altı savaş gemisini Akdeniz'e gönderdiğini açıkladı. Savaş gemilerinin, çatışmaların yeniden başlaması durumunda Filistin topraklarında ikamet eden Rus vatandaşlarının tahliye edilmesi için gönderildiği bildirildi.
Rusya Deniz Kuvvetleri Komutanlığı tarafından RIA Novosti haber ajansına yapılan açıklamada Karadeniz filosuna bağlı altı savaş gemisinin isimleri de açıklandı. Akdeniz'e kruvazör Moskova, sahil güvenlik gemisi Smetlivi, çıkartma gemileri Novoçerkask ile Saratov, askeri römorkör MB-304 ve askeri yakıt tanker gemisi İvan Bubnov gönderiliyor. 
Rusyanın Ukraynada bulunan Sivastopol Üssü'nden yola çıkan savaş gemilerinin bugün İstanbul ve Çanakkale Boğazları'ndan geçmesi bekleniyor. Ancak gemilerin Akdenize ulaştıklarında Rusyanın levazım üssü Suriyedeki Tartus Deniz Üssü'ne uğrayıp uğramayacakları hakkında bilgi verilmedi. 
Gazzede kırılgan da olsa bir ateşkes sağlanmış olmasının ardından Rusyanın hamlesini yorumlayan analistler ise gemilerin Filistinden ziyade Suriye bağlantılı olarak Akdeniz sularına indirilmiş olabileceği üzerinde durdu. 
  GAZZE'DE ATEŞKES İHLALİ