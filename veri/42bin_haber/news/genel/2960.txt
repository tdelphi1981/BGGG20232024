Kulak kesti, 'Adam mı öldürdük' diye bağırdı
Adana, Adana olalı böyle olay görmedi... Parkta tartışan iki kadından B.K, bıçakla G.A'nın kulağını kesti, 'Adam mı öldürdük?' diye kendisini savundu
 Şoke eden olay Adana Seyhan'da meydana geldi.... İddiaya göre, hırsızlık suçundan cezaevinde yatan Y.D, bir hafta izinli olarak Adana'ya geldi. İnönü Parkı'na gelen Y.D, burada erkeklerle para karşılığı ilişkiye girdiği öne sürülen B.K'nın yanına yaklaşıp, birliktelik teklifinde bulundu. Bu sırada B.K, karşı bankta oturan G.A. adlı kadının kendilerine baktığını fark etti. Oturduğu yerden kalkıp, G.A'nın yanına yaklaşan B.K, 'Ne ters ters bakıp duruyorsun?' diye bağırıp, genç kadına saldırdı.
 İKİ kadın çevredekilerin şaşkın bakışları arasında birbirine girdi. Parka gelen polisler, kadınları ayırmak isterken B.K, çantasından çıkardığı bıçakla G.A'nın kulağını kesti. Yaralı kadın hastaneye kaldırıldı, saldırgan ise gözaltına alındı. Parktan çıkartılırken polislere tepki gösteren B.K, 'Ne yaptık, adam mı öldürdük?' diye bağırdı. DHA