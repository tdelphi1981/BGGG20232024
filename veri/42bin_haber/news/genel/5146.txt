Miki'nin katli vaciptir
Suudi din adamı, Disney'in en popüler figürlerinden Mickey Mouse'a kafayı taktı... Şeyh Munajid, 'Fare şeytanın askerlerinden biridir' diyerek, 85 yaşındaki çizgi karakterin ölüm emrini verdi
 Ç izgi film dünyasının en sevilen karakterlerinden Mickey Mouse'un başı dertte! Suudi Arabistan'da Şeyh Muhammed Munajid, sevimli farenin 'şeytanın askeri' olduğunu ileri sürerek, ölüm fetvası verdi. Radikal çıkışlarıyla bilinen din adamı şunları söyledi: Fare, şeytanın askerlerinden biridir. Onun tarafından yönlendirilir. Bir fare, tenceredeki yemeğe dokunur ise onu dökmek gerekir. Sıvı gıdalarda da aynı durum geçerli. Tom ve Jerry karakterleri de tıpkı Mickey Mouse gibi tehlikeli. Onların da ölmesi gerekir.   