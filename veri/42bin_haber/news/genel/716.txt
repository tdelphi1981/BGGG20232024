Selde acı bilanço 3'e çıktı
Şanlıurfa'da sel felaketi...
 Sinekli Köyü'nde sele kapılan ve önceki gece yapılan aramalara rağmen ulaşılamayan Rahime Aslan için çalışmalar köylüler tarafından sabahın erken saatlerinden itibaren başladı. Vatandaşlar bir süre sonra Rahime Aslan'ın (20) cesedine ulaştı. Dereden çıkarılan ceset, Bozova Devlet Hastanesi'ne kaldırıldı. Böylece selde hayatını kaybedenlerin sayısı 3'e çıktı. Daha önce Bozova İlçesi'ne bağlı Atgüden Köyü'nde oturan ve kız istemek amacıyla Sinekli Köyü'ne gidenleri taşıyan araç sel sularına kapılmış, 2 kişi suda kaybolmuştu. Kaybolanlardan Meliha Aslan'ın (62) cesedi önceki gün akşam saatlerinde bulunmuştu. Şanlıurfa'nın Harran İlçesi'nde de otomobili sele kapılan Ahmet Çakır yaşamını yitirmişti.
  