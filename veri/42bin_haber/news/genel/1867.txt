İsmail'e askerde kaza kurşunu
AYDINın Kuşadası İlçesinin renkli simalarından 25 yaşındaki İsmail Akça, vatani görevini yaptığı Şırnakta terhisine 61 gün kala kaza kurşunuyla şehit oldu. İsmail Akça, Yetenek sizsiniz yarışmasındaki danslarıyla beğenilmişti.
Kuşadası Garnizon Komutanlığı yetkilileri dün akşam Türkmen Mahallesi 50nci Yıl Caddesi üzerindeki eve gelerek ailesine Akçanın şehit olduğu haberini verdi. Bu sırada 112 ekipleri evin önünde bekletildi. Kısa sürede ilçede duyulan şehit haberi üzerine Akçanın arkadaşları ve çok sayıda kişi Türk bayraklarını alarak evin önüne geldi. Kuşadası Belediyesi İtfaiyesi de eve büyük bir Türk bayrağı astı. Evin önünde toplanan ve terör örgütü lehine slogan atanlara seslenen yetkililer, İsmail Akçanın çatışmada değil, kaza kurşunuyla şehit olduğunu anlattı. Kuşadası Kaymakamı Mustafa Ayhan, Garnizon Komutanı Ferhat Aslan, Emniyet Müdürü Olcay Yakup İnankur, şehit ailesini ziyaret ederek Başsağlığı diledi.     
TERHİSİNE 61 GÜN KALMIŞTI / FOTO GALERİ 

Kuşadasında aktif yaşamı, dansa olan tutkusu ile tanınan İsmail Akçanın, 4 gün önce sosyal paylaşım sitesindeki sayfasına "65 Gün sonra güneş benim için doğacak" diye yazdığı belirlendi. Yaz aylarında Barlar Sokağındaki bir barda çalışan Akça, arkadaşlarıyla oluşturduğu dans grubu ile bir televizyonda yayınlanan Yetenek Sizsiniz programına katılmıştı.

Şehit er İsmail Akçanın cenazesinin bugün Şırnaktan yola çıkarılacağı, yarın öğle saatlerinde Kuşadasında toprağa verileceği belirtildi.
 ŞEHİT ASKER YETENEK SİZSİNİZE KATILMIŞTI