MİTçilerle işçilerin ateşli kavgası
İddiaya göre, Milli İstihbarat Teşkilatı (MİT) elemanları İ.S. ve H.B., 10 Aralık gecesi otomobilleriyle seyir halindeyken Çiftlik Kavşağında sıkışan trafikte kaldılar. Uzun süre trafikte kalan MİT elemanları, Büyükşehir Belediyesinin yol yapımında çalışan işçilerle tartıştı.
MİT elemanlarının, Bu saate yol çalışması mı yapılır? Ayrıca niye uyarıcı levhalar koymuyorsunuz? diye çıkışlarına işçiler, Siz kimsiniz? Ne zaman çalışacağımızı size mi soracağız diye tepki verdiler.  
TRAFİKTE SİLAHINI ÇEKTİ 
Olayın büyümesi üzerine MİT elemanı İ.S.nin, silahıyla havaya ateş ettiği ileri sürüldü. Trafikteki yüzlerce insanın şaşkın bakışları arasında meydana gelen olaya polis müdahale etti. Tarafların birbirlerinden şikâyetçi olmaları üzerine dosya savcılığa gönderildi. Olay Yeri İnceleme ekipleri çevrede 3 boş kovan buldu. Polis raporunda 3 el ateş edildiği belirtilirken, işçiler, MİT elemanlarının 7 el ateş ettiğini ileri sürdüler. 
Kendimizi koruduk 
MİT elemanları ifadelerinde, İşçiler üzerimize yürüdü. Bize saldıracaklardı. Kendimizi korumak için havaya ateş ettik dedi. 4 işçi ise, Hakaret ettiler. Emniyet amiriyiz, hepinizi toplatırız. Siz terörist misiniz? dediler. Hiç bir şey yapmadan bize doğru ateş açtılar diye ifade verdi.  
 