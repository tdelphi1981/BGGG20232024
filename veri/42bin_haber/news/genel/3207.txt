CHP'den Ergin'e 'F Tipi' daveti
CHP'nin Cezaevi Komisyonu üyesi 3 milletvekili Veli Ağbaba, Nurettin Demir ve Özgür Özel, F Tipi cezaevlerindeki tecrit koşullarını anlatan 'F Tipi Film' adlı filmi önceki akşam izledi. Vekiller, 'Oyuncular, dramları, insanlık dışı uygulamaları çok iyi ortaya koyuyor.
 Ancak 1.5 yıldır dolaşıp ziyaret ettiğimiz F Tipi cezaevlerinde, daha dramatik ve vahim olayların yaşandığını gözlemliyoruz' yorumu yaptı. 
 3 BİLET ALINDI 
 CHP vekiller film sonrası Adalet Bakanı Sadullah Ergin, bakanlık müsteşarı ve Ceza-Tevkif Evleri Genel Müdürü'ne üç adet 'açık bilet' satın alıp gönderdi.  Ağbaba, 'Sayın Bakan muhtemelen 60 koruma ile filme gelebilir. 60 korumasına da bilet alırız, yeter ki gelsinler' diye konuştu. A. Rezzak ORAL
  