Gerçekten 'yarıyor'muş
6 bin kadın üzerinde evliliğin yararları ve zararları üzerine araştırma yapıldı ve evli kadınların aynı evde yaşayanlara ve bekarlara göre depresyon riskini daha az taşıdıkları ortaya çıktı.
Beraber aynı evde yaşama süresinin azlığı ilaç kullanımına yatkınlığı ve aile içi suistimal riskini de artırıyor. Toronto Üniversitesi'nden Dr. Marcelo Urquia: "Evli olan kadınlarda, eşle yaşama süresi ne olursa olsun daha az psiko-sosyal sorunlar olduğu gözlendi."  
  
Araştırmada evli kadınların yüzde 10.6'sında doğum sonrası depresyona rastlandı. Bu sonuç partneriyle beraber yaşayan kadınlarda yüzde 20'ye çıkarken, bekar kadınlarda yüzde 35'e çıktı. En çarpıcı sonuç ise çocuğu olduktan sonraki 1 yıl içinde boşanan ya da partnerinden ayrılan kadınlarda. Bu kadınların yüzde 67'sinde depresyon görülüyor. Dr. Urquia: "fark bekliyorduk ama bu kadar büyük bir fark beklemiyorduk." dedi.  

Dr. Urquia araştırmanın kadınları evliliğe özendirme amacı taşımadığını söylerken: "Bu tamamen bir tercih, ancak araştırma evliliğin bazı karakteristik farklılığı olduğunu ve bu karakteristik farkların psiko-sosyal açıdan koruyucu bir rol taşıdığını ortaya koyuyor." dedi. Araştırma Amerikan Public Health isimli bilimsel dergide yayınlandı.