Can düşmanlarına servis yapmışlar
CIA'in 11 Eylül sonrası dünya çapında giriştiği operasyona, Tahran ve Şam yönetimlerinin de "dolaylı destek" verdiği ortaya çıktı
   ABD'nin 11 Eylül saldırıları sonrası dünya genelinde başlattığı 'terörle önleyici mücadele' konsepti kapsamında yaptığı operasyonlara, ABD'yle diplomatik ilişkisi bulunmayan İran'ın da "dolaylı destek" verdiği ortaya çıktı. Suriye'nin, 9 şüpheliyi ABD adına sorguladığı anlaşıldı. ABD merkezli sivil toplum örgütü Açık Toplum Adalet Girişimi'nin açıkladığı rapora göre İran, en az 10 terör şüphelisini dolaylı yoldan CIA'in gizli sorgulama merkezlerine gönderdi. Raporda, Mart 2002'de İran güvenlik güçlerince yakalanan 15 kişinin Afgan yetkililere teslim edildiği, bu kişilerden 10 tanesinin sonunun CIA hapishaneleri olduğu anlatılıyor. AFGANİSTAN işgali sırasında yaşanan olay, dönemin Tahran yönetiminin söz konusu şahısların Amerikan ajanlarının eline geçeceğini bildiği halde Afgan yetkililere teslim ettiğini gösteriyor. O dönem Mahmud Ahmedinecad hükümeti görevde olmasa da İran'ın Amerikan karşıtlığıyla bilinen dini lideri Hamaney koltuğundaydı. ABD ile gerilimli ilişkilere sahip diğer Ortadoğu ülkesi Suriye de CIA'e yardım etmiş. Raporda CIA'in Aralık 2001íle Ekim 2002 arasında en az 9 şüpheliyi sorgu için Suriye'ye gönderdiğine, Suriye'de bu kişilere işkence yapıldığına yer veriliyor. 'MEZAR'DA TUTULMUŞ SURİYE doğumlu Kanada vatandaşı Mahir Arar adlı şahıs New Yorkíta yakalandıktan sonra Suriye istihbaratına teslim edilenlerden biri. Amerikan gizli servisinin bunu yapmasının sebebi ise ABD topraklarında suç olan işkence gibi insan hakkı ihlallerinden kaçınmak. Zanlıların, Suriyeíde işkenceli sorgulardan geçirildiği ve ëmezarí adı verilen tabut büyüklüğündeki hücrelerde tutulduğu raporun detaylarında yer buluyor. RAPORDA, Batı Avrupa ülkelerinin ve Türkiyeínin de, yakaladıkları şüphelileri ABD istihbarat yetkililerine teslim ettiği ve şüphelileri taşıyan uçaklara havaalanlarını ve hava sahalarını açtığı hatırlatılıyor.  