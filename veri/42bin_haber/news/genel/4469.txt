ABDden 6 milyar m3 gaz ithal edeceğiz
Enerji ve Tabii Kaynaklar Bakanı Taner Yıldız, enerjide Türkiyenin yeni rotasını açıkladı.
ABDnin, başta NATO müttefiki ülkeler olmak üzere dünya piyasalarına LNG ihracatı yapabileceğine yönelik açıklaması, enerjide yeni gündem maddelerinden biri haline geldi. ABDde, LNG ihracatının önü açılmalı mı, açılmamalı mı tartışmaları devam ederken, Türkiye ise şimdiden gözünü Amerikan gazına dikti. Enerji ve Tabii Kaynaklar Bakanı Taner Yıldız, Türkiyeye doğalgaz giriş noktalarını ve LNG girişini artırmak istediklerini vurgulayarak, Türkiyenin farklı LNG kaynağına sahip ülkelerle çalışması gerekiyor. ABD bunlardan bir tanesi. 2016-2017 yılına kadar ABD o kapıyı açarsa bizim için yeni bir kaynak anlamına geliyor dedi.  
LNG TESİSLERİ KURACAĞIZ 
Elektrik Dağıtıcıları Derneğinin (ELDER) Afyonkarahisardaki VI. Sektörel Toplantısı sonrasında gazetecilerle sohbet eden Yıldız, bu konuda şöyle konuştu: Türkiyede bir arz sıkıntısı beklemiyoruz. Ama arz sıkıntısı beklemiyor olmamız rehavete kapılmamızı getirmemeli. Boru hatlarındaki akışı artırmamız gerekiyor. Türkiyenin LNG terminallerinin kapasitesini de artırmayı planlıyoruz. Şu anda 2.5 milyar metreküpünü kullandığımız İzmir Aliağa tesislerinin tam kapasite olarak 6 milyar metreküpe çıkmasını istiyoruz. Benzer bir şekilde depolama tesislerinin artışı bizim için önemli. Yine benzer şeklide özel sektörün yeni bir LNG tesisi kurmasını istiyoruz. 
3 LNG TESİSİ VE IRAK  
Üç LNG tesisi ve Iraktan yeni bir doğalgaz girişinin, Türkiyenin ihtiyacını karşılayacağını dile getiren Yıldız, Ha deyince olmuyor bunlar. Karar verdiğinizde beş yıl sonrasında yatırıma dönüyor. Biz zaten 2020 yılına kadar bunları dizayn etmeyi öngörüyoruz. Onun öncesinde de çok büyük bir sıkıntı öngörmüyoruz diye konuştu. Yıldız, ABDden LNG ithalatının önünün açılması durumunda ise, 2016-2017 yılında minimum 6 milyar metreküple gaz ithalatına başlamayı planladıklarını kaydetti. 
 
LİBYADAN ARTIRMAK İSTERİZ 
Libya ile ilgili son dönemde yapılan güvenlik uyarıları konusunda da ise Yıldız, şu değerlendirmeyi yaptı: Son seyahatimizde Libyada yeni petrol sahalarının alınmasıyla ilgili resmi taleplerimizi yaptık. Bir yandan da petrol ticaretiyle alakalı tekliflerimiz oldu. İrandaki azaltımdan sonra Libyadan 1 milyon tonluk petrol istedik. Ki bu da yaklaşık 7-8 milyon varil ediyor. Biz de devam etmek ve bunu artırmak istiyoruz. Hem arama sahalarıyla alakalı, hem de işletme sahalarıyla alakalı Libyadan en son çıkacak ülke Türkiyedir. 
50 milyar dolarlık rezerv 
ERGENE Havzasında bir taraftan çevre konusunda ciddi bir mücadele sürdürülüyor, bir taraftan da bölgenin yer altı kaynaklarından faydalanmak isteniliyor. Yıldız, buradaki son duruma yönelik şunları söyledi: Trakya Bölgesinde Ergenedeki rezervi kullanıma açıyoruz. Çevre ile ilgili bazı eksikler vardı. O eksikleri tamamlamamız gerekiyordu. Tamamladıkça da o bölgenin ihtiyacı daha seri karşılanır. Çevre Bakanlığıyla 1/100 binlik planlarla ilgili sıkıntı vardı. Çevre Bakanımız onunla alakalı bir karar aldılar. Bir toplantı yaptık, Ergene Havzasının çevre şartlarına uygun olarak tekrar hareketlendirilmesi için ne yapmamız gerekiyorsa, yapın getirin dedi. 510 milyon tonluk bir rezerv var, yani 50 milyar dolarlık bir kömür var orada. 
Ticaretten memnunuz fiyatından değiliz 
ENERJİ BAKANI Yıldızın, gündeme ilişkin diğer bazı açıklamaları ise şöyle oldu: 
Doğalgaz tahkimi konusunda, fiyat düşmesiyle ilgili İran bize henüz yeni bir teklif getirmedi. Getirirse değerlendireceğiz, getirmezse tahkim süreci zaten devam edecek. İranla doğalgaz ticaretinden memnunuz, fiyatından memnun değiliz.  
Enerji verimliliğiyle ilgili yasal düzenleme düşünüyoruz. Sanayi kesiminde, elektrik motorlarında ciddi tasarruf edebilecekleri bir bölüm var. Böyle bir kampanyayı sanayi adına yapmak doğru olur. Çalışma başlatıldı. Enerji verimliliğinin farklı kesimlere hitap eden şekilleri var, muhatapları çok fazla. Birer birer, hepsiyle bu kampanyaları devreye sokacağız.  
Elektrik dağıtım şirketlerinden lisanssız elektrik üretimi konusunda daha hassas olmalarını istedik. Bu konuda bazı sıkıntı ve şikâyetler var.  
Güney Korede bir kıpırdanma var 
SİNOPta yapılması planlanan ikinci nükleer santral hakkında Yıldız, şöyle konuştu: Nükleerde, işin sonuna geliyoruz dedikçe rekabetin arttığını gördük. Ülkelerin yeni teklifler getirdiğini ve bunların da değerlendirilmesini istediğini görüyoruz. Yeni teklif gelmezse 2-3 hafta içerisinde kararımızı açıklayacağız. 22-25 milyar dolarlık yatırıma bu kadar çok ilgi olması ülke adına iyi bir şey. Güney Korede de bir kıpırdanma oldu ama açıkça söylemem gerekir ki daha istediğimiz düzeyde değil. Fransa Dış Ticaret Bakanı ile İstanbulda görüştüğümüzde projenin bir kısmında bulunmak istediklerini söylediler, buna da dolaylı bir teklif diyebiliriz. 
Jeotermal enerjiye teşvik geliyor  
JEOTERMAL enerji ile ilgili yeni teşvikler düşündüklerini de dile getiren Yıldız, daha önce Başbakan Yardımcısı Ali Babacanın bu konudaki açıklamasına ilişkin, şunları söyledi: Petrol ile alakalı sondaj makinelerinin teşviği var ama jeotermal ile ilgili arama araçlarının teşviği yok. O teşvikin de bir an önce gelmesi ile ilgili yeni bir başlık var. Babacan, geçtiğimiz aralık ayında jeotermal enerji ile ilgili yeni teşvikler getirmeyi düşündüklerini açıklamıştı. 
BOTAŞ içerde küçülüp dışarıda büyüyecek 
YILDIZ, TPICın TPAOdan BOTAŞa devredilmesi konusunda ise özetle şunu söyledi: TPIC, bizim kabiliyetlerimizi artırmayla alakalı önemli bir argümanımız. TPAO, artık kurumsal hafızasını çok iyi oturttu. Ama BOTAŞın da uluslararası aktör olmasıyla alakalı iyice çalışmamız lazım. BOTAŞ konusunda yurtiçinde küçülen, yurtdışında büyüyen bir şirket oluşturacağız. Bizim için bu karar BOTAŞın kabiliyetlerini kısıtlayan değil, genişletecek bir uygulama.  
Sayaç değişiminde geriye dönük done yok 
YILDIZ, önceki gün açıkladığı elektrik sayaçlarının ücretsiz değişimi konusunda, bazı vatandaşların Benim sayacım zaten değiştirildi ve benden de taksitle parası alındı dediğini hatırlattığımızda, şunları söyledi: Türkiyede sayaçlar abonelerin mülkiyetinde. Kamunun mülkiyetine geçirmeyi düşünüyoruz. Bunun mekanizmasını, yönetmeliklerini kuracağız. Aldığımız karar doğru bir karar. Geriye dönük işlemesiyle alakalı bir done oluşmadı. İyi bir işin bir yerinden başlarken, Geriye dönük ne olacaktı diye bir yerine takılırsak, hiçbir işi yapamayız. Sekiz milyona yakın sayaç on yılını tamamlamış ve değişmiş halde. Ama tamamı 32-33 milyonlar civarında. Bu değişim sürecine bir yerden başlamak zorundayız. 2023e kadar enerji açısından birçok yeriyle yenilenmiş bir Türkiye yaratmamız lazım. 30-35 yılını doldurmuş santraller olacak. Biz bu santrallerin de 2023 yılına gelene kadar bu durumda kalmasını seyredemeyiz. Sayaçlar da bunun bir parçası.