Kocalarına kızıp kilo verdiler
Denizli’de kilolu olmaları nedeniyle eşleri tarafından aldatılan ve boşanan Dilek Köktaş (42) ve Dilşah Kalkan (40) 60'ar kilo vererek yeni bir hayata başladı.
 Köktaş ve Kalkan Pamukkale Üniversitesi Tıp Fakültesi Genel Cerrahi Anabilim Dalı'nda mide küçültme ameliyatı geçirdi. Ameliyatın ardından 120 kilodan 60 kiloya düşen Dilek Köktaş, ilo verdikten sonra eşinin kendisiyle benimle barışmak istediğini söylerken, 110 kilodan 50 kiloya düşen Dilşah Kalkan ise, "Kızım bana 'Anne sen benimle bir yere gelme. Seni arkadaşlarıma göstermekten utanıyorum' diyordu. Bunu duyunca kilo vermeye karar verdim. Artık herşey çok güzel" diye konuştu. Pamukkale Üniversitesi Tıp Fakültesi Genel Cerrahi Anabilim Dalı Öğretim Üyesi Prof. Dr. Koray Tekin, ameliyat yönteminin  ilk seçenek olmamakla birlikte son seçenek olduğunu vurguladı.
 Eşi aldatınca kilo vermeye karar verdi
 Denizli'de kilolu olduğu için eşi tarafından aldatılan ve boşandıktan sonra kilo vermek için Pamukkale Üniversitesi'ne başvuran 2 çocuk annesi Dilek Köktaş, 1.5 yılda 60 kilo verdi. Pamukkale Üniversitesi Tıp Fakültesi Genel Cerrahi Anabilim Dalı Öğretim Üyesi Prof. Dr. Koray Tekin ve ekibi tarafından yapılan mide küçültme ameliyatı ile 120 kilodan 60 kiloya düşen Köktaş (42), "Eşim beni çekici bir kadınla aldattı. Ondan sonra da boşandık. O dönemde psikolojik sorunlar yaşadım. Kilo almaya başladım. Koray Tekin hocayla tanışınca hayatım değişti. Şeker, böbrek yetmezliği gibi sağlık sorunlarım vardı.  Artık bu hastalıklarla ilgili ilaçlarımı da kullanmıyorum. Sağlığıma da kavuşmuş oldum. Kendimle barıştım ve psikolojim düzeldiî dedi.
 Kilo verince barışmak istedi
 Kilo verdikten sonra eşinin kendisiyle barışmak istediğini söyleyen Köktaş, " Eşim benimle barışmak istiyor Şu anda peşimde ama mümkün değil. Arada çocuklar olduğu için görüşüyoruz. Başka da bir şey olamaz. Eşim çok pişman. Eskiden kimse beni beğenmez, bana bakmaz diye düşünüyordum.
 Ama şimdi kendime güvenim var. Kimseye ihtiyacım yok" diye konuştu.
 Okul hayatına geri döndü
 Kilo vermesinin iş hayatını da etkilediğini ifade eden mali müşavir Köktaş, “Çalışma hayatında bakımlı olmak, hoş olmak çok önemli bir şey. 120 kiloyken ne giyerseniz giyin güzel olamıyorsunuz. İş hayatımda başarılarım arttı. Okul hayatına geri döndüm. Şu anda ekonomi hukuku üzerine yüksek lisans yapıyorum. Kilo vermek, hayatımı değiştirdi" dedi.
 'Kocam beni beğenmemeye başladı'
 Denizli’de kitapçılık yapan bir çocuk annesi Dilşah Kalkan da (40) aynı sorunları yaşayan kadınlardan biri. Birkaç yıl öncesine kadar 110 kilo olan Dilşah Kalkan, mide küçültme ameliyatı sonrasında 60 kilo vererek 50 kiloya düştü. Kilolu olduğu dönemde hayatının kötü gittiğini anlatan Dilşah Kalkan, “Kilolu olduğum için ailevi problemlerim başladı. Eşim beni beğenmemeye başladı ve aldattı. Eşimden ayrıldım. Kızım bana 'Anne sen benimle bir yere gelme. Seni arkadaşlarıma göstermekten utanıyorum' deyince kilo vermeye karar verdim. Koray Hoca'yı buldum ve birlikte başardık. Şimdi hem huzurluyum hem de sağlığım yerindeî diye konuştu.
 Prof. Dr. Tekin: "Ameliyat yöntemi obeziteyle mücadelenin bir parçası olsun" 
 Pamukkale Üniversitesi Tıp Fakültesi Genel Cerrahi Anabilim Dalı Öğretim Üyesi Prof. Dr. Koray Tekin bugüne kadar 400'e yakın mide küçültme ameliyatı yaptıklarını  ve ameliyatlarda yüksek bir başarı oranı tutturduklarını söylerken, "Obezite olup diyetle, sporla kilo veremeyen hastalara bu ameliyatı yaptık. İleri derecede şişmanlık sorunu yaşayanlar için bu ameliyat önemli bir yöntem. Ameliyat, ilk seçenek olmamakla birlikte son seçenek. Gerçekten çok etkili bir yöntem. Ameliyat yönteminin Sağlık Bakanlığı'nın tarafından yürütülen obeziteyle mücadelenin bir parçası olmasını diliyoruz. Burada toplananlar aslında uzun yıllar çabalamalarına rağmen kilo veremeyen, ameliyat olan ve bunu başarabilen hastalar" diye konuştu. 
 
 Hacı SELAMOĞLU/DENİZLİ