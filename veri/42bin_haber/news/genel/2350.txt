Müslüm Baba'nın son durumu!
18 Kasım'da geçirdiği bypass ameliyatı sonrası karaciğer ve böbrek yetmezliği nedeniyle yoğun bakım ünitesine tedavi altında olan ünlü sanatçı Müslüm Gürses'in durumu iyiye gidiyor.
 Gürses'in tedavi gördüğü Memorial Şişli Hastanesi'nin Bölümü'nden Uz. Dr. Deniz Şener, ünlü sanatçının yoğun bakımdaki tedavisinin devam ettiğini ve hayati fonksiyonlarının önemli ölçüde düzeldiğini söyledi. Gürses'in ağızdan beslenmesi, konuşması ve verdiği vücut tepkilerinin istenildiği şekilde geliştiğini dile getiren Uz. Dr. Şener, sanatçının solunum destek cihazından kademeli olarak ayrıldığı bilgisini de verdi.
 SOLUNUM DESTEĞİNE İHTİYACI AZALDI
 Müslüm Gürses'in, günün belli saatlerinde solunum destek cihazının yardımı olmadan nefes alabildiğini ifade eden Uz. Dr. Deniz Şener, ünlü ismin önümüzdeki günlerde sona ermesi planlanan yoğun bakım sürecinde yaşadıkları hakkında, “Hastamızı zaman zaman solunum destek cihazından ayırıyoruz. Bu, servisteki odasına alınması için çok önemli bir gelişme. Müslüm Bey ağızdan besleniyor ve daha çok sulu gıdalar alıyor. Konuşabiliyor ve zaman zaman da özellikle kendi şarkılarını mırıldanıyor. Günün bir bölümünü de oturarak geçiriyor" ifadelerini kulllandı.
 YOĞUN BAKIMDA ÇALINAN MÜZİĞE EŞLİK EDİYOR
 Ünlü ismin yoğun bakım sürecinde sürekli müzik dinlediğini de anlatan Uz. Dr. Şener, “Eşinin getirdiği ikisi arabesk biri de karışık batı müziklerinden oluşan 3 adet CD vardı. Yoğun Bakım sorumlumuz Dr. Erol Can ona o sevdiği müzikleri dinletiyor. Müziğe, tempo tutarak eşlik ediyor" diye konuştu.