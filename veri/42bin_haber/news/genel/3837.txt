Gündeme çapkın bakış
Sosyal medyanın 'tozunu attıran' yazılarıyla tanınan Drita Draz, bundan böyle AKŞAM Pazar'da. Haftanın olaylarını renkli bakış açısıyla yorumlayacak Draz'ın Twitter seçkileri ve mini röportajları da, 'Gündeme çapkın bakış' adıyla bu sayfada olacak...
 DRITA DRAZ
 twitter.com/dritadraz 
 dritadraz@gmail.com
 HÜLYA AVŞAR, 3S'İN YIKAMADIĞI KADIN!
 Hülya Avşar'ın konuşulma oranı için çenemetre açtıracak olsak maazallah ölçmekle görevlendirdiğimiz arkadaşa antidepresan vermek durumunda kalabiliriz. Ne derseniz deyin valla popüler kültürün mihenk taşı kadın; üstelik son tahlilde ne yapıyor, ne ediyorsa taş gibi bir de. Ekranda Acun'un kanatları altında en parlak dönemini yaşıyor, geriye dönüp bakıyorum; misal, kadının hayatında bir karafatma gibi duran İbrahim Tatlıses'i unuttum gitti. Odea Bank'ı atlatmak için de kendime 2-3 ay veriyorum.
 Ama gel gör ki Saadettin Saran'ın Avşar kızıyla ayrılığının hemen ardından evlenmesini unutamıyorum arkadaş. Ben Hülya Avşar'ı salt bunu atlatıp insan içine çıktığı için bile tebrik etmeye hazırım. Ah Steven Saadettin Saran, sen ne güzel kardeşimizsin öyle!
 - UykusuzCEO: Odea Bank reklamlarındaki Hülya Avşar samimiyeti  Hitlerin evlat sevgisi + İbrahim Tatlıses'in Oxford diploması
 - pnrtncr: Hülya Avşar Odea Bank reklamında keşke oynasaydın bacım ya, azcık rol yapsaydın mesela. İyice soğuttun kendinden.
 - Sipsili: Botoks kendine Hülya Avşar yaptırmış.
 - nasilbirdemkrsi: Hülya Avşar, samimiyetsiz gülme konusunda doktora yapmış olabilir.
 - ElifCemreYzg: Odeabank, Hülya Avşar'ın reklamında oynuyor asdffgdsaagsfdssasdgss ayyy
 - oralinko: Saadettin Saran evlendiğinden beri üzgün bakıyorum. 
 - okancanyantir: Bu yeni banka haftada ortalama 68 saat ekranlarda olan Hülya Avşar'ı reklam yüzü yaparak ne kadar farklı olduğunu kanıtlamış hakkaten...
 - dilarakukrer: Hülya Avşar'ın banka reklamını izleyen herkese antidepresan verilmeli.
 - sokaktakiadam: 'Ne var bu Odea Bank'ta?' diye soran Hülya Avşar'a niye kimse 'B.k var Hülya Hanım' demiyor. Bence nefis reklam olurdu.
 - imito: Odeabank'ın sahibinin Hülya Avşar olmasından kıllanıyorum.
 DRITA'DAN TUBA ÜNSAL'A
 - Tuba'cım; Seni nerede görsek şaşırırız? 
 Porche mağazasında. 
 - Seni ne baştan çıkartır?  
 Beni baştan çıkaran çıkarmış, reklama gerek yok.
 - Peki, Oscar'ı almaya gidiyorsun üzerinde ne var? 
 Çıplağım... Sonra da şarkımı söylüyorum: 'Ben buraya çıplak geldimm lay laaaay'.
 SNEIJDER: DURAN TOPLARIN USTASI, GALATASARAY'IN HASTASI!
 Bence futbol, dünyadan daha yuvarlak. Nedeni basit: Bir şeyler netleşene kadar tüm ülkenin aynı konuda sergilediği git-gelli tavır herhalde başka hiçbir konuda bu denli yüksek dozda olamaz, gerçekten çok acayip. Siz bu yazıyı okuduğunuzda muhtemelen durum neticelenmiş olacak ama şimdilik Sneijder için benim içimden geçen; 'Duran topların ustası, Galatasaray'ın hastası' demek yönünde olacak.
 - Yiqiter: Sana şiir yazdım oldum derbeder, Yengeyi ikna etmezsen alem ne der, Forvetteki partnerin Johan Elmander, Kop gel hadi WESLEY SNEIJDER!
 - Delikanarya: Sneijder'ı beklerken tanışıp evlenen Ahu F.-Ali Y. çiftinin havaalanı hastanesinde bir erkek çocuğu dünyaya geldi. Bebeğe 'UMUT' adı verildi.
 - apaci_ronaldo: Kardolar lütfen kağıttan uçak yapıp dışarı atmayın, Galatasaraylılar onu Sneijder'in uçağı sanıp seviniyorlar.
 TÜRK'ÜN RED CARPET'LA İMTİHANI
 Oscar müjdecisi Golden Globe Türkiye'de yine evinde PTT pozisyonunda takılan hanımlarımız tarafından coşkuyla karşılandı. Bloguna post yetiştiren mi dersiniz, JLo'nun var oluş sebebinin üzerinde oturduğundan dem vuran mı dersiniz... Ne derseniz deyin sanırım Golden Globe yine de en 'komşunun düğününe komşudan şık katılanları' görmediğimiz ödül törenlerinden biri olmaya devam ediyor.
 - aduket_etkisi: Bu ne ya herkes komşusuna oy verdi. Bi daha Golden Globe falan izlemem.
 - CenkErtekin: Belki de paralel evrende şu an Golden Globe en iyi kadın oyuncu ödülünü Bergüzar kazanıyor.
 - CemBariss: Oscar ödülleri şampiyonlar ligiyse, Golden Globe UEFA kupasıdır.
 RIP PARGALI
 Pargalı'nın ölümünü bu denli şaşkınlıkla karşılayan Türk milleti ya tarihten sınıfta kalmıştır ya da gerçekten heyecanını taze tutmayı başaran bir yapıya sahiptir. Pargalı'nın ölümüne 'No Frost' bir tavırla yaklaşan benim gibilerin ise ya göbek adı tarihtir ya da saray entrikası denen şeyi hala ülkede iliklerine kadar hissediyordur.
 - vattsap: Pargalı last seen 23:24
 - musmulafaruk: Medyaya güven sıfır, dün akşam öldü diye gösterilen Pargalı bile yaşıyor olabilir.
 - Hidrojan: Pargalı İbrahim için pamuk vakti.
  