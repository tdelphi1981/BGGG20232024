Diyarbakır'da F-16 pistten çıktı
Diyarbakır'da bu akşam bir F-16 savaş uçağı kalkışa geçtiği sırada pistten çıkarak, toprak zemine kaydı. Diyarbakır Valisi Mustafa Toprak, olayda pilotun ve uçağın zarar görmediğini, "Uçağı çıkarma çalışmaları nedeniyle Diyarbakır Havaalanını geçici olarak uçuşlara kapattık" dedi.
Olay, Diyarbakır'da bulunan 2'inci Hava Kuvvet Komutanlığı'nda bu akşam saat 18.00 sıralarında meydana geldi. 8'inci Ana Jet Üssü'nden havalanmak üzere olan F-16 savaş uçağı teknik arıza nedeniyle pistten çıkıp, yan taraftaki toprak alanı kaydı. Pilot ve uçağın zarar görmediği belirtilirken uçağı piste çekmek üzere kurtarma çalışması başlatıldı ve havaalanı geçici olarak uçuşa kapatıldı. Diyarbakır Valisi Mustafa Toprak, kazayla ilgili şu açıklamayı yaptı:
"Bir F-16 uçağı pistte seyrederken teknik bir arıza nedeniyle pisten çıkıp toprak zemine kayıyor. Uçakta bulunan bir pilot kazadan yara almadan kurtuluyor. Uçakta da herhangi bir hasar bulunmuyor. Uçağı toprak zeminden çıkarma çalışmaları sürüyor. Bu çalışmaların sürmesi nedeniyle Diyarbakır Havaalanı'nı geçici olarak uçuşlara kapattık. Uçak bulunduğu yerden alındıktan sonra havaalanı uçuşlara açılacak." 
GENELKURMAY'DAN AÇIKLAMA 
Kaza sonrası Genelkurmay Başkanlığı'nın sitesinde açıklama yayınlandı.  
Açıklama 
1.   22 Ocak 2013 tarihinde, saat 17.27'de, görev uçuşu için kalkış esnasında bir F-16 savaş uçağımız pist dışına çıkmıştır. Olayda can kaybı ve hasar meydana gelmemiştir. 
2.   Olayla ilgili olarak idari tahkikat başlatılmıştır.

 F-16 UÇAĞI KALKIŞ SIRASINDA PİSTTEN ÇIKTI