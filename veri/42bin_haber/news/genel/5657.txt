Aziz Yıldırım'dan maymun açıklaması
Fenerbahçe Kulübü Başkanı Aziz Yıldırım, basın mensuplarına yönelik kullandığı "Maymun gibi koşturuyorsunuz" ifadesiyle ilgili açıklama yaptı.
Yıldırım'ın açıklaması şu şekilde:  

YILDIRIM'DAN GAZETECİLERE ŞOK SÖZLER

"Takımımızın yarın Bate Borisov ile oynayacağı maça gitmek üzere geldiğim İstanbul Sabiha Gökçen Havaalanı'nda, basın mensuplarının görüntü alma ve haber yapma özgürlüğünü bilen biri olarak, havaalanına girişim sırasında basın mensuplarının görüntü alması talebi tarafımca olumlu karşılanmış ve bu durum yaklaşık on dakika boyunca devam etmiştir. Basın mensuplarının görüntü almasının hitamından sonra, telefonla ailemle özel bir görüşme yaptığım sırada, bir kısım basın mensuplarının, haber alma/yapma görevlerini tamamlamalarına ve bu yöndeki ricama karşın, bu taleplerim kabul görmemiş ve hatta yaşanan kargaşa nedeniyle bazı basın mensupları kendi aralarında dahi tartışmalar yaşamışlardır. Özel hayatıma yönelik bu ısrarlı saygısızlıklara tepki verdiğim doğru olmakla birlikte, görev başındaki basın mensuplarına yönelik hakarette bulunduğuma dair haberler tümüyle asılsızdır. Hakaret olarak nitelendirilmeye çalışılan söz konusu benzetme, tamamen oluşan kaos ve kargaşaya yönelik olup, hiçbir basın mensubu arkadaşımıza yönelik değildir. Şahsımla ilgili olumsuz ve asılsız haber yapılma alışkanlığına şaşırmamakla birlikte, bu asılsız iddiaların, görevi başındaki basın çalışanlarına yönelik olması nedeniyle tarafımdan bu konu hakkında gerekli hassasiyet gösterilerek kamuoyunu aydınlatmak zarureti hasıl olmuştur."