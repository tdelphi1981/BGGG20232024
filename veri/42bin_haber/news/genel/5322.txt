Fişini kesen POS!
1 Temmuz 2013te yürürlüğe girecek yeni uygulaması ile mobil POSlar birer yazarkasaya dönüşecek. Eve sipariş getiren kuryelerin kredi kartı işlemi yaptığı POS cihazları artık yazar kasa fişi de kesecek. 2.1 milyon EFT-POS cihazını kademeli olarak yenileyecek sistem için dünya devi VeriFone Türkiyeye özgü yeni bir model tasarladı. Yerli üreticilerden Escort ise yönetmeliğe uygun ürünü Kasım ayında piyasaya sunacaklarını belirtiyor. Uygulama 54 milyon kredi kartı sahibini kapsayacak.
ELEKTRONİK ödeme çözümleri alanında dünya lideri olan VeriFone başta olmak üzere bir çok yerli yabancı şirket, 1 Temmuzda yürürlüğe girecek olan EFT-POS cihazı için harekete geçti. Pos cihazlarını fiş kesen yazarkasalara dönüştürecek sistemi dünyada ilk uygulayan ülke Türkiye olacak. 2016 yılına kadar yaklaşık 2,5 milyon cihaz bu dönüşüme girecek. Sektörün oyuncularını hareketlendiren sistem, online vergi denetimi de sağlayacak. Sistemin baştan aşağıya değişmesini fırsat bilen yerli oyuncular da, pazardan pay almak istiyor.  
DÜNYANIN EN ÖNEMLİ PAZARI  
Maliye Bakanlığının geçtiğimiz yıl Mart ayında çıkardığı tebliğ ile vergi denetimini teknolojik yöntemlerle daha denetimli yapmaya hazırlanıyor. Mobil ve sabit POS cihazlarını yazar kasa ile birleştirerek tek cihazda toplayacak sistem ile denetim elektronik ortamda yapılacak. Türkiye, 2.1 milyonluk POS cihazı sayısıyla Avrupada ilk sırada. Türkiye kredi kartı ve POS kullanımında dünyanın önde gelen pazarlarından. Türkiyede Amerikalı Verifone ve Fransız Ingenico firmaları iki büyük oyuncu.    
TÜRKİYE İÇİN ÖZEL ÜRÜN  
Elektronik ödeme sistemlerinden dünyada ilk sırada yer alan VeriFone yetkilileri, yeni yönetmeliğe uygun cihazı üretme konusunda  şu bilgileri verdi: Bu cihazların bir benzeri bugüne kadar dünyada kullanılmadı. VeriFone ürün skalasında da böyle ürün yoktu. AR-GE merkezimizdeki mühendisler ve Türk mühendisleri elele bu ürünler üzerinde çalışıyor. Bu ürünler Türk pazarında yakinen bilinen terminallerimizin yazarkasa eklentili versiyonları Temmuzda pazarda olacaktır. 
BİZ DE VARIZ  
Yerli üreticilerden Escort grup firması Innotevdın CEOsu Mehmet Selçuk Ergin, 2011de ilk yerli EFT-POS cihazını üretmek üzere yola çıktık. Türk mühendisler tarafından tasarlanan bu ürünlerin hem yerli hem de yabancı pazarlarda kullanılması planlanıyor. EFT-POS ürünlerimiz Haziran 2013te 
satışa çıkacak. Gelir İdaresi Başkanlığının yeni yönetmeliğine uygun mali onaylı yazarkasa özelliği taşıyan EFT-POS cihazları ile ilgili çalışmalarımız devam ediyor. Bu ürünleri de Kasım 2013 ayında yerli pazara sunmayı planlıyoruz. 
Hem yazar kasa hem mobil POS  
BANKALARARASI Kart Merkezi (BKM) Genel Müdürü Soner Canko, AAya dün yaptığı açıklamada 2013 yılının mobil POS yılı olacağını belirterek şöyle konuştu: 2011i 2 milyon POS ile kapattık ama 2012 yılında bir 100 bin tane daha POS eklendiğini söyleyebilirim. 2,1 milyon adet POS cihazı sahada şu anda kart kabulü yapıyor. Son yıllarda gelişen teknoloji ve bankaların işbirliğiyle bir POS cihazı, birden fazla bankaya hizmet veriyor.  
Dolayısıyla eklediğimiz 100 bin POS ile 400 bin adet POS koymuş kadar etki yaptık. 2011de 32 bin olan ATM sayısı 36 bine yükseldi. 2013 yılında mobil POS dediğimiz cihazların mobil yazar kasalarla birleştiği bir yıl olacak. Tüm sektör bu konuda bir çalışma içerisindeyiz. 1 Temmuz 2013te yürürlüğe girecek bu çalışma ile tüm mobil POSların yazar kasa özellikli mobil POS haline gelmesi gibi bir durum var. Bu yeni düzenlemenin POS sayısına önemli bir katkıda bulunacağını ve bu sene yüzde 10dan fazla POS sayısında artış olacağını düşünüyoruz. Bu düzenleme ile Maliye Bakanlığımız kayıt dışı ekonomiye yönelik önemli bir hamle yapacak. Biz de kartlı ödeme sistemleri olarak bu yeni düzenlemenin arkasında önemli bir katkıda bulunmuş olacağız. ATM sayısında bir miktar artış göreceğimizi düşünüyorum. Bankalar hizmette birbirleriyle yarışıyor. Bu rekabetin kart kullanıcılarına yansımasını görmemiz açısından ATM sayısının 40 binlere yaklaşacağını söylemek mümkün. 
2012de kredi kartından 332 milyar lira harcadık 
BANKALARARASI Kart Merkezinin (BKM) açıkladığı verilere göre 2012 yılında toplam kredi kartı sayısı yüzde 6 artış göstererek 54 milyon adede ulaşırken, banka kartı sayısı yüzde 11 artış ile 91 milyon adede ulaştı.  
BKM verilerine göre 2012nin tamamında kredi kartları ile yapılan alışveriş tutarı 332 milyar lira olurken, banka kartlarında bu tutar 16 milyar lira olarak gerçekleşti. Kredi kartı kullanılarak yapılan ödemeler, yüzde 25 artışla 332 milyar liraya yükselirken, banka kartı ile ödemeler ise yüzde 36 büyüyerek 16 milyar lira tutarına ulaştı.  
2011de bu rakamlar kredi kartları için 266 milyar lira iken, banka kartları için 12 milyar lira idi. 2012de banka kartları ile ödemeler, 2006ya göre 10 kat arttı. 2012 yılında tüm kartlı ödemelerde işlem başına 124 lira tutarında alışveriş yapıldı. Kartlı ödemelerde en çok işlem yapılan sektörler arasında, yüzde 29la market alışverişleri ilk sıraya yerleşti. Bu sektörü yüzde 12 ile giyim ve yüzde 11  ile akaryakıt alışverişleri takip ederken, dördüncü sırayı yüzde 9 ile yemek ödemeleri aldı. 2012 yılında, internetten yapılan kartlı alışverişler, yüzde 34 oranında artış göstererek, 31 milyar lira tutarına ulaştı. 2012de, 54 milyon kredi kartının, 19 milyon adedi ile internetten alışveriş yapıldı. 
ckaya@hurriyet.com.tr 
 