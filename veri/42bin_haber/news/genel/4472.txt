Halı sahanın duvarı çöktü: 4 ölü, 3 kayıp
ŞIRNAKta dün gece Gaffar Okkan Caddesi üzerinde bulunan halı sahada maç oynandığı sırada 3 metre yüksekliğindeki istinat duvarı top oynayanların üzerine devrildi.Ortalığı toz bulutu kaplarken, top oynayanlar ile duvar altında maçı izlediği tahmin edilen bazı kişiler enkaz altında kaldı. Yapılan ilk müdahalede göçük altında 2 kişinin cansız bedeni ile 3 kişi yaralı olarak çıkarıldı. 
Devam eden çalışmalarada enkaz altında kalan 2 kişinin daha cesedine ulaşıldı. 4 kişinin yaşamını yitirdiği, 3 kişinin de yaralandığı olayda halen 3 kişinin daha enkaz altında olduğu ve kurtarma çalışmalarının aralıksız sürdüğü belirtildi. Şırnak Valisi Vahdettin Özkan, olay yerindeki incelemelerinin ardından hastaneye giderek yaralıları ziyaret etti.

 HALI SAHANIN DUVARI ÇÖKTÜ