'Seni unutmadık Barış Abi'
 
 VAPUR VE OTOBÜSLER KALKTI  
 Sanatçının oğulları Doğukan ile Batıkan’ın organize ettiği anma töreni öncesinde ‘Barış Manço Vapuru’ 10.30’da Moda, 10.50’de Kadıköy, 11.20’de Kabataş iskelelerine uğrayıp sanatçının hayranlarını topladı.  
 Yolculuk boyunca Doğukan babasının şarkılarını çaldı. İki İETT otobüsü mezarlığa en yakın durağa servis yaptı. Mezarın bulunduğu yere yüzlerce kişi toplandı. 
 BARIŞ ÇOCUKLARI GELİYOR 
  
 Doğukan ile Batıkan Manço babalarının mezarına taze çiçekler ekti. Doğukan Manço “Türkiye’de 2 yaşındaki bir çocuk konuşmayı öğrenince babamın şarkılarını okuyor. 7’den 77’ye herkes burada. Babamın bizi izleyip mutlu olduğuna eminim” dedi. 
 Barış Manço’nun eski eşi Lale Manço ise şunları söyledi: “Yeni bir işe başladık. Adı; ‘Barış Çocukları Projesi’. Savaştan etkilenmiş 7 ülkeden 77 çocuk seçip İstanbul’a getireceğiz. Çocuklar Barış’ın şarkılarını söyleyip barış mesajları verecek. 
 POSTA