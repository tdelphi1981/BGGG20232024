Kıvırcık Ali mezarı başında anıldı
Trafik kazasında hayatını kaybeden Kıvırcık Ali, ölüm yıl dönümünde Hadımköy Gülbahçe Mezarlığı'nda sevenleri tarafından anıldı. Anma programında dua edildi, mezara karanfil bırakıldı.
Kıvırcık Ali olarak bilinen Türk Halk Müziği sanatçısı Ali Özütemiz, kabrinin başında toplanan sevenleri tarafından anıldı. Anmaya sanatçının ailesi, sanatçı dostları ve çok sayıda seveni katıldı. Soğuk ve yağmurlu havaya rağmen programa gelen katılımcılar, sanatçının kabri başında dua etti, mezara karanfil bıraktı. Programda, sanatçının ablasının ağlaması üzerine duygusal anlar yaşandı.