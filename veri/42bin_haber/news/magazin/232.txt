Tek başıma ağlarım çünkü yalnızım
Hadi Hadi şarkısıyla bir dönem yeri göğü inletti, şimdi 300, 500le daha da iddialı... Biz de Fatih Ürekin bu iddiasının kaynağını bulmaya gittik, ama onun ötesinde Nihat Doğanla davasından Ajda Pekkan fanatizmine birçok itiraf dinledik...
FATİH ÜREK  FOTOĞRAFLARI

Yeni fotoğraflarınızla ilgili konuşmak istiyorum öncelikle... Charlie Chaplinle ortak yönünüz ne ki bu karakterin kılığına büründünüz?
- Bu fikir marka danışmanım Selim Akardan çıktı aslında ama gerçekten de Charlie Chaplinle benzer bir yönümüz var. O bir sinema dehası ve işi için çok özel şeyler yapmış. Böyle bir karakter çıkarıp adını tarihe yazdırmış... Ben de sahnede büyük kitlelere ulaştım. Eğlenceyi bir yerden alıp başka bir noktaya getirdim. Bakıyorum da, 90lardan bir tek ben kalmışım sahnelerde... Ayrıca ikimiz de Koç burcuyuz.
Bu konseptle ilgili hiç mi tereddütleriniz olmadı?
- Tereddüdüm olmadı çünkü Selimin projeleri genelde çok enteresan oluyor. Daha önce de kral yapmıştı mesela beni... Yine ortaya iyi bir şey çıkacağını düşündüm. 
İnternette hakkınızda Rockçıyım, Fatih Ürek dinleyeceğim hiç aklıma gelmezdi ama harika bir sahnesi var. Çok eğlendim gibi bir yorum okudum. Ne hissettiriyor bu size?
- Evet enteresan bir dinleyici kitlem var. Kaldı ki ben rock da söyledim, söylerim.
Ne zaman söylediniz?
- Mehmet Turgutun bir projesi vardı. Rock söylemeni istiyorum dedi. Ben bir başladım I Love You Rockn Rollu söylemeye, koptu millet. O çok sempatik geldi insanlara. Mesela ben Şebnem Ferahı da çok severim. Onun da beni sevdiğini bilirim. Aramızda özel bir ilişki, iletişim vardır. Bir de rockçılar entelektüeldir. Öyle her şeyi beğenmezler, cool davranırlar. Ben böyle düşünürken çok sıcak ilgiyle karşılaştım. Ben de onları seviyorum.

BİZ KENDİMİZLE SEVGİLİOLMAYI ÖĞRENİYORUZ
Benim de yer aldığım Yunuslara Özgürlük adlı bir sosyal sorumluluk projesinde yer aldınız. Çekimlerde öğrendim ki aslında suya dalmaktan korkuyormuşsunuz... Neden kabul ettiniz o işi?
- Sosyal sorumluluk projelerinde yer almayı çok seviyorum aslında ama sevimli bir insan olmama rağmen çekiniyorlar benden. Yapmaz, kabul etmez diyorlar. Öyle bir şey yok. Ben elimden geldiğince bu tür projelerde yer alırım. Gerekirse o projede olduğu gibi korkularımın üzerine de giderim.
Hep gülen, hep eğlenen ve eğlendiren biri gibi görünüyorsunuz. Hiç mi ağlamazsınız? Ya da ağlamak için kimin omzuna yaslanırsınız?
- Tek başıma, kendi omzumda ağlarım, çünkü yalnızım. Bir şarkım var ya Yalnızlar Ordusu diye, öyle bir şey işte, ben yalnızlar ordusuyum. Hem yalnız kalmaktan korkuyor hem de yalnız kalmayı seviyorum. Hayatımda biri olsun diyorum. Sonra da, aman of deyip vazgeçiyorum. Bu duruma sevgili Ajda Pekkan bir açıklık getirmişti aslında...
Ne demişti?
- Biz kendimizle eğlenmeyi, kendimizle sevgili olmayı öğreniyoruz. Bundan sonra öyle yaşamak zorundayız demişti... 
Sevgili yok, tamam... Peki dost, arkadaş?
- Menajerim, asistanım, marka danışmanım hep yanımda, başka da pek kimse yok. Evime sadece çok özel dostum dediğim bir iki kişi girmiştir bugüne kadar. Çok enteresan ama o birkaç kişi de bu camiadan değildir. 

ÇOK HOŞ BİR ADAM OLDUĞUMU SANIRDIM
90lardan beri bir ben varım dediniz ya, nedir bu kalıcılığın sırrı?
- Neredeyim, ne yapıyorum... Bu soruları sık sık kendime sorar, kendimi hep sorgularım.
Neden?
- E hatalarımı bilmek zorundayım. İnsanlar çoğu zaman kendilerine yalanlar söyler. Benim de kendime yalan söylediğim oldu. Kendimi kandırmaya çalıştım. Ama zamanla yanlış yaptığımı anladım. Şimdi etrafımdakilere bunu anlatmaşa çalışıyorum, Lütfen hata yapmayın diyorum.
Hangi konularda yalanlar söylediniz kendinize?
- Çok dinç ve hoş bir adam olduğumu zannediyordum mesela, bunun gibi şeyler. Ama Allaha şükürler olsun başkalarına bakınca yine de çok iyi durumdayım. 30 seneyi devirdim sahnelerde... Genç arkadaşlara bakıyorum da acaba benim yaşıma geldikleri zaman ne yapacaklar. Çoğunun kalıcı olacağını zannetmiyorum, ancak birkaç kişi sıyrılacaktır aralarından. Bense kendimden sonraki dördüncü jenerasyona konser verir durumdayım.
Bulunduğunuz noktadan memnunsunuz anladığım kadarıyla...
- Sayılmaz... Ben çok ihtiraslı ve hırslı bir adamım. Başarılarımı tam kabullenemedim.
Nasıl yani?
- Benim başarım diyemiyorum çünkü kendimi hâlâ başka bir yerde görmek istiyorum. Baktım yaş geçiyor, o zaman ne yapmam gerek? Kendime çok iyi bakacağım. Örnek aldığım kişi de Ajda Pekkan. Şu an bütün popçuların onun elini, eteğini öpmesi gerek. Ben de öperim. 
Neden el etek öpsünler ki?
- Çünkü hâlâ durmadan çalışıyor. Konserlerine drama oyuncusu gibi hazırlanıyor. 
Peki siz istediğiniz yere gelmek için ne yapıyorsunuz? Nelerden vazgeçiyorsunuz?
- Birtakım zaaflarımı, isteklerimi geriye atmam gerekiyor, bunun farkındayım. O yüzden aşk, meşk de yok.

TRANSPARAN BLUZ GİYMEM BÜYÜK HATAYDI
Zamanı geriye alma şansınız olsa neler yapardınız?
- Bir kere mutlaka bir iki lisan öğrenirdim. Ayrıca üniversitede okumak isterdim. Akademik kariyer için değil, kendim için isterdim bunu.
Şu konuda hatalıydım dediğiniz şeyler var mı?
- Tabii... Yaptığımız çok yanlışlar vardı yıllar önce. Benim giydiğim transparan bluzu şimdi herkes giyiyor belki ama çok renkli bir insan olduğum için, gençliğin de verdiği hâl ve tavırlarla birleşince o bluz, çok değişik şeyler düşünüldü. Onlar hataydı mesela... Gerçi bunlar benim için hata değil, saçmalıktı. Bunun dışında istediğim her şeyi yaptım, hem de kendi emeklerimle. Bu yüzden çok mutluyum. Miras kalmadı ya, kazandım yaptım. 
Ezildiniz mi hiç?
- O kadar bastırıldım ve eziklendim ki hem de, bunu da itiraf ediyorum işte... Ama bu saatten sonra kimse beni bastıramaz, ezemez. 
NİHATIN BENİ ALAY KONUSU YAPMASI AYIPTI
Siz dava açtığınız için isim veremiyorsunuz ama ben sormak zorundayım. Nihat Doğana dava açtınız. İlk kez mi birine dava açıyorsunuz?
- Evet, ilk... Ama dediğiniz gibi dava sebebiyle bu konuda çok konuşamam.
Neden bugüne kadar durdunuz da, Nihat Doğana patladınız?
- Gerçekten bu zamana dek birçok hakarete maruz kaldım. Artık kaldıramıyorum. Bir de memleketin olaylarıyla adımı birleştirip beni alay konusu yapması çok ayıptı. Tüm bunlar çok gücüme gitti. Haddini bilmesi gerekiyor insanların.  
SANATÇILARI İTİP KAKMAYIN KARDEŞİM
Siyasetçiler mi daha güçlü sizce, sanatçılar mı?
- Obama bile sanatçıların gücüyle, desteğiyle ikinci kez başkan seçildi. Düşünün işte sanatçıların elindeki gücü! Sanatçıları artık itmeyin, kakmayın, ötekileştirmeyin kardeşim! 
 