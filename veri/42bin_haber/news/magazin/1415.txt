35 ünlü adliyede!
 
 İstanbul Narkotik Suçlarla Mücadele Şube Müdürlüğü ekipleri geçen Cuma günü düzenlediği operasyonda aralarında oyuncu Çağatay Ulusoy ve "Miss Turkey 2011" Türkiye 2’nci güzeli Gizem Karaca, şarkıcı Cenk Eren, oyuncu Selen Katırcıoğlu ve oyuncu Cemal Hünal gibi ünlülerin de aralarında bulunduğu 42 kişiyi gözaltına alınmıştı.  
 Adli Tıp Kurumu’nda kan ve kıl örneği alınan Cenk Eren, Cemal Hünal ve Selen Katırcıoğlu hakkında uyuşturucu kullandıkları iddiasıyla işlem yapılmıştı. Cenk Eren, Cemal Hünal ve Selen Katırcıoğlu’nun da aralarında bulunduğu 7 kişi emniyetteki işlemlerinin ardından serbest bırakılmışlardı. Gözaltına alınan şüphelilerden 19’unun bir uyuşturucu şebekesinin üyeleri olduğu öğrenilirken, şebeke üyesi olduğu iddia edilen şüpheliler sabah saatlerinde adliyeye sevk edildi. 
 Uyuşturucu şebeke üyelerinin adliyeye sevk edilmesinin ardından aralarında Çağatay Ulusoy ve Gizem Karaca’nın da aralarında bulunduğu 16 kişi de Çağlayan’daki İstanbul Adliyesine sevk edildi. Çağatay Ulusoy ve Gizem Karaca basın mensuplarının "Uyuşturucu kullandığınız doğru mu?" sorusunu yanıtsız bıraktı. 
  DHA