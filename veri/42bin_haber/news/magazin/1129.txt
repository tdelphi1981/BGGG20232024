Daha fazla çocuk istiyor
 
 Tüm dünyada büyük beğeniyle izlenen 'Transformers' isimli filmle yıldızı parlayan ABD'li oyuncu Megan Fox bir bebek sahibi daha olmak istediğini söyledi. 
 Geçtiğimiz yıl Eylül ayında bir erkek çocuğu dünyaya getiren Fox, bebeği Noah’a aşık olduğunu fakat, eşi Brian Austin Green'in bu durumu kıskandığını ifade etti.  
 İngiliz basınından The Daily Mail sitesinde yer alan habere göre; Extra isimli habetr programına katılan Fox, "Anne olabilme şansını yakaladığım için çok şanslıyım. Bebeğimi kucağıma aldığım zaman yaşadığım yoğun duyguları tarif etmek imkansız." dedi. Fox, programda ki açıklamalarına şöyle devam etti; "Daha fazla çocuk istiyorum. Şu an kendimi biraz yorgun hissediyorum. Aynı şeyleri yaşayabilir miyim bilmiyorum ama annelik duygusu inanın çok farklı bir his. Bu duyguyu bir defa hatta birçok kez tatmak istiyorum. Zaten eşim de bir kızımız olsun istiyor".