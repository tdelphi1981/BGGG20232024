Bu kez de Kosova güzeli ile birlikte
Birkaç gün önce Leonardo DiCaprio, Miamideki bir otelin balkonunda sarışın bir güzelin eşliğinde dinlenirken paparazziler tarafından yakalandı. Önce, The Wolf of Wall Street filminden rol arkadaşı Margot Robbie olduğu düşünülen sarışının, daha sonra Arnavut model ve şarkıcısı, 2011 Kosova Güzeli Aferdita Dreshay olduğu ortaya çıktı.
DiCaprioyla olan ilişkisine dair kısa bir yorumda bulunan Dreshay, Leoyla henüz sadece arkadaş olduğunu belirtti. Haberi geçen E!Online, Arnavut güzelin, Biz, sadece iki dost olarak birlikte tatil yaptık. sözlerine yer verdi.

Geçtiğimiz aralık ayında DiCaprio, Victorias Secret modeli olan sevgilisi Erin Heathertondan ayrılmıştı. Bundan önce, yıldız aktörün sevgilileri arasında modeller Gisele Bundchen ve Bar Refaeli ve geçenlerde Ryan Reynoldsle evlenen aktris Blake Lively yer almıştı.

ABDli sinema yıldızı Leonardo DiCaprio, en son, aralık ayında gösterime giren Quentin Tarantino'nun Django Unchained filmindeki plantasyon sahibi rolüyle sinemaseverlerin karşısına çıkmıştı. Bu sene gösterime girecek Baz Luhrmannın "Great Gatsby" ve The Wolf of Wall Street adlı filmlerinde de rol alan DiCaprio, Django filminden sonra uzun bir araya ihtiyaç olduğunu açıklamıştı.