Çocuklar Gülsün Diye Derneği 12.anaokulunu açıyor
Yaklaşık 100 öğrenciye okul öncesi eğitim olanağı sunacak okulun tüm inşaat ve oyun parkı masrafları Johnson Wax tarafından karşılandı.
Türkiyede ihtiyacı olan çok uzak köylere anaokulu yaparak, okul öncesi eğitime katkı sağlamak amacıyla yola çıkan Çocuklar Gülsün Diye Derneği, Johnson Wax katkılarıyla temeli atılan 12. anaokulunu açmaya hazırlanıyor. Daha önce, Trabzon, İstanbul, Mardin, Tokat, Erzurum, Van, Sinop, Hatay, Sivas, Zonguldak ve Aydında anaokulları açan Çocuklar Gülsün Diye Derneği, yeni okulunu Manisa ili Horozköyde açacak. 22 Ocak tarihinde yapılması planlanan açılış töreninin ardından Milli Eğitim Bakanlığına bağışlanacak olan anaokulu, yaklaşık 100 öğrenciye okul öncesi eğitim olanağı sunacak. Okulun tüm inşaat ve oyun parkı masrafları ise Johnson Wax tarafından karşılandı. Okulun açılış töreni,Çocuklar Gülsün Diye Derneği Başkanı Gülben Ergen, Başkan Yardımcısı Elvan Oktarın yanı sıra; Manisa Valisi Halil İbrahim Daşöz ve Johnson Wax Genel Müdürü Ahmet Cüneyt Baktırın da katılımıyla 22 Ocak günü saat 14:00da gerçekleştirilecek. Çocuklar Gülsün Diye Derneği, Milli Eğitim Bakanlığı ile imzaladığı protokol çerçevesinde ihtiyacı olan illerde anaokulu yapmak üzere çalışmalarını tüm hızıyla sürdürüyor. Dernek, sponsorları ve bağışçılarının desteğiyle, okul öncesi eğitimin yaygınlaşması ve gelişmesi için yeni okullar açmak için çalışıyor.