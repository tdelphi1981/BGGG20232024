Canlı yayında seksi dans
 
 “Project Runaway” isimli moda programının sunucusu ve dört çocuk annesi Heidi Klum NY Daily News’un haberine göre, Jay Leno’nun “The Tonight Show” isimli programında Leno’nun masasının üzerine çıkarak dans hünerini sergiledi.
 
 Program için dar siyah bir elbise giymeyi tercih eden Victoria’s Secret eski modeli Klum, programa “Project Runaway’in” 11. sezonunun tanıtımı amacıyla konuk oldu.
 
 Programda Leno ile masa üzerinde dans etmeye ilişkin bir sohbete giren Klum, Leno’nun kendisinin bu konudaki becerisini sorgulamasının ardından masanın üzerine çıkarak hünerini sergilemeye karar verdi.
 
 Bunun üzerine ayağındaki ince topuklu botları ile Leno’nun masasına çıkan Klum ustalıkla dans etmeye başladı.
 
 Ayrıca Klum’un elbisesinin bacaklarını açıkta bırakan transparan kısmı model hareket ettikçe daha da cüretkar bir hal almış oldu.
 
 Fakat bu durum Klum’un “The Tonight Show”da yaşadığı ilk müstehcen anı değil.
 
 Programa 2004 yılında da konuk olan Klum, programda Leno’nun seyircilerine 8 milyon dolar değerindeki Victoria’s Secret marka elmas işlemeli sutyenini göstermişti.