Özür diledi
O Ses Türkiye'de yarışmacı olduğu halde jüri üyelerine yönelik ukala tavırlarından dolayı Acun'un yarışma dışına ittiği 22 yaşındaki Nur Cennet Uçar yarışmaya izleyici olarak katılıp, jüri üyelerinden ve yarışmayı izleyenlerden özür diledi.
Yarışmadan sonra kendisine ve ailesine karşı ağır sözler söylendiği için buraya gelip özür dilemek istediğini belirten Nur Cennet Uçar "Her insanın frekans hatalarına düştüğü olmuştur, görüntüyü tekrar izlediğimde hata yaptığımı fark ettim. Ancak kötü niyetli değildim, o gün dediğim gibi bir yanlış anlaşılma oldu" dedi.