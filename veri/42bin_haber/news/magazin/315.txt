"Senin davranış bozukluğun var"
Acun Ilıcalı'nın sunduğu O Ses Türkiye'nin dün akşamki bölümüne 22 yaşındaki Nur Cennet Uçar damga vurdu.
Yarışmacının performansının ardından jüri üyeleri ile girdiği diyalog Acun Ilıcalı'nın tepkisini çekti.       
Dört jüri üyesinin de kendisine dönmesini beklediğini, ancak sadece iki jüri üyesi dönünce iddiayı kaybettiğini söyleyen yarışmacıya Ilıcalı,  
"Genelde yarışmacılar 'siz' diye konuşur burada. Hiç seyrettin mi programı? Sipariş üzerine de değil, içlerinden gelerek bir saygı gösterirler.Jüriye 'sen' de diğin zaman daha samimi olmazsın. Sana bunu tam öğretememişler ama ben söyleyeyim, yeni tanıştığın birine 'siz' diye hitap edersin. Kalbinin temiz olduğunu düşünüyorum ben ama davranış bozukluğu var biraz. Buraya gelen bininci yarışmacı falansın herhalde, insan içine çıktığın zaman konuşmalarına biraz daha dikkat et. Eğer biz bugün senin bu tavrına izin verirsek, yarın öbürgün gelen bütün yarışmacılar jüri ile öyle konuşmaya başlar. O zaman onların ne farkı kalır?" dedi. 
Yarışmacının "Anladım, konuşma tarzımı beğenmediniz ama ben sizin gibi düşünmüyorum, kötü de konuşmuyorum" demesi üzerine daha da sinirlenen Ilıcalı, Hadise ve Murat Boz'a rağmen Nurcennet Uçar'ı yarışmadan diskalifiye etti. 
İŞTE O ANLAR / WEB TV 
 DİVA'YI DA ÇILDIRTMIŞ         
O Ses Türkiye'deki tavırları nedeniyle yarışmaya veda eden Nur Cennet Uçar'ın daha önce de Popstar Alaturka'ya katıldığı ve  jüri üyeleri ile tartıştığı ortaya çıktı. 
2006 yılında yayınlanan yarışmada söylediği şarkı nedeniyle Ersoy'un "İyi çalışmamışsınız" sözleriyle eleştirdiği Uçar, " Arkadaşlarım çalışmaya indiğinde ben de hep indim. Çok çalıştım ve gördüğünüz gibi çok da güzel söyledim." dedi. 
Yarışmacı, Armağan Çağlayan'ın "Böyle yaptıkça ne kadar itici olduğunu biliyor musun acaba" sorusuna ise "Geçen hafta sizin söylediğiniz laf da çok iticiydi" diyerek karşılık verdi.    
                   
İŞTE DİVA VE NUR CENNET ARASINDAKİ İLGİNÇ TARTIŞMA 
  
 