Erkek gibi büyüdüm
Rol aldığı reklam filmleriyle adını duyuran ve şu sıralar 80ler dizisinde Elvan karakterini canlandıran Begüm Öner, InStyle dergisi için objektif karşısına geçti.24 yaşındaki genç oyuncu, önce dikkat çekici kombinasyonlarla poz verdi, sonra da hakkında bilinmeyenleri anlattı.
1989 Almanya doğumlu olan Begüm Öner, başarısının sırrının geçirdiği mutlu çocuklukta gizli olduğunu belirtiyor:
Çok güzel bir çocukluk geçirdim. Annem beni hayatımın hiçbir evresinde kısıtlamadığı için her şeyi doya doya yaşadım. Düştüm, kalktım, ağaca tırmandım. Tabii haliyle farklı yerlerime bol bol dikiş attırdım. Aile dostlarımızın çocukları genelde erkek olduğu için onlarla vakit geçire geçire erkek gibi büyüdüm. O zamanlar pek farkında değildim ama ben aslında hep oyuncu olmak istemişim. Şimdi fotoğraflarıma bakıyorum hepsinde bir kılığa girmişim, hep sahnelere çıkmışım, birilerinin taklitlerini yapmışım, tiyatro oyunları yazmış ve oynamışım... Bu yüzden tam da çocukluk hayallerimi yaşadığımı düşünüyorum.
   
HENÜZ YOLUN BAŞINDAYIM
Tabii ki yaşım itibariyle oyunculukla ilgili hayallerimin başındayım. Evet, belki yıllardır bir şekilde bu sektörün içindeyim, fakat benim için her şey yeni başlıyor. Üniversiteden geçen sene (İstanbul Ticaret Üniversitesi, İstatistik Bölümü) mezun oldum ve tam anlamıyla Ben bu işi yapmak istiyorum dedim. Daha önümde uzun yıllar var ve yapacak çok işim.

DİKKAT ÇEKMEK HUZURSUZ EDER
Genelde sade giyinmekten hoşlanırım. Çok dikkat çekiyor gibi olma düşüncesi beni huzursuz eder. Mesela üzerimdeki, bir şey iddialıysa geri kalan her şey mutlaka sadedir. Modayı takip etmektense, kendi vücudumu iyi tanımayı tercih ederim ve alışveriş tercihlerimi ona göre yaparım. Annem yanımda olmadan aldığım bir toka bile içime sinmez, onunla alışveriş yapmaya bayılırım. Sanırım klasik tarzdan pek hoşlanmıyorum dolayısıyla daha spor ağırlıklı bir dolabımın olması hoşuma gidiyor.

GÜZEL VE İNATÇI
80ler dizisinden önce, Mint Yapımla başka bir dizi için çalışmıştık. 80lerin üçüncü bölümünde konuk oyuncu olarak giren Ceyhun Fersoyun canlandırdığı Şahin karakterinin dizide kalmasına karar verilince, Şahinin aşık olacağı kız Elvan olarak projeye dahil oldum. İyi ki de olmuşum, şu anda ilgiyle izlenen müthiş bir dizinin kadrosunda keyifle yer alıyorum. Elvan, Pastacı Saminin gözünden sakındığı biricik kızı. Saf, temiz bir genç kız ama babası Sami kadar da inatçı.