Türk tiyatrosu her geçen gün iyiye gidiyor
PULITZER ödüllü Dostlarla Akşam Yemeği adlı oyunuyla tanınan Donald Marguliesin yazdığı Toplu Hikayeleri sahneye taşıyan Kadriye Kenter (Ruth Steiner) ile Defne Halman (Lisa Morrison) rollerini STARa anlattı...

Müşfik Beyi hala çok özlüyoruz
-Kadriye Kenter:  Müşfiksiz her şey daha da zor. Tiyatroda da ayakta kalmaya çalışıyoruz. O yüzden de hemen Toplu Hikayeleri çıkardık. Oyunu Defne Halman önermişti. Defne Müşfikin  öğrencisidir. İnsani boyutu olan çok güzel bir oyun. Üniversitede yazarlık dersleri veren ve hikayeler yazan Ruth Steiner ile yazarlık heveslisi öğrencisi Lisa arasındaki ilişkiyi anlatan oyunumuz için büyük uğraş verdik.
İyi gruplar değişik mekanlar var
-Defne Halman: Son dönemde bizim tiyatromuzda kıpırdanma olduğu bir gerçek. Yurt dışında işler çok farklı elbette. Londra ve New Yorku ele alırsak teknik ve salon sayıları sadece çok fazla. Biz de yaratıcı bir dönemdeyiz, değişik mekanlar tiyatro alanlarına dönüşüyor iyi gruplar var. Bu oyuna gelirsek... Toplu Hikayelerde iki insan arasındaki tanışma süreci, tanıma serüveni, yakınlaşmaları birbirlerine gitgide güven duymaları destek olmaları birbirlerinden beslenmelerini anlatıyor. Okuduğumda çok etkilenmiştim. Bu yüzden önerdim ve yanılmadığımı da gördüm.