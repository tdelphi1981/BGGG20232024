Ünlü tiyatrocu hayatını kaybetti
 
 Üç haftadır hastanede tedavi altında olan Tanır'ın bu öğlen 13.00 sularında yaşamını yitirdiği belirtildi. 
 Sanatçının vefatıyla ilgili tüm işlemleri Türk Eğitim Vakfı'nın üstlendiği öğrenildi. 
 MACİDE TANIR KİMDİR 
 Ankara Devlet Konservatuarı Tiyatro ve Opera Bölümünü'nden mezun olduktan sonra yüksek lisans sonrası 1943 yılında Devlet Tiyatroları'na katılan Tanır, 1985 yılına kadar sahnelerde kaldı.
 
 Sanat yaşamı boyunca sayısı 50'yi aşan dünya tiyatro edebiyatının seçkin eserlerinin başrollerini oynadı. TV seyircileri sanatçıyı, Şehnaz Tango dizisinde Şehnaz'ın annesi olarak tanıdı.
 
 Aldığı pek çok ödülün yanı sıra 1991 yılında Devlet Sanatçısı unvanı alan Tanır'ın, kendi sanat serüvenini anlatan "Tiyatronun Cadısı" isimli bir anı kitabı bulunuyor.   