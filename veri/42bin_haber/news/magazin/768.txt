Alişan ucuz atlattı
Demet Akalın Alişan'ı gördüğü yerde yüzüne tüküreceğini söylemişti ama... 
 Demet Akalın ile Alişan’ın 12 yıllık dostluğu geçen Eylül’de kavgayla noktalanmıştı. Demet Akalın kendisine “Küçük beyinli şeytan” diyen Alişan’a “Sakın karşıma çıkma, gördüğüm yerde yüzüne tüküreceğim” yanıtını vermişti. Alişan ise “Yüzüme tükürecek biri daha anasından doğmadı” diyerek meydan okumuştu.  
 Demet Akalın ile Alişan önceki akşam Maslak Refresh’te düzenlenen Doğuş Holding’in yılbaşı partisinde karşılaştı. Ama Demet, Alişan’ı es geçti, yüzüne tükürmedi ve yeminini yerine getirmedi!  
 POSTA/Uğur KOTAN