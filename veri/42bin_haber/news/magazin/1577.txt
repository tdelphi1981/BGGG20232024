Üç kocasını da öldürdü
 
 Predatör (Yırtıcı hayvan) lakaplı Esneda Ruiz Catano 2001, 2006 ve 2010'da üç kocasını öldürdüğü gerekçesiyle tutuklandı. Hayat sigortalarındaki toplanan parayı almak için cinayetleri işleyen 45 yaşındaki kadının toplam 50 bin dolar (Yaklaşık 90 bin TL) topladığı belirtildi.
 
 Kolombiyalı kadının kocalarını bıçakla öldürdüğü açıklandı. Salı günü polis tarafından yakalanan kadın başkent Bogota'nın yaklaşık 200 km kuzeydoğusundaki Antioquia kentinin Ebéjico kasabasında yaşıyor.
 
 Polis şefi Fernando Restrepo Espinosa "Bu kadın erkekleri kandırarak evlenip sonra da hayat sigortalarının üzerine kondu" dedi. Polis kadının kocalarının hepsinin kafasını keserek öldürdüğünü söyledi.
 
 İlk kocası Juan Pablo Aristizábal'ı (33) Rionegro'da öldürüp 8 bin 445 dolarını almış. İkinci kocası José Johany Valencia'yı (42) Medellin'de öldürmüş. Üçüncü kocası  Miguel Ángel Veleño García'yı yine aynı kentte öldürmüş ve 45 bin dolarını çekmiş.
 
 
  