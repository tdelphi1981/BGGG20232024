Osmanlı Tokadına büyük ilgi
Nisan ayında TRT 1 ekranlarında yayına başlayacak olan Osmanlı Tokadı dizisinin çekimleri başladı. Mısır çarşısı önünde yapılan çekimlere halk büyük ilgi gösterdi. Çekim ekibi ve oyuncular Alper Kul ve Uğur Çavuşoğlu zaman zaman zor anlar yaşadı.
Yapımcılığını Duka filmin yaptığı başrollerini Uğur Çavuşoğlu, Alper Kul, Mazhar Alanson, İsmail Hacıoğlu, Vildan Atasever, Toprak Sağlam, Pelin Akil ve Osman Wöberin paylaştığı dizinin Mısır Çarşısı önünde yapılan çekimlerine vatandaşlar ilgi gösterince izdiham yaşandı. Set ekibi ve oyuncular yoğun ilgi nedeniyle zor anlar yaşadı. Bazı vatandaşlar sahneyi cep telefonlarıyla kayda alırken, bazıları da oyuncularla hatıra fotoğrafı çektirilmek için birbiriyle yarıştı.