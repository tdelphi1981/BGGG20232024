Babutsa'nın dansçısına kıskançlık kurşunu
Kıbrıslı "Babutsa" müzik grubunun dansçısı Bahar Pınar Madak, 65 yaşındaki eski kocası İbrahim Eşmene'nin kıskançlık kurşunuyla yaralandı 
 ‘Yanayım yanayım ateşlerde yanayım’ şarkısıyla ünlenen grubun "Babutsa" grubunun dansçılarından 31 yaşındaki Bahar Pınar Madak, Gazimağusa’da dün akşam eski kocası tarafından tabancayla vuruldu. 
 Sol kolunun dirseğinin üzerinden vurulan Madak hastaneye kaldırılırken olay yerinden kaçan 65 yaşındaki eski eşi İbrahim Ahmet Eşmene, gecenin ilerleyen saatlerinde Aslanköy’de tabancasıyla birlikte yakalandı. Eşmene, bugün Gazimağusa’da tutukluluk talebiyle mahkemeye çıkarılacak. 
 EVİNİ BASTI
  
 Kıbrıs Gazetesi'nin haberine göre; Madak’ın evini basan Eşmene’nin iki el ateş ettikten sonra genç kadını kolundan vurdu. Alkollü olduğu öğrenilen öfkeli adam, Bahar Pınar Madak’ın erkek kardeşi ile boğuştuktan sonra olay yerinden kaçarak kayıplara karıştı. 
 Özel hastanede ilk müdahalesi yapılan Madak, daha sonra da ambulansla Gazimağusa Devlet Hastanesi’ne kaldırıldı. Hayati tehlikesi bulunmayan Bahar Pınar Madak’ın hastanenin cerrahi servisinde müşahade altına alındığı öğrenildi.  
 'DAHA SONRA YİNE VURACAĞIM'
  
 Her yerde aranan Eşmene’nin kaybolduktan sonra Bahar Pınar Madak’ın annesini arayarak “Kızını vurdum. Şimdi saklanırım. Daha sonra yine vuracağım” dediği öğrenildi. 
 Öte yandan, Bahar Pınar Madak’ın kendisini vuran eski eşinden 10 yaşlarında bir erkek çocuğu olduğu öğrenilirken sürekli olarak Eşmene ile sorunlar yaşadığı belirtilidi.