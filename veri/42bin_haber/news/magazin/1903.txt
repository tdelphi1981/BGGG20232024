Fethullah Gülen'den ünlü şarkıcıya geçmiş olsun mesajı
Fethullah Gülen Hocefendi, hastanede tedavisi devam eden şarkıcı Müslüm Gürses için geçmiş olsun mesajı yayımladı.
Gülen'in mesajını sanatçının eşi Muhterem Nur Hanımefendi'ye Samanyolu Yayın Grubu Başkanı Hidayet Karaca iletti. Görüşmede Muhterem Nur Hanım; 'Müslüm Bey'in Hocaefendi'yi çok sevdiğini ve geçmiş olsun mesajına çok sevineceğini' ifade etti.

Fethullah Gülen'in mesajı şöyle;
'Kendine has yorumu ile bu toprağın insanının kalbinde özel bir yer edinmiş olan değerli ses sanatkârı Müslüm Gürses Beyefendi'nin yoğun bakımda devam eden tedavisinin, bir an önce sağlığına kavuşması ile neticelenmesini diler, eşi Muhterem Nur Hanımefendi başta olmak üzere yakınlarına ve sevenlerine geçmiş olsun temennilerimi iletirim.'