Hem cesur hem çıplak
ABD'li ip cambazı Hayley Ashburn 37 metre yükseklikte uçuruma gerilen ipte gece karanlığında çıplak yürüdü 
 San Franciscolu 24 yaşındaki maceraperest Ashburn, bu yürüyüşü Tayland'daki popüler tırmanma bölgesi Tonsai'de yaptı. İki kaya parçası arasına gerilmiş ipte herhangi bir güvenlik önlemi almadan yürüyen cesur ipcambazı üstüne üstlük bir de çırıl çıplaktı. 
 Çıplak olarak yürümeyi "özgür hissetme isteği"ne bağlayan Ashburn, Tayland'ın bu iş için biçilmiş kaftan olduğunu söyledi. Çoğu maceraperestin klasik tırmanma rotasını takip ettiğini söyleyen Ashburn, kendisinin yeni yerler keşfederek tırmanış yaptığını vurguladı.
 
 Mai Leung'u bir arkadaşıyla gezerken keşfettiğni söyleyen Amerikalı ip cambazı, hemen burada iple yürüme planı yaptığını belirtti. Ashburn çıplak olarak yürümesinin oldukça heyecan verdiğini sözlerine ekledi.