Ayşen Gruda: 'Erdoğan'ın sözlerini küpe yaptım'
Kürt sorunuyla ilgili yaptığı çıkışlarla konuşulan Gruda'dan çarpıcı bir açıklama daha...
Kürt sorununun çözümü için yapmış olduğu çıkışlarla adından söz ettiren Ayşen Gruda SKYTürk360 ekranlarında İzzet Çapa'nın sorularını yanıtladı.

"ERDOĞAN'IN SÖZLERİNİ KÜPE YAPTIM"

Ayşen Gruda sanatçının muhalefet yapmasının gerekliliği konusunda "Muhalefet de yapılır, iyi şeyler oluyorsa o da görülür. Mesela Başbakan Erdoğan'ın 'Savaş kolaydır, barış ise zordur' sözünü kulağıma küpe yaptım" dedi.

"KAVGA ETMENİN GEREĞİ YOK"

Geçtiğimiz günlerde 'Kandil'e giderim' diyerek yeni bir polemik başlatan Gruda, bu sözleriyle ilgili olarak, "Gayet net dedim ki devlet bana görev verirse o mağaralara da giderim. Kimse bana bir şey yapmaz. Kavga etmenin gereği yok, konuşmanın, ilimin, bilimin, sanatın gereği var. Bunda yanlış anlaşılacak ne var?" şeklinde konuştu.