Eşi acı haberi verdi: Müslüm Gürses'ten ümit kesildi
Müslüm Gürses ile ilgili üzücü haber hayat arkadaşı Muhterem Nur'dan geldi.
Habertürk televizyonuna konuşan Nur, 'Artık ümit kesildi' dedi.

Büyük usta Müslüm Gürses'in durumunun geçtiğmiz günlerde iyiye gittiği açıklanmış, sanatçının normal odaya alınması konuşuluyordu.

Kasım ayında by-pass ameliyatı geçiren; sonrasında karaciğer ve böbrek yetmezliği sorunu yaşayan, Müslüm Gürses'in yoğun bakım süreci uzadı. 59 yaşındaki sanatçı akciğerinde gelişen enfeksiyon sebebiyle uyutuluyor.

Üç hafta uyutulması planlanan sanatçının hayat arkadaşı Muhterem Nur bir an olsun hastaneden ayrılmıyor. 

Bugüne kadar suskunluğunu koruyan Nur, Gürses'in sağlık durumuyla ilgili şunları söyledi.

"Ümidim kesildi. Doktorlar durumunu aydınlık görmüyorlar. 3 aydır yatakta, her tarafı yara içinde. Giderken dönüp arkasına öyle bir baktı ki, bir daha dönemeyecek dedim. Eğer geri dönerse bu bir mucize olur. Durumu kötüye gidiyor. Artık ümit kesildi." diyerek gözyaşlarına boğuldu.