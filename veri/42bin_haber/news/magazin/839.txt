Demet yılbaşında çift mesai yaptı
Şarkıcı Demet Akalın, 2012'nin son konserini Mardan Palace Otel'de vererek, 2013'e de burada girdi 
 Otelin özel yılbaşı programının ardından Calliente Club’de sahneye çıkan Akalın, yılbaşı gecesinde çifte mesai yaptı. Gecenin ikinci konserine yeni albümü ’Giderli 16’nın çıkış parçası ’Türkan’ ile başlayan Akalın’a, sevenleri yoğun ilgi gösterdi. Pembe tüllü bir kıyafetle sahneye çıkan Akalın’a dansçıları eşlik etti. Akalın, konser programı sırasında twitter hesabından gönderdiği twitte takipçilerine "Zirvede tekim tek, bu kadın 2’nci işe gidiyo ahh ahh" yazdı. 
 GECEDE GÖKÇE SÜRPRİZİ 
 Demet Akalın, sanatçı Gökçe’nin kulüpte olduğunu duyunca, hayranları ile birlikte tezahürat yaparak, Gökçe’yi sahneye çağırdı. Akalın’ı kırmayan Gökçe sahneye çıkarak, sevilen ’Tuttu Fırlattı Kalbimi’ şarkısını söyledi. İkili birbirlerine hayranlıklarını dile getirdi. 
 Yaklaşık 1 saat sahnede kalan Akalın, mutlu bir yıl dileyerek, kendisini en önden dinleyen eşi Okan Kurt ile birlikte ayrıldı. 
 DHA
  