Şivan Perwer için imza kampanyası
Şivan Perwer'in dönmesi için imza kampanyası başlatıldı
Ünlü Kürt sanatçı Şivan Perwer'in Türkiye'ye dönmesi için sanal alemden imza kampanyası başlatıldı. 'www.jiyananu.com' adresli internet sitesinin öncülük ettiği kampanyada, şimdiye kadar yurt içi ve yurt dışından yüzün üzerindeki kişi, Perwer'in dönmesi için imza attı. 

İmza kampanyasının gerekçesi olarak ise Türkçe ve Kürtçe bir metin hazırlandı. Metinde, "Ulusal mücadelede en önemli nokta, ulusal değerlerin kullanılmasıdır. Bayrağımız, dilimiz, toprağımız, kültürümüz ulusal değerlerimizdirler. Yaşam içerisinde ulusal değerlerinden vazgeçmeyen ve bunu sürekli kullanan insanlar, bu değerlere hizmet edebilir ve onları daha iyi yerlere taşıyabilirler. Böyle kişilerin kendi ülkelerinde ve ulusunun içinde olması gerekmektedir. Şivan Perwer, onyıllardır dili ve kültürü için pek çok önemli çalışmaya imza attı. Biz, Şivan Perwer'in siyaset dışında, kendi ulusunun içine dönmesini istiyoruz. Elbet ulusu ona sahip çıkacaktır. O pek çok önemli çalışmaya imza attı. Bizde onun dönmesi için bir imza atalım ." deniyor.