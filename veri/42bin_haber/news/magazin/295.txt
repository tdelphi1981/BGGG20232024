Meral Okay doğum gününde anıldı
9 Nisan 2012 tarihinde aramızdan ayrılan senarist, yazar, oyuncu Meral Okayın sözlü vasiyeti sevenleri ve yakın dostları tarafından gerçekleştirilen bir anma gecesi ile yerine getirildi. Santçının aynı zamanda doğum günü olan 21 Kasım 2012 tarihinde Tim Show Centerda gerçekleştirilen, başta Sezen Aksu olmak üzere tüm yakın dostlarının Okay'ı andığı Meral Okay Matematik Köyünde Doğuyor gecesinin tüm geliri sanatçının sözlü vasiyetini gerçekleştirmek amacıyla Nesin Vakfı Matematik Köyüne aktarıldı.
GECEYE İLGİ BÜYÜKTÜ
Dilara Endican ve Turgut Kerki tarafından organize edilen gecede sanat ve cemiyet dünyasından birçok ünlü isim katıldı. Konuşmacılar dışında Türkan Sabancı, Serdar Bilgili, Nükhet Duru, Ayşe Özyılmazel, Mustafa Sarıgül, Derya Baykal, Demet Akbağ, Naz Elmas, Saba Tümer, Polat Yağcı ve Önder Fırat gibi isimlerin katıldığı gece saat 19:00 da başlayıp 01:00de sona erdi.

DOSTLARI MERAL OKAYI ANLATTI
2007 yılında Ali Nesin tarafından kurulan Matematik Köyü'nün amacı; gençlere matematiği öğretmek ve sevdirmekti. Matematik Köyünün önemine Okay, hayattayken dikkat çekmişti. Sözlü vasiyetinde, tüm mal varlığını Matematik Köyü'ne bırakan Okay'ın sözlü vasiyeti sevenleri ve yakın dostları tarafından Sezen Aksu şarkıları ile anıldığı gecede yerine getirildi. 

Sunumu Beyazıt Öztürk ve Engin Altan Düzyatan tarafından yapılan gece gazeteci Nebil Özgentürkün gece için özel olarak hazırladığı belgesel ile başladı, ardından birer birer dostları Meral Okay ile anılarını anlatmak üzere sahnede aldı.

HERKESİN MERALİ BAŞKA, AYNI OLAN SONSUZ SEVGİ
Gecede herkes Meral Okay'ın farklı bir yanından; herkes kendi bildiği Meral'inden bahsetti. Anlatılan anılar birbirinden farklıyken ortak olan tek noktaları ise sonsuz Meral Okay sevgisi, aşk, eğitimin önemi ve sanatçının güzel insanlığıydı.

Gül Oğuz: Meral İnsanın hamını değil olmuşunu severdi; çocukların da öyle, akıllı terbiyeli ve medeni çocukları severdi çocuklarımızın ilim bilim ve medeniyet örenmesini isterdi. 




Halit Ergenç: Ölumun aşk için bir son olmadığını en iyi bilen insandı Meral

Hande Ataizi: Meral Okay'ın doğum günü sebebiyle davetlilerden "iyi ki doğdun" şarkisi söylemelerini rica etti.

Meryem Uzerli: Ayni yerden geldik ayni yere gidiyoruz bu dünyada kısa bir ara veriyoruz dedi ve babasinin yazdığı şiiri okudu. Ayrıca Meral Okay'ın fotoğrafının elinde kırılması üzerine Meral Okay'in ruhunun kendine bir mesaj verdiğini ve ruhun çerçeveye sığmayacağı için çervesiz sakladığını anlattı.

Murat Yıldırım gecenin en espirili konuşmasını gerçekleştirdi. En cok beni severdi. Oğlum matematik hayatın yarısı. Sen de var Engin de yok derdi. Ayrıca sen daha komiksin de derdi. Ablam, burada her şey aynı. Sezen aynı, Nükhet ayni, Hükumet aynı...

Nebil Özgentürk: Hep başkaları için çaba sarfetti hiç fotoğrafa girmedi hep arkada kaldı. Bugün yine bize muhteşem bi proje için el verdi.

Nur Fettahoğlu: Muhteşem Yüzyıl senaryosundan Kanuni Sultan Süleyman için yazılmış bir bölümü okudu.

Oktay Kaynarca: Ondan çok korkardım, her sabah beni arayıp fırçalamasını özledim, hala telefonunu silmedim. Bazen telefon ediyorum, telefonuna ulaşılamıyor. Eminimki ona ulaşmaya çalışan sadece ben değilim, hepimiz onu çok özlüyoruz.

Ozan Güven: Ben ona Meryl Teyze derdim şimdi de öyle söyleyeceğim. Hayatımda tanıdığım en tutkulu aşıktı.Yaman abiden öyle bir bahsederdi ki, sanki beş on dakika önce yanından ayrılmış, öyle çok severdi. Eminim Yaman abi ve aşkı orada da yaşamaya devam ediyordur.

Özgu Namal: Bana ne olursa olsun sevdiklerine sahip çık derdi. Bir gün sette bana Yaman ile bir kızımız olasaydı muhtemelen sana berzerdi böyle kara kaşlı kara gözlü senin gibi hayat dolu. Adını Hayat koyacaktık, yamanla doğmamız kızımızın adı Hayat umarım senin de ömrün uzun olur hayat gibi dedi. Kimin ne acı çektği dışarıdan belli belli olmaz kimseyi yargılama, herkesi gönül gözünle sev dedi.

Pelin Akat: Ben Merale kitap gibi kadınsın derdim, iyi ki o kitap gibi kadını tanımışım

Selma Ergeç: Muhteşem Yüzyıl 11.bölüm 50.sahne.'den alıntı yaptı. Bir insanın bir insana verebilceği en güzel şey ona ilham vermektir. Bunun için Meral Okay'a teşekkür ediyorum.

SEZEN AKSUDAN MERAL OKAY ANISINA ÖZEL KONSER
Meral Okay Matematik Köyünde Doğuyor gecesinde konuşmacılar sonrasında sahne alan Sezen Aksu Meral Okay şarkılarının ağırlıkta olduğu bir repertuarla davetlileri büyüledi. Gecede iki saati aşkın bir süre sahne alan sanatçı sık sık Meral Okay ile olan anılarından ve gecenin öneminden bahsetti. Konserini Melike Demirağın unutulmayan Arkadaş şarkısı ile sonlandıran Aksu bu şarkıyı Meral Okaya armağan etti.