'Yaşadıklarımdan pişman değilim'
Sansasyonel hayatıyla magazin gündeminden hiç düşemeyen Lindsay Lohan ilginç açıklamalarda bulundu 
 Karıştığı olaylar nedeniyle 'skandallar kraliçesi' olarak anılan ABD'li genç oyuncu Lindsay Lohan şaşırtmaya devam ediyor.
 
 Son birkaç yıl boyunca beş kez rehabilitasyon merkezinde yatan, altı kez hakkında tutuklanma emri çıkarılan ve sayısız ailevi meselelerde gündemden neredeyse hiç düşmeyen güzel oyuncu Lindsay Lohan, artık hayatını yoluna koyma niyetinde olduğunu açıkladı.
 
 US Weekly gazetesinden Jennifer Peros ile yaptığı röportajında artık sorunlu yıldız olarak değil bir aktris olarak gündeme gelmek istediği söyleyen Lohan,  sürekli dibe vurduğunu ve sonrasında tekrar işleri yoluna koymaya çalıştığını söyleyerek özeleştiride bulundu.
 
 İnsanların hakkında ne düşündüklerini farkında olduğunu ve insanlara yanıldıklarını kanıtlayacağını sözlerine ekleyen güzel aktrist, Başına gelen hiçbir şey için pişmanlık duymadığını dile getirdi.
 
 Artık daha iyi bir insan ve daha iyi bir aktris olduğunu belirten Lohan, yaşadıklarının kendisine bir ders olduğunu sözlerine ekledi.
  