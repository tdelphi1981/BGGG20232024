Kanseri yendi sahnelere döndü
Kanser tedavisi gördüğü 3 yıl boyunca sahnelere veda eden pop müzik sanatçısı Harun Kolçak, Türkiye'nin ilk ünlüler orkestrası 'Extra Orchestra'nda hayranlarına 'merhaba' dedi. Kolçak, Ünlüler Orkestrası'nda bas gitarist ve vokalist olarak yer aldı.
Kanser tedavisi gören sanatçı, yaşadıklarını ve sahneye yeniden dönüşünü AA'ya anlattı.

Konser öncesinde ' çok mutlu ve çok huzurluyum' diyen Kolçak, tedavisinin tedavisinin sürdüğünü hatırlattı.

-Kanser, onu sahneden ayırdı-

Türkiye'de son yıllarda özellikle pop müzikte bir tıkanma olduğunu savunan Koçak, hastalığı nedeniyle hayranlarından bir süre uzak kaldığını şöyle anlattı:

'3 yıldır prostat kanser tedavisi gördüm onun için ortada yoktum. Ama müzikten kopmuş değilim. Tedavi gördüğüm sürece yine evimde çalışıyordum. 6-7 ayda bir de tabii ki kanser tedavisi için kontrollerim yapılıyor. Hayatımın sonuna kadar bu durum devam edecek. Çok kısa zaman önce yeni bir albümde de çıkardım. Ama 'Extra Orchestra' adlı bu proje bana çok uygun çünkü ben müzisyenim.'

Kolçak, uzun süren tedavinin ardından 'Extra Orchestra' da yer almaktan büyük mutluluk duyduğunu ifade etti. Müzik piyasasında kaliteli albümlerin çıkmadığını ileri süren Kolçak, içinde bulunduğu orkestranın piyasaya bir canlılık getireceğini şu cümlelerle anlattı:

'Bu ülkede kaç yazdır bir hit çıkmıyor. Aynı kişiler ve aynı tür müziklerle dönüp dolaşan bir yumak var. Hep aynı konserler ve aynı kişiler. Sanırım 'Extra Orchestra' bunu kıracak. Başarılı konserler geçeceğine eminim. Değerli arkadaşlarla beraberiz. Konserlerimize gelin hep aynı konserlere gelmekten sıkıldı insanlar. Seyirciler farklı bir shov görecekler. Benim 7-8 tane albümüm var. Orkestra da diğer arkadaşlarla beraber geniş ve farklı bir repartuvar olacak.'