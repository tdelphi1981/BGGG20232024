ÖRGÜTÜ SALDIRIYA UĞRADIK
Togan Gökbakarın yönettiği Celal ile Ceren filminin, ünlü sinema sitesi IMDbdeki puanlarıyla ilgili olarak yapım şirketi Çamaşırhane Film basın açıklaması yayınladı.
 Açıklama şöyle: "18 Ocakta vizyona giren ve henüz ilk iki haftasında 2 milyonu aşkın izleyiciyle buluşan Şahan Gökbakar'ın yeni filmi Celal ile Ceren hakkında, IMDb tarafindan dünyanın en kötu filmi seçildiği ile ilgili dedikodu haberler basında yer almıstır. 
İşin aslı şudur ki, Internet Movie Database (İnternet Film Veri Tabanı), kısaca IMDb, yeryüzündeki tüm ülkelerin ve tüm dönemlerin sinema ve televizyon filmleri hakkında bilgiler barındıran halka açık bir veritabanıdır. Üye dahi olmaya gerek kalmadan, IMDb sitesini bilgi amaçlı kullanan insanlar, aynı zamanda IMDb veritabanında yer alan filmler ile ilgili anket mantığında beğeni oyları da kullanabilirler. Dolayısı ile IMDb kurulus olarak, dünyanın en iyi filmleri ya da dünyanın en kötü filmleri tarzında herhangi bir seçim, sıralama, belirleme ya da açıklama yapmaz. Bu tip haberler tamamı ile asılsızdır. 
Malesef, kötü niyetli kisiler tarafından, aslında kamuoyunun gerçek düşüncesini yansıtılmış gibi gösterilip, herhangi bir filmin IMDb puanı olumlu veya olumsuz yönde kolaylıkla manipule edilebilmekte ve saptırılabilmektedir. Özetle herhangi bir film bir numaraya da çıkartılabilir sonuncu sıraya da düşürülebilir. Celal ile Ceren filmine yapılan bu tip bir saldırı yarın herhangi bir filme de yapılabilir. 
IMDb sitesinde yapılan oylamaların ilk günlerinde gelen oylar 10 üzerinden 7 beğeni puanı alan Celal ile Ceren, ilerleyen günlerde, kendilerini sözlük yazarı olarak nitelendiren, çesitli mesaj-panosu sitelerine üye olan, kimlikleri dahi belli olmayan kişiler tarafından organize edilen planlı ve örgütlü bir saldırıya maruz kalmıstır. Bu kişiler, sahte email hesapları da oluşturarak, filmin IMDb beğeni skorunu aşağıya çekmek amaçlı oy kullanmaya başlamışlardır.  
Hedefleri Celal ile Ceren filmini, IMDb veritabanında tüm zamanların en kötü oy almış son 100 film listesinde 1 numaraya oturtmak olan kötü niyetli kişiler, filmin puanını 7 beğeni puanından 1.6 beğeni puanına çekene kadar oy kullanmışlardır. Hatta hızlarını alamayan bu kötü niyetli grup, Celal ile Ceren filmini listede en aşağıya çekebilmek için, o listedeki diğer filmlere de 10 puan oy vermek suretiyle, diğer filmlerin beğeni puanlarını yukarı cekip, ayrı bir manipulasyona da neden olmuşlardır. 
Planlı ve örgütlü sekilde kamuoyu fikrini yanıltmaya teşebbüs eden ve ticari itibarımızı zedelemeye çalışan, henüz kimlikleri belirsiz kişiler ve bu tip saldırı planlarına ev sahipliği yapan internet siteleri imtiyaz sahipleri ve yöneticileri hakkında gerekli yasal islemler başlatılmıştır. Bu tip örgütlü hareketler, internet üzerinde yapılmış olsa dahi, organize suç niteliği taşıdıkları bir gerçektir. 
Trajikomiktir ki, ana hedefleri Celal ile Ceren filmini son 100 film (bottom 100) listesinde 1 numara yapmak olan kötü niyetli kişilerin bu planı bozulmuştur. IMDb, kullanılan oyların sahte ve örgütlü bir yapıda olduğunu tespit ettiği için, ilk tedbir olarak Celal ile Ceren filmini söz konusu Bottom 100 listesinden çıkartmıştır. Yine her zamanki gibi kötü niyetli kişiler emellerine ulaşamamıs, anlamsız uğraşları boşa çıkmış ve yine kaybeden olmuşlardır.  
Henüz kimlikleri belirsiz bu internet korsanlarını ve ev sahipliği yapan internet sitelerini kamuoyu önünde kınıyoruz. Konuyu yeteri kadar araştırmadan eksik haber yapan haber sitelerini de sorumlu olmaya davet ediyoruz. Planlı ve kötü niyetli şekilde organize edilen bu durumu , Celal ile Ceren sinema filminin ve diğer tüm Türk filmlerinin yapımında, dağıtımında ve gösteriminde emeği geçen tüm sinema sökterü çalışanlarına yapılmış bir saldırı ve çalışanların emeklerine saygısızlık olarak değerlendiryoruz. Kendi yaşadıkları ülkeye ihanet ederek, bir Türk filminin IMDb gibi uluslararası bir veritabanında beğeni notunu kötü niyetli ve planlı şekilde aşağıya çekmeye çalışanların, aslında Tük sinema sektörünün düşmanları olduğunu düşünüyoruz.  
Bu tip kötü niyetli ve anlamsız oluşumlara, her nerde ve ne zaman yaşanırsa yaşansın, sağduyulu halkımız gereken cevabı vermiştir. Nitekim Celal ile Ceren henüz ilk iki haftasinda 2 milyonu aşkın sinemaseverle buluşup, halkimizdan hak ettiği beğeni puanını almıştır.'