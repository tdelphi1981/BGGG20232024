Songül Karlı'dan eleştirilere sert tepki!
Songül Karlı hakkında çıkan iddialara yanıt verdi: "Bu benim doğal halim, kimseye benzemeye çalışmıyorum"
Fox Tv ekranlarında yayınlanan Su Gibi programının sunucusu Songül Karlı hakkında, dün bazı internet sitelerinde dudaklarına silikon taktırdığı haberleri çıkmıştı. Aynı zamanda yaptırdığı estetikle Seda Sayan'a benzemeye çalıştığı vurgulanan Karlı, bu iddialara canlı yayında ateş püskürdü.

Karlı, "Bu benim doğal halim. Bir yerime bir şey yaptırmadım. Kimseye benzemiyorum. Kimseye benzemek için elimden geleni yapmıyorum. Aksine benzememek için uğraşıyorum. Aynı yörenin insanları olabiliriz, konuşma tarzlarımız da birbirine benzeyebilir. Ama bunlar dışında her şeyimiz farklı" dedi.