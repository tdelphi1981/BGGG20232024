"KIYMETİNİ BİLİYORUZ"
Samsun Ondokuz Mayıs Üniversitesi öğrencilerinin internet üzerinden yaptığı oylama sonucunda belirlenen 3üncü Medya Ödülleri sahiplerini buldu. Düzenlenen törenle 34 kategoride 34 sanatçıya ödül verildi.Samsun Ondokuz Mayıs Üniversitesi (OMÜ) tarafından bu yıl 3üncüsü düzenlenen Medya Ödülleri töreni kapsamında, internet üzerinden yapılan oylamada 34 dalda en iyiler seçildi. OMÜ Atatürk Kültür Merkezinde düzenlenen törende 3 üncü Medya Ödülleri sahiplerini buldu. Samsun Valisi Hüseyin Aksoy, kamu kurum ve kuruluşlarının temsilcileri öğretim üyeleri ve öğrenciler katıldı. Törende konuşan OMÜ Rektör Vekili Prof. Dr. Hakan Leblebicioğlu, "Biz OMÜ ailesi olarak büyük bir aileyiz. 50 farklı ülkeden bin 100 uluslararası öğrencimiz var. 40 bin öğrencimizle birlikte bu salonda ve farklı salonlarda çok farklı etkinlikler düzenliyoruz ve bütün bu etkinliklerin temelinde öğrencilerimizi emeklerini ziyadesiyle görüyoruz. Bu gün ayrıca ilk medya ödülleri törenimize sağlık durumu nedeniyle ancak canlı bağlantı ile katılabilen, haberciliğin duayenlerinden, güler yüzlü insan Mehmet Ali Birandı da saygıyla ve rahmetle anıyorum" dedi. Açılış bölümünün ardından protokol üyeleri ödül alan sanatçılara ödüllerini verdi.

TÖRENDEN KARELER / FOTO GALERİ

BEYAZ: ÖDÜLÜN KIYMETİNİ BİLİYORUZ

Törende en iyi Talk Show ödülünü alan Beyazıt Öztürk, "Üniversiteyi bitireli 20 yıl olmasına rağmen, üniversitelilerle bağlarımızın kopmadığına şükrediyorum. Türkiyenin dört bir yanından öğrenciler otobüslere atlayıp bizim programlarımıza geliyorlar. Bu bir insanın başına gelebilecek en güzel şey. Onun için şimdi organizasyonu sağlayanlar bize geldiğimiz için teşekkür ediyorlar. Ben şöyle söyleyeyim; bizi çağırmazsanız asıl kötü. Onun için bizim buraya gelmemiz bir şükür yani. Bundan dolayı bu ödüllerin kıymetini çok iyi bildiğimizi size bildirmek istiyorum" diye konuştu.

OMÜ 3üncü Medya Ödüllerinde internet oylaması sonucu En iyi Haber Bülteni Sunucusu Nazlı Öztarhan, En iyi Tartışma Programı 32. Gün, En iyi TSM Sanatçısı Mustafa Keser, En iyi THM Sanatçısı Sümer Ezgü, En iyi Erkek Oyuncu Erkan Petekkaya, En iyi Kadın Oyuncu Wilma Elles, En iyi Fotoğrafçı Mehmet Turgut , En iyi Yardımcı Erkek Oyuncu Sadi Celil Cengiz, En iyi Yardımcı Bayan Oyuncu Gupse Özay, Alanında En iyi Sporcu Burcu Çetinkaya, En iyi Kadın Şarkıcı Işın Karaca, En iyi Erkek Şarkıcı Soner Sarıkabadayı, En iyi Müzik Gurubu Zakkum, En iyi Klip Yönetmeni Taner Aydoğdu, En iyi Virütöz Mine Cangal, En iyi Talk Show Beyaz Show, En iyi çıkış yapan Albüm Emina Sandal, En iyi çıkış yapan Sanatçı Aynur Aydın, En iyi Radyo Programı Serdar Gökalp, En iyi Dizi Şubat, En iyi Yapımcı Bülent Seyhan, En iyi Magazin Programı D Magazin, En iyi Spor Spikeri Atakan Kurt, En iyi Spor Programı Maraton, En iyi Eğitim Programı Üniversite Medya En iyi Yılın Spor Haberi Figen Civan, En iyi Yazar Canan Tan, En iyi Kültür Programı Erken Baskın-Oylum Talu, En iyi Senaryo Kaybetmek Üzerine ile Alp Kamber, En iyi Komedi Dizisi İşler Güçler, En iyi Prodüktör Erdem Kınay, En iyi Spor Yorumcusu Tümer Metin, En iyi Kısa Film Alp Kamber seçilirken Erkan Yolaç, Mahmut Hekimoğlu, Halit Akçatepe, Şehrazat, İrem Saka da onur ödülü verildi.