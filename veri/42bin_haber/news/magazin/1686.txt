Filmle gerçeği öğrendi
 
 Son olarak SAG ödül gecesinde sahneye çağrıldığında elbisesinin alt kısmının aşağı inmesiyle ve utanç dolu dakikalar yaşayan oyuncu Jennifer Lawrence, Jimmy Kimmel Live adlı televizyon programına katıldı.  
 ABD basınından New York Daily News’te yer alan habere göre, Lawrence programda ilginç açıklamalarda bulundu. Oyuncu, kısa bir süre önce bir sağlık sorunu nedeniyle doktora gittiğini ve göğüs filmi çektirdiğini söyledi. 
 Lawrence, doktorun ciğerlerini görmek için istediği röntgeni gördüğünde gözünü göğüslerinden alamadığını belirtti. Göğüslerinin eşit olmadığını o an fark ettiğini kaydeden ünlü aktris, bu farklılığı doktorun da anlamasından korktuğunu söyledi. 