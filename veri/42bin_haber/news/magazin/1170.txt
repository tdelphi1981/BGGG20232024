SİYAD heyecanı başlıyor
 
 Sinema Yazarları Derneği’nce (SİYAD) bu yıl 45’incisi düzenlenen ve geçen yıl gösterime giren toplam 61 filmin 11’inin çeşitli dallarda değerlendirildiği listede, Yeşim Ustaoğlu’nun "Araf"ı bütün dallarda aday gösterilen tek film olurken, "Tepenin Ardı", "Yeraltı", "Gözetleme Kulesi" ve "Babamın Sesi" ise birden fazla dalda aday gösterildi. 
 Dernek üyesi 52 sinema yazarının oylarıyla belirlenen adayların yarışacağı ve 21 Ocak Pazartesi günü saat 19.30’da başlayacak ödül töreni, Cemal Reşit Rey Konser Salonu’nda gerçekleştirilecek. 
 D-Smart’tan canlı yayınlanacak törenin sunuculuğunu, oyuncu Ceyda Düvenci yapacak. 
 Filmler ve kategoriler 
 Ödül için yarışacak filmler ve kategorileri, şu şekilde: 
 -En İyi Film: Araf, Babamın Sesi, Gözetleme Kulesi, Tepenin Ardı ve Yeraltı. 
 -En İyi Yönetim: Emin Alper (Tepenin Ardı), Zeki Demirkubuz (Yeraltı), Zeynel Doğan - Orhan Eskiköy (Babamın Sesi), Pelin Esmer (Gözetleme Kulesi), Yeşim Ustaoğlu (Araf). 
 -En İyi Senaryo: Emin Alper (Tepenin Ardı), Zeki Demirkubuz (Yeraltı), Orhan Eskiköy (Babamın Sesi), Yeşim Ustaoğlu (Araf), Çiğdem Vitrinel-Şebnem Vitrinel (Geriye Kalan). 
 -Cahide Sonku En İyi Kadın Oyuncu Performansı: Neslihan Atagül (Araf), Devin Özgür Çınar (Geriye Kalan), Nilay Erdönmez (Gözetleme Kulesi), Şebnem Hassanisoughi (Geriye Kalan), Selen Uçer (Can). 
 -En İyi Erkek Oyuncu Performansı: Engin Günaydın (Yeraltı), Barış Hacıhan (Araf), Tamer Levent (Tepenin Ardı), İlyas Salman (Lal Gece), Olgun Şimşek (Gözetleme Kulesi). 
 -En İyi Yardımcı Kadın Oyuncu Performansı: Laçin Ceylan (Gözetleme Kulesi), Banu Fotocan (Tepenin Ardı), Tilbe Saran (Zenne), Nihal Yalçın (Araf), Nihal Yalçın (Yeraltı). 
 -En İyi Yardımcı Erkek Oyuncu Performansı: Kerem Can (Zenne), Özcan Deniz (Araf), Ilgaz Kocatürk (Araf), Mehmet Özgür (Tepenin Ardı), Serhat Tutumluer (Yeraltı). 
 -En İyi Müzik: Volkan Akmehmet - İnanç Şanver (Tepenin Ardı), Cahit Berkay (Bu Son Olsun), Demir Demirkan - Paolo Potı (Zenne), Marc Marder (Araf), Ulaş Özdemir (Uzun Hikaye). 
 -En İyi Görüntü Yönetimi: George Chiper (Tepenin Ardı), Özgür Eken (Gözetleme Kulesi), Emre Erkmen (Babamın Sesi), Türksoy Gölebeyi (Yeraltı), Michael Hammon (Araf). 
 -En İyi Kurgu: Zeki Demirkubuz (Yeraltı), Ayhan Ergürsel - Pelin Esmer (Gözetleme Kulesi), Orhan Eskiköy - Çiçek Kahraman (Babamın Sesi), Mathilde Muyard - Svetolik Mica Zajc - Naim Kanat (Araf), Özcan Vardar (Tepenin Ardı). 
 -En İyi Sanat Yönetimi: Zeki Demirkubuz - Nihan Güneş - Hatip Karabudak (Yeraltı), Yelkan İşkorkutan - Reza Hemmatırad (Uzun Hikaye), Osman Özcan (Gözetleme Kulesi), Osman Özcan (Araf), Maja Zogg (Zenne). 
 AA