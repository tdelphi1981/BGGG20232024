Yener: Hiçbir zaman acıların kadını olmadım
Yeni albümü Kraliçe ile önceki gün Radyo Turkuvazda Hopdedik Ayhan Showa misafir olan Hande Yener dinleyicilerin yoğun ilgisi ile karşılaşınca oldukça keyiflendi.
Yaklaşık bir saat süren programda güzel sanatçı gelen sorulara ilginç cevaplar verdi.

Hopdedik Ayhanın geçmişe dönüp baktığında Hande Yenerin iyiki yapmışım dediği ne var sorusuna sanatçı şu cevabı verdi: İyi ki bütün albümleri yapmışım. İyi ki bu şarkıları okumuşum. Hepsi benim için bir basamaktı. Müziğin içinde olduğum anlar hayatımın en mutlu zamanları. Değişik şeyler denedim. Hep Kırmızı ya da Acele Etme tadında şarkılar yapsaydım şu an kendimi yaşlanmış gibi hissedebilirdim, kendimi tekrar etmiş biri olarak görebilirdim. Şöyle bir bakıyorum da yaptığım tüm şarkılar birer pırlanta gibi parlıyor. Onların yanına hiç bir zaman bir benzerini koymadım. Müziğim ve şarkılarım benim hayatımı yönlendirdi. Müzik bu değişimi özel hayatımda da destekledi. Her zaman kendimi geliştirmek zorunda bıraktım. Acıların kadını olmadım yani. Oraya hiç girmedim. Her zaman daha ileri gitmek zorundaydım. Bu yüzden müziğe sarıldım.Ve hepte karşılığını fazlası ile aldım. İnanın hiç bir erkek, hiçbir aşk ruhuma müzik kadar eşlik edemez. Bir ilişki yaşıyorsam içinde müzik yoksa o ilişki çok yavandır. Müziğe aşırı bağımlıyım.