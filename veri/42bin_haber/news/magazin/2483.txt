Paparazziye infaz
Hollywood paparazzisi Daniele Lo Presti, Romada başından tek kurşunla vuruldu. Plasti, Angelina Jolienin nişanlısı Brad Pitti bir kadınla samimi bir şekilde görüntülemişti.

ŞOV dünyasındaki birçok ismin kâbusu olan Hollywood paparazzisi Daniele Lo Presti, İtalyanın başkenti Romada başından tek kurşunla vurularak öldürüldü. Ünlü paparazzinin cesedi şehrin Testaccio bölgesindeki yürüyüş parkuru içindeki bir havuzun dibinde bulundu. Bölgede yürüyüş yapanlar havuzdaki kanı görüp durumu polise bildirince cinayetin ayrıntıları da su yüzüne çıktı. Kurbanın mafya usulüyle öldürüldüğüne işaret eden İtalyan polisi, Daniele Lo Prestinin çok düşmanı olduğunu söyledi.
Bir ay içinde ikinci gizemli ölüm
Polis, kurbanı öldüren tek kalibreli küçük silahtan çıkan kurşunun incelendiğini, ayrıca  bilgisayarında son çektiği fotoğraflar ve arşivinin de soruşturmanın seyrini değiştirebileceğini söyledi.  Lo Presti, Angelina Jolieyle nişanlı olan aktör Brad Pittin bir başka bir kadınla Maltada gezerken görüntülerini çekmiş  fotoğrafları OK dergisine yayımlanmıştı. Yıldızların baş belası olarak tanımladığı fotoğrafçı, Rihanna, Beyonce ve Scarlett Johanssonı görüntülemişti. Geçen ay da paparazzinin meslektaşı ve dostu Danilo Ceretti gizemli bir motosiklet kazasında ölmüştü.
Ünlü paparazzi, Angelina Jolie ile evlenmek için gün sayan Brad Pittin güzel bir kadınla samimi bir şekilde görüntülemiş, fotoğraflar OK dergisinde İşte İhanetin kanıtı haberiyle yer almıştı. Söz konusu fotoğraflar Angelina Jolieyi kızdırmıştı.
5 YIL ÖNCE SUİKASTTEN KURTULDU
İtalyan asıllı paparazzi Lo Presti, 5 yıl önce aracı içinde yakıldığı  suikastten son anda kurtulmuştu.