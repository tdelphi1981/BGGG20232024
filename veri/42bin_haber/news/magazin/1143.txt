Nur Fettahoğlu, Necati Şaşmaz'ı çabuk unuttu
 
 ‘Muhteşem Yüzyıl’ın ‘Mahidevran’ı Nur Fettahoğlu, Nisan 2011’de Murat Aysan’dan boşanmıştı. Çok geçmeden de ‘Kurtlar Vadisi’nin ‘Polat Alemdar’ı Necati Şaşmaz ile aşk yaşamaya başlamıştı. Ama sevgilisini, Nagehan Kaşıkçı’ya kaptırmıştı. 
 Malum; Necati Şaşmaz 12.12.2012’de sürpriz yapıp Nagehan Kaşıkçı ile evlenmişti. Nur Fettahoğlu bu izdivacı internetten öğrenip yıkılmıştı. Üzüntüden sete bile gidememişti. 
 20 GÜN ÖNCE BAŞLADI 
  
 Ne var ki Nur Fettahoğlu çabuk toparladı. ‘Çivi çiviyi sökermiş’ misali yeni bir maceraya yelken açıp yaralı kalbinin ilacını buldu. Otomobil kiralama şirketi olan Gökhan Niya ile flörte başladı. Bu ilişki henüz 20 günlük. Nur Fettahoğlu, Necati Şaşmaz’ı unutturan Gökhan Niya ile şimdilik çok ama çok mutlu.  
 POSTA/Suna AKYILDIZ