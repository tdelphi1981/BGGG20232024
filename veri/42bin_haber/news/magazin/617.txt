'Benim sevgilim her zaman güzeldir'
Ünlü futbolcu Arda Turan önümüzdeki yıl evlilik planları yaptığı sevgilisi Sinem Kobal'a övgüler yağdırdı 
 Kobal, geçen hafta Dilara Endican’ın “Hay Hay Buyursun Gelsin” isimli programına konuk oldu. Program sırasında ikili Arda Turan’dan bahsederken Madrid’ten sürpriz bir telefon geldi. Programı arayan Turan “Sinem programı kendi kendine sunuyordur” diyerek espri yaptı. Bunun üzerine Kobal, “İnsanın sevgilisini bilmesi güzel bir şey” karşılığını verdi. 
 AŞKIN ADI ARDA! 
 22 Aralık’ta İstanbul’a geleceğini açıklayan Turan, Endican’a “Sevgilime oralarda iyi bakıyorsun herhalde değil mi?” diye sordu. Endican da “İyi bakıyorum merak etme. Sinem çok güzel bugün” yorumunu yapınca Turan, “Sevgilim her zaman çok güzel zaten” diyerek Kobal’ı çok beğendiğini ifade etti. Turan “ Siz orada program çekin, ben burada çalışıyorum. Olsun artık n’apalım?” diyerek sözlerine son verdi. Kobal da aşk sözcüğünün karşılığının kendisi için “Arda” olduğunu söyledi.