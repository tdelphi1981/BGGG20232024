Uludağ'da Hande
TÜRKİYE'nin en önemli kış turizm merkezlerinden Uludağ, gençlik festivalleriyle şenleniyor. Pop müzik şarkıcıları Kenan Doğulu ve Hande Yener, Uludağ'da dün gece verdikleri konserlerle hayranlarına unutulmaz bir gece yaşattı.
Tatilcilerin 'Beyaz Cennet' olarak adlandırdığı Uludağ'da dün gece Kenan Doğulu ve Hande Yener rüzgarı esti. Arçelik Winterfest kapsamında Grand Yazıcı otelde sahneye çıkan Kenan Doğulu, şarkılarıyla izleyecileri coşturdu. Kardeşi Ozan Doğulu'nun da katıldığı konserde, hayranları Kenan Doğulu'nun şarkılarına eşlik etti.

Avea Whitefest 2013 kapsamında ise Hande Yener, Karinna Otel'de sahneye çıktı. Bir saat boyunca sahnede kalan sanatçı, sevilen şarkılarıyla büyük alkış aldı.