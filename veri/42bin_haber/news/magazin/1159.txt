Meral Kaplan'dan 'porno' açıklaması
Kenan Erçetingöz'le Yüz Yüze'ye konuk olan Meral Kaplan hakkında çıkan haberlere cevap verdi. Yüz Yüze'ye Merih Ermakastar, Meral Kaplan ve Arzum Uzum konuk oldu.
Kenan Erçetingöz, Meral Kaplan'a 'Bir röportajında yeni çekilen film ve diziler geçmişte bir dönem Yeşilçam'da furya haline gelen porno filmlerini andırır oldu. Bugüne kadar birçok dizide rol aldım. Ben sevişme sahneleri olmadan da sinema filmi ve dizilerin başarılı olacağına inanıyorum. Hülya Koçyiğit, Türkan Şoray, Belgin Doruk ve Filiz Akın gibi isimler de birçok sinema filminde rol aldı ama ne sevişti, ne de öpüştü. Onlar sevişme sahneleri olmadan da başarılı olunabileceğinin en güzel kanıtı oldular demişsin. Cidden böyle mi düşünüyorsun?' diye sorması üzerine Kaplan, 'Hayır öyle bir şey demedim. Porno kelimesi ağzımdan kesinlikle çıkmadı. Bu röportaj yayınlandıktan sonra muhabir arkadaşı da aradım sordum neden böyle yazdın diye' diyerek cevap verdi. 
 
Konuya biraz daha açıklık getiren Kaplan, 'Yapımcıların isteklerine kendimi alet etmem. Sevişme sahnelerinde oynamayı düşünmüyorum' dedi.