Seksi oyunca hırsızlık suçlaması
Lindsay Lohan, Elizabeth Taylor'ı canlandırdığı filmin çekimlerinde ünlü oyuncuya ait bir bileziği çalmakla suçlanıyor 
 Son olarak, TV filmi 'Liz & Dick'te efsane oyuncu Elizabeth Taylor’ı canlandıran Lindsay Lohan, hırsızlıkla suçlanıyor. Bir zamanlar Elizabeth Taylor’a ait olan ve uzun süre Taylor için çalışan hemşiresine aktris tarafından bizzat hediye edilen bileziğin Lohan tarafından çalındığı iddia ediliyor. 
 İngiliz basınından The Daily Mail sitesinde yer alan habere göre, bileziği görür görmez çok beğenen ve sürekli bilezikten bahseden Lohan’ın, hemşirenin evini ziyaret ettiği gün bileziğin ortadan kaybolduğu kaydediliyor. İddiaya göre hemşire önce iyi niyetli yaklaşıp Lohan’ın Taylor’un bileziğini denedikten sonra çıkarmayı unuttuğunu düşünmüş. Ancak oyuncuyu arayıp bileziği istediğinde Lohan bileziğin kendisinde olmadığına dair yemin etmiş. 
 Bir hafta boyunca suçlamayı reddeden oyuncu, hemşirenin polisi arayacağını söylemesi üzerine bileziği asistanı ile geri göndermiş. Bunun üzerine Lohan hemşireye “Elizabeth bu davranışını görse çok üzülürdü” diye de bir mesaj atmış. Daha önce Jay Leno Show’da hemşirenin kendisine Elizabeth’in kürkünü hediye ettiğini söyleyen Lohan, geçtiğimiz yaz 100 bin dolar değerinde mücevheri çalmakla suçlanmış ancak aklanmıştı.