Serdar Gökhan, Başkan Erdoğanı ziyaret etti
Türk sinemasının unutulmaz jönlerinden Serdar Gökhan, Uşak Belediye Başkanı Ali Erdoğan'ı makamında ziyaret etti.
Uşak ve Türk sineması üzerine konuşulan ziyaretten mutluluk duyduğunu söyleyen Erdoğan, değerli sanatçıları ağırlamaktan onur duyacaklarını ifade etti.

Başkan Erdoğan, "Biz sanatçı Serdar Gökhan'ın filmlerini izleyerek büyüdük. İnanıyorum ki kendisi, biz ve bizden sonraki kuşağın örnek aldığı sanatçılardan birisidir. Filmleriyle beğenimizi kazanan Gökhan, yaşantısıyla da bizlere örnek olmuştur." dedi. Uşak'ta olmaktan mutluluk duyduğunu dile getiren Serdar Gökhan da söyle konuştu: "Uşak, sevdiğimiz bir Anadolu kentidir. Uşak'ta olmak bizlere heyecan veriyor. Şehirdeki insanlar, her yönüyle bize samimi ve cana yakın davranıyor. Daha önce de geldiğim Uşak'ta yeniden bulunmak mutluluk verici." Uşak'ın, değerlerine sahip çıkan bir şehir olduğuna da dikkat çeken Gökhan, film çekimleri için ideal alanlara sahip olduğunu vurguladı.

Konuşmaların ardından Başkan Erdoğan, Serdar Gökhan'a Uşak kilimi ve, "Cumhuriyeti Biz Böyle Kazandık" isimli seramik plaket hediye etti.