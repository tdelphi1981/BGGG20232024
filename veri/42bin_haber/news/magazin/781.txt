İntikam 3 Ocakta başlıyor!
Kanal Dnin başrollerinde Beren Saat, Nejat İşler, Mert Fırat,Engin Hepileri, Zafer Algöz ve Arzu Gamze Kılınçın oynadıkları merakla beklenen yeni dizisi İntikam, 3 Ocak Perşembe günü saat 20.00de ilk bölümü ile ekrana gelecek.
Babası bir komploya kurban giden genç bir kızın, bunun sorumlularını bulup tek tek hesaplaşmasını ve intikam savaşını anlatan İntikam, bir Disney yapımı olan ve Amerikada ABC televizyonunda izlenme rekorları kıran Revengein uyarlaması olarak ekrana gelmek üzere hakları satın alınmış bir hikaye. 

Dizide, Beren Saat Yağmur Özden, Nejat İşler Rüzgâr Denizci ve Mert Fırat da Emre Arsoy karakterlerini canlandırıyor.     

Yönetmenliğini Mesude Erarslanın yaptığı, senaryosunu Berkun Oyanın kaleme aldığı İntikamın yapımını ise In D House üstleniyor.  
3 Ocak Perşembe günü, saat 20.00de ilk bölümü ile ekrana gelecek olan İntikamın konusu şöyle; 

Hayatta sahip oldukları en değerli şey birbirleri olan bir baba - kız. Mutlu, huzurlu küçük bir aile.      

Her şey bu ailenin babası Adilin, iftiraya uğramasıyla başlar. Babasından koparılan ve çocukluğu elinden alınan Derin, yıllar sonra babasının masum olduğunu öğrenir. 

Derinin önünde, iki yol vardır. Ya her şeyi affedip yeni bir hayata başlamak, ya da babasının intikamını almak. Derin, intikamı seçer. Bunun için bütün geçmişini ve hayatını siler. Kimsenin bilmediği yeni bir kimlikle, Yağmur  Özden olarak, babasını ve çocukluğunu ellerinden alan insanların arasına geri döner.     