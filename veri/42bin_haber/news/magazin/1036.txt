'Süpermodel olmak çok zor'
Ünlü modeller Kate Moss ve Naomi Campbell, "Süpermodel olmak çok zor" açıklamasında bulundu 
 Farklı kıtalarda evleri bulunan, yatları ile tatile çıkan ve özel asistanlarla çalışan ikili, Alman magazin dergisi için röportaj yaptı. Modeller, kendilerine zaman ayıramamaktan şikayet etti. Campbell, "Biraz Londra, biraz Miami, biraz da Moskova'da vakit geçiriyorum. Son altı haftayı New York'ta geçirmek çok güzel. Uçağa binmediğim için şaşkınım" dedi. Campbell, sözlerini şöyle sürdürdü: "Arada boş bir gün geçirmek için telefonları bile cevaplamıyorum. Eskiden olsa her gün bir şey yapmak isterdim."
 
 Moss ise işlerine ara vererek, son olarak Karayipler'de eşiyle birlikte tatile çıktı. 
 
 Kate Moss ve Naomi Campbell, dergi için birlikte poz verdi. İkili, birbirlerini çok sevdiklerini de vurgulayarak "Birbirimize çok benziyoruz ve birçok ortak noktamız var" diye konuştu. 
 ntvmsnbc