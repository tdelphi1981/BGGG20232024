Irmak Atuk'a 'altın kaplama' gelinlik
 
 İzmir’de düzenlenen İf Wedding Fashion 2013 Fuarı’nda Irmak Atuk, altın kaplı çok özel bir gelinlik giydi. Özden Gelinlik’in sahibi Kibriye Özden’in, üzeri altın plaka, yakut, zümrüt ve swaroswski taşlarla kaplanmış olarak hazırladığı gelinliği giyen Irmak Atuk, gerçekten çok heyecanlandığını söyledi. 
 Kıyafetin ağırlığı nedeniyle zor anlar yaşayan güzel manken, meraklı bakışlar önünde basına poz verdi. Paha biçilmez taşlarla bezenmiş gelinliğin üzerinde renk vermesi amacıyla kullanılan taşlar ise göz kamaştırdı. 
 Başta ametist, granit ve string olmak üzere bir çok çeşitte madeni taş ile de süslenmiş olan gelinlik taşlar sayesinde düğün günü gelinin stresini de yok ediyor. Değeri 500 bin TL’yi bulduğu söylenen gelinliği taşımakta biraz zorlanan Irmak Atuk, "Evlilik her ne kadar gündemimde olmasa da, bir gün evlenirsem böyle değerli bir gelinliği giymeyi arzu ederim" dedi. Fuar boyunca bu gelinlik özellikle, Arap ve Dubaili alıcılar tarafından ilgi ile karşılandı. 
 DHA