Adana kebabı Özcan Denize diyet bozdurdu
Ünlü sanatçı Özcan Deniz, yönetmenliğini ve başrol oyunculuğunu üstlendiği 'Evim Sensin' adlı sinema filminin Adana galasının ardından 'metrelik' kebap yedi. Diyetini bozan Deniz, 'Adana'ya gelip de kebap yemeden gitmek olmazdı." dedi.
Özcan Deniz Optimum Outlet Adana AVM'de galası yapılan, filminin özellikle kadınlardan büyük ilgi gördüğünü söyledi. Ünlü sanatçı, filmi izleyen herkesin sevdiğinin elini tutmasını istedi.

Film başlamadan önce Adana Valisi Hüseyin Avni Coş ile sohbet eden Özcan Deniz, Vali Coş'a , 'Keşke eşinizi de getirseydiniz.' dedi. Deniz, Vali Coş'un, eşinin şehir dışında bulunduğunu söylemesi üzerine, 'Öyleyse filmi izlerken kimin elini tutacaksınız?' diye sordu. Vali Coş'un, 'Peki siz kimin elini tutacaksınız?" Sorusu üzerine ünlü sanatçı, yanındaki Avşar Yapım sahibi Şükrü Avşar'a dönerek, 'Şükrü Avşar'ın elini tutacağım.' diyerek espri yaptı. 

Neşeli ve esprili tavırlarıyla dikkati çeken Deniz, bu sırada Adana Emniyet Müdürü Ahmet Zeki Gürkan'ın eşiyle birlikte yanına gelmesi üzerine, 'Bakın Emniyet Müdürümüzün elini tutacak birisi var.' dedi.

Adana protokolü ve seçkin bir davetli grubu ile filmi izleyen Özcan Deniz, daha sonra Optimum Outlet Adana AVM'deki Kazancılar Kebapçısında Adana kebabı yedi. Verdiği kilolarla uzun süre gündemde kalan Özcan Deniz, masaya getirilen 'metrelik' yerken diyetini de bozmak zorunda kaldı. Ünlü sanatçı, 'Adana'ya gelip de Adana kebabı yemeden olmazdı.' diye konuştu.