Çocuklar Duymasın geri mi dönüyor
Pınar Altuğ, merak edilen soruya Twitter'da yanıt verdi.
Birol Güven'in senaryosunu yazdığı Çocuklar Duymasın ilk olarak 2002 yılında izleyici ile buluşmuş, 2005 yılında ise ekrana veda etmişti. 
DÜNDEN BUGÜNE ÇOCUKLAR DUYMASIN FOTOĞRAFLARI 
5 yıllık aranın ardından yeniden izleyici ile buluşan dizi geçtiğimiz temmuz ayında bir kez daha final yaptı. 
Senarist Birol Güven, final kararını  Twitter sayfasına yazdığı "Çocuklar Duymasın 17 Temmuz'da final yapıyor ve 2013 yılına kadar ara veriyor, bizi yeniden bağrına basan izleyicisine teşekkür ediyor.2 yılda 107 bölüm çekildi. Şimdi dinlenecek sonra yine yolumuz kesişir bir yerlerde, merak etmeyin." notuyla duyurmuştu. 
Dizinin yeniden ekranlara dönüp dönmeyeceğini merak eden izleyiciler oyunculardan Pınar Altuğ'u soru yağmuruna tuttu. 
Altuğ takipçilerine "Toplu cevap: Çocuklar duymasın tekrar ne zaman ekrana dönecek ben de bilmiyorum, hep beraber bekleyip göreceğiz" mesajıyla yanıt verdi. 
    
                  
 