Jüri değil düşmanlar
Ses yetenekleri yarışması 'American Idol'ın iki yeni jürisi Mariah Carey ve Nicki Minaj arasındaki çekişme düelloya dönüştü 
 Amerika’daki ses yeteneklerini keşfetmek amacıyla düzenlenen 'American Idol' yarışmasının bu yıl iki yeni şarkıcı jüri üyesi Mariah Carey ve Nicki Minaj. Ancak ünlü şarkıcılar arasında sürekli bir çekişme söz konusu. Ekranlara yansıyan çekişmeler ise şovun bir parçası değil gerçeğin ta kendisi.
 
 İngiliz basınından The Daily Mail sitesinde yer alan habere göre; son olarak dekolteleriyle yarışan Carey ve Minaj, geçtiğimiz günlerde katıldıkları bir basın toplantısında gerginlik yaşadı.
 
 Önce birbirlerine iltifat eden şarkıcılar arasında tansiyon birden yükseldi. Gerginliklerinin gerçek mi yoksa şova dikkat çekmek için planlanan bir oyun mu olduğu sorusuna ise Carey “Tutkulu bir iş, kavga neyse o” şeklinde cevap verdi.
 
 Bir gazetecinin her iki sanatçıdan da birbirleri hakkında iyi bir yorum yapmalarını istemesi üzerine 30 yaşındaki Minaj "Mariah ile ilgili her zaman iyi şeyler söylerim. En sevdiğim sanatçılardandır. Bu toplantıda onunla olmak inanılmaz. Yeni yetenekler onun gibi bir yetenek ve onunki kadar uzun bir kariyer için yarışıyor" dedi.
 
 Carey ise Minaj’ın sözlerine nazikçe teşekkür etti.
 
 Aralarındaki gerginliğin şovdan daha fazla dikkat çekmesinden endişelendiklerini belirten Carey daha önce Nicki Minaj’dan korktuğu için güvenlik önlemlerini artırmıştı.