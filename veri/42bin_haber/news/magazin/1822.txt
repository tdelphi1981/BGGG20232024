'Hülya Avşar, Coşkun Sabah'ı askerdeyken aldattı'
Geçtiğimiz günlerde bir televizyon programında kameranın kayıtta olduğunu fark etmeden Hülya Avşar aleyhinde sözler söyleyen Coşkun Sabah'ın, bundan 35 yıl önce Hülya Avşar'la sevgili olduğu ve o dönemde aldatıldığı yeniden gündeme geldi.
Bugün gazetesi Magazin Müdürü Bilal Özcan, birlikte askerlik yaptığı Sabah'ın, Avşar tarafından aldatıldığını öğrendiği anlarda yanında olduğunu ve ünlü şarkıcının nasıl yıkıldığını anlattı. 

COŞKUN SABAH: "HÜLYA AVŞAR NASIL OLUYOR DA HALA GÜNDEMDE?"

Kanaltürk ekranlarında yayınlanan 2. Sayfa programına konuk olan Bugün gazetesi Magazin Müdürü Bilal Özcan, bomba gibi açıklamalarda bulundu. 

Geçtiğimiz günlerde katıldığı bir televizyon programında Ferdi Özbeğen'in hayatını kaybetmesinin ardından konuşan Coşkun Sabah, Hülya Avşar için, "Hülya Avşar'ın 12 yıldır gündemde olmasının albümle alakası yok, hiçbir üretim yok kendisinde. Neden Ferdi Özbeğen eski sanatçı oluyor da, Hülya Avşar ve diğerleri üretmedikleri halde gündemde kalıyor peki?" ifadelerini kullanmıştı. Avşar da Sabah'ın bu sözlerine karşılık, Sonuna kadar haklı. En büyük Coşkun, başka büyük yok demişti. Hülya Avşar'ın, verdiği bu cevapla ince ince Coşkun Sabah ile dalga geçtiğini söyleyen Bilal Özcan, ikili hakkında çok konuşulacak açıklamalarda bulundu.

"HÜLYA AVŞAR, COŞKUN SABAH'I ASKERDEYKEN ALDATTI"

1988 yılında Denizli'de askerken Şahin Büyükkaya'nın kendisine "Coşkun Sabah senin oraya askere gelecek" diye mektup yazdığını belirten Özcan şunları söyledi:

"Coşkun'u ben karşıladım. Bir torba jetonla gelmişti. Coşkun, Hülya Avşar'ın sevgilisiydi. Coşkun, Hülya Avşra'a ders verirken aşk yaşamaya başladılar. Ve Coşkun mecburen onu bırakıp askere geldi, bedelli olarak. Bana 'Nizamiye'ye götürsene beni' diyordu. Gidiyorduk, telefon etmek için yarım saat sıra bekliyorduk. Coşkun arıyor, Hülya Avşar'ın annesi Emral Hanım çıkıyor 'Hülya yok' diyor. Coşkun da, 'Peki ben yarın bu saatte tekrar arayacağım' diyor. Ertesi gün tekrar gidip arıyoruz, Emral Hanım yine 'Hülya yok' diyor.

"GÜNLERCE GECELERCE AĞLADI"

Coşkun, Hülya'ya bir türlü ulaşamadı ve sonra gazeteyi gösterdim. 'Hülya Avşar, genç bir işadamıyla aşk yaşıyor' diye haber vardı. Coşkun yıkıldı. Günlerce, gecelerce ağladı. Askerdeyken böyle bir şey yaşamıştı Coşkun Sabah. Çok ezildiğini hissetti. Hep onu teselli ediyordum. '

"BERABERLİKLERİ 10 AY SÜRDÜ"

Bilal Özcan, Hülya Avşar - Coşkun Sabah aşkının nasıl ortaya çıktığını ise şöyle anlattı. "Önce ilişkinin dedikodusu çıktı, sonra itiraf ettiler. Beraberlikleri 8-10 ay sürdü. Belki daha da fazla sürmüş olabilir. Birbirlerini sevdiler. Bunu gazetecilere de açıkladılar. Ama demek ki Hülya Avşar, bir başka ilişkiye hazırlamış kendini, Coşkun askere gidince de ilişkisini kopartıp yeni ilişkiye başlamıştı.

HÜLYA AVŞAR: "ALDATMAK ZEVKLİ BİR EYLEMDİR"

Özcan, 2006 senesinde Hülya Avşar'ın İstanbul Teknik Üniversitesi'de öğrencilere yaptığı konuşmadan bir notu da anımsattı. Avşar'ın öğrencilere "Aldatmak çok doğal ve çok zevkli bir eylemdir. Ben de ihanetin eşiğinden döndüm" dediğini ifade ederek, "Aslında kendisi de ihaneti çok yaşadı. Bunu hepimiz biliyoruz, ama bunu söylemesi de enteresan" dedi.