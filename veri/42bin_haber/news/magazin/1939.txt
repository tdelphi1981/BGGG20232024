Ceyda Ateş: Azerbaycan'da bir dizide rol alabilirim
Oyuncu Ceyda Ateş, Azerbaycan'dan gelebilecek dizi ve sinema tekliflerini değerlendirebileceğini söyledi.
Ateş hem aile doktorunu ziyaret hem de bazı yerel televizyon programlarına canlı yayın konuğu olarak katılmak amacıyla Bakü'ye geldi

Cihan Haber Ajansı'na(Cihan) açıklamada bulunan Ateş ülkeye ikinci ziyareti olmasına rağmen, henüz Bakü'deki sanat ortamıyla tanışma fırsatının olmadığını ifade etti. Azerbaycan'dan gelebilecek dizi veya sinema tekliflerini değerlendirebileceğini söyleyen Ateş 'Farklı bir ülkede farklı bir şeyler yapmayı isterim, hatta hayalimde de var. Bunun için ülke belirlemedim ama bakarsınız belki gelir Azerbaycan'da bir dizide rol alırım 'dedi.