Kıvanç Tatlıtuğ'un alacağı ücret dudak uçuklatıyor
Kıvanç Tatlıtuğ, Magnum'un ardından Akbank'ın reklam yüzü oldu. Kuzey Güney" dizisiyle yükselişini sürdüren Kıvanç Tatlıtuğ'un Akbank reklamından alacağı ücret ise dudak uçuklattı.
Tatlıtuğ'a reklam filmlerinde son dönemde Kanal D'de sunduğu "Ben Bilmem Eşim Bilir" yarışması reyting rekortmeni olan oyuncu İlker Ayrık eşlik edecek.

Henüz Akbank'la tanışmayan ve bankayla çalışmayan kesimin hedeflendiği reklam filmlerinde "Zıt İkizler" teması kullanılacak.

Milliyet'in haberine göre; "Kuzey Güney" dizisinden bölüm başına 40 bin TL ücret aldığı bilinen Tatlıtuğ'un 12 bölüm reklam için 2 milyon dolar alacağı konuşuluyor.

Banka reklamlarından Hülya Avşar'ın 1,5 milyon dolara, Acun Ilıcalı'nın 1 milyon dolara, Murat Boz'un 1 milyon liraya, Cem Yılmaz'ın 2 yıl için 5 milyon dolara imza attıkları gündeme gelmişti.

Beyazıt Öztürk'ün 3 milyon dolara anlaşma yaptığı biliniyor. Şafak Sezer'in ise 1.5 milyon dolar aldığı gündeme gelmişti.