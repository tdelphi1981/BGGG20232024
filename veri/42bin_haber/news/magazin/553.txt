Metin Oktayla bir şey oldu mu
Ajda Pekkan, Galatasaray-Fenerbahçe derbisi öncesi Metin Oktayla ilgili bir yazı kaleme aldı.
Bize her gün kıyamet    
Oturmuş 21 Aralıkta kopacak kıyameti bekleyenlere bir çift sözüm olacak...  
21 Aralık ne ki? Bizim için her gün kıyamet kopuyor.
Gazeteleri elime alırken, haberleri açarken acaba bugün neyle karşılaşacağım diye korkuyorum.
Kadına, çocuğa şiddet her gün var. 
O haberleri gördükçe insanın yüreğinde kıyamet kopuyor zaten.
Her gün gencecik askerlerimiz şehit düşüyor.
Sadece aileleri değil, tüm ülke kıyameti yaşıyor şehit haberleri geldiğinde...
Trafik başlı başına kıyamet.
Sadece trafik kazalarından bahsetmiyorum.
Tepe lambası kullananlar, emniyet şeridini ihlal edenler, trafik magandaları her gün yollarda kıyametin alasını yaşatıyor hepimize.
Hayvanlara yapılan zulüm kıyamet...
Özel hayatında yaşadıkların kıyamet...
21 Aralıkı beklemeye ne gerek var.
Bizim için her gün 21 Aralık... 
21 Aralık listesi
Ama 21 Aralıkın şöyle bir faydası olabilir bize...
Gerçekten 21 Aralıkta dünyanın sonunun geleceğini düşünüp bir kağıt kalem alın elinize...
Bir liste yapın...
21 Aralıkta kıyamet gerçekten kopacaksa o zamana kadar yapmak istediklerinizin listesi...
Ne yapardınız, neler yapmak isterdiniz...
Ama çıldırıp kendini kaybetmekten, kendini eğlenceye vurmaktan ya da içine kapanmaktan bahsetmiyorum...
Çocuğunuza mı zaman ayırırdınız?
Arkadaşlarınızı mı görürdünüz?
Hiç gitmediğiniz bir yeri mi görmek isterdiniz?
Güzel bir yerde yemek yemek mi isterdiniz?
Anne-babanızın, sevdiklerinizin yanına mı koşardınız?
Hayatınızda yapmadığınız neleri yapmak istersiniz...
Tüm bunların listesini yapın.
Ölmeden önce yapılması gereken 10 şey gibi...
Kehanet doğruysa ve 21 Aralıkta kıyamet koparsa zaten yapacak bir şey yok.
Kopmaz da 22 Aralıkta güne uyanırsanız o listeyi alın elinize.
Ve 22 Aralıktan sonraki hayatınızı o listedekileri yapmak için yaşayın... 
Derbiye özel bir Metin Oktay anısı...
Madem bugün tüm ülke Galatasaray-Fenerbahçe maçına kilitlenecek ben de size Metin Oktayı anlatayım.
1965 yılında Metin Oktayla Taçsız Kral filminde oynadığımız için yıllarca beni hep Galatasaraylı zannettiler.
Ama işin doğrusu ben takım tutmam.
Politik davranıp milli takımı destekliyorum da demeyeceğim.
Ben bir spor delisi olarak futbolu da izlerim ama bir takımın taraftarı olarak değil.
Kadınlar futbolun içinde ne kadar yer alırsa futbol o kadar güzelleşir...
O film çekildiğinde de ben yolun başında bir Ajdaydım o zamanlar.
Metin Oktay ise gerçek bir Süper Star...
Bana yakın dostlarım bu filmin mevzusu açıldığında zaman zaman sorar...
Hiç mi bir şey yaşamadınız Metin Oktayla diye...
Ne münasebet...
Bizim aklımızın ucundan bile geçemezdi öyle bir şey.
Metin Oktay sete geldiğinde dizlerimiz titrerdi.
Gözüne bile bakamazdık... Koskoca Taçsız Kral Metin Oktay... İlah gibi bakıyorduk ona...
İnanamayacağınız kadar çok terbiyeli, çok saygılı, çok kibar, çok centilmen biriydi...
Umarım bugünkü maç da Metin Oktay ve diğer tüm büyük futbolcuların anısına centilmence geçer...
Bana kim kazanacak diye sormayın...
İş hayatında da başaran kazansın...
Spor hayatında da başaran kazansın...
Müzikte de başaran kazansın...
Bu gece de derbide başaran kazansın...

Bir itiraf
Zannettim lafını hayatım boyunca hiç sevmedim... 
Ben zannettim ki diye başlayan cümleleri de hiçbir zaman kabul etmedim. 
Zannettim kiyle karşıma çıkan insanlarla elektriğimiz hemen kesiliveriyor. 
Yılbaşı partime davetlisiniz...
Yıl bitiyor ben şimdiden başlayayım yeni yıl dileklerime... İnşallah herkes için yeni yıl 2012den çok daha sağlıklı, mutlu ve keyifli olur... 
Ben de bu dileklerle yeni yıl şarkıları söyleyeceğim 23 Aralıkta...
Eldivenler, bereler, montlarla sahnede olacağım.
Karlar yağacak üzerimize...
Kestaneler pişecek, mısırlar patlayacak... 
Nerede mi? Kanyonda 23 Aralıkta 18.00-20.00 arasında...
Kapın çocuklarınızı gelin, şarkılar benden eğlenmek sizden... 
  
 