Hadise para basıyor!
 
 Hadise 2012’nin en çok kazanan pop yıldızı oldu! Geçen yıl 70 bin TL’den 120 konser veren Hadise toplam 8 milyon 400 bin TL kazandı. 
 Star TV’deki ‘O Ses Türkiye’nin jüri üyeliğinden haftada 50 bin TL alan Hadise’nin yıllık program kazancı 2 milyon 400 bin TL oldu. Konserden konsere koşan, ‘O Ses Türkiye’nin reytingi sayesinde gündemde olan Hadise’yi reklam dünyası da kazanca boğdu. Başta alışveriş sitesi Trendyol ve Nestle olmak üzere 5 firma Hadise’yi reklamlarında oynattı. Pop yıldızının bir reklamdan aldığı ücret 500 bin TL’yi buluyor. Bu da yaklaşık 2.5 milyon TL para demek. 
 Kıyafete, takıya ve lükse fazla para harcamayan Hadise yatırımlarını ailesinin yönlendirmesiyle gayrimenkule yapıyor. Daire ve dükkan alıyor. 
 POSTA