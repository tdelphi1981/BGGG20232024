O bana hayran
Müzik dünyasındaki eksikliği giderme fikriyle yollara düşen, Almanyadan kalkıp gelen Aynur Aydın, ilk albümünü, Kıvanç Tatlıtuğ ile arasında geçen ilginç diyaloğu ve Hadise kıyaslamalarıyla ilgili düşüncelerini Kelebek okurları için anlattı.
* Türkiyeye gelmeden önceki hayaliniz neydi? Umduğunuz gibi mi oldu her şey?             

- Açıkçası albümü hazırlarken pek fazla düşünmedim şöyle olacak, böyle olacak diye... Türkiye müzik sektörünü hiç tanımıyordum ki... Sadece gençler çok fazla yabancı müzik dinliyor diye umutluydum. Bir Türkün de gayet kaliteli yabancı müzik yapabileceğini göstermek istedim. Gelen güzel mesajlara bakarsam, amacıma ulaştığımı düşünüyorum. 
         
* Çok büyük bir yatırım mı yapıldı size?     

- Öyle düşünülüyor ama aslında değil. Yurtdışında çalıştığım prodüktör ve besteciler, burada ödenen fiyatları öğrenince çok şaşırdılar. Çünkü onlar yurtdışında telif haklarıyla yaşıyorlar, Türkiyede ise öyle bir sistem yok. Burada ödediğimin yüzde 5ini ödüyorum yurtdışında aynı iş için... Ama tabii herkesle çalışmıyorlar. 

* Peki sizi seçmelerinin sebebi neydi?

- Öncelikle benim İsveçli menajerim, ülkesinde çok güçlü bir isim... Onun etkisi var. İkincisi ses rengimi çok beğendiler. Bir de kişiliğim... 

* Kişilik?

- Yaptığım işe çok inandıysam, sonuna kadar üstüne giderim. Pes etmem.

YURTDIŞINDA ŞANSIM ÇOK YÜKSEK

* Neden Almanyada albüm çıkarmadınız da kalkıp Türkiyeye geldiniz? Sonuçta doğup büyüdüğünüz yer Almanyaydı ve oranın şartlarını daha iyi biliyordunuz.

- Bülent Seyhanla tanıştıktan sonra şekillendi her şey... Almanyada çıksaydı, Alman ürünü olacaktı. Burada çıkıp sonra diğer ülkelere sesimizi duyururuz, öylesi daha iyi olur diye düşündük. Hatta az da olsa bu başarıya ulaştığımızı düşünüyorum. Danimarkada Ayrılıklar Mevsimini radyolar bangır bangır çaldı. 

* Genelde insanlar yurtdışında adını duyurmak ister, sizin de elinizde imkan var. Neden kullanmıyorsunuz?

- Ama bir şey daha vardı. Türkiyedeki pop sektöründe, sound anlamında ciddi bir eksiklik gördüm. Bunu ben doldurabilirim dedim. Bir farklılık getirmek istedim. Benim albümümün diğerlerine nazaran yenilik konusunda birkaç adım önde... 

* Yedi sekiz sene sonra sizin şarkılarınız her yerde çalıyor olacak mı?

- İnşallah. Ben onu şu an hiç analiz edemiyorum. Müzik, tuhaf bir sektör... Müzik yaptığım sürece hep duygumla hareket edeceğim. Hissettiğim müziği yapacağım. Onu başkaları hisseder mi bilemem, ama Türkiyede iyi bir yere gelme potansiyelim olduğunu biliyorum.

* Yurtdışında şansınızı yüksek görüyor musunuz?

- Çok yüksek görüyorum hem de... Çünkü ne kadar da Avrupa müziği yapsam da Türk kökenliyim. Farklı bir ses rengim var. Farklı bir auram olduğunu düşünüyorum. Prodüktörler olsun, oradaki yapımcılar olsun hep pozitif karşıladılar beni. 

HADİSEYLE KIYASLANMAM BENCE ÇOK NORMAL

* İnternette sizinle ilgili çok fazla seksi kadın yorumu var. Siz kendinizi seksi buluyor musunuz?

- Özel hayatımda hiç bulmuyorum ama kamera önünde ya da sahnede öyle bir kadın çıkıyor ortaya... Başka bir ruh haline giriyorsun o an çünkü... Çok başka bir enerji. Anlatamam. Zaten kendim de anlamıyorum. Vahşi bir kadın çıkıyor. Bayağı bir hayvanlaşıyorsun! Müzik beni o ruh haline sokuyor. 

* Yurtdışından gelen tüm şarkıcı Türk kızları mutlaka Hadise ve Atiye ile kıyaslanıyor. Bu sizi rahatsız ediyor mu?

- Hayır, hem de hiç rahatsız etmiyor. Sonuçta onlar da yurtdışından geldi, onlar da genç, güzel, seksi ve yetenekli... Onun için, doğal olarak kıyaslanıyoruz.

* Hadisenin müziği sizce hâlâ ilk geldiği günkü gibi Avrupa standartlarında mı, yoksa Türkleşti mi?

- Bu zor bir soru tabii... Şahsi fikrimi sorarsanız, Hadise şu an Türk müzik sektörüne uygun müzik yapıyor. Ve gayet de başarılı yapıyor bu işi... 

* Kalamaz mıydı Avrupa soundunda? Sonuçta bu sizin ilerideki durumunuzu da gösteriyor; albümün satması, geniş kitlelere ulaşması açısından...

- Yok, hayır... Ben matematiksel düşünmüyorum albüm yaparken. Şöyle yaparsam satar, şöyle yapmazsam satmaz dersem bu müzik olmaz... 
KIVANÇ TATLITUĞ BENİM FANIM ÇIKTI

* Kıvanç Tatlıtuğ hayranıymışsınız, öyle mi?

- Çok seksi diye bayıla bayıla anlatırdım hep Kıvanç Tatlıtuğu ve bir gün pat diye karşılaştım! Öylece kalakaldım, heyecanlandım. O da benim fanım çıktı! Albümü almış, Sakın Ha favori şarkısıymış. 4 numara hangi şarkı? diyorum, tak diye söylüyor. İnanamadım. Çok şeker bir insan.