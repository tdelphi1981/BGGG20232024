Şaşkın damat
Mustafa Sandal, uzun aradan sonra yeni bir diziyle ekrana dönüyor. Ünlü şarkıcı, çekimlerine nisan ayında başlanacak dizide şaşkın ve talihsiz bir damadı oynayacak.
Tayfun Güneyer, yeni bir dizi için kolları sıvadı. Dizinin başrolünde de Mustafa Sandal olacak. Ön hazırlıkları tamamlanan, çekimlerine nisan ayında başlanacak romantik komedi türündeki dizide Sandal, şaşkın bir damat olarak izleyici karşısına çıkacak. Güneyer, projeyle ilgili şu bilgileri verdi: Dizide 40 yaşına kadar bekleyip sonra dünyadaki en evlenilemeyecek kadınla nikah masasına oturan talihsiz bir adamın hikayesini anlatacağız. Mustafanın talihsiz damat rolünü üstlendiği dizinin kadın kahramanının kim olacağı ise henüz netleşmedi.
Güneyer, dizi için Sinem Kobala teklif götürdükleri iddiasına da şöyle yanıt verdi: Sinem, çok sevdiğim bir oyuncu ama ona senaryoyu hiç göndermedik. Çünkü biz çekimlere nisanda başlayacak ve yazın da devam edeceğiz. Sinem ise bu yaz evlenecek. Açıkçası biz Nurgül Yeşilçaya teklif götürdük ama kendisi yorgun olduğunu, bu yaz dinlenmek istediğini söyledi. 