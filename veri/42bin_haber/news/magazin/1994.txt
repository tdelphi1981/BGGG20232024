Zayıflayınca aşkı buldu
 
 Çocukluğundan bu yana hep kilolu olan İngiliz vatandaşı Marie Mace, diyet yaparak 8 beden inceldi.
 
 Bugüne kadar yaşadığı tüm ilişkilerde erkek arkadaşlarının kendisini şişman olduğu için terk ettiğini söyleyen Mace, artık bu durumun değiştiğini söyledi.
 
 İngiliz basınından The Daily Mail sitesinde yer alan habere göre, Mace bir süre önce Sevgililer Günü’ne zayıf bir insan olarak girme kararı aldı.
 
 Abur cubur yemeyi bırakan ve özel bir diyet uygulamaya başlayan 30 yaşındaki Mace, spor da yaparak hızla zayıflamaya başladı.
  
 Zayıflaması ile birlikte eski sevgililerinin kendisini arayarak yeniden birlikte olmak istediğini anlatan Mace, aşkı yeniden buldu.
 
 Eski erkek arkadaşları ile yaşanan her şeyin geçmişte kaldığını ifade eden Mace, şimdilerde internet üzerinden tanıştığı 32 yaşındaki sevgilisi ile Singapur tatiline hazırlanıyor.