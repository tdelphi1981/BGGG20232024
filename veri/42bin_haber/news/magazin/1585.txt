Ünlü oyuncuyu otele almadılar
 
 Los Angeles'daki bir mahkemede görülecek duruşması için şehre gelen Lindsay Lohan kalacak otel bulamadı. Ünlü oyuncu, annesi Dina Lohan ile birlikte Los Angeles'a geldikten sonra ilk iş kendilerine kalacak bir yer bulmaya koyuldular. Önce şehrin en havalı otellerinden birine gelen anne-kızın oda talepleri ise reddedildi. 
 ABD basınından TMZ'nin sitesinde yer alan habere göre, Lohan'ın annesi otele kayıt için gittiğinde olumsuz cevap aldı. Sebep ise kızı Lindsay'ın otelin kara listesinde olmasıydı. Lindsay Lohan, 2007 yılında otelden kiraladığı odayı çok kötü bir durumda bırakmıştı. Otel yetkilileri basına, yer olmadığı gerekçesiyle anne-kızı otele almadıklarını açıkladı.