YILLAR SONRA YENİDEN AYNI DİZİDE
"Zerda" dizisinde başrollari paylaşan Ece Uslu ve Yavuz Bingöl yıllar sonra yeni bir dizide buluştu.Birecik Barajının yapımı sırasında bir bölümü sular altında kalan Güneydoğunun saklı cenneti diye nitelendirilen ve kara gülleriyle meşhur olan Şanlıurfanın Halfeti İlçesi, film ve dizi yapımcılarının yeni mekanı oldu. Yerli ve yabancı turistlerin de gözdesi haline gelen Halfetide çekimleri devam eden Karagül dizisi doğal bir platformda çekiliyor.

KARAGÜL DİZİSİNİN ÇEKİMLERİNDEN KARELER / FOTO GALERİ

Karagül, hüzünlü bir aşk hikayesini anlatıyor. Bir televizyon kanalında yakında yayınlanmaya başlanacak olan dizinin çekimleri tüm hızıyla sürüyor. Şanlıurfa, Gaziantep ve Halfeti üçgeninde geçen dizinin başrollerini Ece Uslu ve Yavuz Bingöl üstlenirken Özcan Deniz de konuk oyuncu olarak yer alıyor. Geleneksel taş mimarisiyle inşa edilmiş evleri, sular altında kalan tarihi Merkez Camii ve yeşil alanlarıyla dikkat çeken Halfetide özellikle İncilin bir nüshasının çoğaltıldığı yer olarak bilinen Rumkale ve Kaya Kilisesinin yanı sıra tarihi Savaşan Köyünü çekimlerde kullanan dizi oyuncuları Halfetiye hayran kaldı. 

KÖYLÜLER DİZİDE OYNADI

Çekimleri Fırat Nehri kıyısında gerçekleştirilen Karagül dizisine çok sayıda köylü, figüran oyuncu olarak katıldı. Güneydoğu Anadolu Bölgesinin en önemli turizm potansiyellerinden birine sahip olan Halfetide devam eden dizi çekimleri hakkında açıklamada bulunan türkücü, sinema ve dizi oyuncusu olan Yavuz Bingöl, doğal bir ortamda dizi çekmenin ayrı bir keyif olduğunu söyledi. Bingöl, "Burası dünyanın en güzel yeridir. Burayı sadece fotoğraflarda görüyorduk. Ama buraya gelince hayran olduk. Bu bölgede geçen bir hikayeyi ekranlara taşıyacağız. Çok değerli bir oyuncu kadrosuyla bu bölgeyi anlatan hüzünlü bir olayı dizi ve televizyon seyircisiyle buluşturacağız" dedi.

"SABAHA KADAR MÜSLÜM BABANIN ŞARKILARINI SÖYLEDİK" 

Tedavi gördüğü hastanede yaşamını yitiren Müslüm Gürsesin Halfetili olmasına da değinen Bingöl, sanatçının hayatında özel bir yeri olduğunu söyleyerek bir anısını anlattı. Bingöl, "Ben İzmirde büyüdüm. Fuarda sahneye çıkan Müslüm Baba için yer yerinden oynardı. Bir gün iş çıkışı seyyar köfteci kuyruğunda Müslüm Gürsesle karşılaştım. Köfte için sıraya girmişti. Gece yarısı yarım ekmek köfte, şarap ve o güzel insanla bir süre sohbet etmiştik. Oldukça mütevazı bir kişiliğe sahip olan Müslüm Baba bunu çevresindeki herkese göstermişti. Onu her gördüğümde Ağabey nasılsın diye sorduğumda Türkiye gibiyim diye gülerdi. Ülkede ne yaşanıyorsa, o da onu yaşardı. Kederli bir insan, önemli bir yorumcuydu. Bu topraklarda doğduğunu biliyoruz. Çekimler nedeniyle cenazesine gidemedik. Öldüğü gece kaldığımız otelin terasında onun türkülerini sabaha kadar söyledik." 

Oyuncu Ece Uslu ise yoğun ve zor geçen bir dizinin çekimlerine katıldığını, ancak bu doğal güzellik karşısında keyifle çalıştıklarını söyledi. Müslüm Gürsesle tanışma imkanının olmadığını belirten Uslu, sanatçının vefatı nedeniyle başsağlığı dileklerinde bulundu. 
                              