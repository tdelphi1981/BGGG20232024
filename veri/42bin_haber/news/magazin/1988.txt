Aslı Hünel yoğun bakımda
Menajeri, Türk sanat müziğinin sevilen sesi Aslı Hünelin yoğun bakımda olduğunu açıkladı.
Küçük bir kist ameliyatı için güle oynaya hastaneye yatan Türk sanat müziği sanatçısı Aslı Hünel, yoğun bakıma alındı. Sanatçının menajeri Serdar Uygun'dan alınan bilgiye göre ameliyat esnasında kalp ritimlerinde beklenmeyen bir bozulma meydana geldi. Bunun sonucunda durumu ağırlaşan sanatçı, ambulansla daha donanımlı başka bir hastaneye sevk edilerek yoğun bakıma alındı.Serdar Uygun'dan alınan son bilgiye göre sanatçının tedavisine şu anda GATA' da devam ediliyor. Menajeri sanatçının durumu netleştikten sonra basın mensuplarına detaylı bilgi verileceğini aktardı.

SANKİ BAŞINA GELECEĞİ HİSSETMİŞ

Sanatçının Dün gece Facebook hesabından paylaştığı şu ileti ise "sanki başına gelecekleri hissetmiş" dedirtti: "İyi geceler Allah rahatlık versin, yarın beni zor bir gün bekliyor"