Chris Brown'a soruşturma şoku!
Grammy ödüllü şarkıcı Chris Brown'un, California'da park yerinde bir adama saldırdığı yönündeki iddialar soruşturuluyor.
Los Angeles Şerifi'nin yardımcılarının, dün gece park yerinde 6 kişinin karıştığı kavgada 'Chris Brown'un bir kişiye yumruk attığı' iddiasını soruşturduğu bildirildi.

Olayı ilk duyuran internet sitesi TMZ de, Brown'un saldırdığı kişinin kimliğine ilişkin bilgi vermezken, kavgaya karışanlar arasında Grammy adaylarından Frank Ocean'ın bulunduğunu bildirdi.

Chris Brown'un, 2009 yılındaki Grammy ödüllerinin verilmesinden önce birlikte olduğu Rihanna'ya saldırması, törene gölge düşürmüştü. Brown, geçen yıl da New York'taki bir gece kulübünde hip-hop yıldızı Drake'nin arkadaş çevresiyle girdiği kavgada yaralanmıştı.