Ünlü sanatçıyı şoke eden işaret
EVİNİN önünde bulunan otomobiline kırmızı boya ile çarpı işareti yapılan Türk Halk Müziği sanatçısı Pınar Aydınlar, İstanbul Cumhuriyet Başsavcılığına suç duyurusunda bulundu.
Savcılığa verilen dilekçede, Alevi ve sosyalist kimliği ile bilinen Aydınların otomobiline çarpı işareti koyan ve bu olayın öncesinde de evine kadar takip eden kişilerin tespit edilip, yargılanarak cezalandırılması istendi. Pınar Aydınlar ise Hiçbir şekilde moralimizi bozmamamız gerekiyor. Bizler tarihte bu gerçeklere sürekli tanık olduk. Dün evlerimiz bugün arabalarımız işaretleniyor. Baskılar bizi asla ve asla yıldıramaz dedi.       

İstanbul Cumhuriyet Başsavcılığına verilen dilekçede, Pınar Aydınların Alevi, muhalif ve sanatçı kimliğiyle kamuoyunda tanınmış bir kişi olduğu, 03 Mart 2013de otomobiline kırmızı boya ile çarpı işareti yapıldığı bu olayın öncesinde de kimliğini bilmediği kişilerce evine kadar takip edildiği belirtildi.  
BU DAVRANIŞ AĞIR TEHDİT İÇERİYOR: Alevilere yönelik katliamlar öncesinde benzer şekilde evlerin işaretlendiği, yakın süreçte de Malatya ve Adıyamanda yine Alevilerin evlerinin işaretlendiği ifade edilen dilekçede, şunlara yer verildi: Artık bu davranış Alevilere yönelik nefret ve tahammülsüzlüğün imzası haline getirildi. Kuşkusuz bu davranış ağır tehdit içermektedir. Alevi kimliğine mensup müvekkil kendisine yönelik bu davranışlar (takip ve işaretleme) nedeniyle büyük tedirginlik yaşamaktadır. Müvekkilin bu şekilde tehdit edilmesi, sosyalist dünya görüşünü savunduğunu açıkça dile getirmesi ve Alevi kimliğine mensup olduğunun bilinmesinden kaynaklanması, bu saldırının aynı zamanda düşünce, kanaat ve ifade özgürlüğünün ihlal suçuna vücut vermesine neden olmuştur. Bununla birlikte müvekkilin aracının işaretlenmesi mala zarar verme suçunu da oluşturmaktadır.

ALEVİ KİMLİĞİMDEN ONUR DUYUYORUM: 8 Mart Dünya Emekçi Kadınlar Gününü de kutlayan Pınar Aydınlar ise yaptığı açıklamada, Hiçbir şekilde moralimizi bozmamamız gerekiyor. Evet bizler tarihte bu gerçeklere sürekli tanık olduk. Dün evlerimiz bugün arabalarımız işaretleniyor. Bizlere diyorlar ki ayağınızı denk alın, biz sizlerin kim olduğunuzu çok iyi biliyoruz.  Ama bizler kim olduğumuzu her alanda zaten onurlu bir şekilde ve yolunda yürüdüğümüz değerlere inanarak dile getirdik. Mensup olduğum Alevi kimliğimden de onur duyuyorum. Bizler bunları çok uzun yıllardır tarihte yaşadık, tanık olduk. Baskılar bizi asla ve asla yıldırmaz dedi.  
  
           
       
 