Çağla beni artık kıskanmıyor!
Ünlü sanatçı Emre Altuğ, eşi Çağla Şikel ile ayrılacakları yönündeki haberlere ti'ye aldı. Evliliklerinin mükemmel gittiğini söyleyen Altuğ, 'Allah korusun. İnşallah sonsuza kadar böyle bir şey olmayacak ' dedi. Yakışıklı sanatçı, eşi Şikel'in artık kendisini kıskanmadığını ve çocuklarla ilgilendiğini de söyledi.
"BİZ ÖYLE BİR PROFİL ÇİZMEK İSTEMEDİK"

CNN Türk ekranlarında yayınlanan Mesut Yar'ın sunduğu Burada Laf Çok programının dünkü konuklarından biri ünlü sanatçı Emre Altuğ idi. Eşi Çağla Şikel ile ilgili samimi açıklamalarda bulunan Altuğ, ayrılacakları yönündeki haberleri de fena ti'ye aldı. Mesut Yar'ın, 'Çağla Hanım ile çizdiğiniz evlilik profili bir hayli ideal gözüküyor ' sözü üzerine Altuğ, 'Aslında öyle değildir. Biz öyle bir profil çizmek istemedik. Üstelik de kötü giden bir evliliğimiz var ama niye iyi gidiyor mükemmel evlilik diye yazıyorlar ki; bizim de hoşumuza gitmiyor bunlar. Bunlar insanların yakıştırmaları ' dedi. Bunun üzerine Yar, 'Bunlara inanmayalım mı, hangisine inanalım? ' diye sordu. Altuğ da, 'Hakikaten mükemmel bir evlilik ' diye konuştu.

'SONSUZA KADAR AYRILMAYACAĞIZ'
Yar'ın, 'Ayrılıyor musunuz?' sorusuna ise Altuğ, 'Allah korusun. İnşallah böyle bir şey sonsuza kadar olmayacak ' karşılığını verdi.

'ÇAĞLA ARTIK BENİ KISKANMIYOR '

Altuğ, Mesut Yar'ın, 'Birbirinizi kıskanır mısınız? ' sorusuna da, 'Kıskanırız tabi ki ' yanıtını verdi. Çağla Şikel'in yapı olarak çok daha kıskanç bir insan olduğunu belirten Emre Altuğ, 'Ancak işin rengi çocuklardan sonra değişti. Galiba beni kıskanmaya fırsatı yok. Önceden hedef tekti ya da odaklanma tekti. Şimdi 2 buçuk. Ben oradan kafamı uzatırsam beni görüyor bazen ' şeklinde konuştu.

'ÇAĞLA KISKANILMAYACAK BİR KADIN DEĞİL '

Eşini kıskandığını ifade eden Altuğ, 'Seven insan kıskanır. Ben arkadaşımı da kıskanırım. İnsan yarini, sevgilisini, karısını nasıl kıskanmaz. Biz birbirimizi pohpohlamayı çok sevmiyoruz. Ne o benim hakkımda çok iyi abartılı şeyler söylemeyi ister ne de ben onun hakkında çok abartılı şeyler söylerim. Ama görünen köy de kılavuz istemez. Çağla kıskanılmayacak bir kadın değil ' diye konuştu.