Babası barışmak istiyor ama...
 
 Mark Evans 2011 yılında The Sun gazetesine Adele’in annesini nasıl terk ettiği yönünde bir hikaye satmaya karar vermesinden bu yana kızı ile görüşemiyor.
  
 Daily Mail’a konuşan Evans (49) Adele’in kendisi ile ilişkisini kesmesinin kalbini kırdığını ifade etti. Evans Adele’in hamile olduğunu öğrenmesinin ardından kızı ile yakınlaşma isteğinin daha da arttığını söyledi.
  
 Adele (24) ve erkek arkadaşı Simon Konecki üç ay önce bir bebek sahibi oldular. Fakat Evans torunu ile tanışma fırsatına erişemedi.
  
 Adele geçen Şubat ayında Vogue Magazine’e yaptığı bir açıklamada, bir ara babası ile olan ilişkisini düzeltme niyetinde olduğunu fakat babasının bu fırsatı kaçırdığını söyledi.
  
 Babasının The Sun’a hikayesini satma yönündeki kararına atıfta bulunan Adele, hikayenin para kazandırmaktan başka sonuçları da olduğunu söyleyerek kızgınlığını ifade etti.
  
 Fakat Evans kızı ile arasını düzeltmeye çalışmasının kızının 45 milyon dolarlık serveti ile ilgisi olmadığını söylüyor.
  
 Daily Mail’a verdiği röportajda kızının parasıyla ya da şöhretiyle ilgilenmediğini söyleyen Evans, sadece kızını geri istediğini ve dede olmanın keyfini çıkarmak istediğini belirtti.
  
 Adele’e çok iyi bir baba olamadığını ifade eden Evans, yine de eşi ile ayrı oldukları dönemde kızı ile ilişkisini kesmediğini ve kızını düzenli olarak gördüğünü belirtti.
  
 Evans, Adele’in çocukken hafta sonlarında ve okul tatillerinde kendisi ile kaldığını ve o zamanlar çok yakın olduklarını söyledi.
 
 
 
  