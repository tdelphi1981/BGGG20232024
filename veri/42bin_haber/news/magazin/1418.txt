'Kontrol elimde olmalı'
 
 Dünyaca ünlü bir kadın dergisinin son sayısına konuk olan İngiliz şarkıcı/tasarımcı Victoria Beckham kimseye güvenemediği için hayatındaki her şeyin kontrolünün elinde olmasını istediğini söyledi. Bugüne kadar bir çok derginin kapağında yer alan ünlü şarkıcı zaman zaman eşi ünlü futbolcu David Beckham’ın ve “Spice Girls” grubundaki eski grup arkadaşlarının şöhretlerinin gölgesinde kalmaktan çok korktuğunu söyledi. 
 
 Beckham şöyle konuştu: “İnsanlara güvenmek lazım. Ama ben bir kontrol delisiyim. Her şeyin kontrolümde olmasını istediğim için bu bazen zor olabiliyor. 
 
 Geçtiğimiz ay gerçekleşen "Viva Forever" adlı müzikalin galasında Spice Girls grubundan eski arkadaşlarıyla sahneye çıkan 38 yaşındaki şarkıcının meslektaşlarından uzak durması ve oyundan sonra verilen partiden erken ayrılması İngiliz basınında uzun süre yer almıştı.