İşte yeni yılın ilk bebeği
İzmir'in yeni yıldaki ilk bebeği İzmir Özel Su Hospital Hastanesi'nde dünyaya gelen 'Ensar' bebek oldu 
 Konak İlçesi Kahramanlar Mahallesi’ndeki İzmir Özel Su Hospital Hastanesi’nde yeni yılın 2’nci dakikasında dünyaya gelen 11 yıllık evli, ev kadını 31 yaşındaki Selma Karakafa ve çanta imalatında çalışan 32 yaşındaki Tarık Karakafa, çiftinin ikinci çocuğuna ‘Ensar’ ismi verildi. 
 Kadın Doğum Uzmanı Op.Dr Ümran Özer tarafından sezaryan ile 4 kilo 300 gram ağırlığında dünyaya gelen bebek ile annenin sağlık durumlarının iyi olduğu açıklandı. Baba olmanın sevinci Tarık Karakafa’nın gözlerinden okundu. Karakafa çifti, yeni yılın ilk dakikalarında doğmasından dolayı çok mutlu olduklarını dile getirdi. 
 DHA
  