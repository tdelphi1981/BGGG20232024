Janet Jackson gizlice evlenmiş
Amerikalı ünlü şarkıcı Janet Jackson'un geçen yıl evlendiği ortaya çıktı.
Pop müziğin efsanevi isimlerinden Michael Jackson'ın kız kardeşi Jackson'ın menajeri, ünlü şarkıcının işadamı Wissam Al Mana ile evlendiğini doğruladı.

"Entertainment Tonight"a bir açıklama yapan 46 yaşındaki Jackson ve Al Mana ise sadece yakınlarının davet edildiği küçük ve sessiz bir törenle evlendiklerini söyledi.

Jackson, ilk kez 18 yaşındayken şarkıcı James DeBarge ile evlenmiş, ancak bu evlilik sadece 3 ay sürmüştü.

1991 yılında Rene Elizondo Jr. ile ikinci evliliği yapan Jackson, 1999 yılında boşanmıştı.