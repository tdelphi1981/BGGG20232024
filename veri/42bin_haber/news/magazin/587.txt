Sokakta şans dağıtacak
Kanal Dnin yeni yarışma programı Şans Kapıda bu akşam başlıyor. Programın sunucusu Yiğit Alıcı, her bölümde iki farklı semtte sokak sokak gezerek ödül dağıtacak.
Öncelikle yeni programınız hayırlı olsun diyelim Yiğit Bey. İçeriğinden bahseder misiniz biraz, nasıl bir yarışma olacak Şans Kapıda?

- Teşekkür ederim. Her bölümünde iki farklı semtte para ödülü dağıttığım bir program bu. Sorduğum soruya doğru cevap veren, anında para ödülü kazanıyor. Yarışmaya devam etmek isterse, bu miktar katlanıyor.

Para ödülünün miktarı belli mi?     

- İlk soruya 500, ikinci soruya 1000 TL veriyoruz. Üçüncü soruda ise takas fırsatı sunuyoruz. Bu etapta yarışmacı, eskimiş bir eşyasını yenisiyle değiştirme şansına sahip. Ayrıca komşularından ve mahallesindeki esnaftan da yardım alabiliyor. Bunun için de üç dakika boyunca durmaksızın koşup karşısına çıkan herkese kendisine yöneltilen soruyu soruyor ve doğru cevabı arıyor. Eğer doğru cevap vermeyi başarırsa, riske ettiği eşyanın en yeni modeli, anında kapısına geliyor.

YARIŞMACI, EVİNİ VEYA ARABASINI DA TAKAS EDEBİLİR

Eskimiş bir eşya dediniz, peki ya arabasını ya da evini takas etmek isterse?

- Yarışmacı o riski alıyorsa, istediği her şeyi takas edebilir; ev eşyaları, arabası, oturduğu evi...

Soruya doğru yanıt veremezse ne olacak?

- İşte o zaman riske ettiği şeyi kaybedecek.

Kaybetmekten korkmayanlar kazanacak yani. Kolay sorular mı soruyorsunuz bari?

- Kolay diyeceğim ama... Kolay doğru kelime değil aslında. Kime, neye göre kolay? Hepimizin gün içinde kullandığı, hayatımızın bir parçası olan, çok söylediğimiz, çok gördüğümüz şeylerle ilgili sorular soruyoruz. 

Bir örnek verebilir misiniz?

- Mesela; Şu paranın arkasındaki resim kime aittir? diye soruyoruz ama tabii ki Atatürkü sormuyoruz. Ayrıca joker haklarımız da var. 

SİMAMI TANIYAN DURUP BAKIYOR BEN DE HEMEN SORU SORUYORUM

Programın ismi Şans Kapıda, siz kapı kapı gezip yarışmacı mı arayacaksınız?

- Kapı kapı değil, sokak sokak geziyoruz. Ben sokakta yürürken birine şans getirmek derdindeyim. İnsanlar genelde simayı tanıdıkları için bir durup bakıyorlar, ben de o fırsatı değerlendirerek soru soruyorum. Bilirse ve yarışmaya devam etmek isterse evine gidiyoruz. Tabii İşim var, davet edemem diyen de oluyor, Çocuğumu okuldan alacağım diyen de.

Ekranda çok fazla yarışma programı var. Sizinki onların arasından sıyrılıp, seyirciyi ekran başına çekebilir mi sizce?

- Bu konuda öngörüde bulunabilmek çok güç. Türkiyede reytingi neyin belirlediği belli olmuyor. Ama televizyon karşısında vakit geçirenlere bu programı izlemelerini tavsiye ederim. 

AŞÇILIK DERSİ ALDIM YEMEK PROGRAMI YAPACAĞIM

Sizi en son Benimle Dans Eder misin?de izledik. O yarışmadan sonra neler yaptınız?

- Aslında bir yemek programı yapmak istiyordum. Kafamda da çok güzel bir program vardı. Ama Benimle Dans Eder misin?den sonra televizyon adına hiçbir şey yapmadım. 

Yemek konusunda program yapacak kadar bilgili misiniz?

- Televizyonda uzak kaldığım dönemde profesyonel aşçılık dersi aldım. İtalyaya da gittim, İtalyan mutfağı eğitimi aldım. Mutfak sanatlarıyla çok yakından ilgileniyorum. Beni apayrı bir yere götürüyor.

Peki yemek programı yapmaktan vaz mı geçtiniz?

- Hayır, hâlâ ezberleri bozacak bir yemek programı yapma hayalim var. 

Restoran açmak gibi bir düşünceniz var mı?

- Yok... İşletme sahibi olmak başka bir zihniyet, mutfak sanatlarıyla ilgilenmek başka bir zihniyet. Yaşım ilerlediği zaman belki olabilir ama şu an düşünmüyorum. Ben yemek yapmayı seviyorum. Keyfim için yemek yapıyorum. 

Arkadaşlarınıza yemek yapıyor musunuz?

- Yapıyorum, çok da seviyorlar.  
HERKES KENDİ İŞİNİ YAPSIN

Bugüne dek televizyona pek çok iş yaptınız. Hiç oyunculuk yapmayı düşünmediniz mi?

- Ben ona çok karşıyım, bence herkes kendi işini yapmalı.