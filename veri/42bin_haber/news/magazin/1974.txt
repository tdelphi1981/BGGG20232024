Sokak çocukları için sahnedeler
ÇABA Derneği, geçen yıl sokak çocukları için başlattığı ve ünlüleri tiyatro sahnesine taşıdığı sosyal sorumluluk projesine bu yıl da devam ediyor.
İş, cemiyet ve spor hayatından pek çok ünlü, sokak çocukları için bir araya geldi. ÇABA Derneğinin (Çağdaş ve Bağımsız Yardımlaşma Derneği) sosyal sorumluluk projesine destek veren ünlüler, reyting rekorları kıran dizilerin unutulmaz karakterleri olarak tiyatro sahnesine çıkmaya hazırlanıyor.
İlk 7 Mart günü Şişli Kent Sinemasında perde açacak olan oyun, ardından Ankarada sahnelenecek. Ali Sunalın yönettiği oyunda Abdurrahim Albayrak bir kez daha Kuzey olurken, Cihan Kamer Kanuni Sultan Süleymanı, Ayşegül Dinçkök ise Hürremi canlandıracak. Bu yıl oyun gelirlerinin, İstanbul Valisi Hüseyin Avni Mutlunun eşi Gül Mutlunun ricası üzerine Florya Çocuk ve Gençlik Merkezine (ÇOGEM) aktarılacağı açıklandı. Elde edilecek gelin, 1. ve 2. dereceden suça karışmış ama rehabilite olarak topluma kazandırılabilecek çocuklar için kurulan bu eğitim merkezinin fiziksel koşullarını iyileştirmede kullanılacak.

KADRODA KİMLER VAR
İNTİKAM: Defne Samyeli (Yağmur), Nasuh Mahruki (Emre Arsoy), Sedef Karamehmet (Şahika), Savaş Özbey (Rüzgar), Hakan Ateş (Haldun), Sinan Güreli, Murat Güloğlu

KUZEY GÜNEY: Abdurrahim Albayrak (Kuzey), Necmettin Eliyeşil (Güney), Yasin Ekinci, Ertuğrul Özkök, Burcu Karabacak, Esra Birol, Erol Aksoy, Sedat Birol

MUHTEŞEM YÜZYIL: Mehmet Davran (Sümbül Ağa), Cihan Kamer (Kanuni Sultan Süleyman), Murat Yalçıntaş (Yavuz), Ayşegül Dinçkök (Hürrem), 
Bilgün Dereli (Valide Sultan), Aylin Özbay, Yasemin Kamhi, Zuhal Mansfield, Beyza Avcıoğlu, Çimen Canveren, Zeynep Bilgin, Dr. Hakan Akıncı, Ertekin, İclal Bakkaloğlu, Beyhan Biber, Tuna Öztürk, Nuran Cıngıllıoğlu

KARADAYI: Güliz Onursal (Feride), Serdar Eren (Mahir), Suna Vidinli (Ayten), Maya Portakal (İlknur), Türkan Sabancı (Safiye), Işıl Reçber, Uğur Batur, Murat Aksu,

PAMUK PRENSES ve PiS YEDİLİ: Hülya Avşar (cadı rolü), Özlem Zehebi, Prof. Dr. Mete Güngör, Yosun Güreli, Alpin Barut, Zeynep Demirören Düvenci, Ezo Sunal, Kerem Hattat, Hezan Özbek, Uğur Batur, Yalım Canveren, Murat Guloğlu, Merve Hasman, Buse Tezcan

Karadayının tiyatro sahnesine uyarlandığı bölümde, dizide Kenan İmirzalıoğlunun canlandırdığı Mahir rolünü Dr. Serdar Eren, Bergüzar Korelin Feride rolünü ise Güliz Onursal canlandıracak.  
Bu yıl İffetin yerine oyuna Kanal Dnin flaş dizisi İntikam eklendi. Oyunda Beren Saatin rolünü Defne Samyeli, Mert Fıratın rolünü ise Nasuh Mahruki üstlendi.