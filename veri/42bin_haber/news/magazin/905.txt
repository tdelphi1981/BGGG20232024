Fransız oyuncular Rus vatandaşlığı için sırada
Servet vergisi ödememek için Rus vatandaşlığı alan Gerard Depardieu'nün ardından, dünyaca ünlü aktris Brigitte Bardot da Fransız vatandaşlığından vazgeçebileceğini açıkladı. Rusya ise Fransız zenginleri çekiyor olsa da, kendi milyarderlerini hızla yabancı ülkelere kaptırıyor 
 Koyu bir hayvan hakları savunucusu olan Bardot'nun amacı Lyon'da bir hayvanat bahçesinde yaşayan iki filin uyutulmasını önlemek.
 
 Oyuncu, "Tüm çağrılarıma rağmen bu iki fil öldürülürse hayvan mezarlığına dönüşen bu ülkeden kaçmak için rus vatandaşlığına başvurma kararı aldım" dedi.
 
 Rus pasaportu almaya hak kazanan Gerard Depardieu ise Rus basınına mektup göndererek, "Ülkeniz Rusya'yı, insanlarını, tarihini, yazarlarını seviyorum" ifadesini kullandı. Babasının bir komünist olduğunu söyleyen Depardieu, Rusya Devlet Başkanı Vladmir Putin'i çok sevdiğini, Rusya'nın büyük bir demokrasi olduğunu da belirtti.
 
 Rus muhaliflerse, Putin Rusyası’ndan demokrasi olarak bahseden Depardıeu'yu alaya aldı ve oyuncuyu muhaliflerin Moskova'da düzenledikleri gösterilere davet etti.
 
 KENDİ ZENGİNLERİNİ TUTAMIYOR 
 Fransız aktör Gerard Depardeieu'yu ülkesine çekmek için her türlü kolaylığı sağlayan Rusya Devlet Başkanı Putin, kendi zenginlerini ülkesinde tutamıyor.
 
 Rusya Merkez Bankası'nın son verileri, zenginlerin ülkeyi terk ettiğini ortaya koydu. Merkez Bankası verilerine göre, 2011'de Rusya'dan 80 milyar dolarlık varlık ülke dışına çıktı. Bu rakam 2010'dakinin iki katı. 
 >>ÜLKESİNİ TERK EDEN ÜNLÜLER...
 
 Rus milyarderler  ekonomik işlemlerden fazla ücret alınmasından şikayetçi. Siyasi istikrarsızlık ve baskı ile yolsuzluk da zenginlerin ülkeden ayrılmalarına yol açıyor. 
 
 Ülkeden kaçan zenginlerin tercihi ise İngiltere ve ABD. Rus zenginler daha çok  New york, Miami ve Londra gibi kentleri tercih ediyor. 
 ntvmsnbc