Savaşın gölgesinde aşk
Kıvanç Tatlıtuğ, Belçim Bilgin ve Mert Fıratın başrol oynadığı Kelebeğin Rüyası için geri sayım başladı.Film, 22 Şubatta vizyona girecek.
YILMAZ Erdoğan, senaryosunu yazdığı ve yönetmenliğini üstlendiği yeni filmi Kelebeğin Rüyasını seyirciyle buluşturmaya hazırlanıyor. İkinci Dünya Savaşının gölgesinde adım adım gelişen bir aşkı anlatan, başrolleri Kıvanç Tatlıtuğ, Belçim Bilgin ve Mert Fıratın paylaştığı yapım, 22 Şubatta vizyona girecek.

DEV PRODÜKSİYON
Kelebeğin Rüyası, güçlü oyuncu kadrosu ve hikâyesinin yanı sıra dev prodüksiyonuyla da adından söz ettirecek. Ön hazırlığı iki yıl süren filmin çekimleri, Zonguldak, Heybeliada ve Kasımpaşaya kurulan platolarda yapıldı. 1940lı yıllara uygun olarak inşa edilen dekorlar için sahaf ve koleksiyonerlerden binlerce fotoğraf toplandı. Gülümser Gürtunca imzalı 3 bine yakın kostüm, ayakkabı, çanta ve şapka, 18 farklı atölyede altı ayda üretildi. 18 haftada tamamlanan çekimlerde ayrıca 10 bine yakın figüran rol aldı. 
 