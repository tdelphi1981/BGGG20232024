POLİS ŞALTER İNDİRDİ
Yeni Yüzyıl Üniversitesinin Sömestr Fest 13 etkinliği kapsamında konserler veren Gripin, son olarak önceki akşam İzmitte sahneye çıktı. Saat 18.00de başlayan konser, 18.40ta üç polis tarafından izin süresinin aşıldığı gerekçesiyle elektrik şalterinin indirilmesiyle sona erdi. Gripinin şarkısını seslendirdiği sırada ses bir anda kesildi, konser alanı karanlığa gömüldü.
ANONSA BİLE  İZİN VERMEDİLER
Organizasyon görevlisi Doğukan Celasun, olayı şöyle anlattı: Üç emniyet görevlisi, saat 18.40ta İzniniz yok deyip ses masasını kapattı. İznimiz olduğunu söyledik, yine de konseri kestiler. En azından anons yapalım dedik, ona da müsaade etmediler. Yeni Yüzyıl Üniversitesi Basın Yayın ve Halkla İlişkiler Dairesi Başkanı Fevzi Yalçın da beş şehirde organize edilen konserlerin tümünde aynı izin prosedürünü uyguladıklarını ve konserin 19.00a kadar sürmesi gerektiğini söyledi. Emniyet yetkilileri ise etkinlik için 18.00e kadar izin alındığını, bir süre konserin bitirilmesinin beklendiğini, ancak çevre sakinlerinden gelen şikayet üzerine müdahale edildiğini açıkladı. Gripin üyeleri şimdi müdahalenin nedenini araştırıyor: Sebebi biz de araştırıyoruz. Organizasyon yetkililerinin bize verdiği bilgi, izinlerle ilgili bir sorun olmadığı yönünde. Emniyet ise iznin belirli bir saate kadar olduğunu söylüyor. Ama bizim derdimiz, sesin şarkının ortasında zorla kesilmesi. Teknik ekibimize karşı zor kullanmak yerine bize mantıklı sebepler içeren bir talep ya da şikayet bilgisi verilseydi, sorunu hallederdik. Yüksek sesi düşürebilir ya da en azından bir-iki şarkı sonra konseri bitirirdik.  
  