Berdan Mardini'ye gece kulübünde taciz!
 
 ‘Huzur Sokağı’nın ‘Bilal’i Kutsi, Topkapı Eresin Otel’deki Marka Kulüp’te önceki akşam sahneye çıktı. Berdan Mardini de arkadaşını izlemek üzere kulüpteydi. Bir ara sahnede Kutsi’ye eşlik etti. Sonra yerine geçti, az sonra tuvalete gitmek istedi. Bu sırada genç bir kadın Berdan Mardini’nin yanına yaklaştı. Önce iltifatlar etti, ardından öpmeye kalkıştı.  
 ÇİLEDEN ÇIKTI, BAĞIRDI
  
 Berdan Mardini genç kadını önce uyardı. Kadının ısrarı karşısında sıkılınca da yüksek sesle tepki verdi. “Sizde hiç mi utanma, sıkılma yok hanımefendi? Evli barklı bir adamım.Her şeyin bir sınırı var. Adamın üstüne böyle gelinir mi?” diye tepki verdi. Kadın, görevliler tarafından uzaklaştırıldı. Berdan Mardini programı izlemeye devam etti.  
 POSTA/Uğur KOTAN