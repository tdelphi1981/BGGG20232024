Gripin, Refiye'yi unutmadı!
Tekirdağ'da konser veren ünlü müzik grubu Gripin'in üyeleri, Gardner sendromu hastası Refiye Yılmaz ile konser sonrasında kuliste biraraya geldi. Refiye için "Sen gidiyorsun" şarkısını seslendiren Grup, "Amerika'ya git gel, seni bekliyoruz" diyerek Refiye'ye moral verdi.
Tekirdağ'da konser veren pop rock grubu Gripin, Refiye'yi unutmadı. Sahil festival alanında binlerce gencin izlediği konserin ardından Refiye Yılmaz ile kuliste bir araya gelen grup üyeleri, Refiye için "Sen gidiyorsun" şarkısını seslendirdi.
 Gardner sendromu hastası Refiye'yi Çarşamba günü Edirne'de verecekleri konsere davet eden Gripin üyeleri, "Tekirdağ'a uğrayıp seni alalım ve Edirne konserimizde bizimle birlikte ol" dedi.
 Tedavi için yurtdışına gideceği günü bekleyen Refiye Yılmaz'a grubun solisti Birol Namoğlu, "İyi olacaksın sakın kendini bırakma. Amerika'ya git, gel. Biz seni bekleyeceğiz" diyerek moral verdi.
 Müzik grubunun üyeleriyle biraya gelen Refiye Yılmaz ise "Onları görüncü çok mutlu oldum. Sarılmam yasak olmasına rağmen sarıldım. Kalplerinin benimle olduğunu hissettim. Edirne konserine davet ettiler. (İyi olacaksın, kafana takma) dediler. Benim için çok büyük bir moral oldu" şeklinde konuştu.