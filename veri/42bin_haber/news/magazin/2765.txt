USTA OYUNCUYA VEDA
Tedavi gördüğü hastanede 73 yaşında vefat eden usta oyuncu Dinçer Çekmez için Kadıköy'deki Haldun Taner Sahnesi'nde tören düzenlendi.
Büyükşehir Belediyesi Şehir Tiyatroları'ndan emekli Dinçer Çekmez için, yıllarca sahneye çıktığı Haldun Taner Sahnesinde düzenlenen törene, ailesi ve sanatçı dostları katıldı. Çekmezin tabutu Türk bayrağına sarılarak sahneye konuldu.

CENAZE TÖRENİNDEN KARELER / FOTO GALERİ 
KEMAL SUNAL İLE BULUŞUP...   
Kemal Sunal'ın başrolünü oynadığı pek çok filmde canlandırdığı karakterlerle tanınan Çekmez için, sahneye çıkarak duygularını paylaşan Kemal Sunalın eşi Gül Sunal, şunları söyledi: Böyle bir günde konuşmak çok zor. Dinçeri ben 20li yaşlarında, 1975 yılında yeni evlendiğimizde tanıdım. Ve birdenbire bir ağabey, bir kardeş, yakın bir dost kazandığımı fark ettim. Çok sıcacık, pamuk gibi bir adam gördüm o heybetli görünüşünde. İçinde bir pamuk tarlası var gibiydi. Çocuklarımızın doğumu yaklaştığındaki heyecanını hatırlıyorum. Cerenin doğduğu zaman ki çocuk gibi çırpınışını, sevincini, hoplayışını hatırlıyorum. Sonra çocuklarımız yine tesadüf aynı okula gittiler. Dinçer, bizim hayatımızda yeri dolmayacak, dost, bir ağabeydi. Umarım Kemalle buluşup yine o setteki gibi eğlenip birbirlerine tutunurlar.

ANLATMAKLA BİTMEZ

Dinçerin ilk eşi tiyatro sanatçısı Ayşin Atav, sahneye çıktığında gözyaşlarına hakim olamadı. Tabutu öptükten sonra kürsüye gelen Atav, Öptüm çünkü o benim çocukluğum, genç kızlığım, her şeyim. Çocuğumun babası, torunumun dedesi. Dinçeri anlatmakla bitmez ki, benim çocukluğumda tanıdığım, güvendim insanlardandı. Dinçeri anlatmak çok zormuş. Hele onunla birlikte yaşamışsan. O tiyatroda küçük rolde de büyük rolde de çok o gerçekten karizmatik bir adamdı. Tiyatroda, sinemada her yerdeki oturuşunda, duruşunda bir ağırlığı, efendiliği olan bir adamdı. Çok arayacağım onu. İçimin, yüreğimin acıdığını hissediyorum" dedi. 
Dinçerin cenazesi, yapılan konuşmaların ardından sahneden alınarak cenaze namazının kılınacağı Üsküdar'daki Şakirin Camiine götürüldü. 
  
  
  

  
  
  
  
 
 