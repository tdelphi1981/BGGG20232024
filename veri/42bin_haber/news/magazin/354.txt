İhanetin bedeli ağır oldu
Eşini Kristen Stewart'la aldatan yönetmen Rupert Sanders, ikincisi çekilecek olan Pamuk Prenses ve Avcı filminin kadrosundan çıkarıldı 
 Tüm dünyada büyük beğeniyle izlenen Twilight / Alaca Karanlık' film serisinde Bella karakterini canlandırmasıyla bir anda yıldızı parlayan genç oyuncu Kristen Stewart'ın sevgilisini Snow White and the Huntsman adlı filmin yönetmeni Rupert Sanders ile aldattığı büyük yankı getirmişti. 
 Oyuncu Kristen Stewart ile öpüşürken çekilen fotoğraflarının ortaya çıkmasının ardından, eşinden özür dileyen ve evliliğini korumak istediğini söyleyen yönetmen Rupert Sanders'a yapım şirketinden kötü haber geldi. 
 İlk filmde de rol alan Stewart'la İngiliz yönetmen arasında bir seçim yapmak zorunda kalan yapım şirketi 22 yaşındaki oyuncuyu tercih etti. 41 yaşındaki yönetmene yakın kaynaklar ise "Rupert, evliliğini kurtarmak için kendisi projede yer almak istemedi" iddiasında bulundu. Robert Pattinson, evli ve iki çocuk babası Sanders'la kendisini aldatan Stewart'ı affetti.