Oscar provası
Her yıl Oscar Ödüllerinden iki hafta önce dağıtılan BAFTA ödülleri, geçtiğimiz akşam Londradaki Royal Opera Houseda düzenlenen törenle sahiplerini buldu.
Sunuculuğunu İngiliz komedyen ve aktör Stephen Fryın yaptığı gecede İngiliz şarkıcı Paloma Faith de sahne aldı. 
Törene Hugh Jackman, George Clooney, Daniel Day-Lewis, Jessica Chastain, Ben Affleck, Helen Mirren, Judi Dench, Anne Hathaway, Sarah Jessica Parker, Sally Field ve Samuel L. Jackson gibi ünlü isimler katıldı. 
BAFTA töreninde, en iyi film ödülünü Argo alırken, bu filmi yöneten Amerikalı aktör Ben Afflecke de en iyi yönetmen ödülü verildi. En iyi erkek oyuncu ödülünü Steven Spielbergin yönettiği Lincoln filminde Amerikan Başkanı Abraham Lincolnü canlandıran Daniel Day-Lewis alırken, en iyi kadın oyuncu ödülü Fransız Amour filmindeki rolüyle Emmanuelle Rivaya verildi. 

Dior talihsizliği
Öte yandan kırmızı halıda ilginç bir olay da yaşandı. Geçtiğimiz ay Screen Actors Guild Ödül Töreninde Jennifer Lawrenceın yaşadığı talihsizliği Fransız oyuncu Marion Cotillard da yaşadı. Lawrence gibi elbisesinin transparan kısmının bir anda düşmesi Cotillarda zor anlar yaşattı. Güzel oyuncun elbisesi yine Lawrence gibi Dior imzalıydı. 
 
İşte Ödüller
En İyi Film: Argo
En İyi Kadın Oyuncu: Emmanuelle Riva-Amour
En İyi Erkek Oyuncu: Daniel Day-Lewis-Lincoln
En İyi Yönetmen: Ben Affleck-Argo
En İyi Yardımcı Kadın Oyuncu: Anne Hathaway-Les Miserables
En İyi Yardımcı Erkek Oyuncu: Christoph Waltz-Django Unchained
En İyi Senaryo: Django Unchained
En İyi İngiliz Filmi: Skyfall
En İyi Yabancı Film: Amour
En İyi Kısa Film: Swimmer
En İyi Uyarlama Senaryo: Silver Linings Playbook
En İyi Prodüksiyon Tasarımı: Les Miserables
En İyi Görsel Efekt: Life of Pi
En İyi Makyaj ve Saç: Les Miserables
En İyi Kostüm Tasarımı: Anna Karenina
En İyi Sinematografi: Life of Pi
En İyi Montaj: Argo
En İyi Ses: Les Miserables
En İyi Müzik: Skyfall
En İyi Belgesel: Searching For Sugar Man
En İyi Animasyon Filmi: Brave
En İyi Kısa Animasyon: The Making of Longbird
 