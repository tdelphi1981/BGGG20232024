Çağatay Ulusoy, Gizem Karaca, Cenk Eren ve Cemal Hünal gözaltına alındı!
İstanbul'da bu sabah narkotik operasyonu gerçekleştirildi. Operasyonda 'Issız Adam' filmiyle tanınan Cemal Hünal, Çağatay Ulusoy ve şarkıcı Cenk Eren'in yanı sıra bir çok ünlü isim gözaltına alındı.
İstanbul Narkotik Suçlarla Mücadele Şube Müdürlüğü tarafından sokak satıcılarına yönelik başlattığı operasyon ünlü isimlere de uzandı. 

İstanbul Emniyet Müdürlüğü Narkotik Suçlarla Mücadele Şube Müdürlüğü, Beşiktaş, Şişli, Etiler ve Ulus bölgesinde torbacılara yönelik operasyon düzenledi. Polisin 9 ay süren teknik ve fiziki takibi sonucu, bu sabaha karşı 38 adrese düzenlenen operasyonda 20 şüpheli 'torbacı' 18'i de uyuşturucu madde temin edici ve kullanıcısı oldukları iddiasıyla gözaltına alındı.

Aralarında Cemal Hünal, Gizem Karaca, Cenk Eren, Çağatay Ulusoy, Selen Katırcıoğlu, Yusuf Hasan Akgün, Ergün Taş, Kağan Turgut, Ayşe Selin Boronkay ve Hüseyin Orçun Benli'nin bulunduğu 38 kişinin gözaltına alındığı operasyonda, 20 kilo esrar, 500 gram kokain, bir miktar eroin ve bir miktar bonzai maddesi ele geçirildi. 

Gözaltına alınanlar testler için Adli Tıp Kurumu'na götürüldü. Cenk Eren çıkışta yüzünü kapatırken, Cemal Hürel "Neden gözaltına alındığımı bilmiyorum" dedi.

Ünlüler, bir uyuşturucu satıcısının ifadesi doğrultusunda gözaltına alındı.





CENK EREN TWITTER'DAN YALANLADI

Şarkıcı Cenk Eren, sosyal paylaşım sitesi Twitter'daki adresinden gözaltına alındığı iddiasını yalanladı.

Cenk Eren: Yalan haberler, gözaltında falan değilim arkadaşlar...