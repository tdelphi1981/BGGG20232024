Öyle bir sürpriz yaptı ki
Tolgahan Sayışman, sevgilisi Selen Soyder'in 26'ncı yaşgünü için kesenin ağzını açtı.
 Tolgahan Sayışman 6 aydır birlikte olduğu Selen Soyder'in doğum günü için unutulmaz bir gece hazırladı.

Etiler'de bir barı kapatan, İzmir'den Soyder'in anne-babasını getiren Sayışman sevgilisine kolye, küpe ve gerdanlıktan oluşan 70 bin liralık bir takı seti hediye etti.

ALTI AYDIR BÜYÜK AŞK YAŞIYORLAR

Lale Devri tam gaz sürüyor! Tolgahan Sayışman, Lale Devri dizisinde birlikte rol aldığı Serenay Sarıkaya'dan ayrıldıktan sonra 6 ay önce aşk yaşamaya başladığı aynı diziden oynayan sevgilisi Selen Soyder'in 26'ncı doğum günü için önceki akşam sürpriz bir parti verdi.

Sayışman, Soyder'in mutlu olması için her ayrıntıyı düşündü. Yakışıklı oyuncu önce bu özel gece için Etiler'deki Vitrin adlı kulübü kapattı.

70 BİN LİRALIK HEDİYE

Tolgahan Sayışman sevgilisi Selen Soyder'in İzmir'de yaşayan annesini ve babasını gizlice İstanbul'a getirtti.

Soyder'in yakın arkadaşlarını da çağıran Sayışman, sevgilisine unutulmaz bir doğum günü yaşattı. Tolgahan Sayışman hediye olarak da kolye, küpe ve gerdanlıktan oluşan 70 bin lira değerinde bir takı seti hediye etti. Çok mutlu olan Soyder, gecenin sonunda,'Bana çok güzel bir sürpriz yaptılar' dedi