2013 model Karaoğlan ve Bayırgülü
Suat Yalazın efsane çizgi romanı Karaoğlan, yönetmen Kudret Sabancının elinde sinema filmine dönüştü. 11 Ocakta vizyona girecek filmin başrol oyucuları Karaoğlan Volkan Keskin ve vazgeçemediği sevgilisi Bayırgülü Müge Boz, GQ Türkiye Ocak sayısı için objektif karşısına geçti.
Müge Bozu Şüphenin Meltemi, Karakolun Nesrini olarak hatırlarsınız, Leyla ile Mecnunun Şirini olaraksa zaten unutamazsınız. İstanbulda doğmuş, İzmirde büyümüş, sonra Norveçe gidip İskandinav olmuş bir insan.  

Volkan Keskin, Samsunda elektronik mühendisliği okurken, üniversite tiyatrosunda başladığı oyunculuğa modellik yapmak için ara vermiş. Rol aldığı ilk yapım olan Dağlar Delisi dizisinde Toroslarda yaşayan bir Yörük beyini, ardından Fetih 1453te Balaban karakterini canlandırdı. Şimdi ise Karaoğlan...

SAÇLARIMI KESTİRSEM BU ROLÜ ALAMAZDIM

- Volkan: Karaoğlan için görüşmelere çağrılmadan birkaç saat önce Şu saçlarımı artık kestireyim diyordum. Sonra telefonum çaldı, arayan Kudret hocaydı. İyi ki o arada kestirmemişim, yoksa rolü alamazdım. Karaoğlanda rol aldığım için mutluyum. Kudret hocamı uzun süredir tanıyordum ve onunla çalışmak hayalimdi. Geçen yıl ayağım kırılmıştı. Hiçbir iş yapamıyordum. Yolda Kudret hocayla karşılaştık. Bana bu projeden söz etti ayaküstü. Seni ararım dedi ve aradı. Tereddütsüz kabul ettim. Tüm oyuncu arkadaşlarımla da iyi ki çalışmışım.

BAYIRGÜLÜ ÇOK RENKLİ BİR KARAKTER

- Müge: Bayırgülü çok güçlü bir karakter. Altından kalkamayacağı hiçbir şey yok. Bir duruşu, tavrı var. Dobra, kafasının dikine giden bir kız. Çok sevdim. Çok oyuncu bir tip olduğu için oynamaya da müsait... Bazen saflığa yatıp bir tehlikeden kurtuluyor, bazen güçlü bir kadın gibi davranıyor. İnatçı olduğu yerler var. Soytarı gibi davrandığı zamanlar oluyor. Bu kadar renkli bir karakteri canlandırmak çok güzeldi. 

HAFTADA İKİ GÜN AT BİNİYORUM

- Volkan: Filmde fiziksel efor gerektiren sahnelerde hiç zorlanmadım çünkü antrenmanlıyım. Milli antrenör Nafiz Başaranla, haftada iki gün boks çalışıyorum. Düzenli olarak haftada iki gün at biniyorum. Maalesef bu sporlar ülkemizde çok fazla kişiye ulaşamıyor. At binmek ata sporumuz ama insanların yapabilmesi için yeterli tesis yok. Salon sporlarını sevmiyorum. Tenis, koşu, yüzme favorim. Açık havada olmak iyi geliyor.

LÜTFEN BİRAZ KÖTÜ DÖVÜŞÜR MÜSÜN!

- Müge: Karaoğlanın sevgilisi Bayırgülü karakteri için çok ter döktüm. Biraz abarttım galiba... Karakteri oluştururken günlerce kadınların dövüştüğü filmleri izledim. Durdurup aynı hareketleri yaparak çalıştım. Sete geldim, dövüşüyorum. Kudret hoca çekimi kesti, yanıma gelip Müge ne yapıyorsun? Bayırgülü bu kadar iyi dövüşemez. Lütfen biraz kötü dövüşür müsün? dedi. Boşuna çalışmışım o kadar. Onca erkek içinde tek kadın olmak zordu. Onlar ne kadar koşuyorsa ben de koştum. Onlar ne kadar dövüştüyse ben de dövüştüm. Ne kadar bağırdılarsa ben de bağırdım. Sette prenses gibi oturmadım yani. Tek fark, onların elinde dövüş aletleri ve silahlar vardı, bende uzun saplı bir tava.  
VOLKAN KESKİN: Kendimi Kartal Tibetle kıyaslayamam

Kartal Tibetli Karaoğlan/Altaydan Gelen Yiğit filmini çok severdim. Ama Kartal Tibetle kendimi kıyaslayamam. Bu çok komik olur. Biri yolun başında, biri üstat, iki ayrı oyuncu. Biz Kartal Tibeti, Cüneyt Arkını izleyerek büyüdük. Her şeyi onlardan öğrendik. 1960larda Kartal Tibetin yaptığını ben şimdi yapmaya çalışıyorum. 2040ta da başka biri yapacak. 
MÜGE BOZ: Her dakika arayan erkek çok can sıkar

Her dakika arayan, mesaj atan erkek çok can sıkıcı. Kadın da öyle tabii. Bence insanlar karşı tarafa baskı yaparken aslında kendilerine olan güvensizliklerini ortaya çıkarıyorlar. Ben kendime güveniyorsam, ilişkimden eminsem, asla kuruntu yapmam. Adam aramıyorsa bir bildiği vardır, telefon açıp da Sen beni neden aramıyorsun? diye sormam. Tabii insan âşık olunca mantıklı olamıyor, anlıyorum. Ben de o zamanlar Keşke arasa derim, aramazsa üzülürüm, ama hesap sormam. Hayatta her şey için prensibimdir zaten: Akışına bırakırım.