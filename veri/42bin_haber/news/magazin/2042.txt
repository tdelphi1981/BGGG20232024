Gülşen'e hırsız şoku
 
 Gülşen’in evinden halı, makyaj malzemesi ve bazı özel eşyalarının çalındığı, evdeki eşyaların bir kısmının da tahrip edildiği belirlendi. Önceki gece, Gülşen’in müstakil evinin balkon penceresinden içeriye giren kişi ya da kişiler, bazı eşyaları alarak kaçtı. 
 Hırsız ya da hırsızlar, Gülşen’in evinden halı, makyaj malzemesi ve bazı özel eşyalarını çaldı. İddiaya göre şüpheliler, Gülşen’in fotoğrafını yırttı, evdeki bir sehpayı kırıp bazı eşyalara da zarar verdi. Olay yerine gelen Ordu İl Jandarma Komutanlığı’na bağlı olay yeri inceleme ekipleri, parmak izi incelemesi yaptı. Gülşen’i cep telefonuyla arayan akrabaları, evinin soyulduğunu söyleyerek olayla ilgili haber verdi. 
 DHA