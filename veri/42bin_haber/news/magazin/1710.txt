'Aşk Kırmızı'dan bir ilk!
Osman Sınavın, yeni filmi Aşk Kırmızı, hareketli afişiyle Türkiyede bir ilke imza atıyor.
Nurgül Yeşilçay, Tayanç Ayaydın ve Ezgi Asaroğlunun başrollerinde olduğu filmin hareketli afişi; izleyiciyi şaşırtırken, mizanseniyle de filmin hikayesini yakından hissettiriyor. Aşk ve sadakat üzerine iddialı yorumlarıyla vizyona girmeye hazırlanan Aşk Kırmızı; daha önce bazı Hollywood filmleri için yapılan hareketli afiş uygulamasını Türkiyede ilk kez gerçekleştiriyor. Özellikle Aşk Kırmızının web sitesinde ve sosyal medyada kullanılmaya başlanan çalışma, özel bir senaryo ile yapılan çekimle hayata geçirildi. Filmin teaser afişlerinden biri olarak görünen ve video olduğu ilk başta anlaşılmayan hareketli afişte; birden hareketlenen başrol oyuncuları, etkileyici piyano melodileri eşliğinde, filmin hikayesini izleyiciye geçiren kısa ama çarpıcı bir mizansen sergiliyorlar.Osman Sınava ait senaryosu ile aşk ve sadakat kavramlarını yeniden sorgulatacak. Teoman Kumbaracıbaşı, Sait Genay, Şebnem Dilligil, Renan Karagözoğlu, Güneş Çağlar Hüseyin, Serdar Yeğin, Sertaç Boztepe, Ceren Mertadam, Irmak İpek Altın, Özlem Hasgül, Tuğçe Karabacak ve Murat Bezek rol alırken, usta oyuncular Ayda Aksel ve Burak Sergen de konuk oyuncu olarak yer alıyor. Yapımcılığını Osman Sınava ait Sinegrafın, dağıtımını UIPnin üstlendiği Aşk Kırmızı; 15 Mart 2013 tarihinde beyazperdede sinemaseverlerle buluşacak.