Gece elbiseleri açık artırmada satılacak
Prenses Diana'nın 80'li yılların imzasını taşıyan gece elbiseleri Londra'da açık artırma yoluyla satılacak.
Prenses Diana'nın 10 farklı gece elbisesi, 19 Mart'ta Londra'da Kerry Taylor müzayede evinde açık artırmaya sunulacak.

Diana'nın resmi ziyaretlerde, Kraliyet kabullerinde ve 1985'te Beyaz Saray'da Hollywood oyuncusu John Travolta ile dans ettiği gala yemeğinde giydiği unutulmaz koyu lacivert gece elbisesi de satılacak parçalar arasında.

Müzayede evi, toplam 1,2 milyon dolar gelir beklediğini bildirdi.