Ekin çok zeki bir kadın
Murat Dalkılıçın hayatında uzun zamandır her şey güllük gülistanlık! Bir Güzellik Yap albümü ile popülerliği arttı, hayran sayısı katlanarak çoğaldı... Ekin Türkmen ile aşkı da dolu dizgin devam ediyor... Sonrası... Onu da Dalkılıça sorduk.
Son olarak Lüzumsuz Savaş şarkına klip çektin. Ve o klipte, şarkıda da sana eşlik eden vokalistinle kamera karşısına geçtin. Bu fikir kimden çıktı?   

- Erkek ile kadının düeti kulağıma her zaman çok güzel gelmiştir. O nedenle bu şarkının düet olmasını da özellikle ben istedim. Kiminle düet yapabilirim diye düşündüm. Aslında aklımda Şebnem Ferah adı vardı. Hayatım boyunca onunla düet yapmak istedim çünkü. Onunla olamayacaksa da kimseyle olmasın dedim, konuyu kapattım.
   
Pek kapanmamış ama o konu... Devreye vokalistin Zeynep girmiş işte...

- Evet... Zeynep, harika şarkı söyleyen biridir. Zaten sonradan içimizden biriyle neden böyle bir şey yapmıyorum ki dedim ve bu fikir gelişti. Zeyneple stüdyoya girdik, şarkıyı okuduk. Zaten yakında onun da albümü çıkacak. Bu düet sayesinde insanlar onu önceden tanımış oldu. 

Şebnem Ferah konusuna dönmek istiyorum. Neden ısrarla onunla düet yapmak istiyorsun?

- Bence Türkiyede üzerine çıkılmayacak bir ses çünkü...

Peki düet talebini ilettin mi ona?

- Hayır, hiç konuşmadık bu konuyu. Ben sadece kendi içimde çok istedim böyle bir şeyi. Ama bir araya gelemediğimiz için söyleyemedim.

BU ALBÜMLE BERABER HER ŞEY DEĞİŞTİ

Klibe yönetmen olarak da imzanı atmışsın. Nasıl bir tecrübeydi, zorlandın mı?

- Albümde söz ve müziği bana ait tek şarkı Lüzumsuz Savaş. O yüzden klibini de ben çekeyim istedim. Klibin etkisi büyük olmayabilir. Ama çok başarılı bir iş çıkmasa da burada olay tamamen benim çekmiş olmam. Benim için işi daha değerli kıldı.

Genelde hareketli şarkıların öne çıkar. Bu kez klip slowa geldi. Kışın etkisi midir acaba bu?

- Mevsimsel biraz tabii. Mevsim insanın ruh halini çok etkilediği için klip şarkıları da o dönemlere göre seçiliyor. Ve kış aylarında içimiz çok da kıpır kıpır olmuyor. 

Bütün şarkılara klip gelecek mi?

- Hemen hemen... Çekebildiğimiz kadar çekeceğiz. Albüm daha eskimedi. Ve içindeki şarkılar hep farklı türlerde. Biri zıpır, diğeri pop, biri rock, bir tanesinin ezgileri Türk enstrümanlarıyla süslenmiş. O yüzden çok eskiyecek bir albüm olduğunu düşünmüyorum. Ara ara yeni klipler gelecektir. 

Gidişatını nasıl değerlendiriyorsun? 

- Bu albümle beraber her şey biraz daha değişti. Herkes beni biraz daha tanıdı bu albümle. Şarkılarımı daha çok sevdiler. Artık daha kalabalık kitleler şarkılarımı söylüyor. Bu da demek oluyor ki bir önceki albümden bir üst seviyeye çıkabilmişiz. Bu albümde benim kemik kitlemin etrafına değişik yaşlardan, jenerasyonlardan insanlar ekledik. Artık babalar, babaanneler, teyzeler, herkes dinliyor albümü. Bu çok mutluluk verici.

KAZANDIĞIMIN ÇOĞUNU YİNE İŞE YATIRIYORUM

Bir sonraki projem ya bundan daha iyi olmazsa gibi endişelere kapıldığın oluyor mu?

- Evet, zaman zaman böyle tedirginlikler yaşıyorum. Zaten insanı çalışmaya teşvik eden de bu psikoloji. Hani ben oldum artık düşüncesi vardır ya, işte o insanları acayip yanıltıyor. Sen olmuş olabilirsin ama teknoloji ve jenerasyon sürekli değişiyor. Dolayısıyla sen de o gündeme ayak uydurmak, kendini güncellemek zorundasın. En büyük silahımız konserlerimiz olduğu için de sahnede üst düzey şeyler yapmaya çabalıyoruz. Her gün toplantılar yapıyoruz, saatlerce konuşuyoruz. Saatlerce insanların fikirlerini dinliyoruz. Yaptığımız işlerden kazandığımız paranın yüzde 95ini yine işimize yatırıyoruz. Zaten hiçbir zaman çok fazla para endeksli çalışmadım. Bundan sonra da kazandıklarımın yüzde 90ını işime yatırmaya hazırım ki insanlar benden beklentilerinin üstünde bir şeyler görsün. 

Bir gün bunu sahnede mutlaka yapacağım dediğin bir şey var mı?

- Hayal gücüm çok geniş değil o konuda. Çünkü sahnede çok belirli şeyler yapmayı sevmiyorum, o an nasıl hissediyorsam öyle davranıyorum. O yüzden birilerinin bu konuda beni yönlendirmesini bekliyorum. Ama idol olarak gördüğüm bazı sanatçılar var, onlarla sahneye çıkıp şarkı söylemeyi çok isterdim.

Mesela?

- Mesela Maroon 5...

ÖZEL HAYATIMIN ÖN PLANA GEÇMESİ RAHATSIZ ETMİYOR

Aşktan söz edelim mi biraz da... Bugüne kadar giriştiğin en lüzumsuz aşk savaşı neydi?

- Aslında bu genel bir şey. İnsanların fazla gurur ya da egoistlik yapmaları, egolarını tavanlara taşıyıp Ben gidip özür dilemem, sevgilime yalvarmam, o adım atsın diye diretmesi, gerçek sevginin kapsama alanına girmez! Sevgi her türlü fedakârlığın ve sorumluluğun taşınması gereken bir durum. İkili ilişkilerde, eğer gerçekten bir sevgi varsa (aşk demiyorum, aşk gelip geçici bir şey çünkü, sevgi çok daha önemli bir duygu), karşındakiyle yarışa girmemen gerek. Açık, samimi ve sevgini belli eden bir tutumda olursan, gurur, ego gibi şeylerden feragat edersen, her şey düzgün gider. Ama onlar olmadığı zaman saçma sapan bir savaşa giriyorsun. Bu sefer her şey sahteleşiyor. Ona olan sevgin de ilişkiyi kurtarmaya yetmiyor. İlişki vakit kaybına dönüşüyor. O saatten sonra hiçbir anlamı yok o beraberliği yürütmenin.

Sen hiç lüzumsuz savaşa girmedin mi yani?

- Girmişimdir mutlaka ama şu anki ilişkimde değil. Geçmiş zamanlarda yaşayıp tecrübe ettiğim bir şey...

İlişkinin zaman zaman işinden daha ön plana geçtiğini düşünüyor musun?

- Muhakkak geçtiği zamanlar olmuştur. Ama bu durum beni hiç rahatsız etmedi. Ekin, çok zeki bir kadın. Aynı zamanda aynı iş yapıyoruz aşağı yukarı. Sonuçta bir şekilde halkın hep ulaşıp görebileceği insanlarız. İşlerin nasıl işlediğinin, yürüdüğünün hemen farkına varıyoruz. Mesela bir sene çok tatil yaptık diyelim, biraz işlerimize vakit ayırmalıyız diyoruz. Ya da biraz ayrı kalalım, işlerimize konsantre olalım diyebiliyoruz. Bundan gocunmuyoruz ve yanlış anlaşılmalar olmuyor aramızda. Çünkü o benim ne demek istediğimi anlıyor, ben de onu anlıyorum. 
KONSERDEKİ O TEYZEYİ  ASLA UNUTMAYACAĞIM

Konserlerinde yaşadığın en unutulmaz an ya da olay neydi?

- 29 Ekimde çok etkilendiğim bir olay oldu. Karadeniz-Ereğlide konserdeydim. Önlerde 80 yaşın üzerinde bir teyze vardı, konserin başından sonuna öyle bir eğlendi ki, onu izlerken tüylerim diken diken oldu. O yaşta biri nasıl olur da o kadar süre ayakta kalabilir ve coşkuyla bayrak sallayabilir? Tam bir Cumhuriyet kadınıydı. Onu seyretmekten şarkılara konsantre olamadım, o derece! Zaten sonra yanına indim, elini öptüm. Bana Seni çok seviyorum. İnşallah hayatın boyunca böyle kalırsın dedi. O söz öyle büyük enerji verdi, konserim o kadar güzel geçti ki... Muhteşem bir geceydi...