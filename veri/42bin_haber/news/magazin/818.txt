Sarhoştum bıçakladığımı hatırlamıyorum
Cuma gecesi Bebekte bıçaklanan dizi oyuncusu Pamir Pekinin yaralanmasıyla ilgili bir kişi tutuklandı. 19 yaşındaki şüpheli, Pamir Pekin yanımızdan geçerken ters ters bakınca kavga çıktı. Bende bıçak yoktu dedi.
PAMİR PEKİN HASTANEDE FOTO-GALERİ 
TOZLU Yollar dizisinin başrol oyuncusu Pamir Pekin Cuma gecesi, ikisi kız 3 arkadaşıyla birlikte dışarı çıkmıştı. Saat 01.00 sıralarında Bebek, Cevdet Paşa Caddesinden geçerken Burak Çil ve arkadaşlarıyla karşı karşıya geldiler. Burak Çil o gece arkadaşlarıyla birlikte tekne kiralamış ve doğum gününü kutlamıştı. Gece yarısına kadar alkol almışlardı. İki grup yan yana geçerken, iddialara göre Burak Çilin arkadaşlarından biri diğer gruba laf attı. Pamir Pekin ve yanındaki arkadaşı gruba tepki gösterince aralarında tartışma çıktı. 

MOBESEDEN YAKALANDILAR
Kavgaya dönen tartışma sırasında Pamir Pekin yere yığıldı. Diğer grup da kaçtı. Arkadaşları sol baldırından tek bıçak darbesi alan Pamir Pekini hastaneye kaldırdı. Beşiktaş Asayiş Büro Amirliği Pamir Pekinin ifadesinin ardından eşkallerini tespit ettikleri kişileri MOBESE görüntülerinden de buldu. Görüntüler sayesinde kimlikleri tespit edilenler tek tek gözaltına alındı. Arkadaşları savcılık talimatıyla serbest kalırken, Pamir Pekini bıçakladığı iddia edilen Burak Çil İstanbul Adalet Sarayında nöbetçi hâkim karşısına çıktı. Çok sarhoştum. Ben kavgayı ayırdım. Bıçakladığımı hatırlamıyorum. Zaten bende de bıçak yoktu diyen Burak Çil, tutuklanarak cezaevine gönderildi. 
    