Buram buram aşk
 
 Kanal D’deki ‘Kayıp Şehir’in başrol oyuncuları Gökçe Bahadır (Aysel) ile İlker Kaleli (İrfan) arasında aşk doğduğu 14 Ocak Pazartesi günü POSTA Magazin’de yer almıştı. Çift bu haberin ardından hiçbir açıklama yapmadı. Ama setteki yakın arkadaşlarına birlikte olduklarını söyledi. Gökçe Bahadır ile İlker Kaleli önceki akşam da Kadıköy’deki Shaft Bar’dan çıkarken görüntülendi. Birlikte olduklarını doğruladılar. Gülümseyen Gökçe Bahadır “Aşk haberi doğruydu, mutluyuz” dedi. 
 AYNI BARDA EĞLENDİlER 
  
 Gökçe Bahadır’ın 9 aylık evliliğin ardından Şubat 2012’de boşandığı Ali Sunal’ın da 1 hafta önce aynı barda manken arkadaşı Gamze Karaman ile eğlenmesi ilginç bir tesadüftü! Gökçe Bahadır “Bir hafta önce de eski eşiniz Ali Sunal buradaydı. İlginç değil mi?” şeklindeki soruya “Öyle mi? Bilmiyorum valla. Artık beni ilgilendirmeyen bir durum” cevabını verdi. 
 POSTA/Uğur KOTAN