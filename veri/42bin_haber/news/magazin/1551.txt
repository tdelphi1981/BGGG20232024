Ünlü karikatüristten mutlu banyolar
60 yılı geride bırakan Elginkan Topluluğu bünyesinde E.C.A. - SEREL markaları ile faaliyet gösteren Elmor A.Ş., E.C.A.  SEREL markaları için başlattığı yeni sosyal sorumluluk projesi Benim Güvenli Banyom ile 5 yılda 5 milyon çocuğa ulaşıp kalplerde de büyümeyi hedefliyor.
Erdil Yaşaroğlunun çizgileri ile hayat bulan proje, 5-7 yaş grubundaki çocukları ve ebeveynlerini dikkatsizlik veya ihmaller sonucu banyolarda yaşanan kazalar ve yaralanmalara karşı uyarıp, bir farkındalık oluşturmayı hedefliyor. Erdil Yaşaroğlunun da katılımı ile düzenlenen basın toplantısında tanıtılan Mert ve Maceracı Ayı karakterlerinin yer aldığı Banyolar Şatosu çizgi romanında çocukları benzersiz ve heyecan dolu bir macera bekliyor. Basın toplantısında söz alan Yaşaroğlu, proje için oluşturduğu Mert ve Maceracı Ayı karakterinin tanıtımını yaptı. Projeyi ilk duyduğu anda heyecanlandığını ve çocuklar için bir şeyler üretmekten büyük keyif aldığını söyleyen Yaşaroğlu, projenin önümüzdeki dönemlerde farklı mecralarda, farklı maceralar ile süreceğini sözlerine ekledi. Çocukların banyoda güvenli yaşam için uymaları gereken kuralları, özel olarak hazırlanan çizgi roman ile çocuklara iletip, kazalara karşı bilinç düzeylerinin arttırılması hedefleniyor. Sağlığın ve hijyenin ne kadar önemli olduğunu aktarmak, ihmal ve bilinçsizlik nedeni ile yaşanan sakatlıkları en aza indirmek amacı ile yola çıkılan projede, Erdil Yaşaroğlu tarafından yaratılan kahramanlar ile çocukların bilgi düzeylerinin arttırılması amaçlanıyor. Bu amaçla proje destekçisi İstanbul İl Milli Eğitim Müdürlüğünün yönlendirmeleri ile önce İstanbuldaki sonra da tüm Türkiye genelinde yüzlerce okula giderek çocukların banyo kazalarına karşı bilinçlendirilmesi planlanıyor. Okulların yanı sıra farklı mecralarda düzenlenecek aktiviteler ile de çocukları ve ebeveynlerin bilgilendirilmesi amaçlanıyor.