Mahkemede bile tartıştılar
 
 Şahnaz Çakıralp, 29 Mayıs 2011’de evlenip 2 ay sonra boşanma kararı aldığı Prof. Dr. Murat Öncel için “Profesör bile değil, yalan söylüyor” demişti. Prof. Dr. Murat Öncel de bunun üzerine Şahnaz Çakıralp’a 2 yıl 8 ay hapis istemiyle hakaret davası açmıştı. İstanbul 12. Sulh Ceza Mahkemesi’nde dün görülen duruşmada Prof. Dr. Murat Öncel ile Şahnaz Çakıralp sık sık tartıştı.  
 Hakim kavgalı karı-kocayı uyardı. Prof. Dr. Murat Öncel, “25 yıllık göz doktoruyum, 20 yıllık öğretim görevlisiyim. Bana ‘Çakma profesör’ diyerek şöhretimi, onurumu zedeledi. Hastalarım ameliyattan vazgeçti. Mağdurum” dedi.  
 ‘Kendisi ruhen hasta’
  
 Şahnaz Çakıralp ise kendini şöyle savundu: “Kendisi ruhen hasta, ’marfen hastası’. Şizofreni kökenli bir hastalık. 2 psikoloğu var, biri ile mahkemelik.” Duruşma ertelendi. Şahnaz Çakırap ile Prof. Dr. Murat Öncel’in boşanma davası ise İstanbul 6’ncı Aile Mahkemesi’nde devam ediyor.  
 Cem TURSUN/DHA