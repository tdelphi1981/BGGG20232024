Davut Güloğlu hayranını şikayet etti
Ünlü şarkıcı Davut Güloğlu, bir kadın hayranı hakkında, evinin kapısın önüne gelerek kendisini rahatsız ettiği iddiasıyla şikayetçi oldu.
Çağlayan'daki İstanbul Adalet Saray'ına avukatı ile birlikte gelen Davut Güloğlu İstanbul Cumhuriyet Başsavcılığı'na şikayet dilekçesini sundu. Adliye çıkışında açıklama yapan Güloğu, "Evimin kapısında, iş yerinde çok aşırı derecede bir rahatsızlık var. Bu zamana kadar sabrettik. Boyut büyüyünce artık hukuksal olarak işleme sokmak gerekiyordu. İntihar etme boyutunda mesajlar alınca onun kendisine zarar vermemesi için bu yola başvurduk" ifadesini kullandı. Açıklamanın ardından Güloğlu lüks aracına binerek adliyeden ayrıldı.