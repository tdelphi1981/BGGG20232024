Beren'e 'intikam' dersleri!
Oyuncu Beren Saat 'Revenge' isimli Amerikan dizisinin yerli uyarlaması olan “İntikam” için sıkı hazırlığa girdi 
 Kanal D’de ocak ayında ekrana gelmesi planlanan dizi için Saat, savunma sporları dersi almaya başladı. Saat’in derslerini bir dönem Kanada’da yaşayan dövüş koreografı Tanay Genco Ülgen’den aldığı öğrenildi. Sinema kariyerine bir dövüş koreografı ve koçu olan Brain Hoo’nun yanında başlayan Ülgen aynı zamanda TRT’de yayınlanan Osmanlı-Kıyam dizisinin dövüş prodüktörlüğünü de yapıyor. Beren Saat ‘İntikam’ dizisinde, babasının intikamını almak için yıllar sonra büyüdüğü zengin semte giden Efsun isimli genç kadını oynayacak.