Uçağa gece elbisesi ile bindi
 
 Bir dönem dünyanın en çok konuşulan insanlarından biri olan Hilton Otellerinin varisi Paris Hilton, son olarak genç sevgilisi ile birlikte havaalanında görüntülendi. 
 İngiliz basınından The Daily Mail sitesinde yer alan habere göre, Ssosyetik güzel Hilton, genç sevgilisi 21 yaşındaki River Viiperi ile birlikteydi. İspanya’nın Barselona kentine gidecek olan ikiliyi 9 saatlik bir yolculuk bekliyordu. Ancak, bu uzun uçuş için Hilton’un seçtiği kıyafetler pek de uygun değildi. Gece elbisesi niteliğinde siyah, dekolte elbisesi ve yüksek topuklu ayakkabıları ile Hilton’un bu yolculuğa nasıl tahammül edeceği merak konusu oldu. 31 yaşındaki Hilton’un küçük sevgilisi bile ünlü yıldızın yolculuk için seçtiği kıyafete şaşırmış görünüyordu.