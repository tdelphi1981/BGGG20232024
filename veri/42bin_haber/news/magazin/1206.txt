Mahidevran kaçacak yer bulamadı!
 
 Star TV’deki ‘Muhteşem Yüzyıl’ın ‘Mahidevran’ı Nur Fettahoğlu, ‘Kurtlar Vadisi’nin ‘Polat Alemdar’ı olan 1 yıllık sevgilisi Necati Şaşmaz’ın 12.12.2012’de Nagehan Kaşıkçı ile evlenmesi üzerine yıkılmıştı. Pazartesi gecesi ise yeni sevgilisi Gökhan Niya ile otomobilde görüntülenmişti. Nur Fettahoğlu, Turistik Otelciler İşletmeciler ve Yatırımcılar Birliği’nin (TUROB) Hilton Otel’de önceki akşam düzenlediği ‘Türk Dizileri Teşekkür Gecesi’nde eski sevgilisinin kardeşi Zübeyr Şaşmaz ile karşılaştı. Nur Fettahoğlu törene Necati Şaşmaz’ı temsilen katılan Zübeyr Şaşmaz ile aynı kareye girmemek için akla karayı seçti ama başaramadı. Törenden sonra ise ne Necati Şaşmaz’la ne de Gökhan Niya’yla ilgili sorulara yanıt verdi. Otelden apar topar kaçtı.  
 POSTA/Uğur KOTAN