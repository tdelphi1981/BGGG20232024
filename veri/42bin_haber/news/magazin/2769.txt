Bengü 'Gülşen'i çok takdir ediyorum'
Ünlü popçu Bengü, Şafak Karamanın Radyo Müzikte yaptığı programa konuk oldu. Radyo programında diğer öne çıkan başlıklar ise şöyle;
Artık polemiklere girmediğini belirten Bengü, eskiden Erol Kösenin onu dolduruşa getirdiğini, şimdi ise büyüdüğünü dile getirdi. Demet Akalın ve Hande Yener ile arkadaş olduklarını ifade eden sanatçı, ikisinin de albümünü dinlediğini belirtti. Demet Akalının Yılan şarkısını çok beğendiğini ifade eden Bengü, Hande Yenerin cesaretini izlediğini ve severek dinlediğini belirtti. Gülşenin besteciliğini ve yorumunu çok takdir ettiğini de ifadesine ekledi. Kadar şarkısına klip çekmediği için Şehrazatın kendisine darıldığını dile getiren Bengü; şu an için bir dargınlık bulunmadığını, hatta Şehrazatın, kaza geçirdiğinde hastaneye ilk ziyarete gelenlerden biri olduğunu ve buna çok sevindiğini ifade etti. Şehrazatı çok sevdiğini, şimdiye kadar görgüsünden, asaletinden çok şey öğrendiğini de vurgulayan sanatçı, başarılı söz yazarı ile aralarında yaşananları anlatırken şu ifadeleri kullandı; Kocaman öpüyorumun başarısında ve öncesinde, ablalığında, öğütlerinde, asaletinde görüp öğrendiğim o kadar çok şey var ki onun karşısında sesim çıkmaz, susarım. Eminim biliyordur ki, benim o zaman bır prodüktörüm vardı ve bütçeler, gidişat onların direktifleri ile ilerliyordu. Kadar iyiki söyledim dediğim şarkıların başında geliyor. Gönül isterdi ki ikinci klip Kadara çekilsin ama olmadı. Bağlasan Durmam albümünde Dokuz sekiz müzik ile birlikte çalışan Bengü, yapım şirketinin açtığı dava sonucu şirkete 200.000 liradan fazla para ödemek zorunda kaldığını, o dönemde çok şey öğrendiğini vurguladı. Geçirdiği dönemi ise şu cümlelerle ifade etti; Dokuz Sekiz Müzik ile sözleşmemin bitmesine altı ay kala, benim hala ikinci albümüm çıkmamıştı. Dolayısıyla hakkımı aramak için, ikinci albümü çıkartın diye ihtar yolladım. Aslında medeni ve hukuki bir davranıştı ama nasıl gider, böyle bir şeyi nasıl yapar diye bir uğraş içine girildi. Adalet haksız olduğuma karar verdi ve konu kapandı. Ben oradan ayrılarak çok şey kazandım, herkesin yolu açık olsun.Uzun zaman Kenan Doğulunun vokalistliğini yapan Bengü, solistliğe başladıktan sonra Kenanın isteği üzerine, çok elit yerlerde sahneye çıktığını ve bunun sonucu olarak da daha yüksek ücretlerle çalışabildiğini, kalitesinin arttığını ifade etti.