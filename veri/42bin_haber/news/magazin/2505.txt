Valinin katıldığı gecede dansöz krizi
ADANA Demirsporun 72nci kuruluş yılı TÜYAP Fuar Alanında yaklaşık 750 kişinin katıldığı baloyla kutlandı. Vatan Şaşmaz ve Ece Erkenin sunuculuğunu yaptığı ve Hande Yenerin konser verdiği gecede dansöz krizi çıktı.
Gecenin başlangıcında konuşmalar yapıldıktan sonra, İbrahim Tatlısesin programlarında yer alarak üne kavuşan oryantal Didem sahneye çıktı. Adana Valisi Hüseyin Avni Coş da 45 dakikalık gecikme ile aynı dakikalarda fuar alanına ulaştı. Bu sırada sahnede olan Didem menajeri tarafından bu şarkı son diye ikaz edilince, dansını yarıda bırakarak kulise döndü.

VALİ GELİNCE BENİ İNDİRDİLER

Oryantal Didem, gecenin ilerleyen saatlerinde sosyal paylaşım sitesi üzerinden dansının yarıda kesilmesiyle ilgili şu yorumu yaptı:

"Adanayı ve Adanalıları çok severim. Az önce sahnedeyken hayatımda ilk defa bu kadar küçük düşürüldüm. Sahnem yarıda kesildi. Sayın Adana Valisi organizasyona geleceği için apar topar beni sahneden indirdiler. Sanatçıya yapılacak en büyük saygısızlık. Beni bu duruma düşüren herkesi kınıyor, Allaha havale ediyorum. Ben mesleğimi namusumla şerefimle sahneliyorum. Hiç bir şekilde namussuzluk kendime yakışmayacak bir hareket yapmadım, yapmam. Ben bu ülkenin evladı, bu ülkenin vatandaşı olarak sanatımı bu şart ve koşullarda nasıl yapabilirim? İnanın onurum gururum incildi. Çok üzüldüm. Salondaki beni izleyen herkesten özür diliyorum. Sevgiler Adana halkı."

VALİ: DANSÖZDEN RAHATSIZLIK DUYMAYIZ

Adana Valisi Hüseyin Avni Coş, oryantal Didemin sosyal paylaşım sitesindeki sözlerinin kamuoyunda yanlış bir izlenim doğurabileceğini, gelişmeden haberi olmadığını belirterek şöyle dedi:

"Böyle bir gösteriden rahatsızlık duymamız söz konusu olamaz. Katılacağımız program hakkında bilgimiz var. Programda neler olduğunu biliyoruz. Sayın bakanları yolcu ederek biraz geç katıldım. Girişte kulüp yöneticileri ile bir çay içip sohbet ettik. Bu, olsa olsa meşhur olmak istemesi ile ilgili olabilir. Yoksa bizim böyle bir isteğimiz olmadı, olmaz. Dansözden rahatsızlık duymayız."

Adana Demirspor Kulübü Başkanı Önder Serin de oryantal Didemin açıklaması ile ilgili olarak şunları söyledi:

"Vali bey geldiğinde program başlamıştı. Kendileri, salonun ahenginin bozulmaması için ara verildiğnde girmemizi isteyince bir süre bekledik. Oryantal ile anlaşmamız zaten 10-15 dakikaydı. Program akışına bağlı olarak indirilmiş olabilir."

HANDE YENER, RENK KATTI

Baloda sahneye çıkan Hande Yener ise izleyicilere keyifli bir gece yaşattı. Dansçılarıyla sahneye çıkan ve şarkılarını seslendiren Hande Yeneri davetliler ayakta alkışladı.

Hande Yener, Adana Demirspor atkısı takarak, mavi lacivertli takımın 72inci yılı kutladı.

BAŞKANDAN TEŞEKKÜR

Adana Demirspor Başkanı Önder Serin, yönetim kurulu üyeleriyle yaptığı açıklamada, Adanalı ve Adana Demirsporlu işadamlarını, mavi lacivertli takıma destek olmaya davet etti. Başkan Serin, takıma maddi manevi destek veren ve balonun düzenlenmesinde yardımcı olan Adana Valisi Hüseyin Avni Coş ile Büyükşehir Belediye Başkan Vekili Zihni Aldırmaza teşekkür etti. Geceye Adana Demirspor As Başkanı Ali Uğur Akbaş da sanatçı eşi Yeliz Yeşilmenle katıldı.

SENFONİ DE KESİLMİŞTİ

Adanada geçen yıl düzenlenen bir iş adamları derneğinin gecesinde de Çukurova Üniversitesi Senfoni Orkestrası sahnedeyken Vali Hüseyin Avni Coşun salona gireceği sırada konser susturulmuştu. Orkestra şefi ve sanatçılar sahnede bekletilmiş, Vali Çoşun masadaki yerini almasından sonra konser devam etmiş, bunun üzerine bazı izleyiciler salonu terk etmişti.