Karaoğlan'ın ilk sınavı
Suat Yalazın efsane çizgi romanı Karaoğlan beyazperdeye uyarlandı.
GALADAN FOTOĞRAFLAR    
Senaryosu Yalazın süpervizörlüğünde Kudret Sabancı, Melek Öztürk ve Rana Mamatlıoğlu tarafından yazılan, 12 milyon lira bütçeyle çekilen filmin galası önceki akşam Trump Towersta yapıldı. Bugün vizyona girecek filmin ilk gösterimine Halit Ergenç-Bergüzar Korel, Kenan İmirzalıoğlu, Mehmet Aslantuğ-Arzum Onan, Uğur Yücel, Murat Yıldırım, Ezgi Mola, Engin Altan Düzyatan ve Çağatay Ulusoy gibi ünlü oyuncuların yanı sıra Şişli Belediye Başkanı Mustafa Sarıgül de katıldı. Volkan Keskin, Müge Boz, Özlem Yılmaz ve Hasan Yalnızoğlunun başrolleri paylaştığı, 6 bin 720 figüranın rol aldığı ve çekimleri 56 günde tamamlanan Karaoğlan, özellikle çekim teknikleri ve görüntü kalitesiyle izleyiciden tam not aldı.  
20 METRELİK MANCINIK HAZIRLANDI          
Filmdeki savaş sahneleri için hazırlanan üç mancınıktan biri 20 metreyi aşan boyuyla dünyanın bugüne kadar yapılmış en büyük mancınığı oldu. Karaoğlan için sete 90 at getirildi. Oyunculara ünlü at eğitmeni Janbi Ceylan tarafından at binme ve akrobasi dersleri de verildi. Aksiyon sahneleri için de Almanyadan 8 kişilik ekip getirildi. Ekibin başında Okitay Doğanay ile Guiness rekorlar kitabına 6 kez girmiş olan Joe Alexander yer aldı. Gerçek insan hareketlerinin birebir bilgisayar karakterlerine uyarlanması ve bu karakterlerinin çoğaltılması anlamına gelen MOCAP teknolojisi, savaş sahnelerinde kullanıldı. Bu teknoloji Volkan Duranın süpervizörlüğünde SolidAnim Studio tarafından uygulandı.   