'Evliliği sormayın ama çok seviyorum'
Kenan Doğulu, Bostancı Gösteri Merkezi'nde önceki akşam konser verdi. Beren Saat de sevgilisini yalnız bırakmadı 
 Yeni albümünden şarkılar söyleyen Kenan Doğulu ‘Kalp Kalbe Karşı’yı kendisini sahne kenarından izleyen Beren Saat’e bakarak söyledi. Habercilerin evlilikle ilgili sorularına “Çok mutluyum, hayatımın en güzel günlerini yaşıyorum. Evlilikle ilgili soru sormayın. Ama çok seviyorum” dedi. 
 HALK KONSERİNDE 'LOCA' KURULDU
  
 Kenan Doğulu’yu Bostancı Gösteri Merkezi’nde izlemeye gelenler arasında Demet Akalın ve eşi Okan Kurt da vardı. Çift halk konserleri için tasarlanmış konser salonunu Etiler’deki barlara çevirdi. Seyirciler konseri sandalyeden izlerken Demet Akalın ve Okan Kurt kendileri için kurulan locada keyif yaptı. Masaya çerez, meze, meşrubat ve alkollü içki de getirildi. 
 POSTA