Bu kimin kızı?
ABD'li televizyon yıldızı Kim Kardashian, hamile olduğunu söylediği günden beri hayranları bebeklerinin nasıl olacağına dair tahminler yürütmeye başladı 
 Kim Kardashian hayranlarına bebek beklediği müjdesini verdiği günden beri spekülasyonların sonu bir türlü gelmedi.
 
 Tüm gözler ünlü çiftin bebeklerine çevrildiği şu günlerde adli çizimler yapan Joe Mullins photoshop tekniği ile bebeğin biyonik görüntüsünü elde etti.
 
 İngiliz basınından The Daily Mail sitesinde yer alan habere göre; çiftin son yıllardaki fotoğraflarını ve fiziksel değişimlerini inceleyen sanatçıya göre bebek erkek olursa Kanye'nin burnunu, yüz şeklini ve Kim'in dudaklarını; bir kız bebek olursa eğer annesi gibi koyu kahverengi gözlere ve parlak saçlarını alacak.
 
 Geçtiğimiz haftalarda 32 yaşındaki reality show yıldızı Kim Kardashian’ın hamile olduğu haberini, sekiz aydır birlikte olduğu erkek arkadaşı şarkıcı Kanye West duyurmuştu.
 
 West konseri sırasında "Müziği kesin" dedikten sonra izleyiciler arasında oturan Kardashian’ı göstererek "Bebeğimin annesi için bir alkış istiyorum." demişti.
 
 Kanye West ile birlikte olan Türkiye'ye karşı takındığı tavırla tepki çeken Kim Kardashian magazin gündemine bomba gibi düşen bu açıklamanın üzerine geçtiğimiz hafta hamile olduğunu kabul etmiş ve tüm dünya ile paylaşmıştı.
 
 Hatta şarkıcı Kanye West'ten 12 haftalık hamile olan ABD'li reality şov yıldızının, TV yöneticileriyle bebeğin doğumuna kadar olan sürecin yayını için 16.3 milyon dolara (29 milyon TL) anlaşmak üzere olduğu iddia edilmişti.