Ünlü isimlerden 'Hayatın Armağanı' projesine destek
Memorial Sağlık Grubu Club Bypass öncülüğünde sağlıklı yaşam konusunda toplumu bilinçlendirmek için 'Hayatın Armağanı' adlı bir proje gerçekleştiriyor.
Proje ile Türkiye'de her yıl giderek artan kalp hastalıklarına dikkat çekilerek, kalp sağlığı konusunda farkındalık oluşturmak amaçlanıyor. Proje kapsamında Türkiye'nin ünlü simaları kalpli yastıklara yaptıkları tasarımlarla ve verdikleri mesajlarla kalp sağlığına destek veriyor. Bu konudaki duyarlılığı arttırmak amacıyla yapılan proje, kalp sağlığı konusunda bilinçli toplum oluşturmayı hedefliyor.

Pascal Nouma'dan Orhan Gencebay'a kadar birçok ünlünün yer aldığı projenin açılışı Antalya Terra City'de Prof. Dr. Bingür Sönmez ve İl Sağlık Müdürü Adem Bilgin'in katılımı ile gerçekleşti. Antalya'nın 7. durak olduğunu kaydeden Prof. Dr. Sönmez, bunu 12 sergiye tamamlayacaklarını bildirdi.