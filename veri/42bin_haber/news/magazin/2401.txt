Ferdi Tayfur'a büyük şok!
Ünlü sanatçı Ferdi Tayfur, villaları satması için vekalet verdiği kişi tarafından dolandırıldı.
Ünlü sanatçı Ferdi Tayfur, Yalova'nın Esenköy beldesinde yaptırdığı villaları satması için vekalet verdiği kişi tarafından dolandırıldı.

5 yıl önce yarım kalan villaları arazisi ile satın alan Tayfur, inşaat çalışmalarını izlemek için bir aracıyla tanıştı ve o kişiye vekalet verdi.

Villaların inşaatı tamamlandıktan sonra 32 dubleks villadan 26'sı satıldı.

Aracı Tayfur'a hiçbir ödeme yapmadı. Aracının ortadan kaybolması üzerine dolandırıldığını anlayan Tayfur suç duyurusunda bulundu.

Konuyla ilgili olarak bilgi veren Esenköy Belediye Başkanı Özer Kaptan, "Ferdi Tayfur beldemizi ziyaret eder ve dinlenirdi. Konutların eksik kalan taraflarını bitirmesi için bir inşat firması ile anlaştı. Aracı kişi villaları satıp kaybolmuş. Kendisini bu konuda dolandıran kim biz de bilmiyoruz" dedi.