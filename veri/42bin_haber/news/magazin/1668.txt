Ünlü oyuncudan 'evlilik teklifi' itirafı
Oyuncu Başak Sayan 10 gün önce bir arkadaşından evlilik teklifi aldığını, teklifi geri çevirince de yüzüne sıcak kahve atıldığını açıkladı. Sayan, Tabaklar havada uçuştu, hayatımın en büyük şokunu yaşadım dedi.
Harem dizisinin oyuncusu Başak Sayan, önceki gün Habertürk TVde Simge Fıstıkoğlunun sunduğu Burası Haftasonu programına konuk oldu ve 10 gün önce yaşadığı sıra dışı bir olayı anlattı. Bir erkek arkadaşıyla buluşup restorana giden Sayan, aynı gün evlilik teklifi aldığını, teklifi geri çevirince de arkadaşının içtiği sıcak kahveyi suratına attığını söyledi. Sıcak kahveden yüzünü çevirerek kurtulduğunu belirten Sayan, yaşadığı talihsiz olayı şöyle anlattı: Hayatımda hiç şiddet görmedim. Bir evlenme teklifi aldım. Üstelik arkadaşım olan birisinden. Yani ilişkimiz yok. Çok da iyi tanıdığım birisi. Böyle bir şey olamayacağını anlatmak istedim. Yüzüme kahveyi fırlattı, tabaklar bardaklar havada uçuştu. Ben hayatımda böyle bir şey görmedim. Hayır deyince cinnet getirdi. Hayatımın en büyük şokuydu ve bunu 10 gün önce yaşadım. Bir restoranda yaptı bunu ve rezil olduk. Şunu anladım o an. Algılayamıyordum daha önce. Kadın boşanmak ister, adam gider öldürür. Çok saçma geliyordu bana. Ben bunun nasıl olduğunu kendi gözlerimle gördüm. Bu insan okumuş, kültürlü ve yurt dışında eğitim almış. İnsanın yapısıyla alakalı. Çıldırdığını görünce çantamı aldım, gideceğimi anlayınca kaynar kahveyi yüzüme fırlattı. Kafamı çevirmesem yüzüm yanacaktı. Garsonlar araya girdi ben Polis çağırın diye bağırıyordum.