Cicişlere milyonluk 14 Şubat hediyesi
 
 Esra Ersoy, adını gizlediği sevgilisinin ’14 Şubat Sevgililer Günü’ hediyesi olarak 700 bin liraya satın aldığı evi pembeye boyatacaklarını söyledi.
 Yaz tatillerini genellikle Bodrum’da geçiren Esra ve Ceyda Ersoy kardeşler, Göltürkbükü Hekimköy mevkiinde deniz manzaralı, özel havuzlu, dört oda iki salon, bahçeli, üç katlı ev sahibi oldu. 
 Evlerinin anahtar ve tapusunu almak için İstanbul’dan Bodrum’a gelen ’Cicişler’den Esra Ersoy, "İlk işimiz evimizi pembeye boyatıp içini döşemek olacak. Artık yaz tatillerinde kendi evimizde kalacağız" dedi.
  