Tarkan'dan hesaba 20 bin TL
 
 2008’de vefat eden söz yazarı Aysel Gürel’in her doğum gününde, kızları Mehtap ile Müjde Ar Beşiktaş Halk Pazarı önünde simit dağıtıyor. Çünkü Aysel Gürel hayattayken her sabah pazara gidip çay ve simitle kahvaltı yapardı. 
 Mehtap Ar ile 22 yaşındaki oğlu Söz dün halka 3 bin simit dağıttı. Mehtap Ar, Tarkan ile ilgili bir gerçeği de açıkladı: “Tarkan annemin ölümünden sonra ‘Sevdanın Son Vuruşu’nu söyledi. Para istemeyip şarkıyı hediye ettiğimiz halde hesabımıza 20 bin TL yatırdı. Telifler ödeniyor. Tarkan sık sık arayıp hatırımızı soruyor.”  
 POSTA/Abdullah MALKOÇ