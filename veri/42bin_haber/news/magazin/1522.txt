Ashley Judd ve Dario Franchitti ayrılıyor
Amerikalı oyuncu Ashley Judd ile yarışçı eşi Dario Franchitti ayrılıyor.
Judd'un sözcüsü, People dergisinde çıkan, 44 yaşındaki oyuncu ve 39 yaşındaki eşi Franchitti'nin 11 yıllık evliliklerini sonlandırma kararı aldığı haberini doğruladı.

'Double Jeopardy' ve 'Kiss the Girls' filmlerinin yıldızı Ashley Judd, yaptığı açıklamada, Dario Franchitti ile 'daima bir aile olacaklarını', ilişkilerini, sevgi, saygı ve dürüstlük temelinde sürdüreceklerini kaydetti.

Çift, 2001 yılında İskoçya'da evlenmişti.