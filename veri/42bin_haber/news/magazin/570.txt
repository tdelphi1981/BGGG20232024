Ece Sükan'dan sevgilisine destek
Tasarımcı Ümit Benan TAP Vakfı için eğitim projelerinde kullanılacak 'Özgürlük' temalı bir koleksiyon hazırladı. Koleksiyon Rahmi Koç Müzesi'nde tanıtıldı. Gecede Ümit Benan'a Ece Sükan da destek verdi 
 Türkiye Aile Sağlığı ve Planlaması Vakfı (TAP Vakfı), vakfın çalışmalarına dikkat çekmek ve çalışmalarına kaynak yaratmak için dünyaca ünlü tasarımcı Ümit Benan ile iş birliğine gitti. Ümit Benan, TAP Vakfı için hazırladığı koleksiyonda özgürlüğü tasarımla buluşturdu. Beymen ve Haremlique mağazalarında satışa sunulacak koleksiyondan elde edilecek gelir, TAP Vakfı’nın kız çocuklarına yönelik gerçekleştireceği eğitim projelerine aktarılacak. Ümit Benan geceye sevgilisi Ece Sükan ile katıldı. 
 BİRÇOK İSİM KATILDI
  
 Ümit Benan, TAP Vakfı için özgürlük teması kapsamında çanta, şal ve şemsiyeden oluşan bir koleksiyon tasarladı. Ümit Benan’ın koleksiyonu, Rahmi Koç Müzesi’nde gerçekleşen özel davet ile tanıtıldı. TAP Vakfı Yönetim Kurulu Başkanı Caroline Koç’un ev sahipliğinde gerçekleşen etkinlik, Koç Holding Yönetim Kurulu Başkanı Mustafa Koç, Sabancı Holding Perakende ve Sigorta Grubu Başkanı Haluk Dinçer eşi Akbank Yönetim Kurulu Başkanı Suzan Sabancı Dinçer, Eczacıbaşı Holding Yönetim Kurulu Bülent Eczacıbaşı eşi Oya Eczacıbaşı, Doğan Haber Ajansı (DHA) Genel Müdürü Uğur Cebeci, Vakko Holding Yönetim Kurulu Başkanı Cem Hakko, Atıl Kutoğlu, Emre Ergani, Polat Holding Yönetim Kurulu Başkanı Adnan Polat ve eşi Ayşe Polat, Boyner Holding Yönetim Kurulu Başkanı Cem Boyner eşi TÜSİAD Başkanı Ümit Boyner, Burhan Öçal, Ece Sükan, Dilara Endican, Selma Ergeç, Azra Akın’ın da aralarında bulunduğu iş, moda ve sanat dünyasını bir araya getirdi. 
 GELİR KIZ ÇOCUKLARININ EĞİTİMİ İÇİN HARCANACAK 
  
 TAP Vakfı Yönetim Kurulu Başkanı Caroline Koç, vakfın çalışmalarına dikkat çekmek ve kaynak yaratmak amacıyla bu yıl özgün bir tasarımcı olan Ümit Benan ile işbirliğine gittiklerini söyledi. Caroline Koç, "Ümit Benan yurt dışında yaşamasına rağmen Türkiye’nin sorunlarına karşı çok duyarlı bir tasarımcı. TAP Vakfı için bir koleksiyon hazırlamasını istediğimizde çok olumlu baktı ve çalışmaya başladıkTürkiye’de kız çocuklarının ve kadınların yaşadığı eşitsizlikler TAP Vakfı’nın temel çalışma alanı. 
 KIZ ÇOCUKLARIN EĞİTİMİ İÇİN KULLANILACAK
  
 Kadınları ve kız çocuklarını güçlendirmeyi hedefleyen çalışmalarımızı yaygınlaştırmak istiyoruz. Bu projeden elde edilecek gelir özellikle kız çocuklarının eğitimine katkı sağlayacak projeler için kullanılacak. Kız çocukları haklarını bilerek yetişmeli, kendi gelecekleri için kendileri karar verebilmeli. Böylece erken evlilikleri, çocuk yaşta anneliği ve kadına yönelik şiddet gibi sorunları önleyebiliriz" dedi. 
 ÖZGÜRLÜĞÜ TEMSİLEN KELEBEK YAPMAYI TERCİH ETTİM 
  
 Ünlü tasarımcı Ümit Benan, tasarladığı koleksiyonu için özgürlük temasını seçtiğini belirterek, " Kadınlara fazla hak ve imkan verilmediğini gördüm. Onun için ilk başta aklıma gelen kelebek teması oldu. O yüzden kadınlara Türkiye ve Dünya’da daha fazla özgürlük sağlanması gerektiği için üç adet ürün yaptık satış amaçlı. Şemsiyenin insanı yağmura karşı, şalın soğuğa karşı koruduğu; çantanın ise kişinin kimliğini koruduğu metaforundan hareketle ürünleri tasarladım. Tasarladığım çanta, şal ve şemsiyenin bir anlamı var. Daha negatif yönünden değil de, daha eğlenceli ve pozitif bir şekilde bakmaya çalıştım. Ülkenin vermiş olduğu kontrastı göz önünde bulundurarak renkli bir şekilde özgürlüğü temsilen kelebekleri yapmayı tercih ettim. Uçmak özgürlüktür, bu nedenle kelebeği seçtim. Özgürlük haklarını kullanabilmektir. Kız çocukları daha iyi bir eğitim ve gelecek için seçme özgürlüğüne sahip olmalılar" diye konuştu.