ÇABA kutlaması yapıldı
Çağdaş ve Bağımsız Yardımlaşma Derneği'nin (ÇABA) sokak çocukları yararına düzenlediği projesi Çaba Gala 2 adlı müzikli oyun, önceki akşam Şişli Kent Sinemasında sahnelendi. İş, sanat, spor ve cemiyet hayatının ünlü isimlerinin sahne aldığı oyunun kutlaması The Istanbul Edition Hotelde yapıldı.
Başkanlığını Özlem Cankurtaranın üstlendiği ve dokuz yıldır gerçekleştirdiği sosyal sorumluluk projeleriyle dikkat çeken ÇABA Derneği geçen yıl büyük ilgi gören tiyatro gösterisinin ardından bu yıl ikinci gösterisini sahneledi. "Çaba Gala 2 adlı müzikli oyun 7 Mart Perşembe günü Şişli Kent Sinemasında kalabalık bir seyirci kitlesiyle buluştu. İş ve cemiyet hayatından, spor camiasından pek çok ünlü ismin aylarca süren hazırlık sonrasında başarıyla sergilediği oyunun kutlaması ise The Istanbul Edition Hotelin içinde yer alan Gold Barda gerçekleşti. Ali Sunal, Nurettin Hasman, Rüştü Reçber, Işıl Reçber, Ayşegül Dinçkök, Defne Samyeli, Murat Güllüoğlu ve Mithat Can Özer gibi isimlerin katıldığı, Gold Barda düzenlenen After Partyde bu önemli projenin başarısı sabahın ilk ışıklarına kadar kutlandı. Beğenilen televizyon dizilerinden esinlenerek hazırlanan oyununda Muhteşem Yüzyıl, Kuzey Güney Doğu Batı, İntikam, Karadayı, Pis Yedili/Pamuk Prenses, Mutlu Ev Kadınları isimli müzikli skeçler sahnelendi. ÇABA Derneği yöneticilerinin ve projede yer alan gönüllü oyuncuların katılımıyla gerçekleşen galada elde edilen tüm gelir bu defa Florya Çocuk ve Gençlik Merkezi Müdürlüğü binasının yenilenmesi için kullanılacak.