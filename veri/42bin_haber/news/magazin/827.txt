KAYAK KAZASI
Ilgaz dağında kayak yaparken kaza geçiren kişi, sanatçı Ozan Orhon ve jandarma ekipleri tarafından kurtarıldı.Ilgaz'da kayak yapan Cem Erbakış, Ilgaz dağında kayak yaptığı sırada düşerek sürüklendi. Erbakış, kayak sırasında yanındaki Ozan Orhon ve jandarma ekipleri tarafından dağdan aşağıya indirildi. Ambulansla Kastamonu Özel Anadolu Hastanesi'ne kaldırılan Erbakış, burada yapılan tedavinin ardından taburcu oldu.
Erbakış, hastane çıkışında gazetecilere yaptığı açıklamada, sabah saatlerinde Ilgaz'da teleferikle tepeye çıktığını belirterek, inişte dengesini kaybederek, sürüklendiğini söyledi. Yanına önce Ozan Orhon daha sonra jandarma ekiplerinin geldiğini aktaran Erbakış, Aşağıya kadar indirdiler. Ozan bey olmasaydı zorlanırdık. Öyle ters bir yere düşmüştük. Oradan çıkardı bizi sağ olsun diye konuştu.

Erbakış, düşme sonucu kaburgalarından yaralandığını ifade ederek, çekilen tomografi sonucunu beklediklerini söyledi.
Sanatçı Ozan Orhon da sabahları yaşanan buzlanmadan dolayı kayakta herkesin düşebildiğinin altını çizerek, Her sporda böyle bir risk var. Aynı zamanda Gölcük'te gönüllü arama kurtarmadaydım. O yüzden biraz deneyimim de var dedi.
 