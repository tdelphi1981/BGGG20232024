Nasıl sanık olduğumu anlayamadım
İKİ yıl önce Rumelihisarından satın aldığı ev, Oktay Kaynarcanın başına iş açtı.
Evde kaçak inşaat yaparak imar kirliliğine neden olduğu iddiasıyla ünlü oyuncu hakkında 1 yıldan 5 yıla kadar hapis istemiyle dava açıldı. İstanbul 15inci Asliye Ceza Mahkemesinde görülen duruşmaya katılan Kaynarca, suçlamaları kabul etmedi: Evde iskan izninin olmadığını saptadım. Her şeyin yasal olması için bizzat Boğaziçi İmar Müdürlüğüne başvurarak varsa eksikliklerin saptanmasını istedim. Ama nasıl olduysa sanık durumuna düştüm. Evde imar kirliğine neden olacak faaliyette bulunmadım. Evin eski sahibi Nefise Pınar Özen de suçlamayı kabul etmeyerek, gerekli izinlerle ilgili her türlü işlemin babası tarafından yapıldığını belirtti, Bir müdahalem olmadı. Babam ölmeden önce mimara bir proje çizdirip, İmar Müdürlüğü ve Anıtlar Yüksek Kurulundan gerekli izinleri alarak proje uygulandı. Konu bundan ibarettir dedi. Hakim, evin bulunduğu yerde keşif yapılmasına ve keşif sırasında Kaynarca ile Özenin de hazır bulunmasına karar vererek duruşmayı erteledi.      