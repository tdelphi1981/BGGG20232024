Rihanna 1 numara!
Rihanna, Ocak ayında TTNET Müzik'in yabancı müzik listesinde 1 numaraya yerleşti. Yerli müzik listesinin en çok dinlenen ismi ise, 'Olmasa da Olur' şarkısıyla Yalın oldu.
Yapılan açıklamaya göre, Türkiye'nin dijital müzik platformu TTNET Müzik'te Ocak ayında en çok dinlenen şarkılar açıklandı. Dünyanın en çok dinlenilen şarkıcılarından biri olan Rihanna, TTNET Müzik'in 'İlk 20 Yabancı Şarkı' listesinde 6 şarkısıyla yer aldı. Mayıs ayında İstanbul'da konser verecek Rihanna, 'Diamonds' şarkısıyla listenin 1 numarası oldu. Rihanna'nın ilk 20'de ayrıca 5 şarkısı da yer aldı.

TTNET Müzik'te Ocak ayında 'İlk 20 Yerli Şarkı' listesinde ise ilk sırasını, 'Olmasa da Olur' adlı şarkısıyla Yalın aldı. Demet Akalın, beğenilen şarkısı 'Türkan'la üst sıralardaki yerini korudu. Soner Sarıkabadayı ise yeni şarkısı 'İnsan Sevmez Mi' ile listeye üçüncü sıradan hızlı bir giriş yaptı.

-Facebook'ta müzik, TTNET Müzik'ten dinleniyor-

TTNET Müzik dinleyicileri, yerli ve yabancı hit şarkıları Facebook üzerinden de dinleyebiliyor. TTNET Müzik, Facebook'un Türkiye'deki müzik içeriğini sağlayan ilk iş ortağı olarak özel bir uygulamayı hayata geçirdi. Müzikseverler, bu özel uygulamaya TTNET Müzik web sitesi üzerinden Facebook hesaplarına giriş yaparak ulaşabiliyor. Kullanıcılar, dinledikleri tüm şarkıları, albümleri ve oluşturdukları listeleri arkadaşlarıyla paylaşıp yorum yapabiliyor.

Ayrıca, 'http://www.facebook.com/kullanıcı adı/music' adresi üzerinden tüm kullanıcılar, arkadaşlarının dinlediği şarkıları görebiliyor ve dinleyebiliyor.