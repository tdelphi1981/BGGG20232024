Erken final mi yapacak
Başrolünü Erdal Beşikçioğlu'nun üstlendiği Behzat Ç.'nin erken final yapacağı iddia edildi.
Dizinin yapımcısı Tarkan Karlıdağ hurriyet.com.tr'ye yaptığı açıklamada "Bizim programımız sene başından belliydi. Ne tasarladıysak o yolda devam ediyoruz. Hiç bir zaman 'dizi haziranda final yapacak' demedik. Ama insanlar bize inanmak yerine gereksiz spekülasyonlara inandılar. Mayısın ikinci ya da üçüncü haftası final yapacağız. Sonra da sinema filminin çekimleri başlayacak" dedi. 
Ankaralı Cinayet Büro Amiri Behzat Ç.'nin hikayesinin anlatıldığı dizi 3 sezondur ekranlardaydı. 
Dizinin ilk sinema filmi olan 'Seni Kalbime Gömdüm' ise 2011 yılında vizyona girmiş ve 528 bin 421 kişi tarafından izlenmişti.                    