Kenan geldi, dava bitti
Araya Kenan Doğulunın hatrı girince Mahsun Kırmızıgül, fragmanında çıplak sahnesi kullanıldığı için Gecenin Kanatları filmini protesto eden Beren Saate açtıkları davadan vazgeçti.
Beren Saatle Mahsun Kırmızıgülün ortağı olduğu Boyut Film arasında 4 yıldır devam eden göğüs davasında sürpriz bir gelişme yaşandı. Saat, oyunculuk kariyerinin ilk dizisi olan Aşka Sürgündeki rol arkadaşı Mahsun Kırmızıgülün teklifiyle 2009da Gecenin Kanatları filminde Gece isimli bir canlı bombayı oynamıştı. Filmin fragmanı çıktığında Saat, Murat Ünalmış ile sevişme sahnesi sırasında aynadan göğsünün göründüğü karenin de kullanıldığını gördü ve çılgına döndü. Kırmızıgül ve ortağını protesto eden Saat, Aşk - ı Memnu dizisinin çekimi olduğunu söyleyerek filmin galasına katılmadı ve yapım şirketinin organize ettiği röportajları da geri çevirdi.

11 Aralık 2009da gösterime giren film, 14 hafta boyunca 341 bin 382 kişi tarafından izlendi ve beklentinin çok altında gişe yaptı. Saatin filminin arkasına durmamasının da düşük gişede etkisi olduğunu düşünen Kırmızıgül ile ortağı Tokat, ünlü yıldıza 30 bin liralık tazminat davası açtı. Yaklaşık 4 yıldır süren davanın duruşmalarında Selçuk Yöntem Aşk - ı Memnuda eşini canlandıran Beren Saatin, Murat Ünalmış da Boyut Filmin lehine tanıklık yaptı. Davanın sonucu bilirkişiden gelen rapora kalmıştı. Ancak Beren Saatin sevgilisi Kenan Doğulunun da isteğiyle araya giren hatırlı dostlar bu davanın daha fazla uzamasına engel oldu. Kırmızıgül ve ortağı, hatırlı dostlarını kıramadı ve Saate açtıkları davadan vazgeçti.