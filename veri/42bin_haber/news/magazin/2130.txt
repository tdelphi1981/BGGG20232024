Demet Akalın: Kazandığım parayı gayri menkule yatırıyorum
BURSA'da konser veren Demet Akalın, yeni albümü iyi gittiği için bugünlerde biraz fazla çalıştığını, kazandığı parayı gayri menkule yatırdığını söyledi.
Bursa Suare'de verdiği ilk konseri ile dikkatleri üzerine çeken Demet Akalın'ı, yaklaşık 2 bin kişi izledi. Konserine 'Affedersiniz' isimli hareketli şarkısı ile başlayan Demet Akalın'a konseri boyunca 4 kadın ve 4 erkek dansçı eşlik etti. 2 saate yakın sahnede kalan Demet Akalın, 'Evli Mutlu Çocuklu' ve 'Aşkın Açamadığı Kapı' ve yeni albümünün 'Türkan' isimli hit şarkısını dinleyenleriyle birlikte söyledi.

Konserden sonra soruları yanıtlayan Demet Akalın, yeni albümüyle birlikte konserlerinin de arttığını belirterek, "Albüm satışı iyi gittiği için bu aralar biraz fazla çalışıyorum. Sesim kısık biraz. O yüzden iğne yaptırarak sahneye çıktım. Evin yolunu bulursak biraz dinlenmeye çalışıyoruz" dedi.

Akalın, "Kazancınızı nasıl değerlendiriyorsunuz?" sorusuna da, "Ben ticaretten pek anlamadığım için gayrimenkul alıyorum. Başka bir şey yapmıyorum" yanıtını verdi