SULTAN'A 3 AY YAKLAŞAMAYACAK
Sultan Ertuğrul, Matmazel Julieden Esinti oyununda rol arkadaşıyla öpüştüğü için kendisine yumurta atan Ali Sürmeli hakkında tedbir kararı aldırttı. Sürmeli, üç ay boyunca Ertuğrulun yanına yaklaşamayacak.
1 Martta sahnelediği Matmazel Julieden Esinti oyununun ardından, rol arkadaşıyla öpüştüğü için eski sevgilisi Ali Sürmelinin yumurtalı saldırısına uğrayan oyuncu Sultan Ertuğrul, olayı yargıya taşıdı. Ertuğrul, avukatı Sera Kadıgil aracılığıyla İstanbul Aile Mahkemesine başvurarak Ailenin Korunması ve Kadına Şiddetin Önlenmesine Dair Kanun kapsamında koruma tedbirlerinin uygulanmasını istedi. Avukat tarafından mahkemeye verilen dilekçede, Sultan Ertuğrul ile Ali Sürmelinin uzun yıllardır beraber oldukları, fakat son zamanlarda Sürmelinin aşırı kıskançlık sergilediği belirtildi. Sürmelinin Ertuğrulun oyunculuk yapmasına müsaade etmediği, ancak kendi istediği kişilerle çalışmasına izin verdiği öne sürüldü. Sultan Ertuğrulun Ali Sürmeliye duyduğu aşktan dolayı bu kısıtlamalara göz yumduğu anlatılan dilekçede, ayrılıklarının ardından Ertuğrulun oyunculuk yapmaya başladığı ifade edildi. Sultan Ertuğrulun oyunda öpüşme sahnesi olduğu gerekçesiyle öfkelenen Sürmelinin, Ertuğrula iş arkadaşlarının önünde ve kalabalık bir kafede şiddet uyguladığı belirtildi. Mahkeme, Ali Sürmelinin üç ay süre ile Ertuğrula şiddet, tehdit, aşağılama, hakaret içeren söz ve davranışlarda bulunmamasına, evine yaklaşmamasına, iletişim araçlarıyla rahatsız etmemesine karar verdi. Sürmeli tedbirlere aykırı davranırsa, 3 günden 10 güne kadar hapis cezası alabilecek.  
Yumurtayla beraber yumruk attı
Sultan Ertuğrulun avukatı Sera Kadıgil, Sürmelinin Ertuğrula yumruk attığını öne sürdü: Sürmeli izleyicilerin arasından yaklaşmış, Ertuğrulun suratına, avucundaki yumurtayla beraber yumruk atmıştır. Yumruğun şiddetiyle yumurta patlamış, Sürmeli saldırmaya devam etmiş, çevredekilerin müdahalesiyle etkisiz hale getirilmiştir.                               