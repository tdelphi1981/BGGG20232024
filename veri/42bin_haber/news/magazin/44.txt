'Fatih Hoca da çok iyi top oynamıyordu'
Teknik direktör olan Nihat Doğan konuk olduğu 'Böyle Bir Şey Var Mı' programında kendisini eleştirenlere yanıt verdi.
"FATİH HOCA DA ÇOK İYİ TOP OYNAMIYORDU" 
Antrenör olmak için futbolcu olmaya gerek olmadığını söyleyen Doğan, "Benim çok beğendiğim hocalardan biri Hikmet Karaman. Dokunduğu her takımı ayağa kaldıran bir hoca, elinde sihirli bir değnek var. Bakıyorsun Almanya'da dönerciyken geliyor buraya tercüman olarak takıma giriyor. Ersun Yanal da keza öyle. Adam top oynamadı, spor akademisi mezunu. Fatih Hoca da çok iyi top oynamıyordu. Futbolculuk dönemine bakıyorsun oynadığı mevkide bir Baresi değildi. Ama geldi ve yönetti" dedi. 
"AZMİNİ BEĞENİYORUM" 
Fatih Terim'in azmini beğendiğini söyleyen ünlü türkücü "Yıllarca röportajlarımda da dile getirdim, Teknik direktör olarak değil insan olarak Fatih Hoca'nın hırsını azmini kendime bir rol model olarak gördüm. Takım dalgalı denizde giderken, hiç strese girmeyip onu en sığ limana en kısa sürede alışını çok beğeniyorum." dedi.                     