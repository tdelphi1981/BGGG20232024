Ünlü modacı şişe tasarladı
Ünlü moda tasarımcısı Ümit Ünal, sınırlı sayıda satışa sunulacak Yudum Zeytinyağı için özel şişe tasarladı.
Keramik ve toprağın dokusunu cama aktaran yeni şişesiyle Yudum Özel Üretim Zeytinyağı , olası en ince ağızlık formuyla zeytinyağı sevenlerin beğenisine sunulacak. Yudum Zeytinyağının yenilikçi yaklaşımıyla ortaya çıkan Ümit Ünal tasarımlı yeni şişesi, zeytinyağına farklı bir estetik kazandırmış olacak. Yudum Özel Üretim Zeytinyağı, Ayvalıkta tek bir bahçeden toplanarak özel olarak üretilen bir zeytinyağı olarak; doğallığı, tadı ve kokusuyla olduğu kadar şişesiyle de fark yaratacak. Yudum Özel Üretim Zeytinyağı projesiyle hayata geçen şişe tasarımının yaratıcısı moda tasarımcısı Ümit Ünal, projenin kendisini çok heyecanlandırdığını belirterek, Ayvalıka gittim, zeytinyağının tüm üretim aşamasını inceledim. Benim için şişe tasarımından daha fazla bir anlatım, bir hatırlatma Herşey doğadan... Şişeyi tasarlarken; arkeoloji eğitimim, arkaik dönem, cam ve şişe formlarının insan hayatındaki evreleri bu projeyle yeniden canlandı bende... El işçiliğinin en özel çalışmasıyla cam atölyesinde hazırlanan şişeler bu yüzden sınırlı sayıda olacak dedi. Değişen ve gelişen yaşam kültürü, paylaşımların mutfağa, lezzetlere değdiği bir dönemde, yeni nesil bir form yaratmak istediğini belirten ünlü moda tasarımcısı Ünal, en ince ağızlık formatıyla ilk olan şişeyle ilgili olarak şunları söyledi: En ham haliyle beyaz kum hissini veren bir seramik. Cam, zeytin yeşili tonlarında ve beyaz mat seramik üstündeki tüm yazılar yine zeytin yeşili... Şişenin en orjinal ve zor yanı ise ince uzun bir ağızlığa sahip olması. Tasarımın gerçekleşme sürecinde bizi en zorlayan evre buydu. Tabii tasarımın olmazsa olmazıydı çünkü kullanım sırasında bu ince uzun ağızlık yeni bir estetik ve ritim sergileyecek.