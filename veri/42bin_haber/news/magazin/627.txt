Naz Elmas'ın Laneti
Televizyon dünyasının yeni gündemi; Naz Elmas'ın talihsizliği.
Son dizisi 'Ustura Kemal'le birlikte bugüne kadar yer aldığı 7 yapımın 6'sının reytinge kurban gitmesi üzerine Naz Elmas'ın lakabı; 'Tutunamayan'a çıktı!

Ustura Kemal'in de yayından kaldırılmasıyla Elmas'ın bugüne kadar oynadığı birçok dizi reyting kurbanı oldu.

Geçtiğimiz günlerde final bölümü yayınlanan Ustura Kemal dizisinin oyuncusu Naz Elmas'ın başı reytinglerle dertte. Genç oyuncunun oynadığı son 4 dizi beklenen ilgiyi göremeyince yayından kaldırıldı. Özcan Deniz ile başrolünü paylaştığı Haziran Gecesi adlı dizideki 'Havin' karakteriyle yıldızı bir anda parlayan Naz Elmas, bu dizide elde ettiği başarılı grafiğini devam ettiremedi.

FİYATINI İNDİRMİŞTİ
Genç oyuncunun Haziran Gecesi'nden sonra yer aldığı projeler bir türlü istenilen izleyici sayısına ulaşamadı. Oysa bir dönem yapımcılar oyuncuyu reyting garantisi olarak gördüklerini açıklamıştı. Güzel oyuncu, Nefes, Ay Tutulması, Bir Ömür Yetmez ve son olarak rol aldığı Ustura Kemal dizisiyle reyting canavarına yenildi. Elmas Ay Tutulması dizisinde rolü için imaj değişikliği yapmış, Ustura Kemal dizisinde ücretini düşürmeye razı olmuştu.

TELEFONLARINI KAPATTI
Reytingler yüzünden dizisi yayından kaldırılan Naz Elmas'ın çok üzgün olduğu öğrenildi. Elmas, telefonlarını kapattı ve evden dışarıya adım atmıyor.