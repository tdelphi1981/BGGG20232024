Yolanthe Cabau ile ilgili Yalan Dünya iddiası
Galatasaraylı Wesley Sneijder'ın karısı Yolanthe Cabaunun Yalan Dünya dizisinin kadrosuna katılacağı iddia edildi.
Galatasaray'ın bomba transferi Wesley Sneijder'ın oyuncu ve manken eşi Yolanthe Cabau; yıldız futbolcuyu bile geride bıraktı.

İstanbul'a adım attığı günden bu yana önce sosyal medyada İstanbul ve GS ile ilgili paylaştıkları ile gündem yaratan Cabau sonra da ayağının tozuyla Beyaz Show'a katıldı ve kalpleri fethetti.

Galatasaray taraftarlarının "yenge" diye hitap ettiği Cabau, renkli kişiliğiyle konuşulmaya devam ediyor. Kocasının Türkiye'ye transfer olması nedeniyle ABD'de oyunculuk anlamında ciddi bir fırsatı geri çeviren Yolanthe Cabau ile ilgili son söylenti ise Yalan Dünya dizisinin kadrosuna katılacağı yolunda.