Ayselsiz 5inci yıl
Ünlü söz yazarı Aysel Gürel, ölümünün 5inci yıldönümünde mezarı başında anıldı.
17 Şubat 2008de vefat eden Aysel Gürel için dün sabah mezarı başında anma töreni düzenlendi. Törene ünlü söz yazarının kızları Müjde Ar ve Mehtap Arın yanı sıra akrabaları ve sevenleri katıldı. Aysel Gürelin fotoğraflarıyla süslenmiş, içinde mum bulunan iki vazoyu mezar taşına yerleştiren Mehtap Ar, ardından bir sigara yakıp mezarın üzerine bıraktı. Ar, Annem ölümünden bir hafta öncesine kadar hep sigara içti. Sigara içmeyi çok severdi, ben de mezarına her geldiğimde ona sigara yakıp bırakıyorum dedi. Müjde Ar da Annemi son günlerde inanılmaz derecede özlüyorum. O şimdi cennette şarkılarını söylüyor biliyorum. Onu kaybedeli beş yıl oldu ama özlemimiz hâlâ taze. O bizim sadece annemiz değil, ablamız, arkadaşımız, abimiz, babamız her şeyimizdi. Yeri dolmuyor diye konuştu.

YARIM ŞARKIYI SEZEN TAMAMLAR
Aysel Gürelin ölümünden sonra sandığında binlerce şarkı sözü bulduklarını söyleyen Müjde Ar, yarım kalmış bir şarkıyı Sezen Aksuya vereceğini açıkladı: Annem aklına söz geldiğinde gazete kağıtlarına, hatta duvarlara bile yazardı. Sandığından da binlerce söz çıktı. Sezen Aksu üç gün önce beni aradı. Telefonda karşılıklı ağladık. Sezen benim kızım derdi Aysel. Onu hep kızı gibi görürdü. Annemin yarım bıraktığı bir şarkı var, o şarkıyı Sezen Aksuya vermek istiyorum. Belki tamamlar.      