Ünlü oyunculardan 'bekarlığa veda partisi' yorumu
Benim İçin Üzülmenin iki bekar yakışıklısı Çağlar Ertuğrul ve Eren Hacısalihoğlu evlilik ve bekarlığa veda partileri ile ilgili düşüncelerini söyledi.
Hiç bekarlığa veda partisine katıldınız mı? Siz evlenirseniz bekarlığa veda partisi yapar mısınız? sorularını yanıtlayan genç oyuncuların cevapları ise şöyle;

EREN HACISALİHOĞLU

Evet daha önce birkaç tane bekarlığa veda partisine katıldım. Genel olarak çok eğlenceliydi hepsi, parti davetlileri birbirleriyle yakın arkadaş oldukları için müstakbel eş adayına gelene kadar yapılmış ufak tefek çapkınlık serüvenleri, sevgililer vs konuşulan bol muhabbetli bol kahkahalı organizasyonlardı. Eğer evlenecek olursam kapsamlı bir bekarlığa veda partisi organize eder bana yakın arkadaşlarımı çağırırım diye düşünüyorum.

ÇAĞLAR ERTUĞRUL

Hiç bekarlığa veda partisine katılmadım. Evlenmek karşılıklı sadakat yeminidir. Böyle bir organizasyon yapmam. Çılgın bir parti yaparak evleneceğim insana ayıp etmiş olurum.