Rafet Elroman'ın kızları yeni geline savaş açtı
 
 Rafet El Roman (43) kızları Su Elnur (15) ile Şevval’in (13) annesi Tuğba Altıntop’tan 2003’te boşanmıştı. 2010’da çocuklarının dadısı Yeşim Eryıldırım’dan bir oğlu olmuştu: Edvan. 3 ay önce de kendinden 21 yaş küçük olan Ceren Kaplakarslan ile Amerika’da nişanlanmıştı. Geçenlerde nişanlısı ile Bakü’ye konsere giden Rafet El Roman, “Nikah ne zaman?” sorusuna “Kesin tarihi belli değil ama inşallah bu yaz evleneceğiz” yanıtını vermişti.  
 ‘BAŞKA GELİN İSTEMİYORUZ’
  
 Rafet El Roman kızlarını, müstakbel eşiyle bir süre önce tanıştırmıştı. Ama iş ciddiye binince Su Elnur cici annesine twitter’dan savaş açtı. “Boşuna umutlanıyorsun tatlı şey. Babama baskı yapmayı bırak, kabul edilmediğini biliyorsun” diye yazdı. Sonra da annesi Tuğba Altıntop ile Rafet El Roman’ın fotoğrafını paylaşıp altına “İşte benim favori çiftim. Kusura bakma, başka bir gelini kabul etmiyoruz” notunu düştü. 
 POSTA