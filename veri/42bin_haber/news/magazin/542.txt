Justin Bieber'ın gözü televizyonda
Pop yıldızı Justin Bieber, hayat hikayesini anlatacağı komedi dizisiyle televizyona transfer oluyor.
ABD'de bir televizyon kanalı yeni bir komedi dizisi üzerine çalışıyor. Dizinin konusu ise ünlü şarkıcı Justin Bieber'ın hayatı.

E! News adlı internet sitesinin haberine göre dizinin yapımcılığını Bieber ve menajeri Scooter Braun üstleniyor. Dizinin senaryosunu ise 'Entourage' dizisinden tanınan Matt Wolpert ve Ben Nedivi yazıyor.

Justin Bieber, daha önce CSI adlı televizyon dizisinde konuk oyuncu olarak rol almıştı.