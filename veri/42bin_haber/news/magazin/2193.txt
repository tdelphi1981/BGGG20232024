Tamer Karadağlı: Arzu'ya iyi bir koca olamadım
Oya ile Hayata Güzel Bak programının bu haftaki konuğu oyuncu Tamer Karadağlı, ilginç bir itiraf da bulundu.
Türkiyenin sağlıklı yaşam televizyonu HTVde yayınlanan, İmaj Danışmanı ve Köşe Yazarı Oya Germenin sunduğu Oya ile Hayata Güzel Bak programının bu haftaki konuğu oyuncu Tamer Karadağlı idi. Oya Germen, Tamer Karadağlı ile sanat hayatı, kızı Zeyno ile ilişkisi, kızının hayatını nasıl değiştirdiği ve hayata bakışı hakkında sohbet etti. 
 
Şov Dünyasında Akıllı Seçimler Yapmak Çok Önemli

Tamer Karadağlı, sanat hayatının başlangıç yıllarında şarkıcı Nükhet Duru ile çalıştığını ve Durunun mesleki açıdan kendisine uğurlu geldiğini söyledi. Meslek hayatında olduğu kadar her tür ilişkide doğru tercih yapmanın önemine dikkat çeken Karadağlı, Şov dünyasında akıllı seçimler yapmak çok önemli. Her seçim bir vazgeçiştir, bir şeyi diğerine tercih ettiğinizde hayat başka bir yöne akabilir. Tabii ki bu seçtiğimiz şey kötü ve olumsuz demek değildir. dedi. Hayatta iyi ya da kötü seçimlerimizin sonucunu yaşadığımızı vurgulayan Karadağlı, mesleğinde geldiği noktada, başarılı işleri kadar başarısız olanların da payı olduğunu ifade etti. 
 
En Zor Dönemim Boşanmam ve Kızımdan Ayrı Kalmamdı

Her insan gibi hayatında zor dönemler geçirdiğini belirten Tamer Karadağlı, bazen taşların yerine oturması için önce yerinden oynaması gerektiğini söyledi. Hayatındaki en zor dönemin boşanması ve kızından ayrı kalması olduğunu dile getiren Karadağlı, Hayatın anlamı, benim için şu anda kızım. Çocuk sahibi olduğunuzda, hayatın anlamı ve hayatı algılayışınız değişiyor. Her şeyi öncelikle bir ebeveyn gözüyle değerlendiriyorsunuz. diye konuştu.
 
Karadağlının eski eşi ve kızı neden Ankaraya taşındı?
Tamer Karadağlı, programda Oya Germenin sorusu üzerine eski eşi Arzu Balkan ile kızı Zeynonun neden Ankaraya taşındığını açıkladı. Karadağlı, kızının küçük yaştan itibaren piyano çaldığını, bu yıl Bilkent Üniversitesinin seçmelerine girdiğini ve bursla piyano bölümünü kazandığını söyledi. Kızı Zeynonun eğitimi için eski eşi Arzu Balkanın büyük bir özveride bulunarak Ankaraya taşındığını belirten Karadağlı, Baba ne kadar ilgili olsa da çocuğu anne büyütüyor. Arzu da mükemmel bir anne, elinden gelen her şeyi yapıyor. Zeyno için her şeyi bırakıp Ankaraya taşındı. diye konuştu.
 
Çocuk yapmam için Arzu Hanımla tekrar evlenmem gerekir
Kızının hayatını tamamen değiştirdiğini vurgulayan oyuncu Tamer Karadağlı, kızı olunca kadınlara daha saygılı olmayı öğrendiğini söyledi. Hayatta yaptığı en güzel şeyin kızı olduğunu ve kızı olduğunda, daha önce ve daha çok çocuk sahibi olmadığı için üzüntü duyduğunu dile getiren Karadağlı, Tekrar çocuk yapmam için evlenmem lazım... Zeynonun kardeşi olması için Arzu Hanımla tekrar evlenmem gerekir. dedi. 
 
Arzu Hanıma iyi bir eski eş oldum

Karadağlı, çiftlerin evliyken olduğu kadar boşandıktan sonra da dikkatli ve seviyeli olması gerektiğini belirterek, Ayrıldıktan sonra Arzu ile dostluğumuzu bozmadık. İlişkimiz hiç bitmedi, sadece evliliğimizi bitirdik. Arzu benim hayatımda çok önemli bir yere sahip. Her zaman hayatımı kolaylaştırmak için uğraştı. diye konuştu. Tamer Karadağlı, Arzu Balkana iyi bir eş olmadığını, ancak çok iyi bir eski eş ve baba olduğunu sözlerine ekledi.
 
İlişkilerimde kıskanç değilim

Oyuncu Tamer Karadağlı, Oya Germenin sorusu üzerine, ikili ilişkilerinde kıskanç olmadığını söyledi. Karadağlı, bu konuda şunları söyledi: Sevgililerimin ya da eski eşimin kıyafetine hiç karışmadım. Bu kişinin karşı taraf üzerindeki iktidar hırsını gösterir. İkili ilişkilerde iktidar derdim hiç olmadı. Sevgi kıskançlıkla ölçülen bir duygu değil, önemli olan güdülerimizi eğitebilmek. Kıskanç değilim ve kıskanılmaktan hoşlanmam.
 
Para söz konusu olunca paylaşımcı değiliz

İnsanların eleştiri yapmayı bilmediğini ifade eden Tamer Karadağlı, Eleştiriyi sadece yergi olarak anlıyoruz, övgüyü bilmiyoruz. Burada önemli nokta doğruyu söylemek, negatif ile pozitif düşünceyi dengelemek. Bu şekilde konuşmak daha az kırıcı dedi.
Karadağlı, televizyonda sunuculuğunu yaptığı programdan da bahsetti. Yarışma programı sunma teklifi geldiğinde ilk anda cevabının hayır olduğunu, ancak daha sonra güvene dayalı bir program olması nedeniyle projeyle ilgilendiğini belirten Karadağlı, Para söz konusu olduğunda paylaşımcı değiliz. dedi. Beslenmesine ise çok dikkat etmediğini ifade eden Karadağlı, bu konudaki ilkesini, Kalori hesabı yapıp mutsuz olmaktansa, her şeyi yiyen mutlu bir adam olmak istiyorum sözleriyle açıkladı.