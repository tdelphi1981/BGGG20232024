Acun Ilıcalı ameliyat oluyor
Halı saha maçında çapraz bağlarını koparan Acun Ilıcalı, bugün bıçak altına yatacak.
Reyting rekorları kıran 'Yetenek Sizsiniz' ve 'O Ses Türkiye'nin yapımcısı Acun Ilıcalı, geçen hafta arkadaşları ile birlikte yaptığı halı saha maçında sakatlandı.

Çapraz bağları kopan Acun Ilıcalı bir süredir tedavi görüyor. Futbol tutkusuyla tanınan Ilıcalı ilaçla tedavi oluyordu. Ancak doktorlar Ilıcalı'ya kötü bir haber verdiler.

Ilıcalı ilaç tedavisi sonrası sakatlıktan kurtulsa bile bir daha futbol oynayamayacaktı. İşte bu bilgi üzerine Ilıcalı, yeniden futbol oynayabilmek için bıçak altına yatmayı göze aldı. Acun Ilıcalı bugün ameliyat oluyor..