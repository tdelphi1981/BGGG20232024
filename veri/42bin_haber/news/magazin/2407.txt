Nihat Doğan Deniz Gezmiş'le dava arkadaşı oldu!
Nihat Doğan, dün gece yazdığı tweet'lerde Deniz Gezmiş'i yere göğe sığdıramadı.
Ünlü türkücü Nihat Doğan, dün akşam Deniz Gezmiş'in doğum günü sebebiyle yazdığı tweet'lerle şaşırttı. Deniz Gezmiş'e "dava arkadaşım" diyen Doğan, hem sağcıların hem solcuların tepkisini çekti. 

İşte o tweetler:

"DENİZ GEZMİŞ'LE ORTAK ÖZELLİĞİM.."

6 Mayıs 1972'de idam edilen, Türkiye devrimci hareketinin simge isimlerinden Deniz Gezmiş'in 66. doğum günü nedeniyle twitter hesabından, ilk olarak, "Deniz Gezmiş'le tek ortak özelliğim, mukaddesat ve Milli irade düşmanı darbeci Askerlerin sahip olduğu vesayetçi sisteme karşı gelmemizdir" diye yazan Nihat Doğan, sözlerine şöyle devam etti: "Bugün Deniz Gezmiş'i sevenlerin çoğuyla anlaşamayız, Onlar Deniz'e kıyan bu darbecilere aşıktır; ben ise Deniz'e kıyan zihniyetten nefret ederim."

Deniz hayranı bir çok gencin, Halkların kardeşliği diyemeyeceği; bunların celladına aşık olduğu; Denizin sosyalist statüko düşmanı olduğu gibi bir takım tespitlerde bulunan türkücü, daha sonra, "Deniz'cim sen rahat uyu. Statükoyla seni asan darbeci statükocu kanlı ellerle savaş bayrağını biz sağcılar aldık. Sen dava kardeşimizsin" tweet'ini paylaştı.

"KEMALİZM'E SIĞMAYACAK KADAR BÜYÜK BİR İSİMDİR O"

Doğan, kendisini eleştirenlere "faşist" ve "cahil" diyerek "Yaşasın halkların kardeşliği" diye de haykırdı ve şunları yazdı:

"Deniz Gezmiş, bak şimdi senin gibi haykırıyor ve bu faşist zihniyete inat canımız pahasına YAŞASIN HALKLARIN KARDEŞLİĞİ diye haykırıyoruz...

Ve bugün #DenizGezmiş66Yaşında Mekanın cennet olsun benim dava arkadaşım. Seni unutmayacak unutturmayacağız. Deniz Gezmiş'i anlamadığımı iddia eden Ey Bre cahiller, siz anladığınız için mi Deniz'i asan Darbeci statükoya aşık, Milli iradeye düşmansınız. Deniz Gezmiş, ruhu solcu bedeni faşist boyu fındık kabuğu kadar küçük bir Kemalizm'e sığmayacak kadar büyük bir isimdir. O halkın kahramanıdır. Sana ve bu ülkenin binlerce fidanına kıyan, katil, faşist darbecilerin sistemini yıkacak yeni anayasayla halkların kardeşliğini getireceğiz.