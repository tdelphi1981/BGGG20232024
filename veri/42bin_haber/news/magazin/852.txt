Dedikodulara inat onlar yine beraber
Oyuncu Leonardo DiCaprio ile yakınlaştığı ve aktör eşi Orlando Bloom ile ayrılacakları yönünde haberler çıkan Victoria's Secret modeli Miranda Kerr, eşi Bloom ve 2 yaşındaki oğulları Flynn ile mutlu bir aile tablosu çizdi 
 Noel’i Los Angeles’ta geçiren çiftin aralarındaki buzları erittiği görüldü. Noel tatili sırasında yakın bir arkadaşlarının evine misafirliğe giden Kerr ve Bloom gazetecilere de gülümseyerek poz verdi.  
 Avustralyalı model bir süre önce Twitter’dan hayranlarına mutlu Noeller dileyerek, kırmızı korseli fotoğrafını eklemişti.