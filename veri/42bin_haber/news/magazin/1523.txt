Grammy'de Justin Timberlake sahne alacak
Grammy müzik ödüllerinin sahiplerini bulacağı törende, Justin Timberlake sahne alacak.
Recording Academy, 32 yaşındaki Amerikalı şarkıcı Justin Timberlake'in, 10 Şubat'ta Los Angeles'da yapılacak törende sahneye çıkacağını açıkladı.

Bu ay başında 'Suit & Tie' single'ını çıkaran Timberlake'in Grammy ödül törenindeki performansı, yıllardır televizyonda yayınlanacak ilk müzikal gösterisi olacak.

Timberlake son dönemde 'The Social Network' ve 'Friends With Benefits' filmlerinde rol almıştı.