Kat Deluna'nın klibine RTÜK'ten ceza geldi
RTÜK Kat Delunanın "Wanna See U Dance" adlı müzik klibine, "Cinsel ilişkiyi çağrıştırdığı" gerekçesiyle ceza verdi.
 RTÜK'ün, Dominik asıllı ABDli sanatçı Kat Delunanın "Wanna See U Dance" adlı müzik klibiyle ilgili, oy çokluğuyla aldığı kararın metninde şu ifadeye yer verildi: "Klip, karanlık ve ormanı andıran bir mekânda başlamaktadır. Şarkıcı yanındaki iki kadın dansçıyla birlikte dans ederken erkek dansçılar da yavaş yavaş dansa ortak olmaya başlarlar. Klibin sonlarına doğru şarkıcı ve erkek dansçılardan biri yağmur altında erotik bir dans sergilemeye başlarlar. Dansçılar söz konusu dansın bazı bölümlerinde cinsel ilişkiyi çağrıştıran figürler sergilemektedirler." Klibi yayınlayan HİTS-NR-1 adlı TV kanalına 11 bin lira ceza veren RTÜK'ün raporunda, klipteki görüntülerin "pornografik gösterimlere duyarsızlaşma ve meşrulaştırma, bu tür eylemleri taklit etme ve müstehcenliğin kabul edilebilirlik sınırının genişlemesi gibi bir takım olumsuz etkilere neden olabileceği" ifade edildi. 
İŞTE O KLİP WEB TV 

  