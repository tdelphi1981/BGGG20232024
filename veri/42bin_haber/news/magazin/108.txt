Tiyatromu tahliye etmeyeceğim
Emre Kınayın Duru Tiyatrosu kapanma tehlikesiyle karşı karşıya... Kadıköy Anadolu Lisesinde bulunan Duru Tiyatro sahnesi için okul aile birliği tahliye kararı çıkarttırdı. Sondan Sonra oyunu öncesi buluştuğumuz Kınaya yaşanan gelişmeleri ve tiyatronun akıbetini sorduk.
EMRE KINAY FOTOĞRAFLARI 
Duru Tiyatro kaç yıldır Kadıköy Anadolu Lisesi binası içinde?

- 2007 Ekimde tadilata başladık, 5 Ocak 2008de Bana Bir Picasso Gereklinin prömiyerini yaptık.      

Bugüne kadar okulla herhangi bir problem yaşadınız mı?

- Asla.

Bu yaşananlar geçen yıl çıkan genelgeden mi kaynaklanıyor?

- Sadece genelge değil, çünkü o genelgeye rağmen aynı okulda faaliyet gösteren iki kuruluşun sözleşmesi devam ediyor. Kantinci ve Geleceğin Yıldızları Basketbol Okulu da 9 Şubatta çıkan genelgeye tabii ama onların sözleşmesi yenilendi. Okulun müdürüyle ilgili bir durum bu. 

Nasıl yani?

- Müdür her fırsatta okulu düzeltmeye gönderildiğini söylüyor. Düzeltmeye okulla organik bağı olmayan tiyatroyu düzeltmekle başlamaya karar vermiş. Benim yüzüme tam aksini dese de tiyatroyu istemediğini okula geldiği ilk günden beri öğretmenler kuruluna, okul aile birliğine yalan beyanlarda bulunarak söylüyor.

MÜDÜR, ÇOCUKLARIN GELMESİNİ YASAKLADI

Az önce gördüğüm bir şey beni çok şaşırttı. Okuldan bir grup öğrenci gelip bu akşam oyuna gelemeyeceklerini çünkü müdürün izin vermediğini söyledi, doğru duydum değil mi?

- Siz burada şahit oldunuz. Yatakhanede kalan öğrenciler 2007den beri boş saatlerine denk gelirse bu tiyatroda oyun izlerlerdi. Bugün okul müdürünün emriyle o çocukların buraya gelmesinin yasaklandığını öğrendim. 

Bu sorunlar ne zaman başladı?

- Buraya ilk geldiğimizde başka bir müdür vardı. O okul müdürüyle idari bazı sıkıntılar yaşanlış, Milli Eğitim de kendisini görevden aldı. Arkasından başka bir öğretmen geldi, onunla ilgili de sıkıntılar vardı, onu da görevden aldılar. Sonra bu beyefendi geldi. Bugüne kadar hiçbir sıkıntı yaşamazken bunlar oldu.

 Siz burayı ciddi bir tadilattan geçirmiş, epey harcama yapmışsınız üstelik...

- Evet, buraya davet edildiğimde salon atık deposu halindeydi. İnsan boyunda lağım ve kuyu suyuyla doluydu. Ben Bu binada faaliyet göstereceksek, çok ciddi bir yatırım yapmamız gerek. Bu masraf 3-5 senede çıkarılacak gibi değil dedim. Karşınızda devlet var, devletin sözü söz denildi. Ben de o söze güvenerek 400 bin liraya yakın yatırım yaptım. Buranın nasıl güzelleştiğini memurundan öğretmenine herkes bilir.

Peki ne oldu da şimdi buradan çıkmanızı istiyorlar sizce?

- Bilmiyorum gerçekten, ben de merak ediyorum. Burası okula zarar değil yarar getiriyor sonuçta. Şu anda net olarak tespit ettiğim, tiyatroya düşman bir okul müdürü var.

Neden böyle bir düşmanlık var sizce?

- Emin olun anlamıyorum. Gerçekten bilmiyorum.

PSİKOLOJİM BOZULDU PROVA YAPAMIYORUM

Okul da kullanabiliyor mu Duru Tiyatro sahnesini?

- Tabii... Sözleşme gereği Ben sahnemi kullandırmıyorum deme hakkına sahip olduğum halde bugüne kadar hiç engel olmadık. Okulda etkinlik var deyip de bizim sahnemizi kullanamadıkları tek bir gün olmadı. Ayrıca ben bütün çalışmalarımı okul saatleri dışında, okulun çalışma saatlerini, resmi takvimi, resmi günleri göz önünde bulundurarak yaptım. 

Size gönderilen tahliye kararında neyi gerekçe göstermişler?

- Yalan beyan var. Fesihnamede Okulda yüksek sesle müzik yayını yapılıyor denmiş. Siz burada müzik sesi duyuyor musunuz? Ben müzikal oyun oynamıyorum. Kaldı ki bu tiyatro geçen sezon mayısta perdesini kapattı, ekimde sezon açtı. Açtığımızdan beri de üç gece oyun oynandı, üçü de cumartesiydi. 
Dördüncü oyun ise bugün. Hangi müzik? ne müziği? 

Tahliye edecek misiniz burayı?

- Hiç o kadar kolay değil. Herkes durup bir empati kursun. Bu kadar emek verdiğim yer için bir müdürün tasarrufu ve yalan beyanı yüzünden savunmaya geçmek zorunda kaldım. Neden savunmaya geçiyorum ki? Psikolojim bozuldu, 10 günden bu yana prova yapamıyorum. Kim ödeyecek bunun bedelini. Hayır, tiyatroyu tahliye etmeyeceğim. 31 Ekimde tahliye ediniz diye tebliğ etmiş, her şey hukuka aykırı. Bunun bana tebliğ tarihi 3 Kasım. Düşünün artık.

GÖNDERİLEN ŞARAPLARI KENDİM İADE ETTİM

Duru tiyatrodan alınan kira bedeli kime gidiyor?

- Okul aile birliğine ve mal müdürlüğüne yatırıyoruz, bir kuruş da borcu yok. 

Ne kadar kirası?

- 3 bin 800 küsur civarında. Ama yaptığım masrafa böldüğünüzde, buradan 10 yıldan önce çıktığımda 20 bin liraya yakın kira ödüyormuş gibi oluyorum. Beni kullandılar. Bugüne kadar iyi niyetim suistimal edildi. Hezeyanımın sebebi de budur. 

Tebliğden önce okul aile birliğinden herhangi biri sizinle konuşmayı talep etti mi?

- Hayır. Arayan olmadı, ben arayıp davet ettim. Okul aile birliği başkanı Sizinle görüşmem etik olmaz, Twitterda okul müdürü ve okul aile birliği bizi istemiyor yazmışsınız dedi. Bu tiyatroyu buradan çıkarmak isteyen kimse, benim için tiyatro düşmanıdır. 

Yalan beyandan söz ettiniz bir de... Yüksek sesli müzik dışında başka iddialar var mı?

- Bir de Milli Eğitim müdürlerine Bu okulda alkol satışı yapılıyor deniliyor. Ben gala gecesi bir şarap firmasının ikram edelim diye göderdiği şarapları bile iade ettim okul içinde yer alıyoruz diye. Eleştirmenler Neden kola ve gazozla gala yapıyorsunuz? dedi, Okulun içindeyiz, her usulde yasak dedim.

ÇOCUĞUMUN GELECEĞİNDEN ÇALDIM, GÜNAH DEĞİL Mİ

Ankarada bazı görüşmeler yapmışsınız. O cepheden gelen yanıtlar nasıl?

- Haklısınız ama okul aile birliği ve okul müdürünün elinde her şey, onlar isterse yaparlar deniyor. Zemin kattaki lağım suyunu kendim boşalttım, kendi ellerimle zımpara yaptım, taşlar döşenirken yağmur altında ben bekledim. Dinen de, ahlaken de, kanunen de soruyorum, hak mıdır bu! Çocuğumun geleceğinden çalarak yaptığım onca masrafa yazık günah değil mi? 

Sözleşme ne zaman bitti?

- Ağustostan beri arıyordum ekimde sözleşme bitiyor, yenileyelim diye. Maalesef yanıt beklerken ihtarname aldım.

Duru tiyatro kendini finanse edebiliyor mu, yoksa dizilerden elde ettiğiniz kazançla destek oluyor musunuz?

- Kendi kendini döndürmüyor tabii ki... Duru Tiyatroyu kapatıp gitsem cebime aylık çok ciddi para kalır. Burası sürekli para harcanan bir yer çünkü... Bir önceki sene 170 bin lira açık vardı, o açığı ben kapatıyorum. Ama olay o değil, bu tamamen vizyon meselesi. 
ÖNCE PLAKET VERDİLER ŞİMDİ GİT DİYORLAR

Bu yaşananlardan sonra, keşke bu kadar uğraşmasaydım dediğiniz oluyor mu?

- Pişman olmak üzereyim, vazgeçmek üzereyim. Olay mahkemeye taşınırsa ve mahkeme beni haksız bulursa -ki yasalar önünde boynumuz kıldan ince- tabii ki tahliye ederim, ama ben haklı olduğuma inanıyorum. O güne kadar da elimden gelen mücadeleyi vereceğim. Çok mu mutlu olacaklar Duru Tiyatro perde kapatırsa! Ayrıca okula yaptığım katkılardan dolayı bana verdikleri plakete ne diyeceksiniz? İki yıl önce plaket verdiler, bugün git diyorlar. Niye verdiniz üst üste üç yıl plaket o zaman.