'Sabah tarhana alıyordum akşam bakan oldum'
 
 Yeni Milli Eğitim Bakanı Nabi Avcı'nın adına açılan sahte hesaba kısa zamanlarda tebrikler yağmaya başladı. Üstelik milletvekilleri, belediye başkanları ve yerel siyasetçiler de tebriklerini buradan ilettiler. 
 'SABAH TARHANA ALIYORDUM PAZARDAN AKŞAMINA BAKAN OLDUM' 
  
 Sahte hesap kısa zamanda 6 bin takipçiye ulaştı. Paylaşılan 'sabah tarhana alıyordum pazardan akşamına bakan oldum' tweeti ise büyük bir ilgi gördü ve kısa zamanda çok sayıda RT aldı. 
  
 'BEN SAHTEYİM' DEDİ AMA İNANDIRAMADI
  
 Avcı'nın adına açılan hesapta ise sahte olduğu yazıyordu. Profilde yer alan yazıda; 'Fake Milli Eğitim Bakanı, Eskişehir MV, Enformatik Cehalet yazarı, Bu hesap sahte bir hesaptır. Nabi Avcı tarafından açılmamış ve kullanılmamaktadır' yazıyor. Buna rağmen milletvekillerinin tebriklerini buradan iletmesi de pek çok kullanıcıyı güldürdü.  
 Hesabı resmi zanneden bazı haber ajansları ise haberlerinde paylaşılan tweetlere yer verdiler. 
 POSTA İNTERNET