Ebru Polat'tan Davutoğlu'na ilginç mektup!
"Ben daha gencim, onu bırakıp beni seçin!"
Şarkıcı Ebru Polat, 'Birleşmiş Milletler Barış Elçisi' Muazzez Ersoy'un yetersiz olduğunu öne sürerek aynı görevi üstlenmek için Dışişleri Bakanlığı'na mektup yazdı.

'DAHA GENÇ BİR SANATÇIYA İHTİYACIMIZ VAR'
Bakanlığa yazdığı mektuba, "Bu önemli vazife için daha ciddi vakit harcayacak, koşuşturacak güce ve dinamizme sahip, daha genç bir sanatçıya ihtiyacımız var" diye başlayan Polat, "Benim en büyük idealim insanlara yararlı olabilmek, onlar için bir şeyler yapabilmek... Bizde de niye bir Angelina Jolie örneği olmasın" ifadelerini kullandı. Polat mektubunu şöyle tamamladı: "Türkiye Cumhuriyeti'ni temsilen barış temsilciliği yapmak ve ülkemi en iyi şekilde temsil etmek için sizden bu görevi bana vermenizi arz ediyorum."