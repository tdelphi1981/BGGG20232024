Burcu Güneş'ten Gül Kokusu klip
Burcu Güneşin beklenen albümü Gül Kokusuna ilk klip albümle aynı ismi taşıyan romantik parçasından geldi. Tüm müzik kanallarında ve radyolarda müzik severlerin beğenisine sunulan klipte Burcu Güneşe İspanyol model Fernando Lopez eşlik etti.
Yorumculuğu, çok yönlü sesi ve düzgün çizgisiyle yıllardır kendine geniş ve sadık bir hayran kitlesi yaratan Türk pop müziğinin başarılı ismi Burcu Güneş'in yeni albümü Gül Kokusu geçtiğimiz hafta GNL Entertainment etiketiyle müzik marketlerdeki yerini aldı.

Yayınlandığı hafta listelerde ilk sıralardaki yerini alan albümün ilk video klibi, albümle aynı adı taşıyan Gül Kokusu isimli şarkıya geldi. Murad Küçük yönetmenliğinde 32 kişilik bir ekibin görev aldığı klibin çekimleri 2 gün sürdü. İspanyol model Fernando Lopez'in sanatçıya eşlik ettiği klip, müzik kanallarında ve dijital platformlarda yayına girdi. Burcu Güneş'in gelinlikle kamera karşısına geçtiği klibin stylingi Umut Eker'e ait. Çekimleri İstanbul Bahçeşehirde bir göletin kenarında ve Hadımköyde bir mekanda gerçekleştirilen klip, şarkının romantizmini izleyicilere hissettiriyor.

Sözleri Deniz Erten, müziği Deniz Erten/ Reşit Gözdamla ve aranjesi Taşkın Sabah'a ait olan şarkı, aynı zamanda radyoların play listlerinde en çok çalan şarkılar arasında ilk sıralarda yer alıyor.