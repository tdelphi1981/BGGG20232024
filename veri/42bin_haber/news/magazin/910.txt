Dalgaların azizliğine uğradı
İngiliz model Lily Cole, Twitter'ın kurucusu ile yaptığı yat kaçamağında bikinisinin azizliğine uğradı 
 Uzun süredir birlikte olduğu Enrique Murciano’dan geçen sene ayrılan İngiliz model Lily Cole, yeni yıla yeni bir aşkla giriyor anlaşılan. İngiliz basınından The Daily Mail sitesinde yer alan habere göre; en büyük sosyal ağlardan Twitter'ın kurucusu Jack Dorsey ile yat gezisine çıkan Cole, tatilin tadını çıkardı. Askısız bikinisi ile denize girdiğinde dalgaların şiddeti güzel modeli zor durumda bıraktı. Bikinisinin üstü sürekli çıkan Cole, arkadaşlarından yardım istedi. Ancak dalgalarla baş edemeyen model sonunda denizden çıkmayı tercih etti. 
 36 yaşındaki Dorsey’e masaj da yapan Cole, denizde meditasyon yapmayı da ihmal etmedi. Lily’nin menajeri özel hayatı hakkında yorum yapmadıklarını söylese de ikilinin yakınlaşması gözlerden kaçmadı. Dorsey’nin 1.1 milyar dolar değerinde gözde bir bekar olduğu düşünülürse Cole, pek çok genç kızı kıskandıracak gibi görünüyor.