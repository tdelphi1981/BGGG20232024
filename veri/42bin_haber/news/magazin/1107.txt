Ünlü şarkıcıyı yıkan intihar
 
 ABD’li ünlü country müzik sanatçısı Mindy McCready’nin erkek arkadaşı David Wilson Pazar gecesi kendisine ait silahla intihar etti.
 Hastaneye kaldırılan 34 yaşındaki Wilson’ın kurtarılamadığı belirtildi.
 
 Daily Mail gazetesinin haberine göre olay çiftin ABD’nin Arkansas eyaletinin Heber Springs kentinde bulunan evlerinde meydana geldi. 
 Erkek arkadaşının ölüm haberini aldıktan sonra bir basın açıklaması yayınlayan McCready üzüntüsünü şu sözlerle dile getirdi:
 
 “Bugün çocuğumun babası ve hayat arkadaşım için yas tutuyoruz. David benim ruh eşimdi.”
 
 Uzun süredir uyuşturucu sorunuyla mücadele eden ünlü şarkıcı ile Wilson’ın Zayne adında bir oğulları bulunuyor. 
 
 ntvmsnbc