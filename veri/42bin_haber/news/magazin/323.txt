Ses tellerinden ameliyat oldu
İzlandalı şarkıcı Björk, ses tellerinden ameliyat oldu. Björk, rahatsızlığı nedeniyle konserlerinin birçoğunu iptal etmişti 
 BBC'nin haberine göre, Björk, doktorların yaklaşık 4 yıl önce ses tellerinde fark ettiği polipi lazerli ameliyatla aldırdı.
 
 47 yaşındaki İzlandalı şarkıcı, polipi önce dietler ve egzersizle kontrol altına almaya çalıştığını, ancak bu sene birkaç konserini iptal etmek zorunda kalmasının ardından ameliyat olmaya karar verdiğini söyledi.
 
 Björk, ameliyattan sonra 3 hafta boyunca sessiz kaldığını, tüm notaların seslerini yeniden çıkarmanın çok tatmin edici olduğunu kaydetti. 
 
 Müzik kariyerine The Sugarcubes grubuyla başlayan Björk, geçen yıl DNA, tektonik hareketler ve kristaller gibi konulardan esinlendiği şarkılarının yer aldığı doğa konulu konsept albümü Biophilia'yı çıkarmıştı.