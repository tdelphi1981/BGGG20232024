Batırdım derken rolü kaptım!
Yayınlandığı tüm ülkelerde ilgiyle izlenen Amerikan dizisi Game of Thronesda Shae karakterini canlandıran Sibel Kekilli, rolü nasıl aldığını Interview dergisinin Almanya edisyonuna verdiği röportajda anlattı.
SİBEL KEKİLLİ'NİN ŞÖHRET YOLCULUĞU- Fotogaleri 
Shae için düzenlenen seçmelere katıldığını belirten Kekilli, kötü bir performans sergilediğini düşünürken rolü aldığını öğrenmiş: Shae dışında seçebileceğim ya da seçilebileceğim başka rol yoktu. Nasıl biri olduğu hakkında da hiçbir fikrim yoktu. Yapımcılar beni arayıp Elimizdeki tek rol bu, Londraya gel, görüşelim dedi. Seçmelere katıldım. Sonuçta kesinlikle batırdığımı biliyordum. Hatta menajerimi arayıp Bu seçmeyi unut, kaybettim dedim. Bir gün sonra ise yapımcılar arayıp rolü aldığımı söyledi. Bir de mektup yolladılar. Bende gördüklerini seyirciye de göstermek istemişler. Mektubu da beni ikna etmek için yazmışlar. Başarılı performansı sayesinde sahnelerinin artırıldığını da belirten Kekilli, Bu benim için büyük bir onur. Shae karakteri aslında İngiliz aksanına sahip, daha genç ve düşük bir sınıfa mensuptu dedi.           