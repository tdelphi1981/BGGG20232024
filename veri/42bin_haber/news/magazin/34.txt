Esra Erol'u çıldırtan tweet
Bir takipçisi Esra Erol'u Twitter üzerinden eleştiri yağmuruna tutunca ünlü sunucu çıldırdı.
Ünlü sunucuyu görgüsüzlükle suçlayan takipçisi sayfasında "Sayın Esra Erol kişileri tanıyıp öyle davranınız. Ben saatime bakar paramı alır giderim zihniyetinde program yaparsanız olacağı bu. 6 yıldır sizi takip ediyorum, program hakimiyetiniz yok! Omuz at, göbek at, ağla...En kötü tarafınız da 'ne getirdin' diye sormanız. Paranız var, dilediğiniz zaman dilediğiniz yerden kargo ile getirtirsiniz istediğinizi. Alan var alamayan var! Bu ne aç gözlülük anlam veremiyorum. 'Kitap okuyorum, kendimi geliştiriyorum' diye nutuk atan sizlerin gelişmiş hali ekrana hiç yansımadı. Evladınız doğmadan önce görümceniz Şafak Hanım size bebek arabası hediye etti. 'Aaaa bu çok pahalı' dediniz. Görgülü kuş gördüğünü eyler, görgüsüz kuş görse de neyler? Eleştiriye açık olun. Barış Manço vefat ettiği halde seviliyorsa, bu seyircisine saygılı olduğu ve eleştirileri ciddiye aldığı içindir. Eleştiriler insanı geliştirir. Herkes gibi 'canım cicim seni seviyorum' yazsam şakşakçıdan başka bir şey olmam." mesajını yayınladı. 
Mesajlar karşısında çok sinirlenen Erol sayfasına yazdığı "İki zavallı yeni (Twitter hesabı) açmışlar. Sanırım bana laf çakmak için. Allah sizin gibi kalbi, niyeti kötü insanları ıslah etsin!!" notuyla takipçisine yanıt verdi.  
    
                