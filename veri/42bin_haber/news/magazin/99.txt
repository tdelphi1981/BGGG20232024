'John Travolta hayatımın aşkıydı'
Kirstie Alley Travolta'nın kesinlikle eşcinsel olmadığını savunurken ünlü aktörle ilgili geçmişe dönük bir itirafta bulundu 
 ABD’li ünlü oyuncu Kirstie Alley ABC televizyonunun popüler şovu “Good Morning America”ya konuk oldu. Sanatçı 1989 yapımı “Look Who is Talking” (Bak Şu Konuşana) filminin setinde Travolta’ya aşık olduğunu söyledi.
 
 Travolta’nın “Hayatının en büyük aşkı” olduğunu söyleyen 61 yaşındaki Alley sözlerine şöyle devam etti: “Bana inanın. İçimdeki, dışımdaki her şeyi alıp götürdü. Tek isteğim John’la evlenerek hayatımın sonuna kadar onunla olmaktı.”
 
 Şovda son aylarda Travolta’nın eşcinsel olduğuna dair ortaya atılan iddialar hakkında düşüncelerini paylaşan Alley şöyle konuştu: “Bence Hollywood’da büyük üne kavuşmuş bir sanatçı uyuşturucu kullanmıyorsa ya da çapkınlık yapmıyorsa o zaman bu kişi için mutlaka başka bir şey söylenir. Ben John’u her şeyiyle tanıyorum. O eşcinsel değil.”
 
 Travolta’nın kendileriyle ilişki yaşadığını söyleyen iki masör geçtiğimiz aylarda sanatçıya dava açmıştı. “Grease”in unutulmaz aktörü oyuncu Kelly Preston ile evli.  
 ntvmsnbc