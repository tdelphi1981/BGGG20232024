İşte Müslüm Gürses'in son sözleri
Bypass ameliyatı olmak için hastaneye yatan ve ameliyat sonrasında akciğer problemi yaşayan Müslüm Gürses, 4 aydır yoğun bakımda uyutuluyordu. Ünlü sanatçı bugün tedavi gördüğü Memorial hastanesinde hayatını kaybetti.
Müslüm Gürses'in en yakındaki isimlerden biri olan aynı zamanda yapımcılığını yapan Yusuf Ziya Oran ise Gürses'in son sözlerini şöyle anlatmıştı; "Ameliyattan bir gün önce albüm çalışması için stüdyodaydık.Yeni şarkısı Veda'yı okudu ve bana dönüp, "Bu ameliyat beni korkutuyor. Eğer ölürsem albümün adını Veda koyarsın. Ölmezsem başka bir isim koyarız." dedi. Ameliyata girmeden çok kısa bir süre önce de bana şöyle dedi; 'Hayat bana zordu ama güzeldi.. Herkesten tek isteğim var, haklarını helal etmeleri." şeklinde konuştu.