Miss Turkeye katılmak hiç aklımda yoktu
Kanıt dizisiyle oyunculuğa geçiş yapan Miss Turkey 2012 güzeli Açalya Samyeli Danoğlu, InStyle dergisi için modellik yaptı. 21 yaşındaki güzel, giydiği iddialı gece elbiseleriyle okurlara yeni yıl kutlamaları için fikir verdi.
AİLEMİN DESTEĞİ BANA GÜÇ VERİYOR   

Almanyada doğdum, büyüdüm. Ailem hâlâ Tekirdağda yaşıyor, ben üniversite için İstanbula geldim. Miss Turkeye katılmak aklımda hiç yoktu ama ailem istiyordu. Normalde babalar karşı çıkar, kızları gidip gizli başvuru yaparlar ya, benim durumum hiç öyle olmadı. Açıkçası kendimi bu açıdan çok şanslı hissediyorum, ailemin desteğini her zaman yanımda hissettim ve bu bana güç verdi. Yarışma hayat akışımda çok şey değiştirmedi, işin yanı sıra okulum hâlâ devam ediyor. İstanbul Üniversitesi Edebiyat Fakültesi Almanca Mütercim Tercümanlık Bölümünde okuyorum.

MODA EĞİTİMİ ALMAK İSTİYORUM

Modayı küçük yaşlardan beri takip ederim. Kataloglardan beğendiğim kıyafetleri kesip defterime yapıştırır, kombinasyonlar yaparak giyim stilimi onlara benzetmeye çalışırdım. Zaman zaman ilham aldığım görsellerle de yetinmiyor, kendime kıyafetler çiziyordum. Yarışmadan önce bir süre moda danışmanlığı yaptım ama ara vermek durumunda kaldım, hayalim ileride bu konuda eğitim almak. Türkiyede bu alanda Özgür Masur, Zeynep Tosun gibi isimleri çok beğeniyor ve başarılı buluyorum.

ALIŞVERİŞ YAPMAK MORALİMİ DÜZELTİYOR

Alışveriş yapmayı seviyorum. Özellikle de moralim bozuk olduğu zamanlarda beni mutlu ediyor. Günlük hayatımda giyinmek üzerine çok düşündüğümü söyleyemem: Rahat bir pantolon ve düz bir bluz giyip çıkarım. Her dönem favori parçalarım olur. Mesela bu ara deri görünümlü pantolonumdan vazgeçemiyorum. Hep ne giysem diye düşünüp yine aynı pantolonu giyiyorum. Bir de beyaz bol bir bluzum var, onu da üzerine geçirip evden çıkabiliyorum. Bu kombinasyonlar zaman zaman değişiklik gösterseler de kulağımdaki minik küpem ve babamın hediyesi olan, şans getirdiğini düşündüğüm kolyem hep benimledir.

DÜZGÜN GİDEN BİR İLİŞKİM VAR

Dört yıldır düzgün giden bir ilişkim var. Yarışmadan sonra hayatımdaki diğer şeylerde olduğu gibi ilişkimin gidişatında da hiçbir şey değişmedi. Şanslıyım çünkü beni çok destekliyor, ailemden sonra en büyük destekçim o. Ben de onun fikirlerine önem veriyorum. Böyle devam ettiği sürece de birbirimizin hayatında olacağız.

SEKTÖRDE SAĞLAM VE YAVAŞ ADIMLARLA İLERLEYECEĞİM

Miss World yarışmasında dereceye giremedim ama dönünce bir markanın reklam yüzü seçildim. Bu kampanya sayesinde Muhteşem Yüzyılda cariye rolü aldım. Şimdi de Kanıtta oynuyorum. Son zamanlarda kariyerimle ilgili çok güzel gelişmeler oluyor, bu sektörde yavaş ve sağlam adımlarla ilerlemeyi istiyorum. Çok sabırlıyımdır, en güzeli olana kadar bekleyeceğimi söyleyebilirim.