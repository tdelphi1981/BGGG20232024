'Aktörün evinde silahlı adamlar var'
 
 ABD’de 12 yaşındaki bir çocuk, ünlü oyuncu Ashton Kutcher’in evinde silahlı adamlar olduğunu iddia ederek polisi işletti. İsmi gizli tutulan çocuk, bugün çocuk mahkemesine çıkarılacak.
  
 İDDİA ASILSIZ ÇIKTI 
 Los Angeles’ta, Ocak ayında "Kutcher’in evinde silahlı adamlar ve patlayıcılar bulunduğu" yönünde telefon alan polis bunun üzerine Kutcher’in evine gitti, ancak iddianın asılsız olduğu ortaya çıktı. Bu olayın ardından 1 hafta sonra da bir bankadan yapılan acil arama üzerine bölgeye giden polis bu telefonun da asılsız olduğunu tespit etti.  Soruşturmasını derinleştiren polis, aslı olmayan telefonların ismi gizli tutulan 12 yaşındaki bir çocuk tarafından yapıldığını ortaya çıkardı. Çocuğun "asılsız bomba tehdidi ve iddialarında bulunma, bilgisayar saldırısı" suçlarıyla çocuk mahkemesine çıkarılacağı bildirildi.
  