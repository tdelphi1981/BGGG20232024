Selen Katırcıoğlu serbest, Çağatay Ulusoy ve Gizem Karaca'ya ek gözaltı süresi!
İstanbul narkotik polisi, dün gerçekleştirdiği operasyonda, aralarında Cenk Eren, Çağatay Ulusoy, Cemal Hünal, "2011 Miss Turkey" güzellik yarışmasında Türkiye 2'nci olan Gizem Karaca ve Selen Katırcıoğlu gibi ünlü isimlerin de aralarında bulunduğu 40 kişi gözaltına alınmıştı.
Cenk Eren, Cemal Hünal ve bir kişi dün emniyetteki ifadesinin ardından serbest kalmıştı. Gözaltına alınan şüphelilerden aralarında Selen Katırcıoğlu'nun da bulunduğu 3 kişi işlemlerinin ardından bu sabah emniyetten serbest kaldı. Selen Katırcıoğlu'nun uyuşturucu kullanmak iddiasıyla gözaltına alındığı öğrenildi.

EK GÖZALTI SÜRESİ ALINDI

Bu arada gözaltında bulunan Çağatay Ulusoy ve Gizem Karaca'nın da aralarında bulunduğu diğer şüpheliler için polis ek gözaltı süresi istedi. Şüphelilerin bir kısmının yarın emniyette adliyeye sevk edilmesi bekleniyor.