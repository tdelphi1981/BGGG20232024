Müslüm Gürses öldü mü?
Dört aydır tedavisi yoğun bakımda süren ünlü sanatçı Müslüm Gürsesin sağlık durumu ağırlaştı. Gürses hakkında çıkan öldü iddialarını yalanlayan Gürsesin doktoru Deniz Şener, Kaybedebiliriz ama şu an hayatta dedi.
Dr. Şener, Gürses'in yoğun bakımdaki tedavisini devam ettiğini ancak durumunun kritik olduğunu her an kaybedebileceklerini belirterek, şunları söyledi:

 "Müslüm beyle ilgili olarak son günlerde olan durumundan farklı bir durum yok. Genel durumu iyi değil. İyiye gitmiyor. Uzun süren bir yoğun bakım sürecini beraber yaşadık. Halen yoğun bakımda. Makine desteğiyle birlikte hayatını sürdürmekte. Genel durum itibariyle iyi değil. Kaybedebiliriz. Ancak şu anda bir beyin ölümü gerçekleşmiş değil. Genel durum itibariyle geçen süreci de düşünürsek durumunun iyi olmadığını ve özellikle son günlerde iyiye gitmediğini görüyoruz. Kaybedebiliriz, bu risk oldukça yüksek. Ama şu anda makinelerin desteğiyle hayatını sürdürmekte."

"MAALESEF ARZU ETTİĞİMİZ İYİLEŞMEYİ SAĞLAYAMADIK"

Bir gazetecinin "Hangi organlarında sorun var?" şeklindeki sorusuna doktor Deniz Şener, "Akciğer sorunumuz tam olarak çözülemedi. Akciğer makinesiyle solunum desteği yapıyoruz. Kanını oksijenlendirerek, bu özel bir makine, onun sayesinde akciğerlerin görevini makineyle sürdürüyoruz. Kolunu bacağını oynatıyor. Ancak bilinci yerinde değil. Solunum desteğini sürdürüyoruz. Tedavisi yoğun bakım şartlarında devam etmekte" diye cevap verdi.


"Menajerinin verdiği bilgiye göre beyin ölümü gerçekleştiği söyleniyor?" şeklindeki soruya ise Şener, "Beyin ölümü için kriterler vardır. Bu kriterler içerisinde beyin ölümü gerçekleşmiş değil. Ama bulgularımız, genel durumunun kötü olması nedeniyle böyle bir algılama ve değerlendirme yapılmış olabilir" yanıtını verdi.


"Sanatçının durumunu kritikleştiren enfeksiyon kapması mıdır yoksa başka bir sebep mi var?' şeklindeki soru üzerine Deniz Şener, "Uzun süren bu yoğun bakım süreci içersinde pek çok komplikasyonla uğraştık. Böbrek yetersizliği, karaciğer yetersizliği, akciğerlerindeki sorunlar, uzun sürecin getirmiş olduğu enfeksiyonlar. Vücut direnci nedeniyle uygulanan tedaviye rağmen bir problemi çözdük başka bir sorun çıktı. dolayısıyla yapılacak tıbbi tedavi olarak yapılması gereken her şey sonuna kadar yapıldı. Ancak kişinin direnciyle ilgili. Maalesef arzu ettiğimiz iyileşmeyi sağlayamadık" dedi.

GÖZYAŞLARI İÇİNDE GELDİ

Çıkan haberler üzerine Gürses'in eşi Muhterem Nur da hastaneye geldi. Ağladığı görülen Nur, girişte basın mensuplarının sorularını yanıtsız bıraktı.

MÜSLÜM GÜRSES HAKKINDA
 
Müslüm Gürses'in gerçek adı Müslüm Akbaş'tır.
 
Son yıllarda bazı pop ve rock tarzındaki parçaları da repertuarına katarak Nilüferin Olmadı Yar isimli şarkısını, Teomanın Paramparça ve Tarkanın İkimizin Yerine adlı çalışmalarını da seslendirdi.
 
1979 yılında ilk defa İsyankar filmiyle kamera karşısına geçen Gürses, toplam 38 sinema filminde rol almıştır.
 
7 Mayıs 1953'de Şanlıurfa'nın Halfeti ilçesi'nin Fıstıközü köyünde kerpiç bir evde dünyaya geldi. Annesinin adı Emine'dir.

Babası Mehmet Akbaş rençberlik yapar, türkü söylemeyi sever, bağlama çalardı. Akbaş çiftinin Müslüm'den sonra Ahmet ve Zeyno adında bir erkek, bir de kız çocukları oldu.
 
Müslüm Gürses'in çocukluğunun ilk yılları Şanlıurfa'da geçti. Gürses üç yaşındayken ekonomik nedenlerden dolayı ailecek Adana'ya göç ettiler.






 
Sanat yaşamının ilk yılları
 
Müslüm Gürses, şarkıcılığa 1965 yilinda, kücük yaşta Adana'da bir çay bahçesinde şarkılar söyleyerek başladı, ayni zamanda Halkevine de gitti. Terzi çıraklığı ve kunduracılık yaptı, o yıllarda bir gazinoda sahneye çıktı. Ayrica ilkokuldan mezun olduktan sonra 14 yaşındayken, 1967 yilinda Adana Aile Çay Bahçesinde düzenlenen yarışmaya katıldı ve birinci oldu. Sesiyle küçük yaşlarda dikkat çeken Gürses kendisiyle yapılan bir röportajda o dönemle ilgili olarak şunları söylemiştir: "İlkokulu bitirdim. Gerisi yok. Adana'da damda yatarken uzun hava okudum. Arkadaşım Halkevine gidiyordu. Ben de gittim. Derken Çukurova Radyosu'nda sanatçı oldum". Soyadını da orada çalışırken Gürses olarak değiştirirler.



 





1967 yılından itibaren TRT-Adana-Çukurova Radyosunda da her hafta Cumartesi günü canlı olarak türküler söyledi. 1968 yılından itibaren piyasaya ilk 45'likleri çıkarmaya başladı. İlk plağı 1968 tarihli "Emmioğlu/Ovada Taşa Basma" plağıdır ve Ömür Plak , Adana basımıdır. Ömür Plak ile toplam 4 adet 45'lik yaptı.
 
İstanbul'a gelen Gürses, Selahattin Sarıkaya 'nın sahibi oldugu Sarıkaya Plak ile 2 adet 45'lik Plak yaptı: "Giyin Kusan Selvi Boylum/Hayatımı Sen Mahvettin" ile "Gitme Gel Gel/Haram Aşk".
 
Daha sonra 1969 yılında yine İstanbul'da Palandöken firması ile çıkış parçası olan "Sevda Yüklü Kervanlar"ı içeren "Sevda Yüklü Kervanlar/Vurma Güzel Vurma" isimli 45'lik Plağı çıktı. Bu plak tam 300.000 adet satarak rekor kırmıştır.
 
Gürses, bu plaktan sonra askerliğini yaptı, tekrar İstanbul'a gelerek aynı firmada plaklarını çıkarmaya devam etti. Palandöken firması ile tam 13, sonra Bestefon firmasi ile tam 4, daha sonra Hülya Plak ile tam 15 ve nihayet Çın Çın Plak ile tam 2 adet 45'lik plak yaptı.
 
Dinleyici kitlesi
 
Müslüm Gürses`in dinleyici kitlesi birçok araştırmaya konu olmuştur. Doktora tezleri dahi yazılmıştır (Mesela 2002/ Bağlam Yayıncılık : Caner Işık / Nuran Erol , " Arabeskin Anlam Dünyası ve Müslüm Gürses Örneği ").
 
1999 yılında Müslüm Gürses in o dönemde 15 yıl boyunca albümlerini çıkardığı Elenor plak firmasıyla yolları ayrıldı.
 
Ocak 2006`da Gönül Teknem adlı albümü Seyhan Müzik etiketiyle raflardaki yerini almıştır.
 
Gürsesin, 2006da yazar Murathan Munganla ortak projesi Aşk Tesadüfleri Sever Pasaj Müzik etiketiyle müzik marketlerdeki yerini aldı. Munganın sözlerini yazdığı, David Bowieden Garbagea, Leonard Cohenden Jane Birkine birçok yabancı müzisyenin bestesini yaptığı şarkıları seslendirdi. Sonra 2009 yılında yine ayni firmadan çarpıcı bir albüm "Sandık" ile Müslüm Gürses sahnelere geri döndü.
 
2010 yılında Kasım ayında yeniden Pasaj Müzik ile "Yalan Dünya" isimli bir albüme imza atmıştır.