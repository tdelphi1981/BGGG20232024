Çığlıkları stüdyoyu inletti
"İmkansız Karaoke" adlı yarışma programına yılanlı suya giren Sevtuğ Kasapbaşoğlu'nun performansı damga vurdu.
Başına geleceklerden habersiz olan Sevtuğ yarışma için kendisine verilen salıncağı önce normal bir salıncak sandı fakat salıncağıyla beraber yılanlı suya daldırılınca olanlar oldu. Genç kadın yılanları görünce şarkıyı bırakıp çığlıklar atmaya başladı. Adeta sinir krizi geçiren Sevtuğ Kasapbaşoğlu, sosyal medyada en çok konuşulan isimlerden olurken etabın sonunda 10 bin TL'lik ödülün de sahibi oldu. Amerika'da Tru TV'de yayınlanan "Killer Karaoke" adlı programın Türkiye versiyonu "İmkansız Karaoke" Türk televizyon tarihinde de bir ilk olarak nitelendirildi.            