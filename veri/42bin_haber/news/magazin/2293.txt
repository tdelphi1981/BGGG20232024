EMRE ALTUĞUN BABASI BOĞULMA TEHLİKESİ ATLATTI
SANATÇI Emre Altuğun babası 80 yaşındaki Tuncer Altuğ, İzmirin Çeşme İlçesindeki evinde içtiği balgam söktürücü sonrası boğazında alerjik reaksiyon gelişmesi nedeniyle boğulma tehlikesi atlattı.
Tuncer Altuğun hemen ameliyata alınıp yaşama döndürüldüğü Devlet Hastanesinin yöneticisi Adıgüzel Demirel, "Müdahale edilmeseydi 5-10 dakika içerisinde boğulabilirdi. Çünkü bu hızla gelişen alerjik bir reaksiyon. Boğazı tamamen kapanıyor, nefes alamıyor ve boğularak ölmesi söz konusu olabiliyor" dedi. 
Emekli diş hekimi Tuncer Altuğ, ilacı içtikten kısa bir süre sonra nefes almakta zorlanınca hemen Çeşme Alper Çizgenakat Devlet Hastanesi Acil Servisine başvurdu. Burada yapılan ilk müdahalesinin ardından kulak burun boğaz uzmanı Opr. Dr. Tolgahan Çatliye haber verildi. Opr. Dr. Çatli de hastayı muayene ettikten sonra trakeostomi (gırtlağın delinerek oksijen verilmesi) açılmasına karar verdi. Acil ameliyata alınan Altuğ, trakeostomi yapılmasıyla hayata döndürüldü. Altuğ daha sonra ileri tetkiklerinin de yapılabilmesi için İzmirde Kent Hastanesine sevk edildi.   
Çeşme Alper Çizgenakat Devlet Hastanesi Yöneticisi Adıgüzel Demirel, Tuncer Altuğun anında yapılan bir müdahaleyle hayata döndürülmesinden dolayı çok mutlu olduklarını söyledi. Demirtaş, yaşananları şöyle anlattı:      
 "Tuncer Altuğ dün (perşembe) saat 09.30-10.00 civarında nefes darlığı çektiğini, nefes almakta zorlandığını ve giderek nefes alamamaya başladığını söyleyerek Acil Servise başvurdu. Acil Servisteki arkadaşlar ilk müdahaleyi yaptıktan sonra KBB uzmanı Opr. Dr. Tolgahan Çatliye haber verdi. Opr. Dr. Çatli hastayı inceledikten sonra akut anjiyo nörotik ödem teşhisini koydu ve acil olarak hastaya trakeostomi açılmasına karar verdi. Aksi takdirde bu anjiyo ödeminin artacağını ve hastanın boğulmasına neden olacağını düşünerek Altuğu acil ameliyata aldı. Tabii bu çok anında ve zamanında yapılan hayat kurtarıcı bir müdahaleydi. Hasta hayat kurtarıcı bu müdahale sonrası rahatladı ve daha iyi nefes almaya başladı. Bu hastalığın süreci biraz fazla sürüyor 10-15 gün gibi. Bu bakımdan hasta yakınlarıyla irtibata geçildi. Bizim hastanemizde mi takip edelim yoksa başka bir merkez de mi? diye sorduk. Hasta yakınları özel bir merkeze götürmek istediler. Biz burada birkaç tedavisini düzenledikten sonra ambulansla hastayı hasta yakınlarının istediği merkeze gönderdik. Basit bir tüplü müdahaleyle hayat kurtaran bir operasyon oldu. Hakikatten çok memnun olduk. Müdahale edilmeseydi 5-10 dakika içerisinde boğulabilirdi. Çünkü bu hızla gelişen alerjik bir reaksiyon. Boğazı tamamen kapanıyor, nefes alamıyor ve boğularak ölmesi söz konusu olabiliyor. Hasta diş hekimi olduğu için bilinçli bir hastaydı. Tuncer Altuğa geçmiş olsun diyoruz ve acil şifalar diliyoruz." 
YOĞUN BAKIMA ALINDI     
İzmir Kent Hastanesi Anestezi ve Reanimasyon Kliniği Sorumlusu Prof. Dr. Ali Reşat Moral, Tuncer Altuğun şikayetleri üzerine Çeşmede ilk müdahalenin yapıldığını ve dün akşam kendilerine getirildiğini söyledi. Prof. Dr. Moral, "Yoğun bakım ünitesinde tedavi altına alındı. Kontrollerini yaptık, ödemde azalma olduğu görüldü. Yarın boğazındaki kanül çekilebilir. Tuncer Altuğun bilinci açık. Tedavisini yapıyoruz. Durumu iyi" dedi. 
Öte yandan sanatçı Emre Altuğun da İstanbuldan İzmire gelerek babasını ziyaret ettiği, doktorlardan bilgi aldığı öğrenildi. 
  
 