Ferdi Özbeğen için...
Ajda Pekkan, Emel Sayın, Ferhat Göçer, Hülya Koçyiğit, Müjde Ar, Müjdat Gezen, Sezen Aksu gibi çok sayıda ünlü ismin davetli olduğu organizasyon, 12 Martta Lares Park Otelin Portofino salonunda yapılacak.
Gecede Özbeğenin piyanosu da satışa çıkacak. Elde edilecek gelir, Okmeydanı Eğitim ve Araştırma Hastanesine bağışlanacak. Sanatçı Ferdi Özbeğen, solunum yetmezliği sebebiyle Okmeydanı Eğitim ve Araştırma Hastanesi Acil Servisine kaldırılmıştı. Doktorları yoğun bakımdaki sanatçının enfeksiyon nedeniyle hayati tehlikesinin olduğunu belirtmişti. 12 yıldır kanserle mücadele eden Türk müziğinin dev ismi Ferdi Özbeğen, son olarak Okmeydanı Eğitim ve Araştırma Hastanesi'nde yaşam ünitesine bağlıydı. Doktorları beyninde ağır hasar olduğunu ve mucize beklediklerini söylediler ancak o mucize gerçekleşmedi. Türk müziğinin duayen isimlerinden Ferdi Özbeğen, 1965 yılında Hürriyet Gazetesi Altın Mikrofon yarışmasıyla müzik piyasasına ilk adımını attı. O günden bugüne 48 yıla, 26 albüm, 3 film sığdırdı. Unutulmuş şarkıları yeniden düzenleyerek seslendirdi; milyonları peşinden sürükledi. Eskimeyen Dost, Seni Terkedeceğim, Yok Yok Yalan Deme, Kandil gibi pek çok klasikleşmiş esere imzasını attı. Kendine has üslubuyla 80'lere damgasını vuran ünlü sanatçı, müzik kariyeri boyunca birçok ödüle layık görüldü.