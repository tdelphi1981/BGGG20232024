Müslüm Gürses'in annesinden şok açıklama
Müslüm Gürses'in üvey annesi Emine Akbaş: Eğer Müslüm'e bir şey olursa hayatıma son veririm
Ünlü sanatçı Müslüm Gürses'in durumunun bu sabah ağırlaşması üzerine memleketi Şanlıurfa'da bulunan yakınları gözyaşlarına boğuldu.

Müslüm Gürses'in üvey annesi Emine Akbaş, "Müslüm'e bir şey olursa ben de kendimi öldürürüm. Allah'a dua ediyorum ona bir şey olmasın onun yerine benim canımı alsın. Her namaza durduğumda Allah'a oğlum için dua ediyorum. Herkesten de bunu istiyorum. Müslüm için bol bol dua etsinler" dedi.

Geçirdiği by-pass ameliyatının ardından 4 ay boyunca yoğun bakımda tutulan sanatçı Müslüm Gürses'in sağlık durumu ciddiyetini korurken Şanlıurfa'nın Halfeti ilçesinde bulunan annesi ve akrabaları tedirgin bir şekilde bekliyor.

Oğlu Müslüm Gürses ile hastalanmadan önce sık sık telefonda görüştüğünü yıl da bir kere de İstanbul'da ziyaretine gittiğini söyleyen Anne Emine Akbaş, "Hastaneye kaldırıldığı günden beri eşiyle telefonda görüşerek kendisinden bilgi alıyorum. Gitmek istedim ama eşi kimseye göstermediklerini söylediği için bekliyorum" diye konuştu.

"Müslüm Baba"nın annesi Emine Akbaş, "bana hep yardım ederdi. Her ay para gönderir, sık sık telefonla arayarak halimi hatırımı sorardı. Sadece bir oğlum var. Ne onun çocuğu var ne benim çocuğum var. Bu sabah durumunun ağır olduğunu öğrenir öğrenmez hemen eşiyle görüştüm. İstanbul'a gitmek için hazırlandım ancak eşi, kimseye göstermediklerini o nedenle beklememi söyledi. Zaten gelinimle hep görüşüyorum. İnşallah oğluma bir şey olmaz da hastaneden çıkınca gidip görürüm" dedi.

Bir torunu olmadığı çok üzgün olduğunu belirten anne Emine Akbaş, "ne benim başka çocuğum var ne de onun çocuğu. Babası da bu duruma çok üzülüyordu, hep bir torunu olsun istiyordu ama olmadı" ifadelerini kullandı.

Müslüm Gürses'in babasıyla 34 yıllık evli olduğunu ve eşi Ahmet Akbaş'ı 4 yıl önce kaybettiğini belirten anne Emine Akbaş, Müslüm Gürses'in en babasının vefatından önce köyüne geldiğini söyledi.