Vefa arıyorum...
 
 Özgür Yusuf CEVAHİR / POSTA İNTERNET 
 
 Tedavi gördüğü Okmeydanı Eğitim ve Araştırma Hastanesi'nde önceki gün 72 yaşında hayatını kaybeden sanatçı Ferdi Özbeğen'i son yolculuğuna uğurlamak için bugün ilk tören Cemal Reşit Rey Konferans Salonu'nda düzenlendi. 
 
 PİYANO VE BEYAZ ÇİÇEKLER
 
 Törene Ferdi Özbeğen’in manevi oğlu Hilmi Özbeğen ile yeğeni Hasan Özbeğen ve sevenleri katıldı. Ferdi Özbeğen’in sahnede yer alan tabutunun yanına piyanosu ve fotoğrafıyla beyaz çiçekler konuldu.
 
 
 Cemal Reşit Rey'de koltukların çoğu boştu...
 
 Ancak salonun büyük bir bölümünün boş olması, Ferdi Özbeğen'in 'Kandil' adlı şarkısını akıllara getirdi. Sözleri Zeki Müren'e ait bu sevilen şarkıda Özbeğen, 'Vefa arıyorum, dost arıyorum' diyordu. 
 
 'HASTAYIM, PARAM AZALDI DEMEYİN' 
 
 Yıllardır Bodrum’da yaşayan ve son dönemlerinde çektiği maddi sıkıntıları kimseye belli etmemeye çalışan Ferdi Özbeğen, Mayıs 2012’de Twitter'da “Dost bildiklerinize sakın ‘Hastayım ve param azaldı’ demeyin. Kaybolurlar anında” diye bir mesaj atarak, üstü kapalı sitemlerini de dile getirmişti. 
 
 FEDON: SALONUN DOLU OLMASINI İSTERDİM
 
 Cemal Reşit Rey'deki törende konuşan sanatçı Fedon, "Bir ömürlük dost değiliz ama 15 yıllık dostuz. Şöhreti yaşadı, yaşattı, eğitti. Ben bir ağabeyimi kaybettim. Fedon olarak hayat boyu onu unutmayacağım. Şarkılarında vefa arıyordu. Ben bugün salonun dolu olmasını isterdim" dedi.
 
 İŞTE 'KANDİL' ŞARKISI - Dinleyin 
 
 Gün ışığında yola koyuldum
 Elimde kandil gözümde mendil
 Vefa arıyorum, dost arıyorum
 Şefkat arıyorum, aşk arıyorum
 
 Vefa, uzaklarda kalan bir his
 Dost, eski şarkılardan bir iz
 Şefkatse bardaki sarışın kız
 
 Dizlerimde derman
 Kandilimde yağ bitti
 Bulamadım gitti
 
 Vefa arıyorum, dost arıyorum
 Şefkat arıyorum, aşk arıyorum
 
 >> TÖRENDEN KARELER İÇİN TIKLAYINIZ
 
 >> SON YOLCULUĞUNA BÖYLE UĞURLANDI 
 
 >> DUYGULARINI BÖYLE DİLE GETİRDİLER
  