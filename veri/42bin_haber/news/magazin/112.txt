Tarkana Ertaşlı bozlak teklifi
Eylül ayında vefat eden Bozkırın Tezenesi Neşet Ertaş için bir saygı albümü hazırlanıyor. Projenin mimarı Hasan Saltık, Tarkanın da okuyacağı bir bozlakla albümde yer almasını istiyor.
KALAN Müzikin sahibi Hasan Saltık, eylül ayında vefat eden halk müziğinin efsane ismi Neşet Ertaşı bir tribute albümle anmak için kolları sıvadı. Saltık, pop ve rock şarkıcılarından halk müziği sanatçılarına çok sayıda ismin yer alacağı albümün iki CDden oluşacağını ve önümüzdeki yaz çıkacağını açıkladı. Bu albüm, Neşet Ertaşın ölümünden önce üzerinde konuştuğumuz bir projeydi. Birçok yapımcı firmanın böyle bir albüm hazırladığı haberleri çıktı ama Ertaşın eser hakları bizde diyen Saltık, çalışmada yer alacak isimlerin de yavaş yavaş belli olmaya başladığını söyledi: Neşet Ertaş en çok Kardeş Türküler ve Cengiz Özkanın sesini severdi. Onlar kesinlikle albümde olacak.     

Sertab kabul etti

Hasan Saltıkın projeye katılmasını en çok istediği isimlerden biri de Tarkan: Albüm iki CDden oluşacak. Birinde çok bilinen türküleri, diğerinde ise bozlakları ve daha zor okunan eserleri yer alacak. Özellikle bozlak okumasını istediğim kişi, Tarkan. Kendisine yakında teklif götüreceğiz. Sertab Erenere de teklif ettik, Seve seve dedi. 

DMC ve Kral da destek veriyor
Hasan Saltık, 74 yaşında aramızdan ayrılan Neşet Ertaş anısına hazırlanan albüm için birçok şirketin seferber olduğunu söyledi: Projeye Kral TV ve DMC de destek veriyor. Söz konusu Neşet Ertaş olunca, herkesin koşa koşa bu projenin içinde olacağını düşünüyorum. 
  
             