Hakan Şükür'e bir destek de İbrahim Tatlıses'ten
Ünlü sanatçı İbrahim Tatlıses, Hakan Şükür'e Türklükle ilgili tartışma yaratan sözleri nedeniyle destek verdi.
Tatlıses twitter'dan şöyle yazdı:

"Bir Hakan Şükür'dür gidiyor yok efendim Arnavut'um demiş ne yapsın adam aslını inkar mı etsin Türküm diyor, milli formamızı giyiyor daha ne?

Adamın ne dediğine bakmam ne yaptığına bakarım. bence çoğu Türk'ten daha Türk!! Naim Süleymanoğlu'nu rahmetli Cumhurbaşkanı Sayın Özal, getirtmişti o da bizi dünya Halter şampiyonu yaptı. Hakan'ın hanımı Türk, çocukları Türk Arnavut'um dediyse ne oldu kıyamet mi koptu?

Adama yük vermişler adam ben eşek miyim demiş, Adama görev vermişler adam grev mi var demiş"



















HAKAN ŞÜKÜR NE DEMİŞTİ?

"Bugün yapılmak istenenleri hiç kimsenin kenara atmaması lazım. Ama buradan güç alan başka düşünceler de var. Yani bunun böyle olmasını istemeyen düşüncelerde var. Bizim hassasiyetlerimiz belli. Ülkeyi, bütünlüğü, mezhebi, dini, dili, ırkı ne olursa olsun, etnik kökeni ne olursa olsun, beraber yaşama, beraber bazı şeyleri çözme adına çok önemli. Bugün çok net görüyorsunuz kamuoyunda. Kolay bir süreç değil. Sizin attığınız adımlara ne kadar adım gelecek onu hep beraber göreceğiz. İnşallah daha sık beraber olur, daha fazla sorunlarımızı konuşup bu dostluğu kardeşliği pekiştirmek istiyoruz. Başta Kürt kardeşlerimizle olmak üzere. Ben bir Arnavut'um. Aslında bu açıdan bakarsanız Türk değilim. Ama bu topraklarda ekmek yedim. Bu topraklarda yaşıyorum. Geçmiş dönemde kalıplara bölünmüşlük nasıl varsa, etnik kökenlere bölünmüşlükte maalesef oldu. Bunları yönetmek çok zor. Herkes bir hak arayışı içinde oldu. Bunları devlet olarak vermek ve kafa yormak, bunlarla ilgili çalışma yapmak zorundasınız. Bugünün iktidarı olarak bizde bunu yapıyoruz."