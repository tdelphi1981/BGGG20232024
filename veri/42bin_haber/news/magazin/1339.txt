'Popstar Alaturka'nın jürisi para basacak!
 
 Demet Akalın, eşi Okan Kurt, Serdar Ortaç ve nişanlısı Chloe önceki akşam Etiler Yüzevler Kebapçısı’nda bir araya geldiler. Demet Akalın ile Okan Kurt evliliklerinin 9. ayını kutladı. Serdar Ortaç sevgilisi Chloe’ye taktığı 10 bin TL’lik yüzüğü gösterip “Yaz sonu evleniyoruz” dedi. Çiftlerin buluşma nedeni; Mart’ta Star TV’de başlayacak ‘Popstar Alaturka’ydı. 
 REKLAMDAN DA KAZANACAKLAR 
  
 Orhan Gencebay, Bülent Ersoy, Serdar Ortaç ve Demet Akalın ‘Popstar Alaturka’da jüri üyeliği yapma karşılığında haftalık 100’er bin TL alacaklar. Yani kişi başına aylık 400 bin TL kazanacaklar. Tüm starların aylık toplam maaşı ise 1 milyon 600 bin TL’ye geliyor. ‘Popstar Alaturka’nın yıldızları bu paranın yanısıra reklamlardan da pay alacaklar. 
 POSTA/Uğur KOTAN