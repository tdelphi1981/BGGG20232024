Levent Yüksel'den 'Beş Duyu'
Levent Yüksel Kasım 2012de yayımladığı Topyekün albümünün ikinci video klibini Beş Duyu isimli şarkısına çekti.
Kasım 2012de Esen Müzik etiketiyle yayımladığı yeni albümüyle uzun süren suskunluğunu sona erdiren ve albümle aynı adı taşıyan Topyekün isimli şarkısını kliplendiren Levent Yüksel, albümünün ikinci video klibi Beş Duyu için kamera karşısına geçti. Söz ve müziği Halil Koçak, düzenlemeleri Levent Yüksel ve Mustafa Ceceli imzası taşıyan şarkının klip çekiminde 20 kişilik set ekibi görev alırken, klibin yönetmenliğini Lara Sayılgan, görüntü yönetmenliğini ise Bilal Eroğlu üstlendi. 
Video klipte, Levent Yüksele oyuncu Sedef Canbaz eşlik etti. Sevgilisiyle dolaştığı yerlerde yalnız yürüyen ve onu düşünen bir adamın duygu durumunun, beraberinde sevgilisiyle güzel anlarının anlatıldığı klip, Tarihi Galata Köprüsü, Ortaköy ve Beyoğlu sokaklarında geçiyor.