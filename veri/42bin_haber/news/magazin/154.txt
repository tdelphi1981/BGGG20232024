Hürrem ile sevgilisi saldırıya uğradı
Star TV'deki 'Muhteşem Yüzyıl'ın 'Hürrem Sultan'ı Meryem Uzerli ile sevgilisi Can Ateş önceki akşam Beyoğlu'ndaki 'Propaganda' adlı barın açılış davetine katıldı 
 01.30’da bardan ayrılıp İstiklal Caddesi’nde yürümeye başladılar. Tam Asmalımescit’e geldikleri sırada yollarını önce çalgıcılar kesti. Ayaküstü ‘Hürrem Abla’ diye şarkı söylemeye başladılar. 
 Sevgilisini tutmaya çalıştı 
  
 Çift şarkılı-türkülü karşılamaya gülerken kalabalık arasından bir kadın Can Ateş’in üzerine saldırdı. Neye uğradığını şaşıran Can Ateş’i sevgilisi Meryem Uzerli “Can sakin ol, tamam bir şey yok” diye tutmaya çalıştı. Ancak kadın öyle saldırgandı ki başarılı olamadı. Kadının daha önce aynı noktada Hakan Yılmaz ve Sezen Aksu’ya saldıran Ayşe adlı kişi olduğu ortaya çıktı. 
 Uğur KOTAN/ POSTA