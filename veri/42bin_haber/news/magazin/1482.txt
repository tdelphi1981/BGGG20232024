Sibel Can Broadway sahnesinde!
 
 Yönetmenliğini İzlandalı Thor Saevarsson’un, görüntü yönetmeliğini ise  Danimarkalı Baldur Eythorsson’un yaptığı çekimler, pahalı prodüksüyonu ve Broadway gösterilerini aratmayan görkemiyle göz dolduracak. Devlet Opera ve Balesi ile çalışan sanat yönetmeni Zeki Sarayoğlu’nun tasarladığı sahnenin kurulması tam bir haftayı buldu. 
 Ünlü koreograf Mişa Ceban’ın iki gün süren provaları sırasında 20 dansçı,  daha sonra Sibel Can ile birlikte sahne aldı.  Sahnede uzun ışıltılı bir elbise giyen Sibel Can ‘Bir tam gün süren çekimlerde çok yorulduk, ama inanılmaz güzel bir iş çıktı ortaya. ‘dedi.
 
 MUHTEŞEM KOSTÜMLER! 
 Reklam filminin kostüm tasarımlarını Musteşem Yüzyıl dizisinde de imzası bulunan Serdar Başbuğ yaparken, ön hazırlık için yine uzun bir süre harcandı. Kostümler reklam filminde yer alan bayan dansçılar için özel olarak diktirilirken, başlarındaki aksesuarlar için ise ayrı bir ekip  çalıştırıldı. Dansçıların ayakkabıları özel dans ayakkabıları yapan bir firma tarafından tasarlanırken, erkek dansçıların takım elbiseleri Ramsey tarafından tedarik edildi.