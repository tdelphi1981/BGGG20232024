Yakışıklı oyuncu, Swift'i reddetti
 
 RadarOnline sitesinde yer alan habere göre, MTV Müzik ödüllerinde En İyi Kadın Şarkıcı ödülünü kazanan 23 yaşındaki Taylor Swift, 38 yaşındaki Bradley Cooper ile 'iyi bir ilişki' yaşayabileceğine inanıyordu.
 
 Tüm dünyada beğeniyle izlenen ve 4 arkadaşın sarhoş geçen bir geceden sonra yaşadığı çılgınlıkları anlatan “Hangover – Felekten Bir Gece” filminin yıldızı Bradley Cooper'ın, Swift'i çok genç bulduğu ve yaşına yakın biriyle ciddi bir ilişki yaşamak istediği belirtiliyor.
 
 Avustralyalı şarkıcı Taylor Swift'in ismi son olarak One Direction grubunun yakışıklı üyesi Harry Styles ile anılmıştı.
 
 Geçtiğimiz günlerde kendi anne ve babasınınki gibi sonsuza kadar sürecek bir aşk aradığını söyleyen Bradley Cooper ve Zoe Saldana ise geçtiğimiz ay ayrıldı. Çift, Eylül 2011'de film setinde yakınlaşmış, Ocak 2012'de de ilişkilerini açıklamıştı.
 
 Cooper, daha önce ise oyuncu Renée Zellweger ile bir yılı aşkın süre birlikte oldu. Cooper, 2006 yılında Jennifer Esposito ile evlenmişti. Çift, bir yıldan kısa süre evli kalmıştı.
 
 2011 yılında yaşayan en seksi erkek seçilen Cooper, Hollywood’un en gözde aktörleri arasında gösteriliyor.