Ünlü oyuncu yoğun bakımda
Altın Küre ödüllü ABD'li ünlü oyuncu Burt Reynolds geçirdiği ağır grip nedeniyle yoğun bakıma alındı.
Florida'da ismi açıklanmayan bir hastaneye yatırılan 76 yaşındaki oyuncunun menajeri, "Rahatsızlığı sonrasında aşırı sıvı kaybına uğradı ve hastaneye kaldırıldı. Ancak durumu ağırlaşınca yoğun bakıma alındı. 24 saat içinde normal odaya alınmasını bekliyoruz" dedi. Ünlü oyuncu Reynolds, 1970'lerde rol aldığı "Deliverance" ve "The Longest Yard" filmleri ile dünya çapında isim yapmıştı.