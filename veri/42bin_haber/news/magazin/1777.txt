Ünlü çiftin kayak keyfi
OYUNCU ve Sunucu Pınar Altuğ, eşi Yağmur Atacan ve 4 yaşındaki kızları Su ile Uludağ'da tatil yapıyor. Yağmur Atacan, kayak tutkusu ile tanınan Pınar Altuğ'u kaymaya kendisi hazırlarken, Altuğ ise bu yıl kayak öğrenen kızları Su'nun, cep telefonu ile bol bol fotoğrafını çekti.
Uludağ yarıyıl tatilinde şöhretleri de ağırlıyor. Tatil için eşi Yağmur Atacan ve kızları Su ile Uludağ'a gelen Pınar Altuğ, günlerini kayak yaparak geçiriyor. Her yıl Uludağ'a gelen Pınar Altuğ'u kayağa eşi Yağmur Atacan özel olarak hazırlarken, telesiyej ile zirveye çıkan çift, kayak yaparak eğleniyor. Pınar Altuğ kızı Su'ya da bu yıl kayak öğretiyor. Su için özel kayak hocası tutan Pınar Altuğ, kızı kayak dersi alırken bol bol fotoğrafını çekti.

Uludağ'da iki gün dinleneceğini söyleyen Pınar Altuğ, daha sonra İstanbul'a döneceğini belirtti.