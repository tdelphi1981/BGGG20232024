Kadınlar daha zeki
Arkadaşınızla bir kafeye gittiniz. Her şey normalken, arkadaşınız birden garip davranışlar sergilemeye başladı. Durun, hemen delirdi diye düşünmeyin, belki de Şanslı Masaya oturmuşsunuzdur! Sinan Çalışkanoğlu ile Orçun Kaptanın sunduğu Şanslı Masa, bu akşam ekrana dönüyor. Program, yeni bölümleriyle her cumartesi Kanal D ekranında olacak.
Şanslı Masanın kurmaca olduğu yönünde dedikodular çıktı, programın detaylarına girmeden önce bu konuya açıklık getirir misiniz?

Sinan Çalışkanoğlu: Şanslı Masa, hiçbir zaman kurmaca bir iş olmadı. Biz her zaman gittiğimiz mekânda rastgele seçtiğimiz kişilerle yarıştık ama bunu kimseye anlatamadık. Bu, çok fazla örneği olan bir iş değil. O yüzden böyle dedikoduların çıkması normal geliyor bana.

Orçun Kaptan: Böyle bir işin kurmaca olma şansı yok ki. Kurmaca olabilmesi için masaya oturanların gerçekten çok iyi oyuncu olması lazım. Bu işin özü, doğal olmak üzerine.       
  
Hep aynı yerde mi çekim yapıyorsunuz?       

Orçun: Yok, Türkiyenin yüzde 60ını gezdik neredeyse. Malatya, Antep, Hatay, Adana... Kıbrısa da gittik. 

ANADOLUDA SOHBETLER DAHA SICAK OLUYOR

En çok eğlendiğiniz şehir hangisiydi?

Orçun: Kıbrıs çok eğlenceliydi. Urfa da aynı şekilde. 

Sinan: Kendine ait bir dili ve aksanı olan yerlerde çok daha fazla eğlenebiliyorsunuz. Özellikle Anadoluda sohbetler daha sıcak oluyor. Onların ilişkileri çok yabancılaşmamış. 

Hiç ekrana yansıtmadığınız nahoş olaylar yaşadığınız oldu mu?

Orçun: Yok, olmadı öyle şeyler. Masaya oturanların öyle ya da böyle bir ilişkileri olduğu için birbirlerine karşı bir toleransları oluyor. Biz de zaten olayları nahoş hale getirmemek için insanların sinir seviyelerini ölçüp biçiyoruz. Oraya varmasına mahal vermeden, tatlı tatlı devam etmeye çalışıyoruz. 

Sinan: Bir de yarışmacı, karşısındaki kişinin nereye kadar gidebileceğini bildiğinden, ona göre davranıyor.

İLK BULUŞMADA ŞANSLI MASAYA OTURDULAR

Yarışmacıya verdiğiniz komutları sizler mi buluyorsunuz, yoksa bir metin ekibiniz mi var?

Orçun: Böyle bir işin metin olma şansı yok. Siz iki erkek üzerinden bir metin kurarsınız ama masaya iki kadın oturabilir. Masaya kimin oturacağını bilmiyoruz ki.
Sinan: Komutları, masanın sinerjisine göre belirliyoruz. 

Şimdiye kadar yaşanan en garip gelen olay neydi?

Sinan: Bir keresinde bir kadınla yarıştık, karşısında oturan adam cep telefonuyla mesajlaşıyordu. Kadına Cep telefonunu elinden al ki seni dinlesin dedik, aldı. Adam Sakın o mesaja bakma diye tepki gösterdi ama kadın baktı ve programda olduğu için hiçbir şey demedi. 

Orçun: Bir keresinde de masaya bir erkekle bir kız oturdu. Biz onları sevgili zannediyorduk. Meğer sanal ortamda tanışmışlar ve ilk görüşmeleriymiş...

KADININ GÖĞÜSLERİNİ SİGORTALAYACAKTI!

Peki komut verirken Yok artık bunu yapmazlar dediğiniz ama yapılan şeyler oldu mu?

Sinan: Oldu. Sigorta için gelen bir adam, karşısındaki kadının göğüslerini sigortalamaya kadar gitti, çok enteresandı.

Program sonunda Birbirimizi daha iyi tanıdık diyenler de çıkıyordur mutlaka...

Sinan: Çıkmaz mı... Evlenmek üzere olan bir çift vardı Çorluda. Evlilik hazırlığı sürecinde birbirlerini çok yıpratmışlar belli ki. Kızda büyük bir sinir vardı. O akşam yemeğe gidilecekmiş. Kız Bizim evde yiyelim diyor, erkek kendi evlerinde yemek istiyor. Bizden bir arkadaşı masaya gönderdik, erkeğin eski kız arkadaşı diye. Kızda kaybetme korkusu oluştu. Programdan sonra birbirlerine sarıldılar.

BEN OLSAM O MASADAN KALKAR GİDERDİM

Şanslı Masaya oturan kişi siz olsaydınız, kabul eder miydiniz yarışmayı, o kulaklığı takıp verilen komutları yerine getirmeyi?

Sinan: Bana kulaklık takılacak, karşımda da annem oturacak, onun tahammül sınırlarını zorlayacağım... Hayır, ben yapmazdım. Ya da kız arkadaşım öyle bir şey yapsa, masadan kalkar giderdim. Benim yapım öyle. O noktaya getirmem kendimi. 

Orçun: Bir gün eşim bana yaptı bunu. Bizim programda yarışmacılara söylediğimiz gibi üç kelime bulmuş, kendi çapında o kelimelerle ilk iki etabı geçti. Saçmalama noktasına geldiğinde Ne yapıyorsun? diye tepki gösterdim.

Sizler oyuncusunuz, Şanslı Masada bir nevi moderatörlük yapıyorsunuz. Oyunculuğunuza katkısı oluyor mu bu programın?

Orçun: 15 yılda yapabileceğimiz gözlemi bu programla 1,5 yılda yapmış olduk. Çok şey kattı bize.  
GÜÇ KADINLARDA

Yarışmada, kadınlar mı daha tepkili oluyor, erkekler mi?

Sinan: Yarışan kadın olunca, karşısındaki erkekte Ne yapıyorsun, insanlar bize bakıyor gibi bir tepki oluyor. Kadın belki de delirmiş orada ama adam kendi evinde deliri ima ediyor. Yarışan erkek olduğunda ise kadın onu anlamaya çalışıyor. Kadınların tahammül gücü daha yüksek.

Orçun: Ben bu programda şunu fark ettim; kadınlar daha zeki ve güç onlarda. 

Peki espri anlayışı hangi cinste daha yüksek sizce?

Orçun, Sinan: Kadınlarda... Kadının yaptırım gücü daha yüksek, zekası daha kıvrak, espri anlayışı daha iyi.  
OĞLUM BİR HAFTADA KUKLAYA ÇEVİRDİ BİZİ

Orçun Bey, yeni baba oldunuz. Gözünüz aydın. Kızınız mı oldu oğlunuz mu?

Orçun: Bir oğlum oldu. 31 Ekimde doğdu.

İleride sizin gibi oyuncu olmasını ister misiniz oğlunuzun?

Orçun: Oyuncu zaten. Bir haftada kuklaya çevirdi bizi. 

Sinan: Ben de amcası olarak, buradan onu çok sevdiğimi söylüyorum.