Yiyecek paramızı heykele yatıracağız
İstanbul'da bir kez daha kapılarını sanatseverlere açan Çağdaş Sanat Fuarı Contemporary, magazin dünyasının ünlülerini de ağırlıyor.
Fuarın önceki günlü 'ağır misafirleri' Cem Yılmaz ile eşi Ahu Yağtu oldu.  Çift en çok, sergilenen heykellerle ilgilendi. 
 
Yılmaz ve Yağtu minik oğulları Kemal için henüz hiçbir sanat eseri satın almadıklarını söyleyerek "Buradan Kemal için heykel alıp ilk doğum gününü beklemeden hediye etmeyi düşünüyoruz" dedi. 
Yılmaz bu sırada da yaptığı esprilerle etrafını kırdı geçirdi. Ünlü komedyen "Burada alışveriş yapmak için ne kadar bütçe ayırdınız" sorusuna "Bu ay için ayırdığımız mutfak masrafını burada harcayacağız" diye cevap erdi.  
Uzun süredir sanat eseri koleksiyonu yapan Cem Yılmaz bu eserleri "günün birinde para eder" diye düşünerek satın almadığını da sözlerine ekledi. Yılmaz sanat eseri seçerken "yarın bu kadar değerlenir" diye düşünerek değil "yüreğinin götürdüğü yere" giderek seçtiğini söyledi.   
Çağdaş Sanat Fuarı'nın ilk gün ziyaretçileri arasında Cem Yılmaz'ın yanısıra Beren Saat ve Erol Evgin gibi ünlüler de vardı. 
Contemporary İstanbul,  Lütfi Kırdar Kongre ve Sergi Sarayı'nda 25 Kasım'a kadar sürecek.  
102 ÇAĞDAŞ SANAT GALERİSİ KATILIYOR 
 