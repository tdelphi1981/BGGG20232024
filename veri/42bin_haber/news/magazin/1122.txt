Ünlü manken günah çıkardı
 
 Dünyanın en tanınmış 42 yaşındaki süper modeli Naomi Campbell, Elle dergisinin Amerika edisyonuna birbirinden farklı pozlar verdi.
 
 Çekimlerde Zac Posen, Alexander McQueen, Louis Vuitton ve birçok ünlü tasarımcının kreasyonlarıyla objektiflere poz veren Campbel, Siyah-beyaz fotoğrafların bulunduğu çekimin yanı sıra dergiye röportaj da verdi.
 
 İngiliz basınından The Daily Mail sitesinde yer alan habere göre; yaşamı boyunca sürekli olarak anıldığı ''cep telefonu fırlatma'' olayına ilişkin de itirafta bulunan süpermodel, ''Bu olaydan asla uzaklaşamam. O benim eski yaşamımın bir parçası. Ama her zaman pişmanım ve vicdan azabı çekiyorum.'' şeklinde konuştu. 
  
 .
 
 2007 yılında kayıp kot pantolonu nedeniyle yardımcısı Anna'ya cep telefonu fırlatan ve davada suçlu bulunarak 5 gün kamu görevi zorunluluğuyla yerleri temizleyen Campbell, bir daha asla o duruma düşmek istemediğini sözlerine ekledi.
 
 The Face isimli reality şov programını sürdüren Campbell, diğer modellerin programlarını takip edemediğini söyledi ve ekledi; ''Diğer modellerin reality şovlarını izlemiyorum. Ama eğer Tyra Banks'i sorarsanız, aynı renkte bir kadın olarak onunla gurur duyuyorum. Kızlara büyük seçenekler sunuyor. Tanrı onu korusun''