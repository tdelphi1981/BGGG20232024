'Yaşadığım en büyük acıydı'
 
 Şu sıralar Super Bowl için konser vermeye hazırlanan Beyonce, düşükle sonuçlanan ilk hamileliği hakkında konuştu. 
 İngiliz basınından The Daily Mail sitesinde yer alan habere göre, kısa bir süre önce bir kız çocuğu dünyaya getiren Beyonce'un ilk hamileliği kötü sonuçlanmıştı. Hayatını anlattığı bir belgeselin hazırlıkları içinde olan şarkıcı, yaşadığı bu acı deneyim hakkında ilk kez konuştu. Şarkıcı Jay-Z ile 2008 yılında evlenen Beyonce konu ile ilgili olarak, "Yaklaşık 2 yıl önce ilk kez hamile kaldım. Karnımdaki çocuğumun kalp atışlarını duydum. Bu hayatımda duyduğum en güzel müzikti" dedi. 
 Hamile olduğunu öğrendiğinde çok sevindiğini ve heyecanlandığını kaydeden Beyonce, bebeği için isim düşünerek, planlar yapmaya başladığını belirtti. Ancak bir süre sonra kontrol için doktora giden şarkıcı, bebeğinin kalbinin artık atmadığını öğrendi. Hamileliğinin erken dönemlerinde yaşanan bu olaya rağmen yıkılan şarkıcı, uzun süre toparlayamadığını söyledi. Beyonce, kısa bir süre önce dünyaya gelen ve Blue Ivy adını verdiği kızına hamile olduğunu ilk öğrendiğinde, ilk kaybı nedeniyle sevinç ve paniği aynı anda yaşadığını ifade etti.