İbo ile Demet arasında neler oluyor?
 
 Demet Akalın'ın "Giderli 16" isimli albümünün çıkış şarkısı "Türkan", İbrahim Tatlıses ile 5 yıldır süren küslüğünü bitirdi.
 
 Her şey Tatlıses'in haftasonu twitter sayfasına "TV’lerde bir klip dönüyor o şarkı çıktı mı; neşem yerine geliyor. 'Ah o Türkan yok mu Türkan... Hem güzel yazılmış, hem de güzel yorumlamış süpper" yazmasıyla başladı. 
 
 
 Tatlıses'in kendisine uzattığı zeytin dalına kayıtsız kalmayan Akalın, "İmparator İbrahim Tatlıses'e samimi Türkan tweet'e için teşekkürler,sevindik bak akşam akşam" yazdı.
 
 Akalın, Giderli 16 albümündeki Türkan şarkısını çok sevdiğini söyleyen İbrahim Tatlıses’e Vur Gitsin Beni şarkısıyla karşı jest yaptı.
 
 Altına ise “Sen de uzaklardan sev gitsin beni… Kimler bırakıp da beni terk etmedi ki sen de bir kenara at gitsin beni… Tatlıses dinleniyor sabah sabah” diye  yazdı. 
 
 
 İkilinin arası 2008 yılında Akalın'ın "İbo’nun uçağı leş gibi kokuyor" sözlerinin ardından Tatlıses'in verdiği "Ben leş uçağa binmem. Demet benim nasıl binici olduğumu iyi bilir” cevabıyla bozulmuştu.
 
 Çok sinirlenen Akalın, uğradığı silahlı saldırı sonrası sol tarafı felç kalan Tatlıses'i ziyarete bile gitmemiş.Hatta Tatlıses bastonuyla "Kral TV Müzik Ödülleri"nde sahneye çıktığında attığı "Cennet de cehennem de bu dünyada" tweet'iyle onu hala affetmediğini göstermişti.