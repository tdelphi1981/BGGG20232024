Galip Derviş geliyor
Kanal Dde çok yakında yeni bir komedi dizisi başlıyor. Altın Küre ve Emmy ödüllü Monktan uyarlanan Galip Derviş adlı bu iddialı yapımın başrollerinde Engin Günaydın, Algı Eke, Orhan Güner ve Ersin Korkut var.
Amerikada 2002-2009 yılları arasında 8 sezon yayınlanan ve her sezon izlenme rekorları kıran, Altın Küre ve Emmy ödüllü Monk, Galip Derviş adıyla Türk televizyonlarına uyarlandı. Dizi çok yakında Kanal Dde başlıyor. Format hakları NBC Universalden satın alınan bu iddialı komedi polisiye dizisinde, Engin Günaydın Galip Derviş, Algı Eke Hülya, Orhan Güner Başkomiser İzzet ve Ersin Korkut da Komiser Ahmet karakterlerini canlandıracak. Dizinin başkahramanı da eski bir komiser olan ve obsesif kompulsif kişilik bozukluğu nedeni ile açığa alınan Galip Derviş olacak.

İŞTE GALİP DERVİŞ'İN OYUNCU KADROSU FOTO-GALERİ     

Hikayenin detayları ise şöyle: Galip Derviş, sayısız fobi ve takıntılarıyla zaman zaman komik durumlara düşse de, belki de görülebilecek en şaşırtıcı, en akıl almaz, en zeki adam. Kelimenin tam anlamı ile bir dâhi! Çözülmesi imkânsızmış gibi görünen her vakada, hemen akla gelen ilk ve tek isim. Teşkilatın gözbebeği. 
Ancak bir sabah gelen bir haberle bütün dünyası altüst olur. Hayatının aşkı, karısı Belgini, arabasına konulan bir bombanın patlatılması sonucu kaybeder. Bu korkunç travma yüzünden, Dervişin bütün takıntı ve fobileri katlanarak geri döner. Sonucunda da açığa alınır. Artık polis değildir. Görevden alınması, Belginin kaybıyla baş etmeye çalışan Derviş için ikinci büyük yıkım olur. Fakat Dervişin bir gün düzeleceğine ve yeniden polis olabileceğine inanan Başkomiser İzzet, onu yalnız bırakmaz. Onu çekip çevirmesi, toparlaması için hemşire Hülyayı tutar. Derviş ise Belginden sonra ilk kez birinin yanında bu kadar rahattır. İkisi, zamanla çok iyi bir ikili olur. 

Derviş, her ne kadar artık fiilen polis olmasa da, üstün zekası, yeteneği ve Hülyanın desteğiyle, teşkilata gelen önemli, çözümsüz davalara danışmanlık yapmaya başlar. Bulaştığı her olayı çözer ve çözdüğü her vakada tekrar polisliğe iade edileceğinin hayalini kurarken, karısının katilini de aramaya devam eder. 
Milyonların yeni ekran tutkusu olmaya aday olan dizinin yönetmenliğini Barış Pirhasan, senaryo uyarlamasını Ahmet Saatçioğlu yapıyor. Yapımında ise Barakuda Filmin imzası var.  
    
KİM KİMDİR
Engin Günaydın (Galip Derviş), Algı Eke (Hülya Uçar), Orhan Güner (Başkomiser İzzet Merdan), Ersin Korkut (Komiser Ahmet Tekin), Deniz Türkali (Pervin UçarHülyanın Annesi), Ege Gürel (Yusuf EkizHülyanın oğlu), Levent Öktem (Psikolog Dr. Fırat), Setenay İnal (Belgin DervişGalipin eşi), Barış Başar (Komiser Ali), İrem Şentürk (Çaycı Neşe)... İLK GÖRÜNTÜLER YAYINLANDI