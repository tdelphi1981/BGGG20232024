IMDb operasyonu Şahanı isyan ettirdi
Şahan Gökbakar, 3 milyon sınıra yaklaşan yeni filmi Celal ile Cerene IMDbde toplu düşük oy vererek sonuncu yapmaya çalışan grup için hukuka başvurma kararı aldı.

ÜNLÜ OYUNCU FİLMİ İÇİN DÜŞÜK PUAN VERENLERE ATEŞ PÜSKÜRDÜ
Ünlü oyuncu, yazılı bir açıklama yaparak gelişmeleri değerlendirdi. Açıklamada şu ifadeler yer aldı: Internet Movie Database Internet Film Veri Tabanı, kısaca IMDb, tüm ülkelerin ve tüm dönemlerin filmleri hakkında bilgiler barındıran halka açık bir veritabanıdır. Üye olmaksızın, bu siteyi kullanan insanlar, aynı zamanda bu veritabanında yer alan filmler ile oy da kullanabilir. Dolayısıyla  IMDb, dünyanın en iyi filmleri ya da dünyanın en kötü filmleri tarzında herhangi bir seçim, sıralama ya da belirleme yapmaz. Kötü niyetli kişiler istedikleri takdirde herhangi bir filmi birinci ya da sonuncu sıraya çekebilir...
Herkes hesabını verecek
İlk günlerde bu sitede 10 üzerinden 7 beğeni puanı alan Celal ile Ceren, kendilerini sözlük yazarı olarak nitelendiren kişilerin organize saldırına uğramıştır... Amaçları Celal ile Ceren, IMDbde tüm zamanların en kötü oy alan filmi yapmaktır... Planlı şekilde ticari itibarımızı zedelemeye çalışan kişiler ve bu tip saldırı planlarına ev sahipliği yapan internet siteleri imtiyaz sahipleri  hakkında yasal işlem başlatılmıştır.
Bir Şahanımız var akıllara zarar!..
İnternette Celal ile Ceren hakkındaki olumsuz tweetlerin ardı arkası kesilmiyor. İşte onlardan bazıları...
- IMDB mi, çok da tın diye tepki veren bir Şahan Gökbakarımız var. Akıllara zarar. Ozancan Demirışık @RobotGiskard
-Nam-ı diğer Recep İvedikin yeni filmi IMDB Bottom 100e girmiş. Beter olsun. İnsan içine çıkamasınlar. Yüklenin 1e. Devrim Giritli
CELAL İLE CEREN ÜMRANİYEDE HALKLA BULUŞUYOR
VİZYONA girdiği 18 Ocaktan bu yana büyük ilgi gören Celal ile Ceren, bu akşam saat 19:00da Ümraniye Meydan Alışveriş Merkezindeki Cinemaximumda halk galası yapacak. Film, 19 Ocakta Kanyon Alışveriş Merkezinde düzenlenen gala sonrasında vizyona girmişti. Filmin konusu şöyle... Babasının dükkanında çalışan Celalle, büyük bir yapı markette departman sorumlusu olarak çalışan Ceren yaklaşık altı yıldır birliktedirler. Evlenmeye karar veren genç çiftin bu kararı da yakın arkadaşları yüzünden suya düşer.