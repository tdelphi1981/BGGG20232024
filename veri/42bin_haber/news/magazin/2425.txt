8. Dağ Filmleri Festivali bugün başlıyor
8. Dağ Filmleri Festivali bugün başlıyor. 3 Mart'a kadar sürecek Festival'de ödül rekortmeni filmlerin yanı sıra macera ile adrenalin dolu toplam 41 film ücretsiz gösterilecek.
Dağ Kültürü Derneği ile Mineral Event tarafından düzenlenen ve bu yıl Sınırlarını Keşfet temasıyla yola çıkan 8. Dağ Filmleri Festivali, 28 Şubat - 3 Mart 2013 tarihlerinde; doğa, keşif, macera ve belgesel sinema tutkunlarıyla buluşuyor. 

Türkiye'nin, doğa, keşif ve macera konulu, ilk ve tek film festivali olan Dağ Filmleri Festivali, 28 Şubat'ta, İstanbul Beyoğlu'nda, izleyicileriyle buluşuyor. 4 Mart'a kadar sürecek festivale, Fransız Kültür Merkezi, Galatasaray Aynalı Geçit ev sahipliği yapacak. 

Dünyanın en iyi doğa filmleri festivalde
Dünya festivallerinde gösterilen 500den fazla film arasından seçilen 2013 seçkisi 10u yerli 31i yabancı olmak üzere toplam 41 filmden oluşuyor. Filmler; Ülkemizden, Dünyadan, Keşif Ruhu, Doğa-Çevre-İnsan, Su Dünyası, Bisiklet, Kayak, Autrans Özel Seçkisi ve Doğa Filmleri Yarışması Finalistleri olmak üzere, 9 tema başlığı altında toplanıyor.