Türkan Şoray'a Berlin'de ödül
Türk sinemasının sultanı Türkan Şoray; 11. Berlin Türk Filmleri Haftası kapsamında kendisine sunulacak Onur Ödülünü, başarılı oyuncu Nurgül Yeşilçayın elinden alacak.

 16-24 Mart 2013 tarihleri arasında gerçekleşecek olan 11. Berlin Türk Filmleri Haftasına bu yıl, Türk sinemasının en önemli kadın oyuncularından Türkan Şoray konuk olacak. 16 Mart Cumartesi günü Uci Kinowelt Colosseum Sinemasında düzenlenecek olan açılış töreninde, Şoraya Onur Ödülü sunulacak. Türk sinemasının sultanı Türkan Şoraya ödülünü; yıllar önce, çok sevilen İkinci Bahar dizisinde kızını canlandıran Nurgül Yeşilçay verecek. 11. Berlin Türk Filmleri Haftası kapsamında ayrıca; Nurgül Yeşilçayın başrollerini Tayanç Ayaydın ve Ezgi Asaroğlu ile paylaştığı, senaryosu ve yönetmenliği Osman Sınava ait Aşk Kırmızı filmi, açılış filmi olarak gösterilecek. Etkinlikte aynı zamanda Avrupa prömiyerini de yapacak olan Aşk Kırmızının gösterimi; 16 Mart Cumartesi günü, yönetmen ve başrol oyuncularının katılımıyla gerçekleşecek.