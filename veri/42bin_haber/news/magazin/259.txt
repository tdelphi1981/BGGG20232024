Ayna Grubu'nun solisti yoğun bakımda!
Erhan Güleryüz ile 1996 yılında kurduğu Ayna isimli rock grubuyla tanınan Cemil Özeren'in karaciğer sirozu nedeniyle yoğun bakımda tedavi gördüğü ortaya çıktı 
 Grubun dağılmasından sonra pek ortalarda görünmeyen Özeren'in uzun süredir maddi sıkıntı içinde olduğu belirtildi. Sağlık durumunun ciddiyetini koruduğu belirtilen Özeren'i hastanede kimsenin ziyaret etmediği de ifade edildi. 
 Ünlü besteci Şehrazat, twitter'dan "Ayna grubunun solisti Cemil Özeren Esenler Hayat Hastanesi'nde ölümle savaşıyor! Kimsesiz ve parasız... Yardım eden arkadaşı yok mu?" diyerek çağrıda bulundu. Kısa sürede Özeren için yapılan yardım çağrısı kampanyaya dönüştü. Özeren'e Erol Köse'nin yardım eli uzattığı açıklandı. 
 
  