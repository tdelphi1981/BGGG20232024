Tüm ÇABA çocuklar için
İş, cemiyet, spor ve basın dünyasının ünlü isimleri, bir kez daha sokak çocukları yararına tiyatro sahnesine çıktı. ÇABA Gala 2de sevilen dizilerden yola çıkılarak hazırlanan skeçler sahnelendi.
ÇABA Derneğinin sokak çocukları yararına sahnelediği ÇABA Gala adlı tiyatro gösterisinin ikincisine önceki akşam Şişli Kent Kültür Merkezi ev sahipliği yaptı. Gösteride yine iş, cemiyet, spor ve basın dünyasının ünlü isimleri yer aldı.

Yönetmenliğini Ali Sunalın yaptığı oyunda Muhteşem Yüzyıl, Kuzey Güney, İntikam, Karadayı, Pis Yedili ve Umutsuz Ev Kadınları dizilerinden yola çıkılarak hazırlanan skeçler sahnelendi.       

Gecede yalnızca sahnede değil, konuklar arasında da ünlü isimler vardı. Oyunu Asuman-Hüsnü Güreli, Berrin Yoleri, Eda Taşpınar, Rüştü Reçber, Demet Akbağ, Ceylan Çapa, Şebnem Çapa, Ebru Kadayıfçıoğlu, Eda Kosif, Ceylan Pirinççioğlu, İpek Varol, Gül Gölge Saygı, Hikmet Albayrak, Jale Öztarhan, İnci Budak, Emine Özilhan, Mukaddes Akça, Rafi Portakal, Rüzgar Çetin, Sema Cıngıllıoğlu, Begüm Cıngıllıoğlu, Sennur Çiftçi, Selma Türkeş, Dilek Toner, Gül Ergi, Begüm-Erdal Ayaydın da izledi.  
  
ÇABAlar boşa gitmedi
İlk ÇABA Gala oyununun bilet satışından elde edilen gelir ve ÇABA Gala ekibinin bağışlarıyla, ÇABA Ayvansaray Çocuk ve Gençlik Merkezi tamamlandı. Yaklaşık 510 bin TL harcanan merkez, 13 Kasım 2012de hizmete açıldı. Sokak çocuklarının yime-içme, konaklama, hijyen ihtiyaçlarının karşılandığı merkezde, çocukların sokaklara dönmemesi ve rehabilitasyona katılıp topluma kazandırılmaları için ilk adım atılıyor. 
Birand anıldı
17 Ocakta vefat eden Mehmet Ali Birand, geçen yıl sahnelenen ÇABA Galada Bir Kadın Bir Erkek skecinde eşi Cemre Birandla birlikte rol almıştı. Usta gazeteci, önceki gün yapılan galada da unutulmadı. Oyunun sonunda barkovizyondan Birandın geçen seneki skeci gösterildi. Konuklar, Birandı ayakta alkışlayarak, oğlu Umur Birandı sahneye davet etti. Duygulanan Umur Birand, Konuşma yapacağımı bilmiyordum. Şu an çok duygulandığım için de konuşamayacağım. Herkese çok teşekkür ediyorum dedi. 
Kimler oynadı?
İşte önceki akşam sahnelenen skeçlerde gönüllü olarak yer alan isimler: Abdurrahim Albayrak, Alpin Barut, Ayşegül Dinçkök, Aylin Özbay, Burcu Karabacak, Buse Tezcan, Beyza Avcıoğlu, Beyhan Biber, Birgül Dereli, Cengiz Semercioğlu, Cihan Kamer, Doğuş Çabakçor, Defne Samyeli, Erol Aksoy, Esra Birol, Ezo Sunal, Ertekin, Grup Piston, Güliz Onursal, Hakan Ateş, Dr. Hakan Akıncı, Hamdi Akın, Hezan Özbek, Hıncal Uluç, Hülya Avşar, Işıl Reçber, İdil Fırat, İclal Bakkaloğlu, Kerem Hattat, Murat Aksu, Mithatcan Özer, Merve Hasman, Maya Portakal, Dr. Mete Güngör, Murat Güloğlu, Nuran Cıngıllıoğlu, Necmettin Eliyeşil, Özlem Zehebi, Ragga Oktay, Dr. Serdar Eren, Sinan Güreli, Savaş Özbey, Sedat Birol, Sedef İybar, Sedef Karamehmet, Türkan Sabancı, Tuna Öztürk, Uğur Batur, Yasin Ekinci, Yosun Güreli, Yasemin Kamhi, Yalım Canveren, Zeynep Düvenci, Zeynep Bilgin ve Zuhal Mansfield. 
ÇABA Kampüs
700 biletin tamamının satıldığı geceden elde edilen gelir ile Ankarada yapılacak galadan sağlanacak gelir, Florya Çocuk ve Gençlik Merkezi Müdürlüğü binasının yenilenmesi için kullanılacak. 30 çocuğun sürekli kalabildiği merkez, kapasitesi 60a çıkarılarak ÇABA Kampüs haline dönüştürülecek. Merkezde çocukların yarım kalan ilk ve orta öğrenimlerini sürdürmeleri, ayrıca aile ve toplum hayatına uyumlarını sağlamalarına yönelik çalışmaların geliştirilmesi hedefleniyor.
                     