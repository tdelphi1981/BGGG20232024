Kral müzik ödüllerinin adı değişti
18 senedir başarıyla yürütülen Kral Müzik Ödüllerinin adı, bugün itibariyle değişerek Türkiye Müzik Ödülleri oldu.
1994 yılından bu yana müzik sektörünün tüm unsurları ve Türkiyedeki tüm müzikseverler, her yıl heyecanla Kral Müzik Ödüllerini beklediler.Doğuş Grubu çatısı altına girdikten sonra kalite çıtasını her sene daha da yükselten, sektörün önde gelen meslek birlikleri MESAM, MÜYAP Müyorbir ve MSG ile birlikte ödül oylaması ve gala gecesi sürecini beraber yürüten Kral Grubu, Ödül sürecinde sektörün tüm unsurlarıyla birlikte yaptığı teknik toplantılarla, açıklanan adayların ve verilen ödüllerin tartışmasız olmasını sağladı.Son bir sene içinde MÜYAP kayıtlarına göre yayınlanan eserlerin ön elemeyle tesbit edilen aday adayları, MÜYAP Fiziki Satış listeleri, MÜYAP Digital Satış ve Dinlenme Oranları, Nielsen Radyolarda En Çok Çalınan Şarkı ve Şarkıcı listeleri ışığında 200 kişilik uzman juri ve halk oylarıyla belirlenen Doğuş Markası Altında faaliyet gösteren Kral Müzik Ödülleri birincileri, sanatçı ve yapımcıların bir senelik performanslarının aynası oldu. Ve bunların neticesinde Kral Grubu her sene düzenlediği Müzik Ödüllerinin adını, içerik ve kapsamının artık kabına sığmaması nedeniyle Türkiye Müzik Ödülleri olarak değiştirerek devam etme kararı aldı.