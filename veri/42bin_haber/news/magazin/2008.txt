AYÇA'NIN GÖZYAŞLARI
120 yıllık Kayseri Lisesinin son sınıfındaki 63 öğrencinin, 1920-1921 eğitim döneminde okullarını terk ederek, Sakarya Meydan Muharebesinena katılmalarını konu alan Taş Mektep filminin galası, Kayseride yapıldı. Filmin oyuncuları tarihi Kayseri Lisesinde hatıra fotoğrafı çektirirken, film gösterimi sonrası oyunculardan Ayça Varlıer gözyaşlarını tutamadı.
 Kayseride kuruluşu 1893 yılına dayanan ve mezunları arasında Cumhurbaşkanı Abdullah Gül ile 8inci Cumhurbaşkanı merhum Turgut Özalında bulunduğu tarihi Kayseri Lisesinin Sakarya Meydan Muharebesine katılan ve cephede kahramanca mücadele eden son sınıf öğrencilerini konu alan Taş Mektep filminin galası yapıldı. Yönetmenliğini Altan Dönmezin yaptığı filmin özel gösterimi öncesinde Kayseri Lisesindeki 120 yıllık tarihi binada kokteyl düzenlendi. Kokteyle Kayseri Valisi Şerif Yılmaz, Büyükşehir Belediye Başkanı Mehmet Özhaseki, filmin yapımcı ve yönetmeninin yanı sıra oyuncular ile lisenin eski mezunları katıldı. 
GALADAN FOTOĞRAFLAR 
Filmde Mustafa Kemal Atatürkü oynayan Serkan Kuru ile Taş Mektep Müdiresi rolündeki Ayça Varlıer, hem projede yer aldıkları için, hem de tarihi lisede bulunmaktan dolayı duygu dolu anlar yaşadıklarını söyledi. Kokteylde lisenin öğrencileri ile eski mezunları Faruk Nafız Çamlıbel tarafından yazılan Kayseri Lisesi Marşını hep birlikte söyledi. Kokteylin ardından oyuncular, tarihi lisenin önünde hatıra fotoğrafı çektirirken, filmin özel gösterimi ise Forum Kayseri AVMde yapıldı. 
Özel gösterim sonrasında izleyenler film ekibini ayakta alkışlarken, Kayseri Valisi Şerif Yılmaz ve Büyükşehir Belediye Başkanı Mehmet Özhaseki, filmin yapımcı, yönetmen ve oyuncularını tebrik ederek, onlara çiçek verdi. Bu sırada oyunculardan Ayça Varlıer ise gözyaşlarını tutamadı. Filmin başrol oyuncularından Ayça Varlıer, "Şu an filmin asıl mekanında olduğunum için duygusal anlar yaşıyorum. Bu projede yer aldığım için çok mutluyum. Filmin özellikle final sahnesi çok etkileyiciydi. Final sahnesinde tüm ekip 20 dakika ara vermek zorunda kaldık. 100 kadar öğrenci vardı, onlar da dahil hepimiz çok duygulandık. Tüm ekip duygusal anlar yaşadık. Bizim bu 63 liseli şehide karşı bir sorumluluğumuz var. İnşallah bunu az da olsa yerine getirebilmişizdir" diye konuştu. 
Daha sonra basın mensuplarına açıklamalarda bulunan Kayseri Valisi Şerif Yılmaz, o yıllarda birçok yerde benzer olayların yaşandığını belirterek, "Allah bir daha bu millete İstiklal Marşı yazdırmasın" dedi. Büyükşehir Belediye Başkanı Mehmet Özhaseki ise bu vatanın kolay kurulmadığını belirterek, "Bu filmi herkes izlemeli. Özellikle gençler. Kayserililer evlatlarını ya Sarıkamışa ya da Çanakkaleye vatan savunması için göndermişler. Hepimiz dedelerimizin, babalarımızın harp hatıralarıyla büyüdük. Allah bir daha o günleri göstermesin dedi. Filmin Yönetmeni Altan Dönmez de İstanbulda kurulan platoda filmin çekimlerini gerçekleştirdiklerini ve çekimler sırasında duygusal anlar yaşandığını dile getirdi.         