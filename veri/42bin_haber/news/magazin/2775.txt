Yayınlamazsa da dostluğumuz baki
Power Türkün Özlem Tekinin Kargalar klibini yayınlamadığı iddia edildi. Şarkıcının menajeri, Ortada sansür yok. Yayınlayıp yayınlamama kararını cuma gününe kadar açıklayacaklar dedi.
MÜZİK kanalı Power Türkün Özlem Tekinin Kargalar klibini şarkı çok sert olduğu gerekçesiyle yayınlamadığı öne sürüldü. İddiaya göre kanal yetkilileri, şarkıdaki Cesedine tükürsem mi? sözlerinden rahatsız olup klibi yayınlamama kararı aldı. Özlem Tekinin menajeri ve albümünün yapımcısı Burak Demirsaran, konuyla ilgili şu açıklamayı yaptı: Power Türkün yapısı, diğer kanallardan farklı. RTÜK yüzünden yayınladıkları kliplere çok özen gösteriyorlar. Cuma gününe kadar verdikleri kararı açıklayacaklarını söylediler. Yani ortada sansür durumu yok. Yayınlamaya karar vermediler ki sansür olsun. Hiçbir televizyon kanalı, klibi yayınlamakla yükümlü değildir. Klip şu anda birçok kanalda yayınlanıyor. Power Türke göre şarkının sözleri sert olabilir ama bence çok insani. Herkes herkese Bugün seni öldürsem mi, cesedine tükürsem mi diyebilir. Ama bu Power Türke ters gelmiş olabilir. Yayınlamazlarsa da dostluğumuz bakidir.  
 