Geceden film gibi ayrıntılar
Oscar Akademi Ödülleri gecesi sonuçlar açısından şaşırtmazken, ödül sahipleri ilginç konuşmalara imza attı

85. Oscar Ödülleri gecesine ilginç ayrıntılar damgasını vurdu. 


. En iyi film Argo'nun Başkan Barack Obama'nın eşi Michelle Obama tarafından anons edilmesi, Oscar'ı Beyaz Saray mı seçiyor tartışmalarını alevlendirdi. 

. Oscar töreninin merakla beklenen en iyi aktör ödülünü Amerika'nın en önemli başkanlarından Abraham Lincoln'ü canlandıran Daniel Day-Lewis kazandı. Aktör bu kategoride üç defa ödül kazanan ilk oyuncu unvanını aldı.
. Ödül gecesinde en iyi kadın oyuncu ödülüne layık görülen 23 yaşındaki 
 Jennifer Lawrance'ın heyecandan merdivenlerde tökezlemesi espri konusu oldu. 

 . 'Skyfall' ile en iyi orijinal şarkı dalında ödüle layık görülen İngiliz şarkıcı Adele'in Oscar gecesinde şarkı söylerken heyecanlanmamak için aylar öncesinden psikolojik destek aldığı öğrenildi. 
. En iyi film ödülünü alan Argo'nun yapımcısı Ben Affleck ise heyecandan cümleleri birbirine karıştırıdı. 

. ABD'nin Los Angeles şehrinde, Dolby Theatre isimli mekanda düzenlenen ve bütün dünyanın canlı takip ettiği Oscar ödül gecesi Twitter'da da en çok paylaşılan konu oldu. Ödül gecesinin sahne arkası sunucuları, resmi internet sayfasından yaptıkları yayında, tören esnasında Twitter'da Oscar ödülleri ile ilgili dakikada 8 bin tweet atıldığı bilgisini paylaştı. 


. Sunuculuğunu Mac Farlane'nin yaptığı Oscar ödülleri gecesinde 50. yılı kutlamaları dolayısı ile James Bond filmlerine özel bir yer verildi. Bugüne kadar çekilen bütün Bond filmlerinden kesitlerin sunulduğu kolaj çalışmasında 'James Bond 007' filmindeki İstanbul sahnelerine de yer verilmesi dikkati çekti. 
. Oscar'ın en iyi belgesel ödülü 'Searching For Sugar Man' isimli çalışmaya giderken, aynı dalda yarışan filmler arasında Filistin'in Batı Şeria bölgesinde, İsrail askerleri ile Filistin halkı arasındaki mücadeleyi konu edinen '5 Kırık Kamera' isimli belgesel de vardı. Belgeselin Filistinli yapımcısı Emad Burnat, 20 Şubat günü Los Angeles havalimanında göçmenlik polisi tarafından ülkeye girmesine izin verilmemiş ve bu durum Hollywood'un ünlü yapımcılarından Michael Moore tarafından sosyal medyada paylaşılmıştı.