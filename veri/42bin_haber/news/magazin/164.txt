Tatlıses'ten Perihan Savaş'a tepki
Geçen hafta hamile eşi Ayşegül Yıldız'ı terk ettiğini açıklayan İbrahim Tatlıses, yorum yapan Perihan Savaş'a tepki gösterdi 
 Savaş, konuk olduğu bir televizyon programında Tatlıses'in özel hayatıyla ilgili "Hayatında şanssızlıklar var ama bu şanssızlıkları da birazcık kendisi yaratıyor diye düşünüyorum. Öncelikle İbrahim'in kendisini bu şanssızlıklara iten ve de yanlış yapmasını hep alkışlayan insanları etrafından temizlemesi lazım. Ondan sonra daha mutlu olacağına inanıyorum. Benim İbrahim'den tekrar birlikte olma veya onunla tekrar yaşayabilirim gibi hiçbir beklentim yok. Ama diğerlerinin var, onun için de hepsi birbirini kabul edip zaten oturuyorlardı" dedi.
 
 Tatlıses, Perihan Savaş'ın bu açıklamaları öğrendikten sonra küplere bindi ve twitter sayfasına "Benle alakalı durumları açın bana sorun. Yok Perihan'mış, yok Ahmet, yok Mehmet... Ağzı olan herkes konuşuyor. Yeter ya bu durun ya... Ben kendi derdine düşmüşüm valla! Ne size, ne de bir başkasının nasihatına ihtiyacım yok. Arkadaş beni kullanmaktan vazgeçin vaz, beni dilinize pelesenk etmeyin" diye yazdı.