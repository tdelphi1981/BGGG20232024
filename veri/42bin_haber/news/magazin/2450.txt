Müslüm Gürses'in yürek dağlayan hayat hikayesi
"İlkokulu bitirdim. Gerisi yok. Adana'da damda yatarken uzun hava okudum. Arkadaşım Halkevine gidiyordu. Ben de gittim. Derken Çukurova Radyosu'nda sanatçı oldum"...
Daha adını kimsenin duymadığı 1968 yılında çıkardığı 45'likleriyle müzik dünyasına adım atan Müslüm Gürses, bir röportajında kendisini böyle anlatmıştı.... Kısacık 5 cümle.. Oysa o Türkiye'nin popüler kültür hayatında bundan çok daha fazlası.

7 Mayıs 1953'de Şanlıurfa'nın Halfeti ilçesine bağlı Fıstıközü köyünde kerpiç bir evde dünyaya geldi Müslüm Gürses... Ya da ünla olmadan önceki adıyla Müslüm Akbaş. 

Annesi Emine tipik bir köylü kadınıydı. Babası Mehmet ise rençber. Müslüm Gürses henüz 3 yaşındayken ailesi maddi nedenlerle Adana'ya göç etti.

Gürses daha küçücük yaşta türkü söylemeyi çok seviyordu. Bu yüzden bağlama çalmayı da öğrenmişti daha o zamanlar. 

Şarkıcılığı meslek olarak seçeceği daha 13 yaşındaşken belli oldu Gürses'in. Adana'da bir çay bahçesinde şarkı söylemeye başladı. Hem sevdiği işi yapıyor hem de aile bütçesine katkıda bulunuyordu.

Bu arada Halkevi'ne gitmeye başladı. Bir yandan da terzi çıraklığı ve kunduracılık yaptı. 

1967 yılında Adana Aile Çay Bahçesi'nde düzenlenen ses yarışmasına katıldı ve birinci oldu. Derken Çukurova Radyosu'na sanatçı oldu. İşte o dönemde de Akbaş olan soyadını Gürses olarak değiştirdi.