Megastar Tarkan, Türkmenistanda
Pop müziğinin dünyaca ünlü yıldızı Tarkan, Türkmenistan'da yılbaşı konseri vermek üzere başkent Aşkabat'a geldi. İlk defa Türkmenistan'da hayranlarıyla buluşacak Tarkan, konseri Aşkabat'ta verecek.
Özel bir uçak ile dün akşam saatlerinde Aşkabat'a gelen Tarkan'ı havaalanında Türkiye'nin Aşkabat Büyükelçisi Şevki Mütevellioğlu ile birlikte Türk ve Türkmen yetkililer karşıladı.

Havaalanında kısa bir süre dinlenen Tarkan, daha sonra kalacağı Oğuzkent Otel'e hareket etti. Havaalanı çıkışında basın mensuplarının sorularını yanıtlayan ünlü yıldız, yıllar sonra bu ülkeye gelmekten ve Türkmen hayranlarıyla buluşmaktan mutlu olduğunu dile getirdi. Hayranlarının bilet bulmakta zorlandığını buradaki yetkililerden öğrendiğini kaydeden Tarkan, çok güzel bir konser olacağını ve onlar kadar kendisinin de heyecanlı olduğunu belirtti. 
Tarkan, bugün 10 bin kişilik Buzlu Köşkte yılbaşı konserinde Türkmen hayranlarının karşısına çıkacak. Konser öncesi biletlerin bittiği bildirildi.