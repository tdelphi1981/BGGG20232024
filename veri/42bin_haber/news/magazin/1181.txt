'Üzerine işerken hiç utanmadım'
 
 US Magazine sitesinde yer alan habere göre; bir dergiye verdiği röportaj boyunca çok açık konuşmaktan çekinmeyen Nicole Kidman, geçtiğimiz yıl Cannes'da en çok konuşulan konu haline gelen 'The Paperboy' filminde rol arkadaşı Zac Efron’un üstüne işediği sahne ile ilgili ilginç açıklamalarda bulundu.
 
 Hollywood Reporter dergisinin yeni sayısında yeni sinema projelerinden bahseden Hollywood'un başarılı ve güzel oyuncularından Nicole Kidman, 'The Paperboy' adlı filmde rol arkadaşının üzerine idrarını yaptığı zaman utangaçlık yaşamadığını ama Kırmızı Değirmen'de (Moulin Rouge) şarkı söylerken ne yapacağını şaşırdığını söyledi.
 
 Paperboy adlı filmde rol arkadaşı Zac Efron'un çıplak göğsüne idrarını yapmasıyla ilgili konuşmaya devam eden Kidman sözlerine şöyle devam etti; "Oyuncu açısından rol için ne yapılması gerekiyorsa o yapılmalı. O an siz bir karaktere can veriyorsunuz ve rolün getirisi ne ise onu yapmak zorundasınız bunu geri çevrimezsiniz aksine hakkını vermelisiniz. Yoksa hiçbir zaman başarılı olamazsınız." 
  
 .
 Paperboy yönetmeni Lee Daniels ile ilgili de ilginç yorumlarda bulunan güzel oyuncu, ''Lee, beni arkadan çekmek konusunda obsesifti. Bence o benim kalçama takıntılıydı. Bence bu çok çok komik. O harika biri, onu çok seviyorum.'' şeklinde konuştu.
 
 Eski eşi Tom Cruise ile birlikte rol aldığı Eyes Wide Shut / Gözleri Tamamen Kapalı hakkında da yorunlarda bulunan Kidman, "Seks sahneleri gayet olması gereken gibiydi. Ortada şaşırtıcı bir şey yok. Eğer şaşırılması gereken bir şey varsa o da şiddet sahneleri seks sahnelerinden daha şok ediciydi" açıklamasında bulundu.
 
 Sahnedeyken çok rahat olduğunun altını çizen Nicole, özel hayatı hakkında çekindiği tek şeyin Tom Cruise ile boşanmayla biten evliliği ve Scientoloji tarikatı olduğunu ifade etti.
 
  "Ben Avustralya'dan geliyorum. Indie filmleriyle (bağımsız yapımlar) büyüdüm. Bu nedenle yaptığım aslında bilinçsiz bir seçim. Bir oyuncu olarak seçimlerinizle yaşar ve ölürsünüz. Bana stüdyo filmleri için de bu yıl teklifler geldi ve hepsini geri çevirdim'' şeklinde konuşan Nicole Kidman, Memento-esque Before I Go to Sleeplater adlı film için bu yıl kamera karşısına geçecek.
 
 Kidman'ın rol aldığı Chan-Wook Park imzalı gerilim filmi Stoker ise gelecek hafta Sundance Film Festivali'nde prömiyer yapacak.
  