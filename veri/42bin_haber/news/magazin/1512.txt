HÜLYA'NIN ORADA NE İŞİ VAR
Mustafa Keser konuk olduğu 2.Sayfa programında 'O Ses Türkiye' jüri üyelerinden Hülya Avşar'ı sert bir dille eleştirdi.
Avşar'ın 'O Ses Türkiye' yarışmasında jürilik yapmasını eleştiren Keser "Diğer arkadaşlarımız musiki ile uğraşan insanlar. Hülya Avşar müzik adına orada ne halt ediyor onu bilmiyorum. Onun kendine göre ayrı bir şekli var.  Popülerliğinden... Hülya Avşar onların yeteneğini ya da hatasını belirleyecek bilgide biri değil ki. Kabahat onlarda değil tabii. Onu oraya koyanlarda. Onlara gönül verenlerde. Kulağı iyi olsa o da kendi işinde belli olurdu zaten.  Yani kulağı iyi olsa kendi söylerken hata yapmaz" dedi. 
Mustafa Keser "Siz hiç Hülya Avşar'ı izlediniz mi ya da kasedinden bir şarkı dinlediniz mi" sorusuna ise; 
"Allah korusun. Ben nasıl dinlerim onu yahu. Allah muhafaza. Hülya Hanım'ı çalışkanlığı, cabbarlığı ve kendini yetiştirmesi açısından takdir ediyorum. Bundan fazla olmaz. O da biliyor zaten kendisinin ses sanatçısı olmadığını. Müzik adına bir şey bilmediğini. Zaten aksini iddia ediyorsa buyursun telefon açsın, kendisine cevap verelim. Şimdi ben açsam desem ki kendisine 'Bana Papua Yeni Gine'nin ekonomisi hakkında bilgi verir misin' Bana der ki ben 'Papua Yeni Gine'nin ekonomisi hakkında bilgi sahibi değilim bu konuda yorum yapamam' Ee müzik hakkında da bir şey bilmiyor. Yorum yapması söz konusu olabilir mi? Meşhur olduğunu kabul ediyorum ama çok iyi bir artist olduğunu da düşünmüyorum"  diyerek yanıt verdi.                            