'Git kendine yaşıtın biriyle ol'
 
 Ünlü şarkıcı Jennifer Lopez, kendinden 18 yaş küçük sevgilisine merak edilen soruyu sordu. Türkiye'de verdiği konseri hala hafızalardan silinmeyen ünlü şarkıcı Jennifer Jopez, People dergisine samimi itiraflarda bulundu. Şarkıcı Marc Anthony'den boşandıktan sonra kendisinden 18 yaş küçük bir sevgili edindi. 
 İngiliz basınından The Daily Mail sitesinde yer alan habere göre, 25 yaşındaki sevgilisi Casper Smart ile ilgili soruları içtenlikle yanıtlayan 43 yaşındaki şarkıcı, aradaki 18 yaş ile ilgili çıkan dedikodulara içtenlikle cevap verdi. Lopez, "Bazen ona, 'Neden gidip kendi yaşına yakın biriyle birlikte olmuyorsun. Neden benimlesin ve bu ilişkinin ne kadar süreceğini düşünüyorsun' diye soruyorum. Aynı soruları kendime de yöneltiyorum" dedi. Bu sorulara verilebilecek tek yanıtın birbirilerini bugün, şu anda seviyor olmaları olduğunu belirten Lopez, "10 yıl sonra ikimiz arasındaki fark belirginleşecek olsa da bugün birbirimize aşığız ve birbirimizi mutlu ediyoruz" şeklinde konuştu.