Esra evlendirecek, 'Evim Şahane' döşeyecek
Kanal D'nin sevilen programı Evim Şahane, Esra Erol'un sunduğu "Esra Erol'da Evlen Benimle" programındaki bir çiftin mutluluklarına ortak oluyor 
 Esra Erol şanslı çifti programda evlendirecek, Evim Şahane’nin mimarı Selim Yuhay da evlerini döşeyecek. Programda tanışan ve evlilik kararı alan Mahigül ile Sadık çiftine, Esra Erol’un bir sürprizi vardı. Güzel sunucu Evim Şahane’nin sempatik Mimarı Selim Yuhay’ı stüdyoya davet etmesiyle büyük sürpriz gün ışığına çıktı. 
 Selim Yuhay genç çifte evlerini ve hayatlarını yeniden dekore edeceklerinin müjdesini verdi. Esra Erol, Mahigül ve Sadık’ın yeni yuvası için Evim Şahane ekibiyle çıkılacak alışverişe kendisinin de katılacağını ve fikirleriyle destek olacağını söyledi. Şimdiye kadar 160 ev yenileyen ve ailelerin yaşam alanlarına renk getiren program Evim Şahane profesyonel usta ve uzman ekibiyle bir çifti daha mutlu edecek. Sürprizlerin ve eğlenceli anların eksik olmayacağı projeyle, ilk defa iki farklı kanaldaki rakip programlar iş birliği yapmış olacak. 
 DHA
  