Berrin kadar kör aşık olamam
Formsante dergisi, Yıldız Çağrı Atiksoyu Berrin karakterini canlandırdığı Öyle Bir Geçer Zaman ki dizisinin Beykozdaki setinde ziyaret etti. Oyunculuktan beslenme şekline hakkında merak edilenleri anlatan Atiksoy, cilt problemini nasıl çözdüğünü de paylaştı.
Diziniz yayınlandığı ilk günden bu yana bir fenomen haline geldi. Neler değişti hayatınızda?    

- Diziler sayesinde Türkiyede kesinlikle ünlü oluyorsunuz, tanınıyorsunuz ama ben ünlü olmayı çok fazla umursayan biri değilim. Görsel olarak tanınıyor olmak beni ilgilendirmediği için bu anlamda bir şey değiştirmedi hayatımda. İçsel anlamda ise çok güzel dostluklar edindim. Bu dizi benim için okul gibi oldu. Hoca diyebileceğim oyuncu ablalarım ve ağabeylerimden çok şey öğrendim. Hem hayata hem de oyunculuğa dair her şeyi konuşuyoruz. Öyle Bir Geçer Zaman ki setinde, her şeyi paylaşabileceğimiz bir ortam oluştu. Kendimi geliştirmek adına bu üç senede çok fazla birikimim oldu.

Bu dizinin kariyer planlarınız arasında bu kadar büyük yer tutacağını tahmin etmiş miydiniz?   

- Ben hayatım boyunca hiç plan yapmadım, plan yapmayı hiç sevmem. Sadece bu dizide olmayı çok fazla istedim. Dizinin daha oluşum aşamasında Kanal D İç Yapımlardan nasıl olacağını dinlediğimde zaten büyük bir iş, büyük bir proje olacağını anlamıştım. 

SEÇMELER KÖTÜ GEÇTİ ÇIKINCA ÇOK AĞLADIM

Sizi seçmelerinin sebebi sizce neydi?

- Seçmeler çok kötü geçmişti aslında. İnanılmaz heyecanlandım, yapamadım. Normalde ezberim çok kuvvetlidir ama heyecandan ezberi bile yapamadım. Yönetmenimiz bana teşekkür edip Çıkabilirsiniz dedi. Çıktım ve nasıl ağladım anlatamam size... Akşam telefon geldi ve seçildiğimi söylediler. İnanılmaz şaşırdım, sürpriz oldu benim için. Yönetmenimiz Zeynep Günay Tan, bana Sende Berrinin bakışları var dedi. Eminim Berrini benden daha iyi oynayacak çok kişi var ama bu şans işi.

Şimdi son sezonu oynuyorsunuz değil mi?

- Üç sezonluk bir işti ama biliyorsunuz yapım şirketi veya kanal değişiklik yapabiliyor isterlerse. 

Erkan Petekkayanın diziden ayrılması sizi nasıl etkiledi?

- Erkan Petekkayanın dizide büyük bir ağırlığı vardı; hem izleyici açısından hem de sette oyuncular arasında. Sadece Erkan ağabey değil, Farah Zeynep Abdullah ve Emir Berke Zincidinin ayrılığı da etkiledi. Bizim dizi domino taşı gibi; bir taşı çektin mi hepsi devrilebilir. Bir anda üç ana karakter gitti. Yeni gelen oyuncularımız inanılmaz iyiler ama sanki gidenlerin yeri dolmuyor. Üç sezondur birlikteydik, beraber büyüdük gibi bir şey...

BEN BERRİNİN TAM TERSİYİM

Siz Berrinin yaptığı gibi aşkının peşinden böyle koşup gider misiniz?

- Ben o kadar kör aşık olamazdım herhalde. Berrin, ailesinde huzur olmadığı için Ahmetin peşinden bu kadar koşuyor. Hayata karşı hep katı bir duruşu var. Ben Berrinin tam tersiyim bu arada. Berrin gülmez, ben hep gülerim. Çok şanslı olduğumu düşünüyorum. Tiyatro okumayı, İstanbulda oturmayı ve bu dizide oynamayı çok istedim. İstediğim her şey oldu. Sanırım insan kalben istemeli. Tabii istek ve şansın yanında aklınızı da kullanmalısınız. Benim doğru kararlar vermemde ailemin desteğinin de büyük etkisi var. 

Dizi sonrası için plan yaptınız mı?

- Akıl danıştığım hocalarım var; hem okuldan hem de önceki dizilerden. Atacağım adımı her zaman onlara danışırım. Bundan sonrası riskli, çünkü üç sene boyunca insanlar beni Berrin olarak kabul etmiş. Seyirci, bir sonraki karakterimi hazmedemeyebilir. Hatta başıma şöyle bir şey geldi; bir kafede arkadaşlarımla oturuyordum. Kahkahalar atıp gülüyordum. Yan masada oturan bir teyze dönüp bana Sen gülebiliyor musun? dedi. Daha dizinin ilk senesi, yani birinci sezondaydık. Benim normal hayatta da roldeki gibi olduğumu zannediyor... Diziden sonra belki yurtdışında eğitim alabilirim ama bilemiyorum... Siz plan yaparsınız, tam o anda öyle bir karakter teklifi gelir ki tüm planlarınız iptal olabilir.

İleride birlikte rol almak istediğiniz oyuncular var mı?

- Şener Şen veya Çetin Tekindorla birlikte oynamayı çok isterim. 

CİLDİM MASKEYLE DEĞİL İLAÇLA DÜZELDİ

Dizi oyuncuları çoğunlukla çalışma saatlerinden ve yoğun makyaj dolayısıyla cilt problemlerinden şikayet eder. Sizin var mı böyle sorunlarınız?

- Bir rahatsızlık geçirdim, yüzümde kist oluştu. Seyirci ergenlik sivilcesi olduğunu düşündü ama aslında kistik bir durumdu. Bir senelik ilaç tedavisi uygulandı. Bu arada benim ismimi kullanıp uydurma bir maskenin tanıtımını yapmaya çalıştılar, kesinlikle hiç alakam yok. Doktorumun bana verdiği ilaçlarla cildim düzeldi. Hiç kolay bir süreç değildi. 

Cilt bakım ürünlerinde neye dikkat edersiniz?

- Doktorumun verdiği dermokozmetik ürün veya ilaçlar dışında hiçbir şey kullanmıyorum. Onun önermediği bir şeyi kesinlikle yüzüme değdirmem. 

Cilt bakımı yapıyor mu doktorunuz?

- 15 günde bir cilt bakımı uyguluyor. Oksijen maskesiyle yüzümü temizliyor, böylece cildim daha canlı görünüyor. Saçlarıma badem yağı sürüyorum, çünkü sette çekilen fönler yüzünden yıpranıyor. Bir de masaj yaptırmayı çok severim.

ŞANSLI KESİMDEYİM YEDİKLERİME DİKKAT ETMEM

Spor yapıyor musunuz?

- Her zaman spor yaparım. Oyunculuk yaptığınız için dinç olmak zorundasınız. Strecthing bale yapıyorum, şimdi aletli pilatese geçtim. 15 günde bir vakit buldukça yüzmeye gidiyorum. At binmeyi çok seviyorum. Kendinizi yenilemek ve düşüncelere dalmak istediğinizde at binmek çok işe yarıyor. 

Nerede at biniyorsunuz?

- Polonezköyde Saklı Bahçeye gidiyorum, hatta bazen orada kalıyorum. Bir nevi kaçış noktam.

Beslenmenize dikkat ediyor musunuz?

- Ben o şanslı kesimde bulunuyorum, yediklerime hiç dikkat etmem. Hatta çoğunlukla kilo almaya çalışıyorum. Hayatımda hiç rejim yapmadım.

Çalışma süreleriniz yüzünden enerjinizin sürekli yüksek kalması gerekiyordur. Enerjinizi yükseltmek için neler tüketiyorsunuz?

- Meyveli yoğurtları çok seviyorum, sette aralarda yerim. Kuru kayısı, kuru üzüm de bol tüketirim. Takviye olarak enginar hapı alıyorum. Bir de bol bol su içiyorum.  
YALNIZLIK FOBİM VAR
 
Özel hayatınıza vakit ayırabiliyor musunuz?

- Erkek arkadaşım yok. Olacağı zaman da çalışma tempomu bilerek hayatıma gireceği için sorun yaşayacağımı düşünmüyorum. Bunu bilip de sorun ederse, geldiği gibi gider. Zaten ailem ve arkadaş çevrem sürekli yanımda olduğu için sıkıntı çekmiyorum. Benim yalnızlık fobim var, kitap okurken bile biri mutlaka yanımda olmalı. Tek başıma kitap bile okuyamam. 
BERRİNİ YA ÇOK SEVERSİNİZ YA DA NEFRET EDERSİNİZ

Sizce Berrin nasıl biri?

- Berrin, bana çok asi bir karakter gibi geliyor. Çok isyankar ve negatif biri aslında. Berrini ya çok seversiniz ye da nefret edersiniz; ortası yok. Bunun da sebebi baba sevgisi görmemiş olması. Ayrıca dizide bu kadar sert duran bir kızın, aşkın karşısında ne kadar güçsüz olabileceğini de görüyoruz.