Deniz Uğur kaza geçirdi
Emir'in Yolu dizisinde rol alan Deniz Uğur, dün sete giderken trafik kazası geçirdi.
Oyuncu Deniz Uğur, Show TV'de yayınlanan 'Emir'in Yolu' dizisinin çekimlerine giderken kaza geçirdi. Uğur'a ilk müdahale, olay yerinde Çocuklar Duymasın'ın 'Fıs Fıs İsmail'i Süleyman Yağcı'nın da yer aldığı sağlık ekibi tarafından yapıldı. Asıl mesleği ambulans şoförlüğü olan Yağcı, Deniz Uğur'un sağlık durumunun iyi olduğunu belirtti. Deniz Uğur da Twitter sayfasında sağlık durumu hakkında şunları yazdı: 'Kimse telaşlanmasın. Dün sete giderken trafik kazası oldu, başımdan darbe aldığım için hastaneye götürüp tomografi çektiler. Bir sorun yok.'