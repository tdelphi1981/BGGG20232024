Katie Holmes yeni bir ilişkiye mi başlıyor?
 
 Radar Online’ın haberine göre Katie Holmes yeni keşfettiği özgür hayatın sona ereceğinden kaygı duyduğu için yeni bir ilişkiye başlama konusunda tereddüt ediyor.
  
 Radar Online’da önceki dönemlerde haber olduğu üzere, siteye konuşan bir kaynak Holmes’un Cruise ile olan evliliğini bitirme kararının, aktörün evliliklerinin, kızlarının yetiştirilme tarzının ve Holmes’un her hareketinin kontrolünü elinde bulundurma isteğinin aktrise verdiği rahatsızlıktan kaynaklandığını belirtmişti.
  
 Radar Online’a konuşan Holmes’a yakın bir kaynak, Holmes’un yeni birisiyle tanışmak istediğini fakat ilişkinin sonuçlarına dair kaygıları olduğu için ikileme düştüğünü belirtti.
  
 Holmes’un yeni bir ilişkiye başlayınca şu sıralar çok memnun olduğu özgür hayatını bırakmak zorunda kalacağından kaygı duyduğunu belirten kaynak, “Yalnız bir kadın olarak, O’nu şu sıralar yöneten, O’na ne yapacağını ya da kiminle görüşeceğini söyleyen kimse yok ve Katie bu durumdan çok memnun,” ifadelerini kullandı.
  
 Kaynak bu memnuniyete rağmen Holmes’un bir ilişkide olma deneyimini özlediğini ve hayatının sonuna kadar yalnız olmak istemediğini söyledi.
  
 Holmes’un şu sıralar kızı Suri ile vakit geçirdiğini ve kızının aktrisin en yakın arkadaşı olduğunu söyleyen kaynak, fakat Holmes’un eninde sonunda aynı kızıyla olan yakınlığı derecesinde samimi olabileceği biri ile tanışmak istediğini belirtti.
  
 Kaynak Holmes’un halen ilişkilere dair bir nebze endişeli ve temkinli yaklaştığını söyledi.