Erkek olan Nil Erkoçlar'a askerlik şoku
Ameliyatla cinsiyet değiştirip erkek olan oyuncu Rüzgar (Nil) Erkoçlar yakında askerlik şubesine çağrılacak.
Molped reklamının ardından 'Bütün Çocuklarım', 'Emret Komutanım' gibi dizilerde rol alan Nil Erkoçlar'ın 3 hafta önce ameliyatla erkek olduğu ortaya çıktı. İsmini Rüzgar olarak değiştiren 26 yaşındaki oyuncunun bu değişimin ardından askere gidip gitmeyeceği ise merak konusu oldu.

Bir askeri hukuk uzmanı konuyla ilgili şunları anlattı:

"Şahış nüfusa erkek olarak kendini tescil ettiği zaman askerlik şube tarafından çağrılır. Yoklaması yapılır, doktora yollanır. Burada 'Askere gitmeye uygun değilim' beyanında bulunmaz ve doktorlardan da çıkan karar olumlu ise askere gider. Ama uygun olmadığını, sonradan erkek olduğunu anlatırsa doktor ya uygun değildir kararı verir ya da askeri hastaneye yollar. Oradaki tabiplerden oluşan sağlık kurulu, kontrolleri yapar ve çürüğe ayırır, elverişli değildir diye karar verir. Ama sağlık kurulu elverişli olduğunu düşünürse askere gitmek zorundadır. Birliğine teslim edildikten sonra kadınsı hareketleri olursa o zaman da askeri hastaneye sevk edilip elverişli olmadığına karar verilir."