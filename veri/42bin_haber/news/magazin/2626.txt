Sahnede bayıldı gazetecilere saldırdı
Kanadalı ünlü şarkıcı Justin Bieber hayranlarını korkuttu. Londra'daki konserinde bayılan şarkıcı, hastanelik oldu. Daha sonra kendisini görüntülemek isteyen paparazilere saldırdı.
Kanadalı genç pop yıldızı Justin Bieber'ın, Londra konseri olaylı geçti. 19 yaşındaki Bieber konser sırasında bayılınca, konsere 20 dakika ara verildi. Doktorların uyarılarına karşın sahneye dönüp konserini tamamlayan Bieber sahnede solunum güçlüğü çekti. 

BİEBER'DAN PAPARAZİLERE SERT ÇIKIŞ

Ünlü şarkıcı, konser bitiminde hastaneye kaldırıldı. Hayranlarını korkutan genç yıldız, hastane çıkışında aracına binerken görüntü almak isteyen paparazilerle kısa süreli arbede yaşadı.

Bieber'ın korumaları, paparazilerin görüntü almasına engelemeye çalıştı. Paparaziler korumalara hakaret edince, Justin Bieber araçtan fırladı. Paparazilere öfkelenen Bieber'ı korumaları sakinleştirdi.