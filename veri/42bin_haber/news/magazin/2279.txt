Torpil yapacak olsam aileme yaparım
KANAL D 'de yayınlanan Ben Bilmem Eşim Bilir ve TRT 1de yayınlanan Seksenler dizisiyle yıldızı parlayan sanatçı İlker Ayrık, kurucusu olduğu Pervasiz Tiyatro ile Uçurtmanın Kuyruğu adlı oyunu sahnelemek için memleketi Balıkesire geldi.
Tiyatro oyunu öncesi rol arkadaşı Aykut Taşkın ile Yaylada Alışveriş Merkezinde basın toplantısı düzenleyen, Salih Tozan Kültür Merkezinde ise öğrencilere başarı öyküsünü anlatan İlker Ayrık, büyük ilgi gördü. Yakınlarıyla da özlem gideren Ayrık, "Memleketimi çok seviyorum" derken, en büyük hayallerinden birinin Balıkesire tiyatro kazandırmak olduğunu söyledi. Bir soru üzerine "Hayatımdan çok memnunum, ancak çok da yoğunum" diyen Ayrık, sevdiklerine hatta kendisine vakit ayıramamaktan yakındı. 
Söyleşide çiftler Ben bilmem eşim bilir adlı yarışma programına katılmak için ünlü sunucu ve oyuncudan yardım istedi. Ayrık, isteklere esprili şekilde şu yanıtı verdi: 
"Bu programa katılmak için 350 bin başvuru var. Bana eşim- dostum, etrafımda gördüğüm hatta yolda gördüğüm insanlar, Abi, bize bir kıyak yap diyor. Ben de Torpil yapacak olsam, kendi aileme yapar, her haftada iki otomobil alırım. Nasıl yapayım abi diyorum. Başvuracaksınız, bekleyeceksiniz. Bunlar büyük organizasyonlar, Kanal D büyük bir kanal. Birilerinin birilerini iteklemesiyle yarışmacı bulmasına imkan yok. Türkiyenin her yerinden toplamda 350 bin başvuru var. İşin prodüksiyonu başka, sunumu başka. Tüm yarışmacılarla yarışmanın çekildiği gün karşılaşıyorum. Yoksa gerçekten bütün akrabalarımı ayarlardım, haftada iki araba bizim ailemizde kalırdı. Ayda 8 araba yapar. Allah, bereket versin." 
SEKSENLERİN SONUNU BENDE MERAK EDİYORUM 
Seksenler dizisi özellikle finali ve dizinin günümüzü de anlatıp anlatmayacağı ile ilgili soruları da yanıtlayan Ayrık, "Finali hiç kimse bilmiyor. Sonunu bende gerçekten bilmiyorum ve çok merak ediyorum. Bunu sadece senarist bilir" dedi. 
      
  
     