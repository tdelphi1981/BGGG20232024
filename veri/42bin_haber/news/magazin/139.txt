Keşke zengin olaydım
Filmlerine klarnetiyle hayat veren ve kalp nakli bekleyen Selim Sesler için gece düzenleyen yönetmen, Ona gönül borcum var. Keşke daha çok şey yapabilseydim dedi.

FATİH AKIN, SELİM SESLER İÇİN DAHA FAZLASINI YAPAMADIĞINA ÜZÜLDÜ 
TÜRK kökenli ünlü Alman yönetmen Fatih Akın, uzun süredir kalp rahatsızlığı yaşayan usta klarnetçi Selim Sesler için moral ve destek gecesi düzenledi. Sesler için önceki gece Beyoğlu Babylon’da düzenlenen anlamlı geceye Kolektif İstanbul, BaBa ZuLa, Suzan Kardeş, Hakan Aysev ve Kubat’ın da aralarında bulunduğu ünlü isimler destek verdi. Gecede bir konuşma yapan Fatih Akın, şöyle konuştu: “Selim Sesler olmasa ben de olmazdım. ‘Duvara Karşı’ yı ‘Duvara Karşı’ yapan Selim Sesler oldu. ‘Yaşamın Kıyısı’ ve ‘İstanbul Hatırası’nda da öyle. Artık üfledi ve yoruldu. Yeni bir kalbe ihtiyacı var. Keşke çok çok zengin olsaydım da daha fazlasını yapsaydım. Yaptığım filmleri görüyorsunuz işte çöp möp, falan filan. Buradaki amacımız Selim Abiye yardım etmek. Bu akşam iyi şeyler yapmak için burada toplandık. Bu arkadaşlar benim hayatımdaki dönüş noktaları ve benim bunlara gönül borcum var.” 
Bu çok karışık bir mevzu 
Akın, bu ifadeleriyle şaşırttığı basın mensuplarının “Ama siz zengin değil misiniz” sorusuna ise “Keşke çok çok zengin olsaydım da daha fazlasını yapsaydım. Yaptığım filmleri görüyosunuz işte çöp möp falan filan” cümleleri ile cevap vermesi şaşkınlık yaşanmasına neden oldu. Akın, kurduğu o cümleler üzerine gazetecilerin sorduğu “Çok zengin değil misiniz?” sorusunu ise “Bu çok karışık bir mevzu” diyerek geçiştirdi. Selim Sesler’ in geceye katılan oğlu Ramazan Sesler, babasının sağlık durumuyla ilgili olarak “Süreç belli değil. Allah ne derse o olur. Kalp nakli bekliyoruz” diye konuştu. 