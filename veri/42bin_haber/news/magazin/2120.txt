Hemşehrilerinden Müslüm Gürsese destek
Halfeti Kaymakamlığı tarafından düzenlenen SODES "Argıl Arena" projesi kapsamında yapılan köyler arası halı saha turnuvasında, hastanede tedavi gören Müslüm Gürses için, "Dualarımız Seninle Müslüm Baba" yazılı pankart açıldı.
Turnuva kapsamında ilk maç, Fıstıközü ve Sırataşlar köyleri arasında oynandı. Fıstıközü köylüleri, hemşehrileri olan Gürses'e moral olması için sahaya pankartla çıktı. İlçe Gençlik Hizmetleri ve Spor Müdürü Nihat Özdal ise yaptığı açıklamada turnuvaya 18 takımın katıldığını belirterek, katkılarından dolayı Halfeti Kaymakamı Mehmet Keklik'e teşekkür etti.