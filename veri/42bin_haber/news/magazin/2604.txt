Emre Aydın bugün Ortaköy'de
Geçtiğimiz günlerde One Billion Rising (Bir Milyar Ayaklanıyor) etkinliği kapsamında kadına yönelik şiddete karşı mücadeleye destek veren Beşiktaş Belediyesi, 8 Mart Dünya Kadınlar Günü'nü de özel bir konserle kutlamaya hazırlanıyor.
Beşiktaş Belediyesi Kent Konseyi Kadın Meclisi'nin ve birçok kadın kuruluşunun katılacağı etkinlik ücretsiz olacak. Beşiktaş Belediye Başkanı İsmail Ünal'ın da katılacağı konser saat 18.00'de Power Fm DJ'i Emre Karakurt'un performansı ile başlayacak. Daha sonra sahneye genç yıldızlardan Su Soley çıkacak. İzleyiciler saat 21.30'dan itibaren Emre Aydın'ın şarkılarıyla coşacak.