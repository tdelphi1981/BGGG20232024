Estetiğe karşı değilim
Hande Subaşı, sade ama çarpıcı stilinin sırlarını People Style Watch dergisine anlattı. Bir de önemli tüyo verdi: Mutsuzken alışverişe çıkmayın!
* Sofistike görünmenin ipuçları...
- Hissettiğim gibi giyinmeyi seviyorum. O gün nasıl bir ruh halindeysem, kombinlerimi ona göre yapıyorum ve sofistike görünmek için özel bir çaba sarf etmiyorum.

* Günlük hayatta kullanmayı tercih ettiğiniz parçalar...
- Jean, tayt gibi spor ve aksesuvarlarla kombinleyebileceğim rahat parçaları tercih ediyorum.

* Vazgeçemediğiniz aksesuvarlar...
- Yüzük, küpe ve gözlük, günlük hayatımda sürekli kullandığım parçalar.

* Vazgeçemediğiniz elbise...
- Siyah, dar ve kısa bir elbise her zaman en büyük kurtarıcım.

* Doğru kombinin vazgeçilmez üç parçası...
- Ayakkabı, çanta ve takı, doğru kombinlendiğinde görünümünüze bambaşka bir hava katar.

* Bu sezonun en beğendiğiniz trendi...
- Doğru renk ve parçalarla kullanılmış zımba ve metal detaylı parçaları sevdim.

İNDİRİM SEZONUNU ASLA KAÇIRMAM
* Ekonomik alışveriş tüyoları...
- İndirim sezonunu kaçırmam ve kesinlikle mutlu bir ruh halinde alışverişe çıkarım. Çünkü insan mutsuzken hiç ihtiyacı olmayan parçaları da alabiliyor. Mutsuzken alışverişe çıkmayın derim.

* Alışveriş merkezi mi, açık hava mı?
- Havaya göre değişiyor. Alışveriş merkezlerinin imkanları daha iyi oluyor ama tenha saatlerde tercih ediyorum.

* Kış aylarında en favori aksesuvarınız...
- Kulaklık ve atkı kullanmayı çok seviyorum.

* Peki kış aylarının olmazsa olmazı...
- İçi kürklü kalın botları, bol kazak ve hırkalarla kombinlemeyi tercih ediyorum.

* Yurtdışında alışveriş tercihiniz...
- Özellikle outletlerde markaların ucuz parçalarını bulabiliyorum. Bunun dışında yurtdışında alışveriş yapmak pek ekonomik değil.

* En sevdiğiniz renk...
- Beyaz... Ayrıca pastel tonları kombinlemeyi de severim.

CİLT BAKIMININ SIRRA KESE
* Ne tarz güneş gözlüğü...
- Büyük ve hafif çerçeveleri seviyorum.

* Büyük boy çanta mı, clutch mı?
- Kesinlikle büyük çantalar.

* Bir kadının vazgeçilmez aksesuvarı...
- Yüzük ve küpesiz olmaz.

* Estetiğe evet mi, hayır mı?
- Gerekiyorsa dozunda yapılmasına karşı değilim.

* Günlük makyajınız...
- Göz altı kapatıcısı, rimel ve allık yeterli...

* Doğal güzellinizi kaybetmeden etkili makyajın püf noktası...
- Pastel tonlar doğru kullanıldığında cildin taze göründüğünü düşünüyorum.

* Son olarak; vücut bakımı için tercihiniz...
- Kese yapıyorum ve nemlendirici kremleri eksik etmiyorum. 
VINTAGE PARÇALAR FARKINDALIK İSTER
* Dolabınızın olmazsa olmazları...
- Jean ve beyaz tişört ikilisini çok seviyorum.

* Couture ve vintage arasında tercihiniz...
- Eski olan tarihi bir değer taşır ve her zaman daha çok ilgimi çeker. Ama vintage bir parçayı öylesine alıp giyemezsiniz. Özen ve farkındalık gerektirir. O yüzden genelde couture tercih ediyorum.