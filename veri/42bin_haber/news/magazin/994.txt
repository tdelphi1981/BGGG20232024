Ağda yaptıran Urfalı genç ABD'de günün konusu oldu
Geçtiğimiz hafta yayından kaldırılan 'İmkansız Karaoke' yarışması ABD'nin en çok izlenen sabah programına konu oldu 
 Vücuduna ağda yapılır ve göğsünde tarantulalar gezinirken “Ağam Olasan Ömer” türküsünü söyleyerek bütün Türkiye’nin konuştuğu kişi haline gelen Mustafa Ersin Arıcı adlı yarışmacı ABD’de de gündeme oturdu. ABC televizyonunun çok izlenen “Good Morning America” isimli sabah programında Türkiye’de yayın yapan FOX TV’deki 'İmkansız Karaoke’ yarışmasına yer verildi.
 
 Programda günün videosu köşesinde 'İmkansız Karaoke’deki Urfalı Mustafa'ya ağda yapılırkenki anları kahkalarla izlendi. Videoda vücuduna ağda yapılırken şarkı söylemeyen yarışmacı Mustafa Ersin Arıcı görülüyor. Ağdanın acısıyla çığlık ata ata türkü söylemeye devam eden Arıcı, yarışma sonunda ödül alamadan programdan ayrılmıştı.
  