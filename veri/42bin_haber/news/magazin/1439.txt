Bu polisi hatırladınız mı?
 
 Sinema oyuncusu komedyen Şafak Sezer, Anıl Tekik, Hamdi Kahraman ve Serkan Şengül ile birlikte rol aldığı ’G.D.O. Karakedi’ adlı sinema filminin galası için bugün saatlerinde Siirt’e geldi. Siirt Emniyet Müdürlüğü Toplum Destekli Polis Şubesi’nin, Halk Eğitim Merkezi’ndeki çok amaçlı salonunda yapılan söyleşiye katılan Şafak Sezer, burada soruları yanıtladı. 
 
 Salona Siirt Emniyet Müdürü Mutlu Ekizoğlu ile birlikte gelen Sezer ve flim ekibini, salon kapısında sevenleri çiçeklerle karşıladı.
 Gördüğü ilgiden duyduğu memnuniyeti dile getiren Sezer, "Halk sizden en çok ne istedi?" sorusuna, "Sevgi" yanıtını verdi. Siirt’in kültürel açıdan zayıf olduğunu belirten Sezer, "Gençliğin biraz, bu tür işlere el atması lazım. Demin bir arkadaş, ’Tiyatrocuyum’ diye elimi tuttu. Biraz onları dinleyeceğim. Belki buradan Mutlu müdürüm sayesinde birilerini sinema filmlerimde oynatacağız, buradan çıkan oyuncularla" dedi.
 
 Halk Eğitim Merkezi’nde sevenleriyle söyleşisini tamamlayan Şafak Sezer, daha sonra polis üniforması giyerek, Emniyet Müdürü Mutlu Ekizoğlu ile birlikte, trafiğe kapalı Güres Caddesi’ndeki esnafı ziyaret ederek sohbet etti. Zaman zaman yaptığı esprilerle esnafı güldüren tiyatro sanatçısı Sezer, dönerci dükkanına geçerek döner kesti. Daha sonra kendisine ikram edilen çiğköfteyi yiyen Sezer, akşam yapılacak film galası için hazırlanmak üzere polisevine geçti.
 
 Turan KOYUNCU, DHA