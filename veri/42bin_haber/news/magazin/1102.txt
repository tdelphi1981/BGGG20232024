Kraliyet bebeği temmuzda geliyor
 
 İngiltere kraliyet tahtının ikinci sıradaki varisi Cambridge Dükü William ile eşi Kate’in bebeğinin, Temmuz ayında dünyaya geleceği açıklandı. 
 İngiliz basınından The Daily Mail sitesinde yer alan habere göre; Düşes'in ikiz bebek beklediği iddiaları ortada dolaşırken St James’s Palace’dan yapılan açıklamada, 'bebek' ifadesinin kullanılması bu iddiaları yalanlamış oldu. Kate ile William 29 Nisan 2011’de Londra’daki Westminster Katedrali’nde düzenlenen görkemli törenle evlenmişti. Çiftin geçen ay bebek bekledikleri açıklanmıştı. İngiltere kraliyet tahtının üçüncü sıradaki varisi olacak bebeğin cinsiyeti ise henüz belli değil. Çift daha önce basına verdiği röportajlarda, kız ya da erkek fark etmeksizin iki çocuk istediklerini belirtmişti.