Türkler yine Eurovisionda
Üç Türk ve iki İrlandalıdan oluşan Inchequin grubu, bu yıl Eurovisionda İrlandayı temsil edecek. Böylece Türkiye, Eurovisiona katılmadığı 2013te de Türk notalarını, sesini ve hatta Türkçe şarkı sözlerini dünyanın en büyük uluslararası şarkı yarışmasına taşıyacak. Sinead ve Hugh ONeilin 3,5 yıl önce geldikleri Gümüşlükte tanıştıkları kemancı Ayda Tunçboyacı, trompet ve piyano sanatçısı Tevfik Kulak, şarkıcı/oyuncu Selin Türkoğlu ile bir araya gelerek kurduğu grubun hikayesi hayli ilginç...
Öncelikle sizden başlayalım. Ne zamandır Bodrumdasınız?        

- Hugh ONeil: 3,5 yıl önce Bodruma yerleştik. Bodruma gelip aşık olan birçok turist gibi biz de hiç aklımızda yokken kaldık. İnsanlar ve Türk halk müziği kalmamızda büyük etkendi. Birçok Türk halk müziği sanatçısıyla sahne almaya başladık. Kışın hareketlilik durduğu için de bir masa tenisi ligi kurdum, pek çok insanla o sayede tanıştık. 

Eşiniz Sinead ile birlikte altı albüm çıkarmışsınız. Neden albüm yapmayı bırakıp Bodruma yerleştiniz ki? Yoksa asıl amaç müziği bırakmak mıydı?

- Hugh ONeil: 20 yıl boyunca dünyanın dört bir yanında konser verdik. Artık köklü bir değişikliğe ihtiyacımız vardı. Bodruma yerleştiğimiz ilk altı ayda da hiç çalmadık, müziğe ara verdik zaten.

Sonra nasıl başladınız?

- Hugh ONeil: Türk müziğini dinleyerek yağan karı seyrederken... O gün yeniden şarkı yazmaya başladık. Burada yeniden ilham geldi bize. Sanki yeni bir başlangıç gibiydi. Akabinde Son Kez doğdu zaten. 

Peki Türk müzisyenlerle nasıl, nerede tanıştınız?

- Hugh ONeil: Sedat diye bir arkadaşımız sayesinde... Onun sahilde bir kafesi var. Müzisyenlerin uğrak yeriymiş. Biz de oraya sık sık gitmeye başladık. Ayda ve Tevfikle de yolumuz o adreste kesişti, görüşmeye başladık. Bir gece hepimiz bir araya gelip sahneye çıktık. Sonuçtan memnun kalınca yola birlikte devam etme kararı aldık.

- Selin Türkoğlu: Ben de üç yıl önce Gümüşlüke yerleşmiştim. Hugh ve Sinead ile masa tenisi turnuvası sırasında tanıştık. İlginçtir, sonra herkesin kendinden bir şeyler katttığı bir müzik çıkardık ortaya. Bu müzik hem bizden hem de İrlandadandı. Ve geçen yaz sahnede birlikte çalmaya başladık, şarkılar yaptık. 

TERSİM PİSTİR DEMEYİ ÖĞRENDİM

Son Kez/The Last Time şarkısı nasıl ortaya çıktı?

- Hugh ONeil: Türkİrlanda ortak yapımı Famine adlı bir film vardır. Bu 1847deki salgın sonucu 8 milyon nüfuslü İrlandada 4 milyon insanın kalmasını anlatan bir film. Onun için 11 şarkı kaydetmiştik. 12nci şarkı da Son Kezdi, ama Famine ile uzaktan yakından ilgisi yoktu, bir kenarda kaldı.
- Selin Türkoğlu: Sinead ve Hugh, bu besteyi unutmuşlardı. Ne zaman Ayda, Tevfik ve benimle bir araya geldiler, şarkı gündeme geldi. Yeniden kayıt yaptık ve acaba Eurovisiona gider mi dedik. 

Peki Türkçe sözleri kim yazdı?

- Hugh ONeil: Şarkıyı İngilizce yazmıştık tabii... Sonra bir arkadaşımızdan Türkçeye çevirmesini istedik. Çeviriyi duyar duymaz kulağa İngilizce versiyonundan da hoş geldiğini düşündük. 

3,5 yıldır buradasınız, hâlâ Türkçe öğrenemediniz mi?

- Hugh ONeil: Hayır, çünkü kimse benimle Türkçe konuşmuyor! Bütün arkadaşlarım İngilizce biliyor. Sadece basit Türkçe kelimeleri öğrenebildim; evet, hayır, günaydın gibi. Tevfik bir de tersim pistiri öğretti!

- Sinead ONeil: Türkçe öğrenmek için altı-yedi hafta kurs aldık, hepsi o... 
Yine Son Keze dönelim. Şarkının aranjesi size ait. İrlanda folk ritmleri bilinçli olarak mı eklendi şarkıya?

- Tevfik Kulak: Bilinçli. Türk ve İrlanda müziğinin birleşimi olsun istedik. 

Peki senfoni orkestrasında çalıp Eurovisiona gitme konusunda arkadaşlarınız ne diyor?
- Tevfik Kulak: İçimizdeki İrlandalı diyorlar şimdilik (gülüyor)...


- Selin Türkoğlu: Aslında Eurovision hikayesi ilginç. Hugh, biz bu şarkıyı daha Shay Healeyi, yani yarışmadaki mentörümüzü tanımıyorken, Eurovision ile çok uzaktan ilgili birine gönderdi. Aradan bir ay geçti, haber yok. Tabii umudu kestik, hatta Hugh ve Sinead turneye çıktı. 

Aday şarkıların önce kendi arasında yarışacağını bilmiyor muydunuz?

- Selin Türkoğlu: Tabii biliyorduk. Ama o kadar uzak bir kontağa göndermiştik ki şarkımızı, bir ay ses çıkmayınca unuttuk gitti. Derken Hugh ve Sinead turnedeyken, kulise Shay Healeyden bir mesaj geliyor. Şaka gibi. 58. Eurovision Şarkı yarışması İsveç Malmöde yapılıyor, haber de o şehirdeki konser sırasında geliyor üstelik. Shay Healeyi tanışmadan sevdik. 

İrlandaya ne zaman gideceksiniz?

- Selin Türkoğlu: 19 Şubatta gidiyoruz. Salı akşamı bize orada küçük bir konser ayarlandı. Çarşamba provamız olacak. 22 Şubat Cuma günü de yarışacağız. 

Alacağınız sonuçtan umutlu musunuz?

- Hugh ONeil: Bu işe girişirken sonuçları hiç düşünmemiştik. Johnny Loganın birinci olan parçası Whats Another Yearın prodüktörü Shay Healey yüzlerce şarkı arasından seçince bir yarışma olduğu aklımıza geldi. Bakalım...

Olur da kazanırsanız?

- Selin Türkoğlu: Kaçıncı olmuşuz, birinci mi çıkmışız, hiç önemli değil. Köyümde otururken bir anda yarışmaya gitmek yeterince ilginç, bu bile bana yetiyor.

Biraz iddialı olmak gerekmez mi?

- Selin Türkoğlu: Bir kazanalım, bakarız. 

Kazanmanız için yapabileceğimiz bir şey var mı?

- Selin Türkoğlu: İrlandada halk oylaması olacak. Dışarıdan oya kapalı. Jürinin oyları da sonucu etkileyecek. Bu durumda sadece haber verebilirsiniz.  
TÜRKLER BİZE ÇOK YAKIN

Sizin için İçimizdeki İrlandalılar diyeceğiz bundan sonra, ama iyi anlamda. Peki siz kendinizi Türk kültürüne yakın görüyor musunuz?

- Hugh ONeil: Bence çok yakınız. İrlandalılar ile Türklerin espri anlayışı birbirine çok yakın. 19 ülkeyi gezdik; İskoçya ve Galler bile ülkemize yakın olmasına rağmen sizin kadar anlayışımıza yakın değildi.  
KLİP ŞARKISI BODRUMDA ÇEKİLDİ

Son Kez/Last Time şarkısının klibi Bodrumda çekildi. Yönetmen koltuğunda ise Günah Keçisi filminden tanıdığımız Cenk Özakıncı bulunuyor.