Bir partide keşfedildim
Katıldığı bir partide keşfedildi, şimdi Belçikanın tanınmış şarkıcılarından biri... Artık Türkiyede de sesini ve adını duyurmayı planlayan Funda Kılıç, Asıl hedefimiz dünya diyecek kadar iddialı...
Belçikada nasıl keşfedildiniz?         

- Çok komik bir tesadüfle oldu aslında. Bir partiye katılmışytım, DJ Şahin de oradaydı, o keşfetti beni... Hatta şu anda menajerim. 

Kaç yaşındaydınız?

- Çok gençtim. 17-18 yaşlarındaydım.

Birçok genç yetenek var şarkı söylemek isteyen. Sizin diğerlerinden farkınız neydi?

- Bence verdiğin ışık, enerji insanları çekiyor. O yüzden galiba...

İlk çalışmalar Belçikada gerçekleşti değil mi?

- Evet. İlk singleımı Belçikada çıkardım. Sonra o singleın Türkçe versiyonunu da Türkiyede piyasaya sürdük. Ama bana yetmedi, dedim ki Bir de albüm yapayım Türkiyede...

İki ülkenin müzik piyasasını kıyaslamanızı istesem...

- İkisi de çok zor piyasalar. Aslında pek bir fark da yok aralarında. Belçikada single çıkardık, Türkiyede de albümle işi genişlettik. Çok büyük bir adım attık aslında, tek fark bu... 

Belçikada yaşıyorsunuz. İşleri oradan yürütmek zor olmayacak mı?

- Gerektiği zamanlarda Türkiyede bulunmaya çalışıyorum. O kadar da zor değil. Üç saatlik yol, uzak sayılmaz yani...

BELÇİKADA ÜNLÜLER  BURADAKİ GİBİ İLGİ GÖRMÜYOR

Biz sizi Penti reklamıyla tanıdık. Belçikada yaşarken Türkiyeden reklam işini nasıl aldınız?

- Türkiyedeki menajerimiz sayesinde... Bir arkadaşım Bu yılın Penti yüzü kim olsun yazmış Facebookta. Süheyla da Bende bir bomba var demiş. O şekilde oldu reklam işi... 

O kadar basit olamaz. Başka adaylar da vardır mutlaka. Siz nasıl sıyrıldınız o kalabalığın arasından?

- Benim çok farklı bir yüzüm var. İstediğim her şekle girebilirim. Çünkü tipik bir Türk yüzüm yok. Mesela Penti reklamında beni Eva Mendese benzetiyorlar. Başka bir işte Eva Longoriaya benzetiyorlar. Sanırım bu sebeplerden dolayı seçildim.

Belçikada nasıl geçiyor hayat, müzik dışında?

- Şu an çok yoğun geçiyor. Çünkü yeni singleımızı çıkardık, adı Kiss Me. Televizyon ve radyo programlarına katılıyorum.

Belçikada ünlü müsünüz?

- Tanınıyorum diyeyim... Ama Türkiye, Belçikaya göre daha farklı.

Ne açıdan?

- Türkiyede herkes tanınmış insarları el üstünde tutuyor. Kral/kraliçe gibi görüyorlarlar. Belçikada ise daha sıradan davranılıyor ünlülere.

İŞ TEMPOM HIZLANIRSA TÜRKİYEYE YERLEŞİRİM

Türkiyede çalışma fikri nasıl doğdu?

- Sonuçta Türküm... Ülkem, memleketim burası. O yüzden burada da kendimi göstermek istedim.

Türkiyede ünlü olmak daha mı kolay Belçikaya göre?

- Bilmiyorum... Ama sanmam... Bence ikisi de aynı.

Sizi de Hadise ve Atiye ile kıyaslamaya başladılar mı?

- Evet ama bu durumu doğallıkla karşılıyorum. Rahatsız olmuyorum. İnsanlar rahatsız olacağımı zannediyorlar ama öyle bir şey yok. 

Beğeniyor musunuz bu isimleri?

- Beğeniyorum tabii. Hem çok başarılılar, hem aynı yerden geliyoruz. Prodüktörlerini de tanıyorum.

Hadise Türkiyede çok tanındı, sevildi. Siz de burada onun gibi çok iyi bir noktaya gelmenin hayallerini kuruyor musunuz?

- Biz çalışmalara hem Belçikada hem de aynı anda Türkiyede devam ediyoruz. Bizim hedefimiz sadece Türkiye değil. Tabii Türkiye de olacak ama asıl hedefimiz dünya... Benim sesim İngilizceye daha yatkın. Ama Türkçe de söylemek istiyorum aynı anda. İkisini bir arada yürütmeye çalışacağım.

Buradaki iş temponuz çok hızlanırsa, ailenizle birlikte Türkiyeye taşınmayı düşünür müsünüz?

- Tabii ki taşınırım. Neden olmasın? Annem gelir kesin, beni yalnız bırakmaz.

Nasıl bir aile sizinki?

- Bizim ailede şarkı söylemeyi de, müzik dinlemeyi de çok seven var. Çok destek görüyorum ailemden.

Nerelisiniz?

- Ankaralı... Ama daha geçen yıl gidip görebildim ancak. İzmirde doğdum, 6 aylıkken de Belçikaya gitmişiz.

Siz şimdi oyunculuk yapmak da istersiniz...

- Doğru aslında... Teklifler gelirse mutlaka değerlendiririm. İyi bir dönemde, iyi bir iş gelirse neden olmasın! Her şeye açığız. 

MÜZİK AŞKI YETMİYOR EĞİTİM ŞART

Normalde müzik okulundan mı mezun oldunuz yoksa sadece müzik aşkıyla mı yürüdü işler?

- Müzik aşkı içimde hep vardı ama muhasebe okudum. Çok alakasız bir şey, değil mi... Sonradan müzik akademisine gittim. Müzik aşkı yetmiyor sonuçta, okula gidip eğitim almak şart.

Bundan sonrası için planlarınız ne? Türkiyede neler yapacaksınız?

- Buraya iki haftalık bir tanıtım turu için geldim. Belçikaya döndüğümüzde de bizi bekleyen televizyon ve radyo programları ile ilgileneceğiz.