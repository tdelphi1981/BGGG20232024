6 ünlü erkek çorap tasarladı
Penti bu yıl Aile İçi Şiddete Son demek için her biri kendi alanında duayen 6 ünlü erkeğe çorap tasarlattı. Bay J, Burak Kut, Mete Horozoğlu, Mehmet Turgut, Seyfi Dursunoğlu( Huysuz Virjin), Tolga Çevik, düşüncelerini, zevklerini yansıttığı tasarımları ve mesajlarıyla projeye destek veriyor.
Önceki yılların aksine, sadece erkek gözünden aile içi şiddete son un anlatıldığı çoraplarda, şiddeti anlatan ustura, özgürlüğü anlatan kuş, masumiyeti anlatan kedi, kalpli yara bandı ve piyano gibi figürler ön plana çıkıyor. Penti, son yıllarda Türkiyede artan kadına şiddet olaylarına bir dur demek ve bu sorunla ilgili farkındalığı artırmak amacıyla ünlülerin tasarladığı çorapların satışından elde edilecek gelirin tamamını  Aile İçi Şiddet Acil Yardım Hattına bağışlıyor. Aile içi şiddet konusunda hassas olanlar ve bu şiddete son demek isteyenler bu çorapları satın alarak kampanyaya destek olabilirler.