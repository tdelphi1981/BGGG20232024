Neydi ne oldu?
 
 Daily Mail’ın haberine göre ABC’nin yeni programı “Splash” için hazırlanan Nicole Eggert provalar esnasında objektiflere yansıyan görüntüsüyle hayranlarını şaşırttı.
  
 “Splash” programı için hazırlık yapmak için Çarşamba günü Los Angeles’a giden 41 yaşındaki Eggert, dalış kıyafetini giyip eğitmeni ile çalışmaya başladı.
  
 Eggert, ünlülerin dalış hünerlerini sergileyerek yarışacakları, programda çok sayıda tanınmış simayla birlikte yer alacak. 
 Çarşamba günkü dalış eğitiminde görülen Kendra Wilkinson, Kareem Abdul-Jabbar, Louie Anderson, Keshia Knight Pulliam, güzellik kraliçesi Katherine Webb ve Drake Bell ABC’nin programında yer alan ünlü isimler arasındalar. 
 
 Programın eğitmenliğini Olimpiyat dalgıcı Greg Louganis yaparken, altın madalya sahibi İngiliz David Boudia ve Avustralyalı Olimpiyat sporcusu Steve Foley de programda jüri üyeliği yapacaklar.
 
 Sahil Güvenlik dizisinde rol aldığı altın çağlarından bu yana biraz kilo alan Eggert, iki çocuk sahibi olduktan sonra eski formuna dönmekte zorluk çektiğini söylüyor.
  
 2000 ila 2002 yılları arasında aktör Justin Herwick ile evli olan Eggert’in bu evlilikten 14 yaşında bir kız çocuğu bulunuyor.
 
  Eggert ikinci çocuğunu ise 2011 yılının Temmuz ayında dünyaya getirdi.
 Yakın zamanda “What Not To Wear” (Ne Giyilmemeli) isimli programa katılan Eggert programın sunucularından daha iyi görünmeye dair tavsiyeler aldı.
  
 Eggert, biraz kilo aldığını, iki çocuğu olduğunu ve ne giyeceği üzerinde çok fazla düşünmediğini, kolay ve rahat giysileri tercih ettiğini belirtti.
  
 Eggert ayrıca 4.5 kg. (10 lbs) kadar vermek istediğini böylece medya karşısında kendisini daha rahat hissedeceğini de sözlerine ekledi.
  