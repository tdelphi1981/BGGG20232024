Ünlüler masal diyarında
 
 İngiliz basınından The Daily Mail sitesinde yer alan habere göre; ABD'li tanınmış portre fotoğrafçısı Annie Leibovitz tarafından yapılan çalışmada Rapunzel'den Beyaz Atlı Prens'e, Deniz Kızı'ndan Kaptan Hook'a kadar Disney kahramanları fotoğraf karelerine taşındı. 
 ABD'li ünlü şarkıcı Taylor Swift Disney Park için çekilen "Disney Rüya Portreler"de masal karakteri Rapunzel gibi poz verdi. Uzatma saçları ile kulede oturan güzel sanatçı objektife poz verirken, elinden de mandolini bırakmadı. Ünlü İspanyol aktris Penelope Cruz güzeli, Jeff Bridges de çirkini canlandırırken,  büyümeyi reddeden Peter Pan'i ünlü balet Mikhail Barishnikov, Wendy'yi model Gisele Bündchen, küçük cin Tinkerbell'i ise Tina Fey canlandırdı. Bu büyülü dünyada İki çocuk sahibi olduktan sonra ayrılan Jennifer Lopez Jasmin'i, Marc Anthony ise Alaaddin'e can verdi. İşte karşınızda Disney Park için yapılan ilginç çalışmadan karelerle masalların büyülü dünyasına yolculuk...