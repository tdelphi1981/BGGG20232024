Nene Hatun açıklaması
Bugün Ne Giysem jürilerinden modacı Hakan Akkaya'nın bir yarışmacıyı eleştirirken "Buraya Nene Hatun gibi gelemezsin" ifadesini kullandığı iddia edildi. Sosyal medyada hızla yayılan tepkilerin ardından kanal yönetimi bir açıklama yayınladı.
İşte o açıklama... 
Bugün Ne Giysem isimli programın Nisan ayı içerisinde yayınlanan bir bölümünde, jüri üyelerinden Hakan Akkayanın bir yarışmacıya yönelik olarak Buraya Nene Hatun gibi gelemezsin şeklinde bir cümle sarf ettiği ve bu şekilde Nene Hatuna hakaret edildiği yönünde bir iddia ortaya atılmış ve bu asılsız söylentinin kısa bir süre içerisinde özellikle sosyal medya üzerinden yayılması sağlanarak kamuoyu nezdinde gerek televizyon kanalımız ve gerekse jüri üyesi haksız tepkilere, protestolara ve tehditlere maruz bırakılmıştır. Kamuoyunun gerçek dışı bu söylem nedeniyle yanlış yönlendirildiği görülmekle iş bu açıklamanın yapılması zorunluluğu doğmuştur. 
Bugün Ne Giysem isimli programın herhangi bir bölümünde, Nene Hatun ile ilgili bu şekilde sarf edilmiş bir söz yer almamıştır. Bu iddia kötü niyetli kişiler tarafından ortaya atılmış tamamen gerçek dışı bir söylentiye dayalı olup, ard niyetli kişiler tarafından kamuoyu açıkça ve kasıtlı bir biçimde yanıltılmıştır. 
Maksatlı olarak ortaya atılan, gerçek dışı söylem ve ithamlarla şirketimizi kamuoyu husumetine maruz bırakmayı amaçlayan, açıkça şirketimizi belli kesimlere hedef olarak gösterenler hakkında gerekli yasal işlemlerin yapılacağını ve ortaya atılan bu iddianın tamamen gerçek dışı olduğunu sağduyulu kamuoyunun takdir ve bilgilerine sunarız. Saygılarımızla... Show Tv... 
     
                   