Aldatıldığımı biliyordum
Ece Vahapoğlu'nun sunduğu 'Uzun Lafın Kısası' programına Oya Germen ve Geveze konuk oldu 
 'Aldatma'nın konuşulduğu programa konukların itirafları damga vurdu.
 
 Neco ile uzun yıllar süren evlilikleri aldatma yüzünden biten Oya Germen, "Aldatıldığınızı nasıl anladınız?" sorusuna "Zaten biliyordum, kadınlar böyle şeyleri anlar" diyerek yanıtladı. Özgür Aras'ın ayrılık döneminde yaşadıklarını sorduğu Germen, konuyla ilgili daha fazla konuşmak istemediğini söyledi.
 
 Programın diğer sürpriz aldatılma itirafı ise Geveze'den geldi. 20'li yaşlarındayken birlikte olduğu eski sevgilisi tarafından kendi yazlık evlerinde aldatıldığını söyleyen Geveze, 'ihaneti gözlerimle gördüm' dedi.
 
 Yaşadığı şoku uzun süre üzerinden atamadığını belirten radyocu, "Aldatıldığınız kişiyi tanıyor muydunuz?" sorusuna "Hayır tanımıyorum, gariban çocuğun biriydi" diyerek yanıt verdi.