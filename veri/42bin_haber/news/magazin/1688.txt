"Bir daha botoks yaptırmam"
 
 Yazar Virginia Woolf'u canlandırdığı "The Hours - Saatler" adlı filmle Oscar ödülü kazanan ünlü aktris Nicole Kidman, yeteneği kadar güzelliği ile de hayran edinmiş bir isim. İngiliz basınından The Daily Mail sitesinde yer alan habere göre, ünlü oyuncu 42 yaşında olmasına rağmen değişmeyen güzelliği ile birçok kez, estetik operasyon geçirdiği yönündeki haberlerin konusu oldu. 
 İddia edilenin aksine bugüne kadar hiçbir zaman estetik operasyon geçirmediğini söyleyen Kidman, bir kez botoks yaptırdığını itiraf etti. İtalyan basınından La Repubblica gazetesine verdiği röportajda ünlü oyuncu, "Daha güzel olmak için herhangi bir ameliyat yaptırmadım. Fakat bir kez botoksu denedim. O kadar rahatsız ediciydi ki vazgeçtim işlemi geri aldırttım. Nihayet yüzümü yeniden oynatabiliyorum" dedi.  
 Botoks yaptırdığında yüzü ve mimikleri üzerindeki hakimiyetini kaybettiğini ifade eden Kidman, bunun hiç istemediği bir durum olduğunu o nedenle bir daha botoks yaptırmayı asla düşünmediğini söyledi.  
 Geçtiğimiz aylarda 'The Paperboy' isimli filminin tanıtım çalışmaları esnasında görüntülenen Kidman gergin alnıyla dikkat çekmiş ve botoks yaptırdığı yönünde haberlere neden olmuştu. ''Tamamen doğal olduğunu'' söyleyen Kidman, yüzünün gergin görüntüsünü güneş koruma kremleri kullanıyor olmasına ve sağlığına özen gösteriyor olmasına bağladı. 