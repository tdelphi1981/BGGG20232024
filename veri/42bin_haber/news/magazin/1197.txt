Michael Jackson'ın çocuklarının babası doktoru mu?
 
 TMZ’nin haberine göre Çarşamba günü Facebook sayfasına kendi gençlik fotoğrafı ile Prince’in bir fotoğrafını yükleyen Klein aradaki benzerliğe dikkat çekmiş oldu.
  
 Fotoğrafın altına “hmmmm” şeklinde bir ifade yazan Klein, hakkında Prince’in ve Jackson’ın kızı Paris’in babası olduğu yönünde yıllardır süregelen iddialara bir bakıma gönderme yaptı. 
 
  
 Michael Jackson’ın eski eşi Debbie Rowe, Prince’i 1997 yılında, Paris’i ise 1998 yılında dünyaya getirdi. Jackson’ın üçüncü çocuğu “Blanket” ise 2002 yılında kimliği açıklanmayan bir taşıyıcı anne tarafından dünyaya getirildi.
  
 Rowe, Jackson’ın her iki çocuğunun da doğduğu dönemlerde Klein’ın asistanı olarak çalışıyordu.
  
 Klein önceki yıllarda her iki çocuğun da babası olduğu yönündeki iddiaları reddetmişti.
  
 Hollywood Reporter’ın haberine göre Klein’ın bir temsilcisi söz konusu fotoğrafları Klein’ın yüklemediğini ve doktorun fotoğrafları sayfasından sildiğini belirtti.
  
 Fotoğraflar şu anda Klein’ın sayfasından kaldırılmış durumdalar.
  