Gülben Ergen'le çocuklar gülüyor
Gülben Ergenin kurucusu ve başkanı olduğu Çocuklar Gülsün Diye Derneği 13. Anaokulunu Çanakkalenin Eceabat ilçesinde açıyor. Çocuklara modern bir eğitim ve oyun ortamı sunacak olan anaokulu, 19 Martta yapılacak açılış töreninin ardından Milli Eğitim Bakanlığına bağışlanacak.
Türkiyede daha çok çocuğun okul öncesi eğitim almasına katkı sağlamak hedefiyle yola çıkan Çocuklar Gülsün Diye Derneği 13. anaokulunu Çanakkale ilinin Eceabat ilcesinde açmaya hazırlanıyor. Daha önce Trabzon, İstanbul, Mardin, Tokat, Erzurum, Sinop, Hatay, Aydın, Zonguldak, Van, Sivas ve Manisada anaokulları açan Çocuklar Gülsün Diye Derneği yeni okulun açılışını 19 Mart 2013 Salı günü Dernek Başkanı Gülben Ergen, Başkan Yardımcısı Elvan Oktar ve Çanakkale Valisi Güngör Azim Tunanın katılımıyla gerçekleştirecek. Açılış töreninin ardından Milli Eğitim Bakanlığına bağışlanacak olan okul, yaklaşık 100 öğrenciye okul öncesi eğitim olanağı sunacak kapasiteye sahip. Okulun iç donanım malzemelerinin taşınmasına,Yurtiçi Kargo taşıma sponsoru olarak destek verirken, Faber Castell de okulun kırtasiye ihtiyaçlarını karşıladı. Çocuklar Gülsün Diye Derneği, Milli Eğitim Bakanlığı ile imzaladığı protokol çerçevesinde ihtiyacı olan illerde anaokulu yapmak üzere çalışmalarını tüm hızıyla sürdürüyor. Dernek, sponsorları ve bağışçılarının desteğiyle gelecek eğitim-öğretim döneminde hizmete girmek üzere yeni okullar açmaya hazırlanıyor.