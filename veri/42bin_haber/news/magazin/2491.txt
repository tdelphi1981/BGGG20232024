Müslüm Gürses hayatını kaybetti
Ünlü sanatçı Müslüm Gürses hayatını kaybetti.
Sanatçı Müslüm Gürses, tedavi gördüğü hastanede vefat etti.

Geçen yıl kasım ayında geçirdiği by-pass ameliyatının ardından yoğun bakımda tedavisi devam eden sanatçı Müslüm Gürses, tedavi gördüğü Memorial Şişli Hastanesi'nde yaşamını yitirdi.

Gürses'in doktorları geçen hafta cuma günü yaptıkları açıklamada, sanatçının durumunun kritik olduğunu bildirmişti. 

Müslüm Gürses yarın İstanbul'da toprağa verilecek. Defin öncesi Cemal Reşit Rey Konser Salonu'nda tören düzenlenecek.