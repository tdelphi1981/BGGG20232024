DANIŞTAY, 5 DAKİKA SEVİŞMEYİ UZUN BULDU
Danıştay, Aşk-ı Memnu Dizisindeki 5.5 dakikalık sevişme sahnesini uzun buldu. RTÜK'e bu konuda süre belirleme yetkisi verdi.
Danıştay, RTÜK'e televizyon dizilere sevişme sahnelerine süre koyma yetkisi tanıdı. Danıştay'ın dizilerdeki toplam sevişme süresine standart getiren bu kararı Halit Ziya Uşaklıgil'in ölümsüz eseri Aşk-ı Memnu romanından Kanal D'ye uyarlanan aynı adı taşıyan dizisiyle ilgili davada verildi.  
   Danıştay'ın 'sevişme süresi' kararı hakkında ne düşünüyorsunuz 
MESAJINIZI YAZIN YAYINLAYALIM  
Danıştay 13. Dairesi, dizinin kahramanları Bihter ve Behlül'ün aralıklarla toplam  5 dakika 30 saniyelik sevişme sahnesini 'uzun ve ahlaka aykırı' bulan ve kanala "uyarı" cezası veren RTÜK'ü haklı buldu. Kanalın temyiz istemi reddedildi ve mahkeme kararı onandı. Bu karar örnek  niteliği  taşıyor. Danıştay'ın bu kararı ışığında, RTÜK artık diğer dizilerdeki sevişme sahnelerini de "uzun ve ahlaka aykırı" diye cezalandırabileceği öne sürülüyor. 
  Karara ünlüler ne dedi 
KİME GÖRE, NEYE GÖRE UZUN? 
SEZON FİNALİNE UZUN SEVİŞME CEZASI 
Kanal D'deki Aşk-ı Memnu dizisinin 2009'daki sezon finalinde Bihter rolündeki Beren Saat ile Behlül rolündeki Kıvanç Tatlıtuğ'un sevişme sahneleri yer alımştı. Büyük reyting alan dizi RTÜK takibindeydi.

RTÜK İzleme ve Değerlendirme Dairesi, 5 dakika 30 saniye süren"ateşli"sevişme sahnelerinin Türk aile yapısına ve toplumun milli-manevi değerlerine uygun olmadığı yönünde rapor tutmuş ve kanala "uyarı" cezası verilmişti. 
MAHKEME DAVAYI REDDETTİ   
Kanalın itiraz üzerine Ankara 8. İdare Mahkemesi, Halit Ziya Uşaklıgil'in romanından televizyona uyarlanan filmde iki karakter arasındaki yasak aşkın anlatıldığı anımsatılmıştı. Mahkeme davayı reddetti.  Kararda, dizide aralıklarla 5 dakika 30 saniye süren ilişki sahnesinin toplumun değer yargılarıyla örtüşmediğini ve gayri ahlaki olduğu vurgulandı ve şöyle denildi:

"Yasak bir aşkın anlatıldığı dikkate alındığında, dava konusu edilen bölümde iki karakter arasında yaşanan sevişme sahnesinin çocukların ve gençlerin izleyebileceği bir saatte yayımlanan dizinin çocukların ve gençlerin cinsellik hususunda erken uyarılmasına sebep olabileceği, çocukların ve gençlerin etkilendiği böyle bir durumdan tüm toplumun etkilenmesinin kaçınılmaz olduğu"  

  BU SAHNELER HİÇ UNUTULMADI  
DANIŞTAY'DA TEMYİZE DE RET      

Bunun üzerine Kanal Yönetimi Danıştay 13. Dairesi'nde temyize gitti. İtirazı görüşen Danıştay 13 Dairesi,  RTÜK'ün kararını destekleyen ve dizilerdeki sevişme sahnelerine süre sınırı koyma yetkisi tanıyan ilginç bir karara imza attı.Temyiz isteminin yerinde olmadığı sonucuna varan Danıştay, yerel mahkeme kararını onadı. Bu kararla televizyonlarda yayımlanan sevişme sahnelerine süre sınırı ve yeni bir Danıştay standardı getirildi.