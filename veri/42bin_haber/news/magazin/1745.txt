Cem'in dedesi kuzenimi vurdu
 
 Yönetmenliğini Togan Gökbakar’ın yaptığı, başrollerini Şahan Gökbakar ile Ezgi Mola’nın paylaştığı ‘Celal ile Ceren’i 3’üncü haftasında 2 milyon kişi izledi. Hasılat 20 milyon TL’ye yaklaştı. Oyuncular önceki gün Ümraniye Meydan Cinemaximum Sineması’nda izleyici ile buluştu. 
 Şahan Gökbakar “Cem Yılmaz’ın seyirci sayısı 3.5 milyon, gişesi de 35 milyon TL. Ne diyeceksiniz?” sorusuna şu cevabı verdi: “Aramızdaki sorun, 1940’lara dayanıyor. Onun dedesinin dedesi bizim büyük kuzeni vurmuş. Bizimkiler de karşılık vermiş. Böylece aramızdaki sorun başlamış.” Bu sözler üzerine salon kahkahaya boğuldu. 
 POSTA