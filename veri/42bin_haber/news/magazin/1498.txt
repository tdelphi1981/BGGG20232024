'Türkan'la zeytin dalı
 
 Öyle ki, Demet Akalın’ın yıllardır kavgalı olduğu İbrahim Tatlıses bile ‘Türkan’a bayıldı ve twitter’dan şunları yazdı: “TV’de o şarkı başladı mı, neşem yerine geliyor. ‘Ah o Türkan yok mu o Türkan, yine öptürmedi dudaktan’ hem güzel yazılmış, hem de güzel yorumlanmış. Süppeer!” Demet Akalın bunun üzerine “Sanırım aradaki buzları yavaş yavaş eritiyoruz” dedi. 
 5 YILDIR KAVGALILAR 
  
 Demet Akalın, 2008’de İbrahim Tatlıses’in özel uçağı için “Leş gibi. Deterjan vereyin de temizleyeyim” demişti. İbrahim Tatlıses de sinirlenip “Eskiden at, avrat, silah vardı. Ben iyi biniciydim. Demet iyi bilir. Hiç leş ata binmedim” yanıtını vermişti. Demet de, İbo’ya hakaret davası açmıştı. 
 POSTA