Cicişler Fenerbahçe'yi karıştırdı
Derbi öncesi stres atıp eğlenmek isteyen Fener'in Hırvat oyuncusu Bojan ile Bosna Hersekli yıldızı Emir, gittikleri gece klübünde 'Ciciş Kardeşler'le karşılaşınca olanlar oldu 
 FIRSATI KAÇIRMADILAR 
  
 Fenerbahçe Ülker ile Galatasaray Medical Park basketbol takımları yarın 20.30’da Ülker Sports Arena’da karşılaşacak. Derbi öncesi stres atıp eğlenmek isteyen Fener’in Hırvat oyuncusu Bojan ile Bosna Hersekli yıldızı Emir, Ortaköy’deki Supper Club’a gitti. Burada ‘Ciciş Kardeşler’ diye tanınan Esra-Ceyda Ersoy ile karşılaştılar. Cicişler fırsatı kaçırmadı. Yıldız basketçilerle samimi pozlar verdiler. Gecenin sonunda fotoğrafları twitter sayfasında paylaştılar. 
 CİCİŞLER, FENERLİYMİŞ 
  
 Cicişler fotoğrafların altına da şu notu yazdı: “Fenerli Bojan ve Emir aşklarımızla Galatasaray maçı öncesi motive. Bojan bize söz verdi, çok iyi oynayacak.” Twitter’daki fotoğraflar ve not Fener’i karıştırdı. Sarılacivertli takımın koçu Simone Pianigiani küplere bindi. Bunun üzerine Emir ile Bojan panik halde Esra-Ceyda Ersoy’u aradı. Ancak ulaşamadılar. Fenerbahçeli taraftarlar oyuncularını twitter’da kınarken Galatasaraylılar ise dalga geçti. 
 POSTA