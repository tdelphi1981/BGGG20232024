Sevgililer Kutsi ile coştu
VAN'da 14 Şubat Sevgililer günü nedeniyle konser veren pop müziğin sevilen sanatçısı Kutsi, söylediği aşk şarkılarıyla sevgililere unutulmaz bir gece yaşattı.
Büyük Urartu Oteli'nde 14 Şubat Sevgililer Günü nedeniyle düzenlenen eğlence programında pop müziğinin sevilen sanatçısı Kutsi konser verdi. Yaklaşık 2 bin kişinin katıldığı konser Tango gösterisi ile başladı. Daha sonra sahne alan Kutsi, söylediği aşk şarkıları ile sevgililere unutulmayacak bir gece yaşattı. Şarkılarına başlamadan önce sahnede konuşan Kutsi, Sevgililer gününde Van'da olduğundan dolayı çok mutlu olduğunu söyledi. Konserde iki erkek sahneye çıkarak sevgilisine evlilik teklifinde bulundu.