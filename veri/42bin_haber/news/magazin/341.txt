Hayat Devam Ediyor'a Soner Sarıkabadayı'dan şarkı
Ünlü söz yazarı, besteci ve yorumcu Soner Sarıkabadayı, Hayat Devam Ediyor dizisi için stüdyoya girdi.
Ünlü yorumcu, sözü ve müziği kendisine ait olan 'Hala Seviyorum' adlı şarkısını Hayat Devam Ediyor dizisi için seslendirdi. Hikayesini Mahsun Kırmızıgülün kaleme aldığı, yönetmenliğini ise Cemal Şanın üstlendiği, izleyenlere her hafta duygulu anlar yaşatan dizinin yeni bölümünde yine duygu fırtınası esecek. Sarıkabadayının sesiyle eşlik edeceği bölümde, aşk, hasret, özlem gibi duyguların yanı sıra, yine gerçek hikayeler anlatılmaya, yaşanan acı olaylara değinilmeye devam edilecek. Dizinin ilerleyen bölümlerinde bir çok ünlü sanatçı, 'Hayat Devam Ediyor' için stüdyoya girip sevilen şarkılarını seslendirecek.