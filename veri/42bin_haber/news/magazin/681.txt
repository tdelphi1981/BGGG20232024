Arda ve Sinem tatil için Kartalkaya'da
ATLETİCO Madrid'de oynayan milli futbolcu Arda Turan, nişanlısı Sinem Kobal ile birlikte tatil için Bolu Kartalkaya'ya geldi.
Atletico Madrid'de oynayan milli futbolcu Arda Turan, iki gün önce nişanlandığı Sinem Kobal'la tatil için dün Bolu Kartalkaya'ya geldi. Ultra lüks Golden Key Otel'de konaklayan Arda Turan ve nişanlısı Sinem Kobal, günü otelde dinlenerek geçirdi. 

Milli futbolcu ve nişanlısı, saat 16.00'da otelin arka kapısından çıkarak yürüyerek pistlerin alt kısmında bulunan Droplounge Kafe'ye geldi. Sinem Kobal'ın karda yürürken zorlanması dikkat çekerken, Arda Turan ise nişanlısının elinden tutarak yardım etti.

Arda Turan kafeye geldikten sonra meyve suyu içerken, nişanlısı Sinem Kobal ise kahve içti. Arda Turan daha sonra çorba içti. Kafede tatilcilerin isteği üzerine fotoğraf çektiren Arda Turan ve Sinem Kobal daha sonra kaldıkları otele geri döndüler.