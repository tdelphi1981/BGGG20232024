Ünlü oyuncunun tacizcisine uzaklaştırma
Ünlü sinema oyuncusu Mila Kunis'i taciz eden Stuart Dunn için uzaklaştırma kararı çıkarıldı.
Yargıç, suçunu kabul eden 27 yaşındaki Dunn'un, bir rehabilitasyon merkezinde 6 ay tedavi görmesine ve 5 yıl boyunca şartlı tahliye kurallarına uymasına da karar verdi.

Dunn, 2010'da Darren Aronofsky'nin 5 dalda Oscar'a aday gösterilen "Black Swan (Siyah Kuğu)" filminde Natalie Portman ve Vincent Cassel ile başrolleri paylaşan Kunis'i taciz ettiği gerekçesiyle 2 kez gözaltına alınmıştı.

Şubat ayında sanatçının evine giren Dunn, Mayıs ayında da Kunis'in gittiği jimnastik salonunun önünde 3 gün bekledikten sonra tutuklanmıştı.