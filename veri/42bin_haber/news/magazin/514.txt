Polat'a balayı kurşunu!
Önceki gün dünyaevine giren Necati Şaşmaz'ın Kurtlar Vadisi'nde canlandırdığı 'Polat Alemdar'a dün akşamki bölümde yağan kurşunlar, kendisine balayı molası verdirmeye mi yönelikti? 
 Özgür Yusuf Cevahir / POSTA İNTERNET
 
 Efsane dizi 'Kurtlar Vadisi'nin yenilmez karakteri Polat Alemdar'ı canlandıran Necati Şaşmaz, 12.12.12 çılgınlığına uyarak önceki üniversite öğrencisi Nagehan Kaşıkçı ile dünyaevine girmişti. Bu sürpriz nikahla hayatlarını birleştiren mutlu çift, dün de tatil için Maldivler'e uçtu. 
 
 Kurtlar Vadisi Pusu'nun dün akşam atv'de yayınlanan 174'üncü bölümünde Polat Alemdar'ın bir keskin nişancı tarafından vurulması, sonra da önünde yığılıp kaldığı evin lav silahıyla hedef alınması bir kez daha 'Polat öldü' dedirtti. 
 
 >> MALDİVLER'E GİTTİLER
 
 Ölümcül görev için, yanına esas silah arkadaşlarını almadan, iki KGT elemanıyla birlikte Suriye'ye giden ancak daha sonra Zülfikar, Abdülhey ve Cahit tarafından hayatı kurtarılan Polat, Suriye zindanlarında kambur kılığına girerek kendini kandıran Şebbiha (Esad'ın hayalet milis gücü) başkanından intikam alırken kurşunlara hedef oldu. 
 
 Polat Alemdar'ın ölüme bu kadar yakın olacak şekilde vurulmasının, kendisine bir balayı molası verdirtmeye mi yönelik olduğunu, önümüzdeki bölümlerde izleyip göreceğiz