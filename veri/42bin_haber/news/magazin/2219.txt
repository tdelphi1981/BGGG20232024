'Gangnam Style' İstanbul'da
Dünyada "Gangnam Style" şarkısıyla izlenme rekorları kıran Güney Koreli ünlü popçu Park Jae-Sang (PSY), halka açık konser vermek ve 'O Ses Türkiye' yarışmasının finali için bugün akşam saatlerinde Türkiye'ye gelecek.
Türk Hava Yolları'nın tarifeli uçağı ile Seul'den İstanbul'a gelecek Güney Koreli ünlü popçu Park Jae-Sang (PSY), Tepebaşı'nda açık havada halka açık olarak bir konser verecek, özel dansçıları ile birlikte sahne alacak. Gangnam Style şarkısı, Youtube'da 2012'de en fazla beğenilen video olarak Guinness Rekorlar Kitabı'na girdi. Youtube tarihinde 1 milyar izlenmeyi geçen ilk video olan Gangnam Style, MTV Avrupa Müzik Ödülleri 2012'de de "En iyi video" dalında ödül kazandı.