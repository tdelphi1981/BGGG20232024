Prenses Diana'dan çok korkuyor
Yeni filminde Prenses Diana'yı canlandıracak olan Naomi Watts'ın rolüyle ilgili endişeleri var 
 Son zamanlarda Oscar adaylığı söylentileri dolaşan aktris Naomi Watts, 'Caught In Fire' filminde Prenses Diana’yı canlandırıyor. İngiliz basınından The Daily Mail sitesinde yer alan habere göre, rolün çok baskı ve tartışma yaratacağını düşünen Watts, bu nedenle önce rolü reddetmek istediğini ancak sonra fikir değiştirdiğini söylüyor. Burnu Diana’ya benzesin diye kaşlarının ortası tıraş edilen ve Diana’nın asi karakterinden çok etkilenen 43 yaşındaki oyuncu, Prens Willam ve Prens Harry’nin filmi beğenmeyeceğinden endişeleniyor. 
 Film ile ilgili konuşmadan önce derin bir nefes alan güzel oyuncu filmle ilgili olarak, "Çok baskı oluşturacak bir rol. Ancak Diana inanılmaz bir hayatı olan muhteşem bir kadın. Rolü kabul etmek oldukça cesaret ve sorumluluk gerektirdi" şeklinde konuşuyor. Hindistan’da 2004’te gerçeklesen Tsunami’den kurtulan bir kadını canlandırdığı 'The Impossible' filmi ile Golden Globe’a aday olduğuna inanamayan oyuncu, Diana’yı canlandırdığı yeni filmin, sahnelerini dublör kullanmadan çektiği Tsunami filminden daha fazla cesaret gerektirdiğini düşünüyor.