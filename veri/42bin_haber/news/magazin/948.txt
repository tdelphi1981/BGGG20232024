Megan Fox Twitter'a bir hafta dayandı
Güzel oyuncu Megan Fox, bir hafta önce açtığı Twitter hesabını kapatacağını açıkladı 
 Hollywood'un ünlü isimlerinden Megan Fox 2013'te insanlarla sosyal medya üzerinden değil yüz yüze görüşme kararı aldığını söyleyerek Twitter hesabını kapatacağını söyledi. ABD’li oyuncu sosyal medyada yayınladığı “Twitter’ın ne anlamı var?” mesajından sonra sadece bir hafta açık tuttuğu Twitter hesabını kapatacağını açıkladı. Yıldızın 3 Ocak’ta açtığı Twitter hesabında bir haftada 250 bin takipçisi olmuştu. Fox sosyal medyadaki hayatına Facebook üzerinden devam edeceğini söyledi. 
 
 Facebook’taki sayfasına yazdığı iletide hayranlarına şöyle seslendi: “Fark eden var mı bilmiyorum ama Twitter hesabımı kapattım. 2013 yılında tam bir sosyal medya kelebeği olacağımı düşünmüştüm. Fakat görünen o ki hala sosyal medyadan nefret ediyorum. Sizi seviyorum ama sanırım hiçbir zaman sosyal medya kızı olamayacağım. Elimden geldiğince Facebook’ta olacağım."