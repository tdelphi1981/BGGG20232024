'O rol benim olacaktı'
 
 Scarlett Johansson bir internet sitesine verdiği röportajda 8 dalda Oscar adayı olan 'Les Miserables' filminin oyuncu seçmelerine katıldığını anlattı. Johansson: Seçmelerde bütün gücüm ve kalbimle söyledim. Ancak gırtlak iltihabım vardı. 28 yaşındaki yıldızın, daha önce filmdeki 'Eponine' rolünü istediği söylenmişti. Ancak Johansson, Anna Hathaway'in canlandırdığı 'Fantine' rolü için seçmelere katıldı.
 
 Ancak güzel yıldız rolün doğru kişiye gittiğini düşünüyor. 'Filme baktığımda Hathaway'in performansının üstüne çıkmamın imkanı yoktu. Muhteşem ve olması gerektiği gibiydi.'
 
 Eponine' rolü için ise Taylor Swift, Lea Michele ve Evan Rachel Wood düşünülmüş ancak rolü 25 yaşındaki Samantha Barks kapmıştı.
 
 Scarlett Johansson ilk defa bir rolü kaçırmıyor. Daha önce de David Fincher'ın beyazperdeye uyarladığı 'The Girl With the Dragon Tattoo' filminde rol alacaktı. Filmin yönetmeni Vogue dergisine verdiği röportajda, Scarlett Johansson'un çok seksi olduğu için rolü vermediğini söyledi.
 
 Johansson'dan rol çalan Rooney Mara, Oscar'a aday olmuştu. Anna Hathaway'in ise bu yıl ilk Oscar'ını kazanacağı söyleniyor. 
 ntvmsnbc