'Koşulsuz yanındayım'
 
 Narkotik polisinin geçen cuma sabahı yaptığı operasyonda, aralarında ‘Emir’in Yolu’nun oyuncuları Çağatay Ulusoy, Gizem Karaca ve Kaan Turgut’un da bulunduğu 42 kişi gözaltına alınmıştı. Dizinin diğer oyuncuları Deniz Uğur ile Ceyda Ateş’in sevgilileri de bu gruptaydı. Dün 15 kişi serbest bırakıldı. Deniz Uğur serbest kalan sevgilisi Orçun Benli için internet sitesinde şunları yazdı: “Sevgi koşulsuzdur. Hastalıkta-sağlıkta, iyi ve kötü günde birbirine omuz verenlerin sevgisinden söz ediyorum. Orçun’dan...” 
 Anlaşması iptal olmadı
  
 Ceyda Ateş 1 ay önce ayrıldığı sevgilisi Can Yurtsevdi’nin serbest kalmasının ardından “Can’ın yanındayım. İyi ve mutlu günler paylaştık. Şimdi de en yakın dostuyum” dedi. Çağatay Ulusoy’u bir süre önce anlaşma imzaladığı yapım şirketi Ay Yapım yalnız bırakmadı. Çağatay ile gençlik dizisinde çalışacaklarını açıkladılar. Gizem Karaca’nın bağlı olduğu mankenlik ajansının sahibi Uğurkan Erez “Gizem’in attığı her adımda yanındayım. Ama artık askeri disiplin altında yaşayacak” dedi. 
  
 Çağatay Ulusoy olaylar süresince sürekli üzgündü. Serbest kalınca ilk olarak annesi Refiye Ulusoy’u görmek istedi. 
   
   
  
 Serbest kalan Gizem Karaca’yı annesi Münevver ve babası Cüneyt Karaca, Amerika’ya götürecek.