Bir Hikayem Var filmi için geri sayım başladı
Talip Karamahmutoğlunun yazıp yönettiği Bir Hikayem Var sinema filminin afişi de hazır. Fragmanı 1 milyonun üzerinde izlenen Bir Hikayem Var filmi 29 Mart 2013te vizyona giriyor.
Başrollerini Kadir Doğulu ve Müge Bozun paylaştığı filmde ayrıca Bülent Çolak, Didem Soydan, Turan Özdemir, Teoman Kumbaracıbaşı, Haldun Boysan, Erkut Emre Sungur, Mustafa Uzunyılmaz, Ozan Akbaba gibi isimler oynuyor. Bu oyunculara Yeşilçamın unutulmaz isimleri Nuri Alço, Coşkun Göğen ve Selçuk Özer gibi isimlerde eşlik ediyor. Bütün ekibin heyecanla vizyon tarihini beklediği Bir Hikayem Var filminde Kadir Doğulunun heyecanı ilk filmi olması sebebiyle ekstra artıyor.Filmin en önemli sürprizlerinden biri de ünlü şarkıcı ve oyuncu Halil Sezai olacak. Yepyeni şarkısını ilk defa bu filmde seslendiren Sezai bir sahnede de rol alıyor... Müziklerini Yeşilçamın ve Türk müziğinin efsane ismi Cahit Berkayın yapacağı filmde, Cahit Berkay aynı zamanda konuk oyuncu olarak küçük bir rolde kendini gösteriyor.