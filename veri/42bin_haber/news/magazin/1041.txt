'Cani değilim, Yonca ayıp etti'
 
 Orhan Gencebay’ın eşi Sevim Emre geçen hafta kürk mantosuyla görüntülenmiş hayvanseverlerden tepki alınca şunları söylemişti: “O hayvanları ben mi öldürdüm? Vitrinden alıp giyiyorum.” Bu sözler hayvan hakları savunucusu Yonca Evcimik’i kızdırdı. Yonca “Sevim Hanım’a hiç yakıştıramadım. Hayvanların derilerinin nasıl soyulduğunu bir düşünsünler. Böylece bir daha kürk giyemezler. Giyerlerse merhamet sorunları vardır. En fena canlı insan. Kürk için hayvan öldürecek kadar caniyiz.”  
 ‘40 YILDA BİR GİYMİŞİM’ 
  
 Sevim Emre, Yonca Evcimik’in sözlerini çirkin bulduğunu söyledi. Sevim Emre “Bana ‘merhametsiz’, ‘cani’ demiş. Hiç yakışmadı. O zaman kendisi de et yemesin. Ruj, krem sürmesin. Onlar da hayvan yağından yapılıyor. Ben o hanımefendi istemiyor diye fikrimi değiştirmem. Gerekirse yine giyerim” dedi. Kürkü almadığını, hediye edildiğini söyleyen Sevim Emre sözlerine şöyle devam etti: “40 yılda bir giymişim. Burnumdan geldi. Pek tercih ettiğim bir şey değildir. Çünkü beni kilolu gösteriyor.”