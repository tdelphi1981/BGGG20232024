'Çıplakken daha rahatım'
 
 İngiltere'nin alelade barlarında burlesque yaparken Prens William'ın eşi Kate Middleton ile kuzen olduğunu öğrenen Katrina Darling'in hayatı o noktadan itibaren değişti.
 
 İngiliz basınından The Daily Mail sitesinde yer alan habere göre, Darling bu keşfini basına duyurduktan sonra birden ilgi odağı oldu.
 
 Playboy gibi dünyanın en çok okunan yayınlarına boy boy fotoğraflar veren Darling, son olarak Loaded dergisi için objektif karşısına geçti.
 
 Dergi için soyunan Darling, çıplakken daha rahat olduğunu söyleyerek cesur pozlar verdi.
 
 Derginin sorularını da yanıtlayan Darling, geleceğin İngiltere kraliçesi olma ihtimaline sahip Middleton'ın kuzeni olduğu için hayatını değiştirmeyeceğini söyledi.
 
 Mesleğinden memnun olduğunu ekleyen Darling, Prens William'ın bekar kardeşi Harry'nin de ilgisini çekmediğini belirtti.
 
 Henüz 22 yaşında olan Darling, açıklamaları ve fotoğrafları ile gelecekte de İngiltere gündemini oldukça meşgul edeceğe benziyor.