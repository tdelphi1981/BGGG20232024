Beyaz'ın 'beyaz cennet' keyfi
Türkiye'nin en önemli kış turizm merkezlerinden Uludağ'da kayak sezonunun başlaması ile hareketlilik devam ediyor. Beyazıt Öztürk, bu yıl da geldiği Uludağ'da, kayak yaptı, hayranlarıyla bol bol fotoğraflar çektirdi 
 Kar kalınlığının 120 santime ulaştığı Uludağ, kayakseverlerin ilgi odağı oldu. Kanal D’nin başarılı program yapımcısı ve dizi oyuncusu Beyazıt Öztürk de Uludağ’da stres attı. Her yıl bir kaçkez Uludağ’a gelen Beyazıt Öztürk, gün boyu kayak yaparken, hayranlarıyla hatıra fotoğrafı çektirdi. 
 ’Beyaz cennete’ tutkun olduğunu belirten Beyaz, "Uludağ’a gelmediğim yıllar kendimde eksiklik hissediyorum. Bu yıl ilk kez geldim. En az 3-4 kez daha geleceğini düşünüyorum. Burada stres atıyorum, moral depoluyorum" dedi.
   
 DHA