'Sıra dışı' güzellik yarışması
ABD Güzellik Yarışması'nda, bu sene sıra dışı adaylar bulunuyor 
 Time dergisi, 12 Ocak’ta Las Vegas kentinde 92’ncisi yapılacak yarışmaya katılanların en genci olan 18 yaşındaki Montana güzeli Alexis Winema’a, 11 yaşında otizme benzer Asperger sendromu teşhisi konulduğunu yazdı. 
 Winema, dergiye yaptığı açıklamada, "Birçok kişi otistiklerin birbirinden ayırt edilemediğini düşünüyor. Bu, toplumda kendimizi ifade edemediğimiz ruhsal bir sorun" ifadesini kullandı. 
 Montana güzeli seçilerek bir üniversiteden burs alan Winema, "Otizmle yaşayanların farklılıklar gösterdiğini herkesin bilmesini istediğini, bazılarının bu durumdan iyi, bazılarının ise daha az sıyrılabildiğini" vurguladı. 
 Yarışmaya katılanlar arasında cerrahi müdahaleyle iki memesini aldıracak Washington güzeli 24 yaşındaki Allyn Rose da bulunuyor. 
  
 .
 Annesini 16 yaşındayken meme kanserinden kaybeden Rose, WJLA televizyonuna yaptığı açıklamada, yarışmadan sonra ameliyat olacağını belirtti.
 Büyük annesi ve teyzesi de meme kanserinden ölen Rose, ameliyat kararının yaşam süresini uzatabileceğini vurguladı. 
 Diğer adaylardan Iowa güzeli Mariah Cary’nin nörolojik bir bozukluk olan Tourette sendromlu olduğu, Maine güzeli Molly Bouchard’ın ise seçilebilmesi için 23 kilogram vermesi gerektiği belirtildi. 
  
 1994’de işitme engelli Alabama güzeli Heather Whitestone ABD güzeli seçilmişti.
   
 AA