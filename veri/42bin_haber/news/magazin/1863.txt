Ünlü aktör çapkınlık turunda
 
 Titanik filmi ile milyonların gönlüne taht kuran yakışıklı aktör Leonardo DiCaprio, son zamanlarda sık sık farklı isimlerle anılıyor. Buna rağmen yalnız olduğu bilinen aktör Mimai’de kaldığı otelin balkonunda gizemli bir sarışınla görüntülendi. 
 İngiliz basınından The Daily Mail sitesinde yer alan habere göre aktör, üstsüz bir şekilde balkondayken yanına gelen sarışın kız arkadaşı ile sarmaş dolaş sohbet etti. Geçtiğimiz yıl Victoria's Secret modellerinden Erin Heatherton ile ilişki yaşayan DiCaprio, aynı gün içerisinde arkadaşı aktör Bradley Cooper ile görüntülenmişti. Son olarak ünlü yönetmen Quentin Tarantino’nun Oscar’a aday gösterilen “Zincirsiz” adlı filminde rol alan aktör, tören öncesinde sık sık tatil yapıyor. DiCaprio bir süre önce teknesinde arkadaşlarıyla vakit geçirdiği sırada yine sarışın bir kadınla öpüşürken görüntülenmişti.
 
  