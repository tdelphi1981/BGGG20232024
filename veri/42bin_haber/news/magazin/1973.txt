Bizim Okula sendika tepkisi
ANADOLU Eğitim Sendikası, ATVde yayınlanan Bizim Okul dizisini, tanıtım videosuna dayanarak, Öğretmenlik mesleğinin itibarını zedeleyecek, öğrencilerin disiplin anlayışlarını bozacak, saygısızlığı ve disiplinsizliği özendirecek temalar içerdiği gerekçesiyle RTÜKe şikayet etti. Üst Kurul, şikayeti incelemeye aldı.

ÖĞRENCİ TİPLEMELERİ BAŞARISIZ
Genel Başkan Cansel Güven imzasıyla ilk bölüm yayınlandıktan sonra yapılan şikayette, dizide lakabı ile yer alan öğretmenlerin kişiliklerinin analizi yapıldı. Öğrenci tiplemelerinin de akademik açıdan başarısız, öğretmenlere karşı saygısız, öğretmenlerle dalga geçen, yaptıkları girişimleri cezasız kalan kişiler olarak gösterildiği belirtildi. Sendikanın yazılı şikayetinde şu ifadeler yer aldı:
GENÇLER ETKİLENİR
Öğrenci ve genç nüfusu yoğun olan Türkiyede gençlik ve öğrenci dizileri izlenme oranları göreceli olarak yüksektir. Genç izleyicileri ekran başına çekmek adına onların gençlik isyanlarını, düzene ve disipline başkaldırmalarını, hatta bu mücadeleyi kazanmalarını senaryolaştırmak dizi yapımcılarının pazarlama kaygısıyla açıklanabilir. Okullarımızda öğrencilerin karıştığı disiplin olayı sayılarının yanında adli mercilere yansıyan boyutta suçların da çoğaldığı, öğretmen ve idarecileri yaralamaya varan saldırıların arttığı, ölümle sonuçlanan üzücü olayların bile yaşandığı bir gerçektir. Gelişme ve kişilik geliştirme çağındaki neslimizin televizyon dizileri ile etki altında kalmaları, disiplinsiz davranışların liderlik kazandıracağı, cezasız kalacağı gibi bir algıya kapılmaları olasıdır. Bizim Okul dizisinin yayınlanan tanıtım videoları ve ilk bölümü bu endişemizi destekleyen ögelerle doludur. 
  
  
  
    
  
  
  
  

 