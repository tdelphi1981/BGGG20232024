90 bin dolarlık yüzüğü geri verdi
 
 Özel yaşamındaki çalkantılarıyla tanınan ünlü şarkıcı Britney Spears, nişanlısı Jason Trawick'ten ayrılmıştı.
 
 Magazin gündemine bomba gibi düşen ayrılık haberinin arkasından Spears, Jason Trawick'in 40'ıncı doğum gününde aldığı 90 bin dolarlık nişan yüzüğünü geri verdi.
 
 İngiliz basınından The Daily Mail sitesinde yer alan habere göre; Spears, Trawick’i her zaman seveceğini ve Trawick ile arkadaş kalmaya devam edeceklerini söyledi. Britney Spears, Jason Trawick ile çok iyi anlaştıklarını, ancak evlenmekten vazgeçtiğini belirterek, ''Ama onunla dostluğum her zaman sürecek. Ona her zaman hayranlık ve saygı duyacağım'' dedi.
  