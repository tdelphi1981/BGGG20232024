Demet Akbağ'dan Gırgır Şamatalı yeni bir oyun
Başarılı oyuncu Demet Akbağ; uzun üre ara verdiği tiyatro sahnelerine, Yılmaz Erdoğan'ın İngilizce'den uyarlayacağı bir oyunla dönüş yapmaya hazırlanıyor.
En son Yılmaz Erdoğan'ın 2005 yılında sahneye koyduğu 'Haybeden Gerçek Üstü Aşk' oyununda sahneye çıkan ünlü oyuncu Demet Akbağ, yıllar sonra yeniden tiyatroya dönmeye hazırlanıyor.

YALÇIN'LA OYNAYACAK

Londra'da 'Sunshine Boys' adıyla sannelenen, Yılmaz Erdoğan'ın Türkçe'ye 'Hanım Hanımcıklar' adıyla uyarlayacağı oyunda rol alacağını söyleyen Akbağ, "Gırgır, şamata bir oyun" diye nitelediği projede Yasemin Yalçın ile birlikte oynayacaklarını belirtti. Akbağ, Mayıs ayı gibi seyirciyle buluşması planlanan oyunun yapımcılığını BKM'nin üstleneceğini de sözlerine ekledi.