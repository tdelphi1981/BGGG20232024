Kocadan tehdit arkadaştan küfür
Meltem Cumbul 3 ay önce sürpriz bir nikahla Alican Özbaş ile evlenmişti 
 EŞİNİ UYARDI
  
 Meltem Cumbul ile 3 ay önce sürpriz nikahla evlendiği Alican Özbaş geçen perşembe akşamı İzmir’deki Tren adlı gece kulübünde eğlendi. Alkollü olduğu belli olan Alican Özbaş eşi Meltem Cumbul ile öpüşürken fotoğrafının çekilmesine büyük tepki gösterdi. Kulüp çıkışı şoförüne habercileri işaret edip “Patlat şuna bir tane. Bir daha çekemesin” şeklinde emir verdi. Bu gerginlikten rahatsız olan Meltem Cumbul araya girip eşi Alican Özbaş’ı sakinleştirdi. Şoföre de sakin olmasını tembihledi. 
   
  
   
 ARKADAŞINA 'YAPMA' DEDİ
  
 Meltem Cumbul ile Alican Özbaş cuma akşamı da İstanbul’daydı. Ortak arkadaşları ile Bebek’teki Choice Bar’da eğlendi. Çıkışta 5 kişi aynı taksiye binmeye çalıştı. Bu sırada fotoğrafları çekildi. Meltem Cumbul’un Amerikalı arkadaşı habercilere el işareti yapıp küfür etti. Meltem Cumbul arkadaşını sakinleştirdi. İngilizce böyle yapmaması gerektiğini söyledi. Daha önce eşi Meltem Cumbul’dan uyarı alan Alican Özbaş bu kez hiç ses çıkarmadı. 
 POSTA / Volkan BAŞ- Uğur KOTAN