Mankenler 'noel anne' oldu
Antalyalı 13 manken, yılbaşı öncesi 'noel anne' oldu. Esline Mankenlik Ajans'ın organizasyonunu yaptığı yılbaşı partisine katılmak için Dedeman Otel'de bir araya gelen 13 manken, noel anne kostümü giyerek objektif karşısına geçti.
2013'ü temsilen 13 mankenin seçildiği çekimler, renkli görüntülere sahne oldu. Kırmızı 'noel anne' kostümleriyle bahçede dolaşan mankenler, turistlerin meraklı bakışları arasında fotoğraf çekimine katıldı. 13 manken, 2012'yi 2013'e bağlayacak gecenin provasını yapma şansı yakaladı. Çekimlerde partide giyecekleri kostümleri prova eden mankenler, güzellikleriyle dikkat çekti. Ellerindeki 2013 yazısı ile poz veren mankenler, daha sonra lobide bulunan yeni yıl köşesine çıktı. Noel ağacı altında oturup hediyelerini alan mankenler, yılbaşı süsleri arasında keyifli dakikalar yaşadı.

Esline Ajans sahibi Esra Keskinol, çekimleri yakından takip etti. Yılbaşı eğlencesini Antalya Dedeman Otel ile ortaklaşa gerçekleştirdiklerini söyleyen Keskinol, "Esline olarak yılbaşına imza atmak istiyoruz. 3 yıldır geleneksel olarak yaptığımız noel anne partisi, bu yıl da gerçekleşecek. 2013'e özel 13 mankenim noel anne oldu" dedi.