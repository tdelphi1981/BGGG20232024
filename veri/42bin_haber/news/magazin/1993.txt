'Bana onu sormayın çırılçıplak soyunurum'
 
 Dünyanın yaşayan en seksi kadını seçilen aktris Mila Kunis, en sonunda isyan etti. Yaklaşık bir yıldır kendisi gibi oyuncu olan Ashton Kutcher ile ilişki yaşayan Kunis, artık sevgilisi hakkında soru duymak istemediğini söyledi. 
 İngiliz basınından The Daily Mail sitesinde yer alan habere göre Kunis, Allure dergisine nostaljik pozlar vermek için objektif karşısına geçti. Soruları da yanıtlayan Kunis, gazetecilerin her zaman kendisi hakkında röportaj yapmak istediklerini söylediğini ancak sorulan soruların bir şekilde hep ünlü arkadaşları ya da sevgilisi Ashton Kutcher ile ilgili olduğunu belirtti. Kunis, “Çırılçıplak olmak beni mutlu eder. Yeter ki bana Ashton hakkında bir şey sormayın” dedi. “Evde Tek Başına” filmi ile ünlenen Macaulay Culkin ile 8 yıl süren bir birliktelik yaşayan oyuncu, bir süredir aktör Ashton Kutcher ile birlikte. Beraberlikleri Kutcher’ın Demi Moore ile 6 yıl süren evliliğinin bitmesi üzerine başlayan sevgililer birbirilerini 14 yıldır tanıyor.