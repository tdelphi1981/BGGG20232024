Sezen Aksu doğduğundan beri kraliçe
Pop müziğin sevilen ismi  Hande Yener, önceki gün Radyo Müzik stüdyosunda Şafak Karamanın konuğu oldu.
Son albümü Kraliçe ile yeniden sevenleriyle buluşan sanatçı, yeni albümü ve müzik yaşamı ile ilgili çarpıcı açıklamalarda bulundu. Programda öne çıkan başlıklar ise şöyle; Geçmişte müzik dünyası ile ilgili eleştirel söylemlerde bulunan Hande Yener, artık işine baktığını, o zamanlar kendini müzikal  savaşında yalnız hissettiğini söyledi. Demet Akalın ile yaşadığı polemikten sonra bir araya gelip reklam filmi çeken Yener,  yaşadığı olayla ilgili şu açıklamalarda bulundu; Herkes müzik tarzımı  değiştirmemle ilgili  yorum yapıyordu.  Basına yaptığım açıklamada; Bakkal müziği  yapanlar niye elestiriyor aynı seyı yapmıyoruz ki dedim, Demet üstüne alındı. Sonuçta iyi günümde kimse harikasın demedi, ben de şimdi kimsenin fikrini merak etmiyorum dedim. Ben bir gün  canlı yayında konukken Demet aradı konuşma yaptı, dargınlıktan haz etmiyorum ve insanım sonuçta. Telefondan sonra onunla görüşmeye başladık. 
Demet Akalının Türkan şarkısı için, bana hitap etmiyor ama çok başarılı bir şarkı ifadesini kullanan Hande Yener, son on yıldır Sinan Akçıl ve Mor ve Ötesi dışında albüm alıp dinlemediğini vurguladı. 
İzel babam öldüğünde aradı
İzel ile aynı plak şirketine bağlı olan  sanatçı, İzel ile arasında yaşananlar için; İddialı olduğunuzda sataşan çok oluyor. İzel, o zamanlar onu takip ettiğime, onun çalıştığı insanlarla bilerek çalıştığıma dair bir hayal dünyasına kapılmıştı ama kapandı bunlar. Ben o zaman polemiğe bile girmedim, ciddiye alıp cevap bile vermedim. Aynı şirkette diye kimse kimseyi sevmek zorunda değil. Babam öldüğünde bir çok sanatçı arkadaşım gibi o da aradı. Şu an hiç bir sorunumuz yok. Ben artık işime bakıyorum, böyle şeylerle uğraşmıyorum. 
Sinan Akçıl reklamı yapılmıyor
Şafak Karamanın; Senin üzerinden Sinan Akçıl reklamı mı yapılıyor  sorusuna Hande Yener;  İnsanların bu sanmaları hep sanal. Siz zannediyorsunuz ki biz hep el ele konser konser geziyoruz.  Sinan Akçıla albüm yapması için ısrar edenlerden biri olduğunu belirten sanatçı, Akçılın bir müzisyenden  daha fazla özelliğe sahip olduğunu ve onun sahnede olması gerektiğini vurguladı. 
Sezen Aksu doğduğundan beri kraliçe
Şafak Karamanın Sezen Aksunun ünvanı  ile anılmak seni karşı karşıya getirir mi sorusuna; O kraliçe doğmuş cevabını veren Hande Yener, müzikte çok iddialı biri olduğunu ama  kendisine isim takmak gibi bir gayesinin hiç bir zaman olmadığını ifade etti. 
Kimsenin yapmadığı gizli bir projem var
Kimsenin denemediği bir müzik tarzında kimsenin aklına gelmeyen bir isimle gizli bir proje üzerinde olduklarını belirten Hande Yener, projenin ayrıntılarını bir sır gibi saklıyor.