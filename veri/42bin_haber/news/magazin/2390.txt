Oscar da Argo dedi
Bu yıl neredeyse tüm ödül törenlerine damgasını vuran Argo, Oscarda da en büyük ödülü kucakladı. Argonun En İyi Film ödülünü kazandığını First Lady Michelle Obama açıkladı.
Sinema dünyasının en prestijli ödülleri Oscarlar, önceki gece ABDnin Los Angeles kentindeki Dolby Tiyatrosunda düzenlenen törenle 85inci kez sahiplerini buldu. Gece, her zamanki gibi kırmızı halı seremonisiyle başladı.
George Clooney, Nicole Kidman, Naomi Watts, Charlize Theron, Halle Berry, Hugh Jackman, Ben Affleck, Jennifer Lawrence, Amy Adams, Catherine Zeta-Jones, Salma Hayek gibi birçok yıldızın şıklık yarışına girdiği seremoninin ardından ödül töreni başladı.

TÖRENDEN RENKLİ KARELER / FOTO GALERİ

FIRST LADY SÜRPRİZİ

Sunuculuğunu Seth MacFarlanein yaptığı gecenin kazananı, bazı sahneleri Türkiyede çekilen ve yılın neredeyse bütün ödüllerini toplayan Argo oldu. En İyi Film seçilen Ben Affleck imzalı film, En İyi Uyarlama Senaryo ve En İyi Kurgu ödüllerini de kazandı.

Gecenin sürprizi, ABD Başkanı Barack Obamanın eşi Michelle Obamaydı. Argonun En İyi Film ödülünü kazandığını Beyaz Saraydan bağlanan First Lady duyurdu.

Merakla beklenen kategorilerden En İyi Yönetmen ödülünü ise Life of Pi ile Ang Lee kazandı. En İyi Oyuncu kategorilerinde ödüller ise beklendiği gibi Jennifer Lawrence ve Daniel Day-Lewise gitti.

GECENİN MAĞLUBU LINCOLN

Tam 12 dalda Oscara aday gösterilen Lincoln filmi, sadece En İyi Erkek Oyuncu ve En İyi Sanat Yönetmeni dallarında heykelciğe ulaşabildi. Reha ERUS / LOS ANGELES 
İŞTE ÖDÜLLER

Film: Argo
Yönetmen: Ang Lee (Life Of Pi)
Erkek oyuncu: Daniel Day-Lewis (Lincoln)
Kadın oyuncu: Jennifer Lawrence (Silver Linings Playbook)
Yardımcı erkek oyuncu: Christoph Waltz (Django Unchained)
Yardımcı kadın oyuncu: Anne Hathaway (Les Misérables)
Uyarlama senaryo: Argo (Chris Terrio)
Orijinal senaryo: Django Unchained (Quentin Tarantino)
Yabancı film: Amour
Görüntü yönetimi: Life of Pi (Claudio Miranda)
Sanat yönetimi: Lincoln
Animasyon: Brave
Belgesel: Searching for Sugar Man
Animasyon (Kısa metraj): Paperman
Belgesel (Kısa metraj): Inocente
Kısa film: Curfew
Müzik: Life of Pi (Mychael Danna)
Şarkı: Skyfall (Adele, Skyfall)
Görsel efekt: Life of Pi
Kurgu: Argo
Ses miksajı: Les Misérables
Ses kurgusu: Zero Dark Thirty - Skyfall
Makyaj: Les Misérables
Kostüm: Anna Karenina

Jenniferda nazar var!
22 yaşında ikinci kez Oscara aday gösterilme onurunu yaşayan ve bu yıl Silver Linings Playbook filmindeki performansıyla En İyi Kadın Oyuncu seçilen Jennifer Lawrence, ödülünü almak için sahneye çıkarken talihsiz bir kaza yaşadı. Genç oyuncu, Dior imzalı tuvaletinin uzun eteğine basınca tökezledi ve yere düştü. Hiçbir şey olmamış gibi ayağa kalkıp sahneye çıkan Lawrence, heykelciğini kucakladı. Lawrence, kendisini alkışlayan seyircilere Biliyorum herkes ben düştüğüm için ayakta, bu gerçekten utanç verici! diye seslendi. Genç oyuncu, 2013 Screen Actors Guild (Ekran Yıldızı Ödülleri) töreninde de Dior tuvaletinin azizliğine uğramıştı, ödülü almaya kalktığı sırada elbisesinin etek kısmı dikiş yerinden ayrılmıştı.  
3. kez en iyi erkek oyuncu
Daniel Day Lewis, Lincoln filmindeki rolüyle En İyi Erkek Oyuncu Oscarını üçüncü kez kucakladı. Ünlü aktör, 1989 yapımı My Left Food ve 2007 yapımı There Will Be Blood filmleriyle de aynı ödüle layık görülmüştü. 
Değneklerle geldi
Gecenin bir diğer dikkat çeken ismi, Kristen Stewarttı. Genç oyuncu, ayağını cam kestiği için kırmızı halıya koltuk değnekleriyle geldi.  
Catherine şov
Gecede sahneye çıkan Catherine Zeta Jones, kendisine daha önce En İyi Yardımcı Kadın Oyuncu dalında Oscar getiren Chicago filminden bir dans sahnesini sergiledi.  
Uzun konuşmaya taviz yok!
Oscarı kazananların teşekkür konuşmaları fazlasıyla makaslandı. 30 saniyeyi geçenler uyarılırken, bazen de orkestra müziğin sesini yükseltip konuşmaların anlaşılmasını engelleyerek kibarca sahneyi terk edin uyarısında bulundu.
 
30 saniyelik Türkiye reklamı
Türkiye Kültür ve Turizm Bakanlığı, Oscar törenine 30 saniyelik reklam verdi. Türkiyenin reklamı, Gelin misafirimiz olun sloganıyla yayınlandı. Bu arada reklam fiyatları bu yıl 30 saniye için 1 milyon dolardan 1.7 milyon dolara yükseltildi. 
36 yıl sonra
Barbara Streisand, tam 36 yıl sonra tekrar Oscar Ödülleri töreninde sahneye çıktı. Streisand, 1973 yapımı The Way We Were (Bulunduğumuz Yol) filminin şarkısını besteleyen ve yaşamını yitiren Marvin Hamlischin anısına sahneye çıktı ve bol alkış aldı. Streisand filmde Robert Redford ile birlikte oynamıştı. 
Dansıyla büyüledi
Güney Afrikalı oyuncu Charlize Theron, sahnedeki dansıyla ayakta alkışlandı. Dustin Hoffman, Therona hayranlığını Harikaydın sözüyle dile getirdi.  
86. doğum gününü kutladı
Amour (Aşk) filminin oyuncusu Emanuelle Riva, 86ncı doğum gününü Oscar Ödülleri sırasında kutladı.