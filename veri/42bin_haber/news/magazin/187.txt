'Tom'dan ayrılınca sistemim alt üst oldu'
Avustralyalı yıldız Nicole Kidman eski eşi ünlü aktör Tom Cruise'dan ayrıldığı dönemde hissettiklerini popüler bir derginin son sayısına verdiği röportajında hayranlarıyla paylaştı 
 Hollywood’un ünlü oyuncusu Nicole Kidman eski eşi ABD’li aktör Tom Cruise’dan ayrıldığı dönemde yaşadıklarını popüler bir dergiye anlattı. Kidman 11 yıl önce ayrıldığı Cruise ile birbirilerine çok bağlı olduklarını söyledi.
 
 DuJour dergisine konuşan 45 yaşındaki yıldız o dönemde Cruise’u büyük bir tutkuyla sevdiğini söyledi. Kidman sözlerine şöyle devam etti: “Tom’un 10 senelik evliliğimizi bitirme kararını duyunca şok oldum. Sistemim alt üst oldu ve iyileşmem çok zamanımı aldı.”
 
 Müzisyen Keith Urban ile mutlu bir evliliği olan Kidman eşiyle çok güzel bir aile kurduklarını söyledi.
 
 Kidman ev hayatıyla ilgili şunları söyledi: “Hayatımın en mutlu günlerini yaşıyorum. Keith’in yanında kendimi çok güvende hissediyorum. Çok güzel bir ev yaşamımız var.”
 
 Kidman Cruise ile evli olduğu dönemde iki çocuk evlat edindi. Ünlü oyuncu ikinci evliliğinden sonra iki çocuk dünyaya getirdi.