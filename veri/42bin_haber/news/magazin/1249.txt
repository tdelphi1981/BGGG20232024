TAŞLICALI İÇİN ÇOK ÜZÜLÜYORUM
Muhteşem Yüzyılın Taşlıcalı Yahyası Serkan Altunorak, InStyle dergisi için objektif karşısına geçti. Ünlü oyuncu hem stilini hem de dizideki rolünü ve HTR2B adlı sinema filmini anlattı.
Tanışmanın ilk dakikalarından itibaren karşı tarafa hissettirdiğiniz bir pozitiflik var, her zaman böyle mutlu biri misiniz?
- Ben çok şanslı bir adamım, mükemmel bir ailem var. Hayallerime hep destek oldular. Mutlu bir çocukluk geçirdim ve şu an onun etkisini görüyorum. 

*Hayatınızda vazgeçemeyeceğiniz lüksleriniz var mı?
- Seyahat etmeyi çok seviyorum, bunun için çalışıyorum ve yaşıyorum diyebilirim. İki gün boşluğum varsa mutlaka değerlendiririm. Pasaportu torpidoda gezen bir adamım ben; eğer vizem varsa yanıma hiçbir şey almadan çok yurtdışına gitmişliğim vardır. 

*Peki gittiğiniz en enteresan yeri soracak olsam?
- Geçirdiğim en harika tatil, Fransız kız arkadaşımı görmeye gittiğim tatildi. 1995 kışıydı. O sene Güney Fransaya daha önce hiç yağmayan bir kar yağdı ve her taraf kapandı. Ben uçakla Marsilyaya indim, kız arkadaşım beni arabayla oradan aldı ve Montpelliere gittik. orada kardan dolayı mahsur kaldık. Hayatımda geçirdiğim en enteresan yılbaşıydı. Bir kere Montpellier inanılmaz bir yer. Bodrum gibi bir yerin üniversite şehri olduğunu düşünün: Herkes genç ve herkes deli gibi eğleniyor. Sanırım bu seyahati asla unutamayacağım.

AYAKKABI VE TİŞÖRT  KÖTÜ ALIŞKANLIĞIM
*Giyim tarzınız hakkında neler söylemek istersiniz?
- Kendime özgü bir tarzım olduğunu düşünüyorum. Ayakkabı ve tişört bakmaktan vazgeçemem. Bu benim giyim konusundaki bağımlılığım, kötü alışkanlığım diyebilirim. 

*Sizin güzellik tanımınız nedir?
- Galiba güzellikten çok zekadan etkileniyorum. Beni güldürebilen, yanında rahat ettiğim kişi bence çok güzel bir insandır. Benim model kız arkadaşlarım da oldu, hiç onlarla alakası olmayan kız arkadaşlarım da. Gerçekten o kişide birlikte olmak istediğim şeyi gördüğüm için bir araya gelmişizdir diye düşünürüm hep. 

*Peki kadınlarda dış görünüşle ilgili nelere dikkat edersiniz?
- Kötü dövmeyi sevmiyorum. Sırf yapılmış olsun diye yapılmış şeyler hep beni bir adım geri attırır. Bir de gereksiz dekolte sevmem. Sadelik seviyorum. Bir kadın kendini rahat ve güzel hissettiği zaman zaten bütününde de çok güzel duruyordur. 

*Söz konusu aşk olunca ince eleyip sık dokumak mümkün oluyor mu?
- Epeydir aşık değilim ama aşık olduğum zaman saçmalarım. Mesela ben genelde çok kıvrak zekalıyımdır, her şeyi istediğim gibi şekillendiririm. Ama gerçekten o an birinden etkileniyorsam sakarlaşırım ve hiç olmadık şeyler yapıp hiç söylenmeyecek şeyi en başta söyleyebilirim. 

BAŞA GELEBİLECEK  EN BÜYÜK TRAJEDİ
*Muhteşem Yüzyılda canlandırdığınız karakterle ilgili bizi neler bekliyor?
- Mihrimahın Rüstemle evlenmesi ve Rüstemin sadrazamlığa giden hikâyesi zaten tarihte belli. Etkileyici bir hikâyeleri var. Taşlıcalı da divan edebiyatının Fuzuliden sonraki en önemli şairi. Baktığınızda çok üzücü tabii; birini çok seviyorsunuz, o da sizi seviyor ama entrikalar ve statü yüzünden kavuşamıyorsunuz. Bence bir insanın başına gelebilecek en büyük trajedi bu. Biri sana Bunu yapamazsın dediğinde Peki efendim deyip her şeyden vazgeçiyorsun. En önemlisi kendinden vazgeçiyorsun. Kendinden vazgeçmek, bir insanın yapabileceği en korkunç şey. O yüzden üzülüyorum tabii. Sonunu bilerek oynamak çok üzücü ama ekranda Taşlıcalı Yahyayı daha epey zaman göreceğiz.

*Son olarak vizyona giren filminiz HTR2Bden söz edebilir misiniz?
- Filmle ilgili çok acayip bir duygu yaşıyorum. Senaryoyu ilk kez gece okudum ve Bunu nasıl yazdın? diye Osmanı (Yönetmen Osman Evren Tolga) aramak için sabah olmasını zor bekledim. Bir korku filmi olmasına rağmen bir söylemi, bir sözü olması beni en çok etkileyen şeylerden biriydi. Çekimler 6 Temmuzda başladı, 6 Eylülde bitti. 
 