ANKARA'NIN BAĞLARI İÇİN BİRBİRİNE GİRDİLER
SON dönemlerin en popüler parçalarından biri olan Ankaranın Bağları şarkısı mahkemelik oldu
 Ankaralı Coşkun olarak bilinen Coşkun Direk, Ankaranın bağları, büklüm büklüm yolları, ne zaman sarhoş oldun, kaldıramıyon kolları nakaratlarının kendisine ait olduğu iddiasıyla sanatçı Eyüp Öztekin ile Öz Prodüksiyon firması hakkında Cumhuriyet Savcılığına suç duyurusunda bulundu. 
ESER ANONİM 
Direk, şikayet dilekçesinde Eyüp Öztekinin çıkardığı Yalancısın Sen adlı albümünde eserin aynen okunarak, intihal yoluyla hak ihlali yaptığını, albümü çıkartan Öz Prodüksiyon firma yetkilisi Özkan Sarı ve Öztekinin telif hakkı ödemeden, izinsiz olarak eseri ticari maksatla kullanarak suç işlediklerini savundu. Suçlamaları kabul etmeyen sanatçı Eyüp Öztekin ve firma yetkilisi Özkan Sarı, Ankaranın Bağları adlı eserin anonim olduğunu belirterek, TRT repertuvarında yer alıyor. Bundan 20 yıl öncede Kırşehir Kamanda mahalli sanatçı Seyit Çevik tarafından okundu. Bu nedenle yöneltilen suçlamaları kabul etmiyoruz dediler. Savcılık eserin anonim olduğuna, soruşturmaya yer olmadığına karar verdi. 
       
        
  
  

 