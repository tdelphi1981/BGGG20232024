Ünlü oyuncu iflas etti
CSI isimli dizide de rol alan ünlü oyuncu Gary Dourdan iflas başvurusu yaptı. 
 TMZ’nin haberine göre, CSI’de rol almış olan dizi yıldızı Gary Dourdan iflasını açıkladı. Belgelere göre aktörün mal varlığı 1.8 milyon dolarken, buna karşılık ödemesi gereken borç miktarı ise 1.73 milyon dolar civarında.
  
 Borcun büyük bir kısmı olan 1.689.704 milyon doların çeşitli bankalara olan borcu kapsadığı belirtiliyor. Bu bankaların içinde aktörün evinin ipotekli olduğu Union Bank da bulunuyor.
 
 Aktörün mal varlığı ise 200 dolarlık nakit parayı, banka hesabındaki 3000 doları, 4000 dolar değerindeki mobilyaları, 200 dolar değerindeki kitapları, 1500 dolar değerindeki giysileri, 500 dolar değerindeki saatleri ve bir de 7000 dolar değerindeki 2006 model Dodge Charger’ı kapsıyor. 
 
 Gary ayda 14.883 dolar kazandığını fakat faturalarına her ay 14.562 dolar ödediğini dolayısıyla aylık gelirinin aslında 321 dolar olduğunu söylüyor.
  
 Aktör gelecekte daha büyük rollerde yer alıp kazandığı paralarla da borçlarını kapamayı planladığını belirtiyor.