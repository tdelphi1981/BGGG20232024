Berin Menderes de gitti
Pana Filmin yeni dizisi Ben Onu Çok Sevdimde ikinci ayrılık şoku... Adnan Menderesi canlandıracak Mahir Günşirayın ardından eşi Berin Menderesi oynayacak İclal Aydın da projeden ayrıldığını duyurdu.
PANA Filmin Adnan Menderesin hayatını konu alan dizi projesi Ben Onu Çok Sevdim, yayına başlamadan ayrılık haberleriyle gündeme geldi. Adnan Menderesi canlandıracak olan Mahir Günşirayın ardından, eşi Berin Menderesi oynaması planlanan İclal Aydın da projeden ayrıldığını duyurdu. Aydın, ayrılık gerekçesini şöyle açıkladı: 2,5 ay önce büyük bir heyecanla dahil olduğum, Pana Filmin yeni projesi Ben Onu Çok Sevdim isimli dizide Berin Menderes rolünü üstlenmiştim. Adnan Menderesi oynayacak olan Mahir Günşirayın projeden ayrılmasıyla başlayan süreç ne yazık ki büyük heyecanımın, hevesimin ve hazırlığımın boşa gittiği bir noktaya geldi. Her detayıyla hazır olduğum ve birkaç gün içinde çekimlerine başlaması planlanan diziden fevkalade büyük bir üzüntüyle ayrılmak zorunda kaldığımı bildirmek durumundayım. 
SON OLARAK VEDA DİZİSİNDE İZLEYİCİ KARŞISINA ÇIKMIŞTI
 
Günşiray neden ayrıldı

Mahir Günşiray ise yapımcıyla görüş ayrılığına düştükleri için diziden ayrıldığını söyledi: 10 gün oldu yapımdan ayrılalı. Birkaç ay süren ön hazırlık sürecinde yönetmenle, oyuncularla oldukça olumlu ve güzel bir süreç yaşadım. Keza yapımcılarla da çok iyi ilişkilerimiz oldu. Ancak sözleşme aşamasına gelindiğinde, bazı detaylarda yapım firmasıyla aynı görüşlerde olmadığımızı fark ettim. Baştaki sözleşmeler, birkaç yıl sürecek bir işin çalışma ortamını belirler. Bu konuda görüş ayrılığına düştük. Maddi koşullarda anlaşmıştık ama ilerleyen dönümdeki parasal ve manevi değişimler bizi tatmin etmedi. Ne zaman başlayacağımız konusunda da tereddütlerim vardı. Ocakta başlayacaktı, sonra şubata ertelendi. Aslında çalışmalar titiz olduğundan dolayı yavaşlık söz konusuydu. İlk heyecanımı kaybetmeye başladım. Seri bir şekilde hareket edebileceğimizi düşünüyordum. Sanırım İclal Aydın da ertelemelerden dolayı ayrıldı. Ama bizim gibi oyuncuların ayrılması projeye engel olmaz. 

Başka projede buluşacağız

İclal Aydının diziden ayrılmasının ardından yapım şirketi Pana Filmden bir açıklama geldi. Şirket adına açıklama yapan Bahadır Özdener, Aydınla başka bir projede çalışacaklarını söyledi: Bazı ayrılıklar kavuşmaya dairdir. İclal Aydınla ayrılığımız bunlardan biri. Ben Onu Çok Sevdim adlı dizimizin başından beri varlığıyla bize güç veren çok sevgili oyuncumuzla bir başka projede buluşmak için ayrıldık. 

 