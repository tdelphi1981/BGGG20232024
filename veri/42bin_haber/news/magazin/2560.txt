ABD'li oyuncu beyin kanseri oldu
ABD'li sinema ve televizyon oyuncusu Valerie Harper'ın ileri evre beyin kanseri olduğu açıklandı.
"People" dergisinin internet sitesindeki habere göre, 73 yaşındaki aktrisin hastalık haberini 15 Ocak'ta aldığı ve 3 ay kadar ömrü kaldığı belirtildi.

Dergiye konuşan Harper, "Ölmeyi değil, şimdi burada olmayı düşünüyorum" dedi.

Harper, 1970'li yıllarda oynadığı televizyon dizilerinde "Rhoda" karakteriyle üne kavuşmuş, çeşitli filmlerde rol almıştı.