"Arkadaşımın kafasında yumurta patlattı"
Dün akşam Yekta Kopan'ın sunduğu 'Gece Gündüz' programına konuk olan Özge Özder, yaşadığı tatsız bir olayı canlı yayında anlattı.
Teoman Kumbaracıbaşı ve Sultan Eroğlu ile 'Matmazel Juliet' oyununu sahnelediklerini söyleyen Özder,     

"Bugün beni çok şaşırtan bir şey oldu. Çok da sinirlerimi bozu. Bugün 1 Mart... 8 Mart Kadınlar Günü'ne az kaldı. Sürekli konuştuğumuz şeyler var bu ülkede. Mahalle baskısından konuşuyoruz. Kadına şiddetten konuşuyoruz. Kadının istediği şeyleri yapamamasından, kendi olamamasından konuşuyoruz. Ve eğitim seviyesi daha yüksek  ya da kadına bakış açısı daha yüksekte olan insanların daha farklı yaklaşacağını umarak konuşuyoruz. 'Biz böyle davranırsak, sokaktaki insan ne yapsın' diye düşünüyoruz genelde. Bugün benim oyuncu arkadaşım Sultan Ertuğrul'a bir saldırı oldu. Biz oyunu üç kişi oynuyoruz. Teoman Kumbaracıbaşı, ben ve Sultan Ertuğrul...Oyun iki kadın ve bir erkek arasında geçiyor. Oyunda, her oyunda olduğu kadar öpüşme sahnesi var. Sultan arkadaşımın da var böyle sahneleri. Yazıldığı kadardır. Ne fazlasıdır ne de azıdır. Bunu açıklamam çok abuk ama yine de açıklıyorum. Çünkü tiyatro sahnelerine bu ara çok fazla saldırı oluyor. Fakat beni asıl üzen şey bunun Sultan'ın ayrılmış olduğu sevgilisi olan, hepimizin tanıdığı ünlü oyuncu Ali Sürmeli'den bize gelmiş olması." dedi. 
Özge Özder, Yekta Kopan'ın "Bu saldırı oyun sırasında mı oldu" sorusuna ise;       
Biz bugün üçüncü defa sahneye çıktık. İkinci oyunumuz galaydı. Kendisi galaya katıldı ve Mehmet Ergin'e bu sahnelerden dolayı duyduğu rahatsızlığı iletti. Sultan'ı gerçekten çok üzecek bir takım cümleler söyledi. Hiç bir şey söylemedik ve olayı daha insancıl tarafımızla algıladık. Neyi eleştirdiğini tam anlayamadani duygusallığına verdik. Bize bundan bir hafta önce kendisinin de içinde bulunduğu 20 kişilik bir arkadaş grubuna bilet satışı olduğu söylendi. Biz biliyorduk kendisinin geleceğini, hiç bir önlem almadık 'buyursun gelsin' dedik. Ve arkadaşlarıyla beraber bizi izlemeye geldiler. Kendisi oyunun belli bir bölümünde çıktı gitti. Biz onu tamamen gitti sandık. Oyunun sonunda diğer arkadaşların Sultan'ı yukarıya çağırmasına, 'Hadi gel tebrik edeceğiz' demelerine uyduk ve yukarı çıktık. Fakat Ali Sürmeli bir yerden çıkarak daha önceden hazırlamış olduğu yumurtaları herkesin gözü önünde oldukça şiddetli bir şekilde oyuncu arkadaşımın kafasında patlattı. Ve tüm bunlar sahnede öpüştü diye oldu. Orada seyirciler de vardı. Bizi onların gözü önünde çok küçük düşürdü. Ama ben herşeyden önce kendisini küçük düşürdüğünü zannediyorum.Şu an karakoldalar ve zabıt tutuluyor. Kadına şiddeti hep başkaları üzerinden konuşurken bunu yapanın bir oyuncu olmasını aklım almıyor." diyerek yanıt verdi.            