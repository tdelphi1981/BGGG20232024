Müslüm Baba öleceğini hissetmiş!
Müslüm Gürses'in mezarını ziyaret eden Muhterem Nur, "Bana öyle de öleceğim böyle de öleceğim demişti. Keşke hastaneye götürmeseydim. Hiç olmazsa o kadar acı çekmezdi" dedi.
Müslüm Gürses'in hayat arkadaşı Muhterem Nur, Gürses'in mezarını ziyaret etti.

Cenazenin kaldırılmasından bir gün sonra yeniden mezara giden Muhterem Nur,Müslüm Gürsesle baş başa kaldı. Yürümekte zorlanan ve mezara geldiğinde oturması için bir tabure getirilen Muhterem Nur, elinde bir demet çiçekle geldiği mezarda duygusal anlar yaşadı. 

İmamın Yasin suresini okuyup dua ettiği mezar ziyaretinde Müslüm Gürsesle dertleşen Muhterem Nur duygusal anlar yaşadı. Mezar ziyareti sonrası duygularına hakim olamayan Muhterem Nur, Müslüm Gürsesi hastaneye götürmekle hata ettiğini söyledi. "Ameliyat olmak istememişti, bana öyle de öleceğim böyle de öleceğim dedi." diyen Muhterem Nur, "Herkese, sağlık diliyorum, yalan dünya bu dünya, Onu dinlemeliydim, dinlemedim ameliyat olmak istemedi. Hiç olmazsa evinde ölürdü, acı çekmezdi. 4 ay serum iğnesi ile uyudu, her tarafı delinmezdi bütün vücudunda delikler vardı, keşke ben çekseydim o acıyı, ayaklarım kırılsaydı da onu hastaneye götürmeseydim, eğer götürmeseydim son günlerini hiç olmazsa evinde geçirirdi, onun da kalbi durdu benimki de o an dururdu, böyle olmadı şimdi, yalnız gitti" diye konuştu.