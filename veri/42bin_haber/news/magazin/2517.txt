Müslüm Gürses'in reklam arkadaşı şokta
Müslüm Gürses'in reklam arkadaşı olan Katharine Branning ünlü sanatçının ölümünü üzüntüyle karşıladı..
Müslüm Gürses'in reklam arkadaşı olan Amerikalı Katharine (Kadriye) Branning, arkadaşını kaybetmenin büyük üzüntüsü yaşadığını söyledi.

Gürses'in ölüm haberini alan Branning taziye dileklerini aracılığı ile iletti. Türkiye'de yaşamadığı halde Gürses'in ne kadar etkili bir insan olduğunu kısa sürede öğrendiğini ifade eden Branning, "Türkiye çok büyük bir insanını kaybetti. Normal insanların anlatamayacağını şarkıları ile dile getirmişti. Kısacası Türk insanını temsil ediyordu." dedi.

İlk olarak Türk çayı reklam film hazırlığında Gürses ile tanıştığını kaydeden Branning, "Kendisi çok kibar ve nezaketliydi. Film reklamından sonra hemen ameliyat oldu. Hasta olduğunu bildiğim için ona çok dua ediyordum. Dün gece de bir türlü uyuyamamıştım. Demek ki nedeni sevgili arkadaşım Gürses'in vefat etmesiydi."şeklinde üzüntüsünü dile getirdi.

Türkiye'de Kadriye olarak bilinen Katharine Branning, Türkçe dışında 6 dilde basılan "Bir Çay Daha Lütfen" kitabı ile Türk insanının gönlüne taht kurdu.