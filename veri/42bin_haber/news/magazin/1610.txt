Rihanna konserinin biletleri ne kadar olacak?
 
 Rihanna, 8 Mart'ta Amerika'da 28 şehirde sahne alacak ve sonrasında Avrupa turnesine başlayacak. 26 Mayıs'ta İspanya'da başlayacak olan Avrupa turnesi Avusturya,Türkiye, Belçika, Finlandiya, Fransa, Almanya, Hollanda, Norveç, Portekiz, İşveç ve İngiltere konserleri ile son bulacak. Dünya çapında çok büyük bir hayran kitlesine sahip olan yıldız ülkemizde 30 Mayıs Perşembe akşamı İnönü Stadyumunda sevenlerini büyüleyecek. Bilet fiyatları 250-750 TL olarak belirlendi.
 
 6 GRAMMY VE 7 BILLBOARD MÜZİK ÖDÜLÜ SAHİBİ
 
 Rihanna bugüne kadar 37 milyon albüm ve 146 milyon dijital albüm satışına imza attı, Sosyal Medya'da en çok takip edilen, merak edilen ünlü durumunda. Facebook ve Twitter toplamında 88 milyon takipçisi bulunuyor.
 
 Pozitif Live ve Live Nation Global Touring tarafından düzenlenen İstanbul konseri 30 Mayıs Perşembe akşamı BJK İnönü Stadyumu’nda gerçekleşecek. Konserin biletleri 5 Şubat Salı günü satışa çıkıyor.
 
 
 Orkun Serhan SUFRACI/İSTANBUL, (DHA)