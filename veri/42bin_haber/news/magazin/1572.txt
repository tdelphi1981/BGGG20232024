O yar benim size ne?
 
 Barbadoslu şarkıcı Rihanna ile Chris Brown'un yeniden birlikte olup olmadığı konusu bir süredir gündemdeydi.
 
 Şarkıcı sosyal medya üzerinden paylaştığı fotoğraflarla bu konuda kafaları karıştırmış ancak birlikteliklerine dair herhangi bir açıklama da yapmamıştı.
 
 Basının her gün yeni bir haberle gündeme getirdiği konu hakkında Rihanna nihayet sessizliğini bozdu. İngiliz basınından The Sun'ın sitesinde yer alan habere göre, Rolling Stones adlı ünlü müzik dergisine verdiği röportajda Rihanna, Brown ile çift olduklarını söyledi.
 
 Bunun en iyi tercih olmadığını bilse de asıl önemli olanın mutlu hissetmesi olduğunu belirten Rihanna, "İnsanlar Chris'le benim aramda tam olarak ne geçtiğini asla bilemezler. O nedenle de bunu asla anlayamazlar" dedi.
  
 İnsanların bu konudaki yorumlarını dikkate almak istemediğini söyleyen şarkıcı, "Birçok kişi bu ilişkinin bir hata olduğunu söylüyor. Bu bir hataysa bile bu hata bana ait" diyerek tepkisini dile getirdi ve kimsenin yorumundan etkilenmeyeceğini belirtti.
 
 Chris ile çalkantılı bir ilişki yaşadıklarını kabul eden Rihanna, her ikisinin de bir takım hataları olduğunu ancak geçen süreçte, birbirlerini daha iyi tanıyıp anlayarak adeta beraber büyüdüklerini ve olgunlaştıklarını ifade etti.
 
 Daha önce de birlikte olan çift, Chris Brown'un Rihanna'yı yumruklamasının ardından 2009'da ayrılmıştı. 
 >>BÖYLE DAYAK YEMİŞTİ...
  
 >>OLAY YARAYAN KARELER...