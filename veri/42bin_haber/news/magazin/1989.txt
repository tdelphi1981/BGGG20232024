Tuğba Özay'dan Dilek Hanif'e sert eleştiri
Tuba Özay, Türk Hava Yolları (THY) hostesleri ve kabin memurları için tasarladığı kıyafetler nedeniyle Dilek Hanif'i eleştirdi, "Dilek Hanif bence Paris Moda Haftası'na değil bundan sonra Arap Moda Haftası'na katılsın" dedi.
İzmir Karabağlar'da gelinlik mağazası Lady Vivien Angel, defile ve Tuğba Özay'ın mini konseriyle açıldı. Irmak Atuk, Şebnem Shaffer ve İzmirli mankenler, açılıştaki gelinlik defilesinde podyuma çıktı. Defile sonunda eski manken, şarkıcı Tuğba Özay da sahneye gelinlikle çıkıp şarkılar söyledi. Mini konser veren Özay, sahneden inerken son günlerde tartışma konusu Dilek Hanif'in THY hostesleri için tasarladığı kıyefetler konusunda sert eleştirilerde bulundu. THY'nin uluslararası platformda markamız olduğunu, dünya yıldızlarıyla çalıştığını hatırlatan Özay, kostümler konusunda şunları söyledi:

"Ben beğenmedim, kesinlikle beğenmedim. Bence bundan sonra Dilek Hanif Paris Moda Haftası'na değil, Arap moda haftasına katılmalı. Çünkü Dilek Hanif'in vizyonuna da ben açıkçası öyle bir tasarımı yakıştıramadım. Bakın sipariş üzerine verilebilir, tamam, insanlar kapalı da giyinebilir ama bir zevk olur, renginden diz boyundan, tasarımına, kesimine kadar bir şıklık olur. Ben de bir çok gecelerde kapalı giyindiğim zamanlar oluyor, kostümümde hiç dekolde olmuyor. Tamam resmi bir yerle çalışılıyor, herşeyin bir tarzı vardır ama, bizim tarzımız bu olmamalı. Bizim vizyonumuz o kostümler olmamalı. Cemil İpekçi ile geçtiğimiz günlerde bu konuda Tiwitter'da yazışmalarımız oldu, Barbaros Şansal da katıldı. Cemil İpekçi'yi yerden yere vurmuşlardı. Dikmiş olduğu kostümler için. Cemil İpekçi'nin kostümleri kıyaslanamaz bile bu kostümlerle. Dilek Hanif'ten bu tasarım beklenmezdi."