'Sevgilim değil abim sayılır'
Rıza Kocaoğlu ve Yıldız Çağrı Atiksoy, İzmir'de samimi bir şekilde görüntülenince 'sevgili' olduklarına dair söylentiler çıkmıştı 
 ‘Öyle Bir Geçer Zaman ki’nin ‘Berrin’i Yıldız Çağrı Atiksoy’un adı daha önce rol arkadaşı Tolga Güleç ile anılmıştı. İkili dedikoduları yalanlamış, “Biz çocukluk arkadaşıyız. Aramızda aşk söz konusu olamaz” demişti. Yıldız Çağrı Atiksoy yılbaşını geçirmek için gittiği İzmir Çeşme’de, atv’deki ‘Karadayı’nın ‘Kibrit Yasin’i Rıza Kocaoğlu ile görüntülendi. Güzel oyuncunun Rıza Kocaoğlu’na herkesin gözü önünde sarılması, “İşte yılın ilk aşkı” diye yorumlandı.  
 ‘Hep böyle samimiyiz’
  
 Mithat Can Özer’in eski sevgilisi manken Beril Kayar’dan ayrıldıktan sonra ‘Yalan Dünya’nın ‘Nurhayat’ı Gupse Özay ile flörte başladığı söylenen Rıza Kocaoğlu da, Yıldız Çağrı Atiksoy’un ilgisinden memnundu. Yıldız Çağrı Atiksoy daha sonra POSTA’ya, “Rıza dünya iyisi bir insan. Çok seviyorum. Çok da iyi anlaşıyoruz. Ancak asla sevgilim değil. Çünkü Rıza Kocaoğlu benim ağabeyim sayılır. Biz onunla hep böyle samimiyiz. Kardeş gibiyiz. Sakın yanlış anlamayın” dedi.  
 POSTA/Volkan BAŞ