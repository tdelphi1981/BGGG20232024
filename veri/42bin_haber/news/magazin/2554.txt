Öyle Bir Geçer Zaman Ki'de ayrılık
Kanal D'nin ilgiyle izlenen dizisi Öyle Bir Geçer Zaman Ki heyecan dolu bir bölümle ekranlardaydı.
Dizinin dün akşam yayınlanan bölümünde;   
Soner'in evden ayrılmaya karar veren Bahar'ı durdurma çabaları başarısız oldu. 
Mete'nin hapishanede yaşadığı zorlukları öğrenen Cemile, Arif'e yalan söyleyerek Tuğrul ile buluşmaya gitti. 
Kızı Ayça'nın yaptıklarını komşusu Betül'den öğrenen Nevriye soluğu Cemile'nin yanında aldı. 
Dizinin final sahnesine ise,  Ahmet ve Hakan'ın başına gelenler damga vurdu. 
Grevdeki işçilerle görüşmek için yola çıkan ikili, silahlı saldırıya uğradı. Ağır yaralanan Ahmet öldü. 
İŞTE O SAHNE / WEB TV 
DİZİYE VEDA ETTİ   
Ahmet karakterine üç sezon boyunca Tolga Güleç hayat verdi. Güleç, diziye veda eden altıncı önemli karakter oldu. 
Daha önce Erkan Petekkaya, Farah Zeynep Abdullah, Orhan Alkaya, Yeliz Kuvancı ve Hüseyin Avni Danyal 'ölerek' kadrodan ayrılmışlardı.          
ÖYLE BİR İZLENDİ Kİ... 
Öyle Bir Geçer Zaman Kinin Salı akşamı ekrana gelen bölümü Türkiyeyi yine ekran başına kilitledi. Dizinin bu bölümü, A/B Sosyo Ekonomik Statüde yüzde 7.34 reyting ve yüzde 18.09 izlenme payı ile günün en çok izlenen programı ve birincisi oldu.
  