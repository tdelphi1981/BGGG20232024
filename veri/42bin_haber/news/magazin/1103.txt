Ünlü aktris Natalie Wood öldürüldü mü?
 
 Wood’un 1981’deki otopsi raporuna yapılan ekleme, yattan düşerek öldüğü iddia edilen ünlü aktrisin vücudundaki bazı çürük ve çiziklerin, ölümünden önce meydana gelmiş olabileceği kuşkusunu doğurdu. 
 Yeni araştırma, yatın kaptanı Dennis Davern’in, Natalie Wood ve aktör eşi Robert Wagner’in olay gecesi kavga ettiğini açıklamasından sonra yapıldı. Davern, ünlü aktrisin ölümünden eşi Wagner’i sorumlu tuttu. 
 Otopsi raporuna yapılan eklemede, çürüklerin yerleri ve çiziklerin miktarına bakıldığında, bazı izlerin ünlü aktrisin California sularına gömülmeden önce meydana gelmiş olabileceğine işaret edildi. 
 Raporda, Wood’un kollarında, boynunda ve yüzündeki izlerin ne zaman meydana geldiğinin kesin olarak tespit edilememesi nedeniyle, aktrisin ölüm nedeninin "belirlenemedi" olarak muhafaza edilmesinin doğru olacağı kaydedildi. 
 Natalie Wood, 29 Kasım 1981 gecesi eşinin yatında ortadan kaybolmuş, ünlü aktrisin suya düşerek boğulduğu öne sürülmüştü. Wood’un eşi Wagner ve olay gecesi yatta bulunan Christopher Walken delil yetersizliği nedeniyle serbest bırakılmıştı. 
 Wood’un gizemli ölümünün üzerinden yıllar geçmesine rağmen dedektiflerin elde ettiği yeni bilgiler, ünlü aktrisin ölümüne ilişkin soruşturmanın 2011 sonunda yeniden açılmasına neden olmuştu.
 
 AA