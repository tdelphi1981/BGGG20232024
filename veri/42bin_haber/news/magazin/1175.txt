Tatlıses artık Şanlıurfaspor yöneticisi
 
 Eski başkan Mustafa Kemal Saraçoğlu’nun istifasının ardından kongre kararı alan Şanlıurfaspor yönetimi, tek liste halinde bugün seçime gitti. Şehitlik Çamlık’ta öğle saatlerinde başlayan kongre, delegeler salondaki yerlerini alması ardından, oluşturulan divan heyeti üye yoklaması ve gündem maddelerinin okunmasıyla başladı. Üye yoklaması ve açılış konuşmalarının ardından gerçekleştirilen seçimde oy çoğunluğuyla işadamı Feti Şimşek, kulüp başkanlığına seçildi. 
 Feti Şimşek başkanlığındaki 25 kişiden oluşan yeni yönetimde Şanlıurfalı türkücü İbrahim Tatlıses de yer aldı. Kongre ardından konuşma yapan Şimsek, Şanlıurfaspor’u hak ettiği yere taşıyacağını belirtti. Şimşek, "Beni bu göreve layık gören herkese teşekkür ediyorum. Şanlıurfaspor’u hak ettiği yere taşıyacağız. Yönetime seçilen arkadaşlarıma da güveniyorum. Şanlıurfaspor’a herkesin desteğini bekliyoruz" dedi. 
 DHA