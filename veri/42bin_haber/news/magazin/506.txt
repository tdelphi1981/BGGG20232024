Necati Şaşmaz'ı 730 gün bekledi
Necati Şaşmaz'ın sürpriz bir şekilde gerçekleştirdiği evliliğin perde arkası da yavaş yavaş aralanıyor 
 Annesi seçti
 
 ‘Kurtlar Vadisi’nin ‘Polat Alemdar’ı Necati Şaşmaz (41) Yıldız Teknik Üniversitesi Uluslararası İlişkiler Bölümü 3. sınıf öğrencisi Nagehan Kaşıkçı (20) ile önceki akşam İstanbul’da evlendi. 
 
 Nagehan Kaşıkçı 2009’da ölen yazar ve ‘Kurtlar Vadisi’nin ilk dönem senaristi Ömer Lütfi Mete’nin yeğeni. Nagehan Kaşıkçı’nın, Necati Şaşmaz’ı 2 yıldır beklediği ortaya çıktı. 
 
 Necati Şaşmaz annesi Sahil Şaşmaz aracılığıyla, aile dostları Ahmet-Mukaddes Kaşıkçı’nın kızı Nagehan ile 2010’da tanıştı. 
 2010’da tanıştılar 
  
 Necati Şaşmaz annesinin ricasını kırmayıp Nagehan Kaşıkçı ile 2010 yazında yemeğe çıktı. Sonra annesine “Nagehan çok zarif. Ancak yaşı küçük. Hayat tarzımdan çok uzak” dedi. Aradan 2 yıl geçti. Nagehan 20 yaşına geldi. 
 
 Anne Sahil Şaşmaz Necati Şaşmaz ile Nagehan’ı 2 ay önce tekrar buluşturdu. Aralarında bir sıcaklık oluştu. Bunun üzerine Necati Şaşmaz 1.5 yıldır birlikte olduğu ‘Muhteşem Yüzyıl’da ‘Mahidevran’ı oynayan Nur Fettahoğlu’ndan ani bir kararla ayrıldı ve Nagehan Kaşıkçı ile flört etmeye başladı. 
 
 Hemen ardından da evlilik kararı geldi. 
 POSTA/Müge Dağıstanlı