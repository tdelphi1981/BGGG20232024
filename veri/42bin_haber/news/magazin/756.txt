Türkmenler, Tarkan ile coştu
Pop müziğinin dünyaca ünlü yıldızı Tarkan, Türkmenistan'da yılbaşı dolayısıyla konser verdi. İlk defa Türkmenistan'da hayranlarıyla buluşan megastar Tarkan, hayranlarını hem coşturdu.
Yılbaşı için Türkmenistan'ın başkenti Aşkabat'taki Buzlu Köşk'te kurulan sahneye çıkan Tarkan, sevenleriyle buluştu. Tarkan, konser alanını dolduran binlerce kişiye keyifli dakikalar yaşattı. 

Yaklaşık 1.5 saat sahnede kalan sanatçı, hem dans şovu ile hem de seslendirdiği şarkılarıyla Buzlu Köşk'ü adeta salladı.

Performansı ile izleyicilerden bol alkış alan Tarkan'ın şarkılarına izleyiciler de eşlik etti. Konserin başlamasına saatler öncesinde Türkmen vatandaşları salonu doldurdu. Siyah bir ceketle sahne alan Tarkan, şarkılarını hayranlarıyla birlikte seslendirdi. Buzlu Köşk'ün tribünleri kısa sürede dolarken, biletlerin de kısa bir zaman diliminde satıldığı bildirildi. 

Tarkan'ın konserin ardından bugün ülkeden ayrılacağı bildirildi.