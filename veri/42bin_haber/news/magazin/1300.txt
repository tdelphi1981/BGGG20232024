Cem Yılmaz, eşi ve çocuğuyla tatile gitti
Komedyen Cem Yılmaz vizyona giren sinema gösterisinin ardından eşi ve çocuğu ile birlikte tatil için Roma'ya gitti.
Cem Yılmaz, 'CM101MMXI Fundamentals' isimli sinema gösterisinin ardından eşi Ahu Yağtu ve Kemal bebekle birlikte tatile gitmek için Atatürk Havalimanı'na geldi. Burada bilet işlemlerini gerçekleştiren Cem Yılmaz, hayranlarıyla fotoğraf çektirdi. Ardından bebek arabasını süren Cem Yılmaz, sık sık gazetecilere gülümsedi. 

"Vizyona giren filminizin gişesinden memnun musunuz?" şeklindeki soru üzerine Yılmaz, "Memnunum, çok memnunum." cevabını verdi.