'Fahişe gibi görünüyorum'
 
 "Şirinler" filminin oyuncusu ABD'li seksi aktris Sofia Vergara geçtiğimiz günlerde düzenlenen SAG Ödül Töreni'ne katıldı.
 
 Amerikan basınından The Huffington Post sitesinde yer alan habere göre ünlü yıldız, tören sırasında gazetecilere yaptığı açıklama ile güldürdü. Vergara, babasının, oyunculuk yapmaya karar verdiğini duyduğunda, "Eğer sanatsal bir meslek seçmezsen seni fahişe zannedebilirler" dediğini söyledi.
 
 Oyuncu buna karşılık babasına, "Anneannemden gelen bu büyük göğüslerle şimdiden fahişe gibi görünüyorum" cevabını verdiğini açıkladı. Hollywood'un en güzel ve seksi vücutlu ünlülerinden biri olarak anılan Vergara, basına yaptığı esprili açıklamalarla da çok konuşuluyor.
 
 Vergara daha önce de dış görünüşünü travestiye benzetmişti. 2011 yılının Eylül ayında yaptığı bir açıklamada ünlü oyuncu, ne zaman bir davet için hazırlansa, makyajından kıyafetine her şey tamamlanıp son olarak aynada kendine baktığında, "Tıpkı bir travesti gibi oldum" diye düşündüğünü söylemişti.
 
 Vergara, büyük göğüsleri ve belirgin hatları nedeniyle transeksüele benzediğini ifade etmiş, bu durumu sevdiğini de eklemişti.