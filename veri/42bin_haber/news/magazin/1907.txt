ATV'den Huzur Sokağı iddiasına yalanlama
ATV yaptığı yazılı açıklamada, Huzur Sokağı'nın oyuncularından Paşhan Yılmazel ile ilgili medyada yer alan iddiaları yalanladı.
ATV'nin yalanladığı haberde Yılmazel'le başrol oyuncusu Selin Demiratar'ın uyumlu bir ikili olamadığına karar verildiği, ayrıca diziye daha sonra katılan Yılmazel'in oyunculuğuyla ilgili de çok sayıda eleştiri geldiği ve oyuncunun rolüne son verildiği belirtilmişti.

İŞTE ATV'NİN KONUYLA İLGİLİ YAPTIĞI AÇIKLAMA:

Paşhan Yılmazel ile ilgili, bir gazetede çıkan, Paşhanın dizideki rolüne son verildi başlığındaki habere göre,  Yılmazelle, başrol oyuncusu Selin Demiratarın uyumlu bir ikili olmadığına karar verildi. gibi ifadelere yer veren gazete haberi, gerçeği yansıtmayan ve bir oyuncunun geleceği açısından oldukça olumsuz etkiler yaratacak, hoş olmayan ifadelerdir.

Başarılı oyunculuğuyla kısa sürede tüm seyircilerin beğenisini ve takdirini toplayan oyuncumuz hakkında yapılan bu yöndeki açıklamalar, Huzur Sokağı dizisinin tüm oyuncularını ve yapım ekibini oldukça üzmüştür.

ATV de yayınlanan Huzur Sokağı adlı dizide bugüne kadar gelinen süreçte, oyuncu Paşhan Yılmazel den oldukça memnun olduğumuzu belirtir, oyuncumuz Paşhan Yılmazelin oynamış olduğu karakter, dizinin gidişatı yönünde sürecini başarıyla tamamlamış olup, hikaye gereği oyuncumuz diziden ayrılmıştır.