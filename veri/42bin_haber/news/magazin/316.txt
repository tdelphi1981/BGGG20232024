ŞİMDİ VAKTİDİR UZLAŞABİLİRİZ
Arabesk müzik hakkında söyledikleriyle tartışma yaratan Fazıl Say, geçtiğimiz gün Facebooktaki hesabından Müslüm Gürsese geçmiş olsun mesajı yollamıştı.
Ünlü piyanist şimdi de aynı adreste Sana mektup başlıklı bir mektup yayınladı, kendisine tepki gösterenlere uzlaşma çağrısı yaptı: Bana iki dakikanı ayırmak ve mektubumu okumak zorundasın. Uzlaşabiliriz... Evet, hatalı bir laf ettim sana. Evet, öfkeliyim sana. Çünkü sen beni hiçbir zaman anlamaya çalışmadın. Çünkü sen beni hep öteki olarak gördün. Batı uşağı dedin, elitist dedin, kâfir dedin, Batı kültürünün taklidi dedin, Bizden degil dedin ya da hep kaçtın, hep sıyrıldın, yüzleşmedin. Umurunda olmadı ne Nasreddin Hocanın danslarını bestelemem, ne Kara Toprakı, Veyseli, Dede Efendiyi, İstanbul Senfonisini, Nazım Oratoryosunu, Altıoku, Turgut Uyarı, Yunus Emreyi, Mezopotamyayı, Hezarfeni bestelemem... Vatan haini değilsin elbette. Ama ben vatan hainiysem, halkı kin ve düşmanlığa teşvik suçundan yargılanıyorsam ve hiçbir suçum yoksa, tamamen yanlış ve güdümlü manipüle edilmiş yalanların içinde sen de bu yalana kandırıldıysan, işin aslını bilmiyorsan ve hapis yatmamı istemekteysen, evet sen de hainsin... Vatanın haini olman gerekmiyor, insani duygulara ihanet etmen yeterli... Uzlaşabiliriz... Uzlaşabiliriz ama, sen de artık bir adım at ki uzlaşalım. Bin tane köşe yazarı, 10 bin tane anti-Fazıl Say köşe yazısı yazsa ne olacak? Mezopotamya Senfonisi değersiz bir eser mi olacak? Ne olacak? Lütfen bir adım at, uzlaşabil benimle... Ben sana elimi hep uzattım. Hiçbir zaman görmedin. Görmek istemedin. Şimdi vaktidir... Uzlaşabiliriz...

  'Hayata dön Müslüm baba' 
Balon pompadan ayrıldı
Yoğun bakımda tedavi gören Müslüm Gürsesin doktoru, sanatçının akciğer ve böbreklerinin toparladığını, karaciğerinin de beklenenden daha iyi duruma geldiğini açıkladı. Kalbini takviye etmesi için vücuduna yerleştirilen balon pompa da çıkarıldı.    
Geçtğimiz hafta perşembe günü geçirdiği kalp ameliyatı sonrası yoğun bakım ünitesine alınan, karaciğer ve böbrek yetmezliği nedeniyle de halen yoğun bakımda tutulan Müslüm Gürsesin sağlık durumu iyiye gidiyor. Sanatçının ameliyatını yapan Prof. Dr. Bingür Sönmez, Müslüm Gürsesin akciğeri toparlıyor. Karaciğer de beklediğimizden daha iyi. Her geçen saat iyiye yaklaşıyoruz dedi. Müslüm Gürsesin böbreklerinin de tedaviyle kendini toparladığı ve sanatçının yarın diyaliz makinesinden ayrılacağı öğrenildi. Kalbini takviye etmesi amacıyla vücuduna yerleştirilen balon pompa da çıkarıldı. Sanatçının önümüzdeki hafta yoğun bakım ünitesinden çıkarılıp normal odaya alınması bekleniyor.
Vücut diliyle konuşuyor
Müslüm Gürsesin menajeri Nevzat Takmaz da ünlü sanatçının sağlık durumunun gün geçtikçe iyiye gittiğini söyledi. Takmaz, Doktoru Bingür Sönmezle görüştüm. Şu an çok daha iyi. Su içebiliyor, hareket edebiliyor, vücut diliyle bir şeyler anlatmaya çalışıyor. İnşallah en kısa sürede iyileşecek dedi. 
  ÖLDÜ SANIP MORGA BİLE KALDIRMIŞLARDI  
FOTOĞRAFLARLA MÜSLÜM GÜRSES
 
Balon pompa nedir?
Balon pompa, kalp cerrahisinde, kalbi takviye etmesi amacıyla kullanılan bir tedavi yöntemidir. Balon, kasıktan kateterle girilerek kalbin önüne yerleştirilir. Görevi, kalbin daha çok kanlanmasını sağlamak ve yükünü hafifletmektir.

FERDİ TAYFUR MÜSLÜM GÜRSES'İ ZİYARETE GİTTİ FOTO-GALERİ 

Aynı mahallenin çocuklarıyız
Ferdi Tayfur, dün Müslüm Gürsesi ziyaret etti. Ünlü sanatçı, hastane çıkışı şunları söyledi: İyi olduğu haberini aldım, çok sevindim. Yarın daha da iyi olacak. Hemşerim, kardeşim aynı zamanda kendisini, sesini, yorumunu çok severim. Maddi manevi ne olursa beni aramalarını söyledim. Allah tez zamanda sağlığına kavuşmasını sağlasın inşallah. Aslında bakarsanız yoğun bakımdaki hastayı ziyaret etmemek lazım. Orası çok hassas bir yer ve hastayı yormamak lazım. Müslüm yıllar önce trafik kazası geçirdiği zaman öldü diye morga koyuyorlar. Morgda parmaklarını oynatıyor ve ölmediğini fark ediyorlar. Biz Adanada aynı mahallenin çocukları sayılırız. Aynı toprakların insanıyız, aynı bayrağın altında yaşıyoruz. Neticede her şeyden önce insan, sanatçı arkadaşımız. Çok sık bir araya gelmeyiz ama karşılaştığımız yerde tokalaşıp hatır sorarız. Sanatçıların dünyası hep böyle zaten. Ya cenazelerde ya da hastanede bir araya geliriz, 
 
 
  İBADET EDER GİBİ BİR SEVGİ