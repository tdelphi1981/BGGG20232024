Mutlu evliliğin sırrını açıkladı
Victoria's Secret'ın güzel meleği Miranda Kerr, People dergisine konuştu 
 29 yaşındaki model, eşi Orlando Bloom'la çok meşgul olduklarını, başarılı kariyerlerine odaklanmak için ikinci bir çocuk düşünmediklerini anlattı. 2010'da evlenen çiftin Flynn Christopher adında bir oğulları var. Kerr, "Flynn'le geçirdiğimiz zaman çok güzel. Çok muhteşem bir çocuk. Orlando'yla çok meşgulüz. Birlikte daha fazla zaman geçirmek istiyoruz. Bu yüzden ikinci çocuk için acelemiz yok" dedi.
 
 Kerr, başarılı ve mutlu bir evliliğin sırrının 'iletişim ve dürüstlük' olduğunu söyledi. İş yüzünden Orlando Bloom'la birbirlerinden ayrı ve uzak çalıştıklarını belirten Kerr, "Bağımızı koparmamak için çok çalışıyoruz" dedi. Çift, geçtiğimiz günlerde çocuklarının ikinci yaşını 15 kişilik özel bir partiyle kutlamıştı.