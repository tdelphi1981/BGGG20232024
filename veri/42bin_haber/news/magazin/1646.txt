Bana ölünce değil şimdi değer verin
70Lİ yıllara damgasını vuran popçulardan Seyyal Taner, tam 20 yıl sonra, önceki gece Nossa Costada sahneye çıktı.

 Seyyal Taner’i mutlu gecesinde eski dostları Selçuk Ural ile Sami Aksu da yalnız bırakmadı.  Taner, sahnede hayata veda eden Ferdi Özbeğen’e övgüler yağdırdı ve unutulan sanatçılar için sitem etti. 
Ben olmasam MFÖ yoktu 
“Kıymetimi ben öldükten sonra değil, yaşarken bilin, buradayken sahip çıkın” diyen Taner MFÖ hakkında söyledikleriyle dikkat çekti: “MFÖ’yü İstanbul’a ben getirdim. ‘Ele Güne Karşı’ diye bir şarkı yapmışlar. O şarkıyı da parasını verip aldım. Sadece çocuklar bana, ‘6 ay söyledin söyledin, yoksa biz okuruz’ dediler; öyle sözleşme yaptık. Ben TRT denetimi yüzünden şarkıyı hiç okuyamadım. O parçayla MFÖ çıktı ve patlama yaptı. Ben okusaydım bugün MFÖ diye bir grup hiç olmayacaktı.”