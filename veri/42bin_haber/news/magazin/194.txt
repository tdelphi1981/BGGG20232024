Bir deri bir kemik kaldı
Film artistleri canlandıracakları karakterle uyumlu olabilmek adına kimi zaman kısa zamanda yüksek oranda kilo veriyor ya da tam tersine alıyorlar 
 ABC News’un  haberine göre Matthew McConaughey şu sıralar benzer bir süreç yaşıyor. Yeni filminde bir AIDS hastasını canlandıracak olan aktörün 14 kg. verdiği açıklandı.
  
 Cuma günü film çekimleri için Los Angeles’tan New Orleans’a gitmeye hazırlandığı sırada havalimanında görüntülenen 43 yaşındaki aktörün oldukça çelimsiz  bir hale geldiği görüldü. Aktörün kilo vermek için uyguladığı özel bir programı olmadığı sadece yemek yemeyerek bu hale gelmiş olduğu belirtildi.
 
 Aktör Ağustos ayında Larry King ile yaptığı röportaj esnasında, yemek yememeyi “ruhsal ve zihinsel bir arınma” olarak değerlendirdiğini söylemişti.
  
 McConaughey kilo vermek için sağlıksız bir yöntem seçmiş ilk ünlü değil.
  
 Liz Hurley, Beyonce Knowles, Gwyneth Paltrow, Madonna ve Anne Hathaway yine aynı şekilde sağlıksız bir şekilde kilo vermiş ünlülerden sadece bir kaçı.