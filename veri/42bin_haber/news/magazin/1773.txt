'PKK'lıları ikna ederim' dedim çünkü...
Verdiği bir röportajda söylediği 'PKK'lıları ikna ederim' sözleri çok konuşulan Ayşen Gruda 'İmralı süreci' ile ilgili düşüncelerini CNN Türk'e anlattı.
Haber bültenine telefonla bağlanan Gruda "İnşallah böyle bir süreç çok çabuk semerelerini verir. Çok çabuk barışa doğru gideriz. Artık barış olur. Çünkü ben şiddetin her türlüsüne karşıyım. Korkunç bir şiddet eğilimi var insanlarda. Tabii ki barış olması lazım. Sakin bir hayat insanları daha sakin bir hale getirir. Ben bunun çok fazla büyütülmesini istemiyorum. Her bir anne de benim gibi düşünüyordur. İki tane kare var unutamadığım. Bir tanesinde bir kadıncağız yaralı askerin kafasını kucağına koyup, ona dualar edip, iyi sözler söyleyip sakinleştirmeye çalışıyordu. Bir de Siirt'ten Bingöl'e giderken oradaki noktalarda bir asker ile gözgöze geldim. El salladık birbirimize, gülümsedik... Küçücük bir şeydi. O yüzü hiçbir zaman unutmayacağım. Dilerim evine dönmüştür. Onun için hepsi bizim çocuklarımız, hepimiz kardeşiz, hepimiz insanız. Yakışmıyor Türkiye'ye bu kadar şiddet. Bakın kadına şiddet, öğretmene şiddet, doktora şiddet bunların hepsinin bitmesi gerekiyor. Biz medeni bir ülkeyiz. Ben öyle görmek istiyorum" dedi. 
Ayşen Gruda "Yaptığınız bir röportajda 'PKK'lıları ikna etmek için mağaraya da gitmeye hazırım' diyorsunuz. Bu süreçte sanatçılarla dirsek teması kurulup, onlardan beklentiler dile getirilmeli mi? Sizin bu sözlerinizi övgüyle karşılayan insanlar var. Ama öte yandan da 'bunlar geç kalınmış sözler' diyerek sizi eleştirenler var. Bu konuda ne düşünüyorsunuz" sorusuna ise; 
"Saygıyla karşılayanlara çok teşekkür ediyorum. Eleştirenler olmazsa zaten olmaz. Herkes aynı düşüncede olmak zorunda değil. Elbette ki geç kalmış. ama zararın neresinden dönülürse iyidir. Daha önce bana böyle bir konu sorulmamıştı. Şimdi sordular şimdi fikrimi söyledim. Bu sadece benim fikrim de değil. Ben halkın nabzını çok iyi tutan bir sanatçıyım. Mutlaka bütün anneler aynen benim gibi düşünüyorlar. Tabii ki sanatçılarla temas edilebilir. Sanat ve bilimden korkmamak gerektiğini binlerce kez tekrar ettim. Sanat ve bilim ülkeleri daha doğru yerlere taşır. Elini taşın altına sokacak olan arkadaşlarım biliyorum ki çoktur. Belki de ihiyaçları masaldır diye düşünüyorum. Onlara Dede Korkut Masalı anlatsak ne güzel olur. Masallar toplumun süsanslarıdır. Pembe diziler gibidir.İnsanlara hayal kurdurur. O yüzde de 'masal bile anlatsam beni dinlerler' dedim. Onlar da benim filmlerimi izlediler. Biz filmlerimizde onların hayatlarından da kesitler aldık. Mesela Davaro. Ben şunu söylüyorum sevgi her şeyin ilacıdır. Sevgi kardeşliktir. Sükunettir..." diyerek yanıt verdi.        
                        