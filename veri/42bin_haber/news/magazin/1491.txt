O Ses Türkiye jürisi değişiyor
SANATÇI Hülya Avşar, tatilini geçirmek üzere kızı Zehra Çilingiroğlu ile birlikte Uludağa geldi. Hasta olduğu için şu ana kadar kayamadığını söyleyen Avşar, "O Ses Türkiye jürisi önümüzdeki yıl değişecek" dedi.
BÖYLE GÖRÜNTÜLENDİ(FOTO-GALERİ)   

Türkiyenin önemli kayak ve kış turizm merkezlerinden Uludağda kızı Zehra Çilingiroğlu ile tatilini geçiren Hülya Avşar, konakladığı otelde yoğun ilgi İle karşılaştı. 3 yıl önce tatilini yapmak için geldiği Uludağda kayak yaparken bacağını kıran Hülya Avşar, "Geçen sene de buraya gelmiştim. İki senedir burada kayıyorum. Şu anda hastayım o yüzden kaymak için bir gün daha bekleyeceğim" dedi.  
"SANATÇIDAN SANATÇIYA DOST OLMAZ"        
Sanatçıdan sanatçıya hiçbir zaman dost olmayacağını tekrarladığını ifade eden Avşar, şöyle dedi:      
"Ama şöyle mesela ben Hadiseyi çok sevdim. Onunla sürekli konuşuyoruz. Murata bayıldım. Mustafa, zaten benim eskiden beri arkadaşım. Mustafayla Muratın arasında da bir çekememezlik olamaz. Çünkü Mustafa, Muratın çok önünde. Murat da geliyor ve çok daha iyi yerlere gelecek. Hadiseyle benim alıp veremediğim birşey yok. Sadece samimi duygular beslediğimiz için arkadaşız. Kendisini çok seviyorum. İnanılmaz bir insan. Yoksa laf olsun diye kimseyle arkadaşlık yapmam hatta görüşmek bile istemem."    
"KİM GELİR KİM GİDER BİLMİYORUM"    
Jürisi olduğu O Ses Türkiye yarışmasının jürisinin önümüzdeki yıl değişeceğini söyleyen Avşar, "Yarışmanın formatı değişeceği için sanırım jüri de değişecek. Kim kalır kim gider onu bilmiyorum. Bu aslında beni çok üzüyor. Ama yarışma bitse de ben Hadiseyle görüşürüm. Onun içerisindeki naifliği ve samimiyeti seviyorum çünkü" diye konuştu.      
Hasta olduğu için karın keyfini doyasıya çıkartamadığını belirten Avşar Uludağda tatil yapan hayranlarıyla hatıra fotoğrafı çektirdi.         
                                               