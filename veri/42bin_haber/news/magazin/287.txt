Ayşegül Aldinç hayranlarıyla buluştu
Sanat dünyasında duruşu, kimliği ve güzelliğiyle yıllara meydana okuyan, müziği ve oyunculuğuyla ise izleyicinin gönlünde taht kuran Ayşegül Aldinç, Küçükçekmeceli hayranlarıyla bir araya geldi.
Küçükçekmece Belediyesi Sefaköy Kültür ve Sanat Merkezinde Levent Tülekin moderatörlüğünde gerçekleştirilen Yıldızlarla Buluşma programına konuk olan sanatçı, sanat dünyası, Altın Portakal jüri üyeliği ve oyunculuk kariyeri ile ilgili açıklamalar yaptı. Hayranlarının yoğun ilgisiyle karşılaşan Aldinç, onların sorularını da yanıtladı.

TAVİZ VERİNCE HAYAT DAHA KOLAY 

Türkiyede sanatla uğraşan kadınlara klişe bir bakış açısı olduğunun altını çizen Ayşegül Aldinç, yıllardır oyunculuk ve müzik kariyerinde taviz vermediğini belirterek,  Taviz vererek bir yerlere gelen insanlar da var. Hatta taviz verince hayat daha kolay olabilir. Ancak bunu hazmetmesi çok zor. Ben onu kaldıracak bir sindirim sistemine sahip değilim. Her zaman menfaat ilişkilerinden uzak durdum. Çünkü hissetmediğim bir insanla bakkala bile gitmem. Bu yüzden işim iki kere daha zordu.  diye konuştu. 

ATARLI, GİDERLİ ŞARKILAR YAPILIYOR 

Aldinç, günümüzde Türk pop müziğinde paket müzik programlarının üzerine şarkılar okunduğunu belirterek, Eskiden duygulu şarkılar vardı. Ancak duygu şimdi sadece bir insan ismi. Şimdilerde atarı, gideri olan şarkılar var. Önceden Ajda Pekkan bu tarz şarkılar yapardı. Bu şarkıların yeni düzen temsilcisi ise Demet Akalın. dedi. 

ETİK DAVRANDIM 

Tartışmalara neden olan 49. Altın Portakal Film Festivalinde jüri üyeliği yapan ünlü sanatçı, bu yıl ki festivalin diğerlerinden daha fazla konuşulmasının nedenini ise Hülya Avşarın jüri başkanlığı olarak açıkladı. Jüri üyeliğinden sonra hiçbir televizyon programına konuk olmadığını belirten Aldinç, Tartışmalı bir jüride bulunduk. Bundan nemalanmak ayıptır. Zamanında bundan nemalananlar da olmuştur. Ancak, jüride bulunmak gizlilik içinde olmayı gerektirir. Görev bitiminde de bunu devam ettirmek gerek. diyerek, Altın Portakalın çok konuşulmasının sinema adına avantaj olduğunu söyledi. 

DOGRU BESLENME HAYAT BİÇİMİ OLMALI 

Her dönemin en güzel, en alımlı kadınlarından biri olarak kabul edilen sanatçı, fit görüntüsünün rejim yapmakla alakası olmadığını dile getirerek,  Rejime inanmıyorum, çünkü rejim bırakmak içindir. Doğru beslenmeyi bir hayat biçimi haline getirmek gerektiğine inanıyorum. Beni seven insanların sevgisine layık olabilmek için her anlamda dikkat ediyorum. diyerek güzellik sırlarını hayranlarıyla paylaştı.

Söyleşi sonunda Levent Tülek, ünlü sanatçıya teşekkür ederek, günün anısına çiçek takdim etti.