Sanatseverleri iç yolculuğa davet ediyor
Gallery Linart; Esra Şatıroğlunun ilk kişisel sergisi Belongs To Me - Bana Aite ev sahipliği yapıyor.
01 Aralık 2012 tarihine kadar sanatseverlerle buluşacak sergi izleyeni içerisine çekip, kendilerine ait olanı keşfetmeye davet ediyor. Sanatı, insanların iç dünyasına yolculuğu olarak gören genç sanatçı Esra Şatıroğlu'nun eserlerinde, soyutlanmış, sade, yalın ama farklı ve anlamlı, izleyeni içine çekercesine girdap şeklinde dönen geometrik ifadeler kullanıyor. Eserlerinde kendine ait bir mekân oluşturan sanatçı, tuvallerde yarattığı zaman ve mekândan soyutlanmış alanda  yitirilen / özlenenen  mesajlar bırakıyor. Katıldığı karma sergi ve fuarlarda birçok koleksiyonerin dikkatini çeken genç sanatçı; yaptığı eserlerini, babasına ithafen, Belongs To Me - Bana Ait adını verdiği sergisinde bir araya getirdi.