Adriana Lima: 'Antalya'da görüşürüz'
Brezilyalı ünlü top model Adriana Lima, Antalya'da 8-14 Ocak tarihleri arasında düzenlenecek Dosso Dossi Fashion Show'da podyuma çıkmasına günler kala twitter'dan heyecanını takipçileriyle paylaştı. Dünyanın her yerinden yaklaşık 800 bin takipçisi bulunan Lima, hem Türkiye'nin hem de Antalya'nın tanıtımını yaptı.
Antalya'daki Dosso Dossi Fashion Show kapsamında 9 Ocak'ta podyumda yürüyecek olan dünyaca ünlü top model Adriana Lima, önceki akşam twitter'daki hesabından duyduğu heyecanı paylaştı. Antalya Expo Center'da düzenlenecek defilede 4 ayrı kıyafet sergileyecek olan Adriana Lima, 'Merhaba Türkiye' diyerek başladığı mesajında, "9 Ocak'taki Dosso Dossi Fashion Show'da olacağım için çok heyecanlanıyorum. Antalya'da görüşürüz" dedi.

Adriana Limanın, yaklaşık 800 bin hayranıyla paylaştığı mesajı kısa süre içinde 1186 kişi tarafından 'retweet'lendi.