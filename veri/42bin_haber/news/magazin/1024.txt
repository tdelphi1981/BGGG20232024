'Başka kadınlarla yatabilirsin'
Efsane rock grubu Rolling Stones'un solisti Mick Jagger'ın karısının yazdığı not çiftin ilişkilerine dair ilginç gerçekleri ortaya çıkardı 
 Dünyanın gelmiş geçmiş en iyi rock müzik gruplarından biri olan Rolling Stones’un efsane solisti Mick Jagger hala çok konuşulmaya devam ediyor.
 
 Son olarak şarkıcının karısı Jerry Hall’ın yazdığı bir not, çiftin ilişkisine dair gerçekleri ortaya çıkardı.
 
 İngiliz basınından The Daily Mail sitesinde yer alan habere göre, söz konusu notta, Hall’ın Jagger ile ilişkisi başladıktan bir süre sonra şarkıcının kendisini aldatmasını görmezden gelmeye başladığı yazıyor.
 
 Süper model olan Hall, Jagger’a yazdığı notta şarkıcının başka kadınlarla yatmasında bir sakınca görmediğini söylüyor.
 
 Haberde ayrıca, Mick Jagger’ın kadınlara düşkünlüğü ile ilgili dünya çapındaki şöhretini bilenlerin kız arkadaşları ya da karılarıyla yanına yaklaşmamaları gerektiğini de bildiği belirtilerek şu olay aktarılıyor: 1990 yazında etrafındaki tüm gözleri üzerine çeviren bir kadın Rolling Stones’un Wembley Stadyumu’ndaki konserinden sonra kulise doğru ilerliyordu. Hemen arkasında ise gergin şekilde onu takip eden Eric Clapton vardı. Bu etkileyici kadın, 45 yaşındaki Clapton’ın kız arkadaşı 22 yaşındaki İtalyan – Fransız model Carla Bruni’den başkası değildi. 47 yaşındaki Jagger’dan haklı olarak korkan Clapton, Jagger’i kenara çekip “Lütfen Mick, bu sefer yapma. Sanırım aşığım” dedi. Şimdi Fransa Cumhurbaşkanı Nicolas Sarkozy’nin karısı olan Bruni, birkaç gün sonra Jagger ile şarkıcının evliliğini de bitiren 7 yıllık tutkulu bir ilişkiye bu buluşma ile başladı.
 
 Clapton’ın karısı Pattie Boyd’a da yıllarca asılan ama geri çevrilen Jagger’ın felsefesi her zaman “aşkta ve savaşta her şey mubah” oldu.
 
 Clapton ile aynı kaderi paylaşan bir başka müzisyen ise Bryan Ferry’di. Jagger 1976 Haziran’ında çifti yemeğe davet ettiğinde gözünün Hall’da olduğunu açıkça ifade etti.
 
 Sonrasında Jagger’a aşık olan Hall ise evliliğin bile çapkın şarkıcıyı bu huyundan vazgeçirmediğini acı şekilde öğrendi.