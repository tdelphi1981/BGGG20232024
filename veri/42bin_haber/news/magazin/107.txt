Göçmen Kızı'ndan 'Yardım Evleri'
Göçmen Kızı lakaplı Nevin Terzioğlu, şiddete uğrayan ve zor durumdaki kadınların sığınabileceği 'Yardım Evleri' ile örnek bir sosyal sorumluluk projesi gerçekleştirmeye hazırlanıyor.
2010 yılından bu yana Rumeli TV'de 'Bizim Soframız' programını sunan Terzioğlu, "1985'te Bulgaristan'dan ana vatanıma dönünce oğlumla birlikte çok büyük sıkıntılar çektim. Şimdi ise amacım darda olan ya da şiddete mağruz kalmış kadınlara yardım etmek" dedi. 
Hafta sonları 16.00-18.00 saatleri arasında yayınlanan programında kadına dair her konunun işlendiğine değinen güzel sunucu, "Söyleşi, yemek, moda başta olmak üzere çok geniş bir yelpazemiz var. Son derece doğal bir yayın kuşağı bizimkisi, sanırım bu yüzden bu kadar ilgi görüyoruz" ifadelerini kullandı. 

Seyircilerin de doğallığı yakaladığını ve bu yönde çok olumlu tepkiler aldığını anlatan Göçmen Kızı, "Ben de onların ilgilerine karşılık verebilmek için toplumsal sorunlara duyarlı kalmaya çalışıyorum. Yaşadığımız toplumun sorunlarına duyarsız kalmamalıyız" diye konuştu.