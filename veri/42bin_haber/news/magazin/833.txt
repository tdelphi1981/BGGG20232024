'Böyle durumda para mı düşünülür?'
İzmir 'de, geçen Pazar günü babasını kaybeden Hande Yener, yılbaşında çıkacağını belirttiği gece kulübünde açıklama yapmadan sahneye çıkmayınca tepki gördü 
 Hande Yener, geçen pazar günü babası Erol Özyener’i kaybetti. Marmaris’te öğleden sonra babasının cenazesine katılan Yener, gece yılbaşı programı kapsamında Sinan Akçıl ile birlikte bilet alanları mağdur etmemek amacıyla sahneye çıkacağını belirtti. Ancak, Hande Yener, yorgun ve bitkin olduğu için İzmir’in gözde eğlence mekanı ’Sahne 35’te sahneye çıkmadı. 
 1.5 saat boyunca şarkılarını söyleşen Sinan Akçıl, tepkiler üzerine yerini DJ’e bıraktı. DJ şarkılarını mikserden çalarken, eğlence yerine gelenler burayı terketmeye başladı. 
 Daha sonra yapılan anons ile Hande Yener’in sahneye çıkmayacağı belirtildi. Bunu duyan Hande Yener hayranları, gece kulübünün yetkilileri ile tartıştı. 
 Yaşanan olayların ve basında çıkan haberlerin ardından Hande Yener menajeri aracılığı ile basın açıklaması yaptı.  
 İşte o açıklama... 
 Değerli Basın Mensupları, 
 Hande Yener dün geceki yılbaşı konserine vefat sonrasu aldığı karar, içinde bulunduğu ruh hali ve İzmir Alsancak Devlet Hastanesi'nden aldığı 'nefes darlığı, üzüntü ve travmatik stres bozuklukları' raporu nedeniyle katılamamıştır. 
 Sanatçının aynı gece ortak konser vereceği Sinan Akçıl konseri tek başına gerçekleştirmiştir. 
 Bahsi geçen ve 60 bin TL olarak gösterilen (sahne ücreti) rakam hayal ürünüdür. 
 Sayın Hande Yener, böyle bir durumda para düşünecek kadar rahat bir sanatçı asla olmamıştır. Sanatçının sahne ücreti ne bugün ne yarın etik olarak aslan açıklanmayacaktır.     
 "Hande Yener sahneye çıktı ve bayıldı" haberlerinin asılsız olduğu orada bulunan 5 binden fazla şahit ve görev yapan basın mensupları tarafından görülmüştür.