İşte Hazal Kaya'nın Adını Feriha Koydum'dan ayrılmasının perde arkası
'Adını Feriha Koydum-Emir'in Yolu' dizisinde 'Hatice Hala'yı canladıran Ayşegül Çıdamlı, Hazal Kaya'nın ayrılık kararının perde arkasını anlattı.
Çıdamlı, katıldığı' 2. Sayfa ' programında genç oyuncunun canlandırdığı Feriha karekterinden hoşlanmadığı belirterek şunları söyledi.

Senaryoda Feriha'ya bekaret kontrolü yapılacağı bir sahne vardı. Hazal 'Bunu oynamam, kadın burada küçümseniyor' diye karşı çıktı. Hatta bana "Ayşegül abla bekaret kontrolüne götürüyorlar, bu kadar olur mu?" diye karşı çıktı. Ben de ona 'Kızım bekaret kontrolüne gidecek olan sen değilsin ki, Feriha. Rolünle gerçeği karıştırma' dedim. Dinlemedi. O sahne her şeyin sonu oldu. Hazal bir daha toparlayamadı. Meğer annesi de Mor Çatı'nın kurucuları arasındaymış. Bu yüzden Hazal bekaret kontrolü sahnesine daha aşırı tepki göstermiş. Bir de arkadaşlarının çok dolduruşuna geldi. Onunla bu dizi yüzünden dalga geçiyorlarmış.