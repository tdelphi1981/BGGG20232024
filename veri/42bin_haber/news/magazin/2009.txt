GÜLBEN ÖDÜLÜ KIRDI
Engelsiz Yaşam Vakfı'nca bu yıl üçüncüsü düzenlenen Yılın En İyileri ödülleri sahiplerini buldu. Maslak Sheraton Hotel'deki ödül törenine, iş, sanat ve siyaset dünyasından çok sayıda davetli katıldı.
GECENDEN FOTOĞRAFLAR 
Törende, Çalışma ve Sosyal Güvenlik Bakanı Faruk Çelik'e Yılın En İyi Bakanı ödülünü, Engelsiz Yaşam Vakfı Başkanı Atilla Kaplakarslan sundu.
Bakan Çelik, ödülünü aldıktan sonra yaptığı konuşmada, törende bulunmaktan duyduğu memnuniyeti dile getirerek, İnsanın çok, ama insanlığın kıt olduğu bir çağda yaşıyoruz. Bir damla petrolün bir damla insan kanından çok daha değerli olduğu bir çağda yaşıyoruz. Bu çağda insanın büyük özrü kolunun olmaması, gözünün görmemesi, kulağının duymaması değil, vicdanının özürlü olmasıdır. Vicdansızlık sorunuyla insanlık karşı karşıyadır. Bu açıdan bu gece, İstanbul için, Türkiye için, dünya insanlığı için çok önemli bir gecedir dedi.
İnsanların beyinlerindeki engeller kalkmadığı sürece engellilerin sorunlarının ortadan kalkmasının mümkün olmayacağını kaydeden Çelik, bu gecenin engellerin kalkması adına son derece önem arz ettiğini vurguladı.
Engellilerle ilgili çok önemli adımlar atıldığını aktaran Bakan Çelik, bugün 8 bin engellinin kamuya girişiyle ilgili gerekli çalışmaların tamamlandığını anımsattı.
Bu ödülün, kendilerine yüklenen sorumluluğu hatırlatan bir ödül olduğunu söyleyen Çelik, ödülü, bu ödülün gerçek sahipleri olan ve engelleri aşa aşa gelen engelli kardeşleri adına aldığını kaydetti.

-Bağış'a, en iyi siyasetçi ödülü-  

Yılın En İyi Siyasetçisi ödülüne layık görülen ancak yoğun programı dolayısıyla törene katılamayan Avrupa Birliği Bakanı ve Başmüzakereci Egemen Bağış'ın video kaydı davetlilerle paylaşıldı.
Bağış, Başbakan Recep Tayyip Erdoğan'ın belediye başkanlığı döneminde engelliler masası ve koordinasyon merkezi kurduğunu hatırlatarak, Bugün de engelli kardeşlerimizin en büyük destekçisi, hamisi, tabir-i caizse babası Recep Tayyip Erdoğan'dır dedi.
Engelli olmanın asla bir kusur ve kabahat olmadığını, insanları doğuştan gelen vasıfları dolayısıyla ayrımcılığa tabi tutmanın büyük bir insanlık suçu ve ayıbı olduğunu vurgulayan Bağış, şöyle devam etti:

Asıl tehlikeli ve ayıp olan, zihinlerimizdeki engellerdir. Asıl kabahat, millete bakışı özürlü olan devlet anlayışıdır. Asıl düşünülmesi ve giderilmesi gereken mesele, demokrasiye olan inancın, temel hak ve özgürlüklere bağlılığın özürlü olmasıdır. Zihinler ve vicdanlar engelli olmasa aşılamayacak hiçbir engel de olmaz. Bakın Stephen Hawking, Beethoven, Franklin Roosevelt, Aşık Veysel, Cemil Meriç gibi Türkiye'nin ve dünyanın tarihinde iz bırakmış birçok insan aslında engelliydi. Ama onların engelleri, insanlığa çok önemli eserler bırakmalarına, çok önemli hayırlara vesile olmalarına hiçbir şekilde engel olmadı.
Engelsiz Yaşam Vakfı Yaşam Boyu Meslek ve Onur Ödülleri; Orhan Gencebay, Türkan Şoray, Müjdat Gezen, Cemil İpekçi, Zerrin Özer, Cüneyt Arkın ve Nebahat Çehre'ye takdim edilirken, Vakıf Özel Ödülleri ise Hakan Aysev'e, müzik yapımcısı Hüseyin Emre'ye, Çocuklar Gülsün kampanyasıyla Gülben Ergen'e ve Var Olmak Haktır sorumluluk projesiyle Yonca Evcimik'e verildi.  Teşekkür konuşması için kürsüye çıkar Ergen, ödülünü elinden düşürüp kırınca da küçük bir şaşkınlık yaşadı.

-Yılın En İyileri ödülleri-

Törende ödül alan diğer kişi ve kuruluşlar şunlar:
Yılın En İyi Sinema Filmi: Evim Sensin / Özcan Deniz
Yılın En İyi Erkek Sinema Oyuncusu: Elveda Katya / Kadir İnanır
Yılın En İyi Kadın Sinema Oyuncusu: Evim Sensin / Fahriye Evcen
Yılın En İyi Dönem Dizisi: 80'ler / TRT 1
Yılın En İyi Komedi Dizisi: İbreti Ailem / Star TV
Yılın En İyi Polisiye Dizisi: Arka Sokaklar / Kanal D
Yılın En İyi Magazin Programı: Show Kulüp / Show TV
Yılın En İyi Haber Bülteni: NTV / Erhan Ertürk
Yılın En İyi Spor Programı: Telegol / TV 8
Yılın En İyi Talk Show Programı: Beyaz Show / Beyazıt Öztürk / Kanal D
Yılın En İyi Yarışma Programı: Ben Bilmem Eşim Bilir / Kanal D
Yılın En İyi Sabah Programı: Alişan ile Sevcan / Star TV
Yılın En İyi Kadın Kuşağı Programı: Melek / Melek Baykal / Star TV
Yılın En İyi TV Program Yapımcısı: Caner Erdem / Show TV
Yılın En İyi Müzik Kanalı: Kral Müzik Group
Yılın En İyi Şarkısı: Senden Sonra / Rafet El Roman
Yılın En İyi Radyosu: Best Fm
Yılın En Başarılı Belediye Başkanı: Mustafa Değirmenci / Avcılar Belediyesi
Yılın En Başarılı Sosyal Belediyecilik Alanında: Lokman Çağırıcı / Bağcılar Belediyesi
Yılın En İyi Businnes Hoteli: Sheraton İstanbul Maslak Hotel
Yılın En İyi Barter Firması: Avrasya Barter / Murat Doğanay
Yılın En İyi Hastanesi: Median Estetik ve Cerrahi Hastanesi
Yılın En İyi Mekanı: Efe Balık / Cüneyt Nasırlıoğlu
Yılın En İyi Spor Yorumcusu: Rıdvan Dilmen
Yılın En İyi Kadın TV Oyuncusu: Selin Demiratar / Huzur Sokağı / ATV
Yılın En İyi Erkek TV Oyuncusu: Kutsi / Huzur Sokağı ATV
Yılın En İyi Fantazi Müzik Sanatçısı: Ebru Gündeş
Yılın En İyi Albümü: Orhan Gencebay ile Bir Ömür
Yılın En İyi Rock Yorumcusu: Kıraç
Yılın En İyi Çıkış Yapan Pop Müzik Kadın Sanatçısı: Ece Gürsel
Yılın En İyi Pop Müzik Kadın Sanatçısı: Hande Yener
Yılın En İyi Pop Müzik Erkek Sanatçısı: Sinan Akçil
Yılın En İyi Sohbet Programı: Saba Tümer / Show TV
Yılın En İyi Moda Programı: Bugün Ne Giysem / Show TV
Yılın En İyi İnternet Magazin Haber Portalı: magazinkolik.com / Nurcan Sabur