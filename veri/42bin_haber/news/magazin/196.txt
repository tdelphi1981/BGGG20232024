3 bin hamam böceği ile baş başa!
İngiltere'de yayınlanan "I'm a Celebrity" (Ben Bir Ünlüyüm) adlı televizyon programına katılan yıldız Helen Flanagan yarışmada krize girdi 
 Çekimi Avustralya'nın vahşi ormanlarında yapılan  "I’m a Celebrity" (Ben Bir Ünlüyüm) adlı televizyon programına katılan 22 yaşındaki oyuncu Helen Flanagan için zor günler başladı. 
 Yarışma öncesi evinde örümcek gördüğü zaman bile çığlık atıp ne yapacağını bilemediğini söyleyen ünlü yıldızın, ormanda nasıl bir  yaşam mücadelesi vereceği ve bu programda neler yapacağı merak konusu olmuştu.
 
 Yarışma gereği bir tabutun içine giren Helena'nın üzerine tam 3 bin adet hamamböceği dökülüp kapağı kapatıldı.
 
 Tabutun kapağı kapatıldıktan tam 4 saniye sonra bir an önce çıkmak isteyen seksi yıldız, "I'm A Celebrity... Get Me Out Of Here! / Ben bir ünlüyüm, çıkarın beni buradan" şeklinde çığlık attı.
 
 Rakibi Nadide Dorries'in tabutuna ise 3 bin hamam böceğinin üstüne 5 bin tane çekirge daha eklendi ve tabutun içinde kalmayı başardı.
 
 "İnanılmaz bir şey vücudunuzun her yerinde yürüyorlar ve siz bir şey yapamıyorsunuz, kolunuzda bacağınızda dizlerinizde... İğrenç bir duygu" şeklinde konuşan Helen, "Saçlarımın arasına kadar girdiler. Çok rahatsız edici bir durum. Bir an önce eve gitmek istiyorum" dedi.
 
 Daha sonra bikinisi ile duş alırken görüntülenen Flanagan, ormanda geçirdiği ilk gecesinin sonunda gözyaşlarını tutamadı.
 
 Yorgun olduğunu fakat uyku tulumunun etrafında fareler olduğu için nasıl uyuyacağını bilemediğini söyleyen Flanagan zor bir gece geçirdiğini dile getirdi.