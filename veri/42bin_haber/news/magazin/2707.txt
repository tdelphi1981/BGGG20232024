Gece programı yapmak istiyoruz
Yakın arkadaşlar Özge Ulusoy ve Hakan Akkayanın yolları, iş hayatlarında da kesişti. Bugün Ne Giysemde jüri koltuğunda oturan ikili, Wellanın yeni reklam kampanyasında da birlikte kamera karşısına geçti. Ulusoy ve Akkaya şimdi gece programı yapma hayalleri kuruyor.
Özge Hanım, Hakan Beyle birlikte Wellanın reklam yüzü oldunuz ve kampanya için saç renginizi değiştirdiniz. Beğenildi mi yeni saçlarınız?
Özge Ulusoy: Evet, o kadar güzel yorumlar aldım ki, bir daha saçlarımın rengini açtırır mıyım bilmiyorum. Yıllardır açık renk kullanıyordum, koyulaştırmaya da çabuk ikna olmadım ama şimdi bu değişikliği yaptığım için çok memnunum. İyi ki bu markayla böyle bir işbirliğine girmişim.

Renk değişikliğine kim ikna etti seni?
Özge: Firma. Hakanla da konuşmuşlar, Özge Hanım bu saç çok yakışacak dediler, ben de kabul ettim.
Hakan Akkaya: Özgeye hep söylerdim, ben onda koyu renk saç seviyorum. 
Özge: Yeni bir Özge Ulusoy yarattık. Yaşımı da küçülttü bu renk, güzel oldu. 

Siz, iş hayatınız dışında çok yakın arkadaşsınız, değil mi? 
Hakan: Evet. Çok eskiden beri arkadaşız. Enerjimiz de çok uyuyor bizim.
Özge: Ben annemden babamdan çok Hakanı görüyorum, öyle söyleyeyim. 

Birlikte yer almayı düşündüğünüz başka projeler var mı?
Özge: Bir gece programı yapmak istiyoruz aslında. İkimizin de ağzı maşallah iyi laf yapıyor.
Hakan: Bir de sitcom. Çok eğleniriz. 

HERKES HAK ETTİĞİ MUAMELEYİ GÖRÜR
Sizce güldürebilir misiniz Hakan Bey? Sonuçta Bugün Ne Giysemde yarışmacılara sert eleştiriler yapıyorsunuz...
Hakan: Herkes benim sert biri olduğumu düşünüyor ama sokakta durduran seyirciler de Az bile söyledin diyorlar.
Özge: Hakan bize göre daha fevri ama ben kimseyi kırdığını düşünmüyorum.
Hakan: Bu sezon sen de biraz öyle olacaksın.
Özge: Evet, ilk başta odadaydım, yarışmacılara hazırlanmaları konusunda destek oluyordum. O yüzden onlarla çok farklı bir bağım vardı. 
Hakan: O kızlar senin arkadaşın gibiydi. Şimdi ön tarafta onları eleştiriyorsun.
Özge: Gerçekten arkadaş gibiydik. Arkada çok vakit geçiriyorduk. Sohbet ediyorduk, meyveler yiyor, çaylar içiyorduk.

Hakan Bey, sosyal medyada sizin için ukala diyenler de var...
Hakan: Herkes, hak ettiği muameleyi görür. Ukala olmam gerektiğinde, şaşırtacak kadar ukala olabilirim. Eğer kavga edilecekse, sonuna kadar ederim. Ama ben kendi içimde ukala ve kavgacı değilim. İyi niyetli, sevgi dolu bir insanım. 
Özge: Ben yapamam onu. Hiç huyum değil. Demek ki kavga edilecekse Hakanı götüreceğim yanımda. (Gülüyor)

Birisiyle gerginlik yaşadığınızda ne yaparsınız?
Özge: Görüşmeyi keserim olur biter. Bağırmak çağırmak bana göre değil. 

TÜRK KADINININ TEK HATASI VÜCUDUNA UYGUN GİYİNMEMESİ
Hakan Bey, şu sıralar modayla ilgili neler yapıyorsunuz?
Hakan: İstanbul Fashion Weeke hazırlanıyorum. Martın 12sinde başlıyor, orada defile yapacağım. Onun dışında mağaza açtım, mağazamla uğraşıyorum. Ve sürpriz bir koleksiyon hazırlıyorum. Bir de ayakkabı markasıyla anlaştım, onun için koleksiyon hazırlıyorum.

Sizce Türk kadını iyi giyiniyor mu? 
Özge: Ben Türk kadınını şık buluyorum. Sadece tek bir hata yapıyorlar; vücutlarına uygun giyinmeyi bilmiyorlar. Biz de programda ilk ona dikkat ediyoruz.
Hakan: Türk kadınının eksik olduğu nokta, kendi stilini oturtmakta emin olamaması. Kadın, televizyonda gördüğü parçaları hemen kendine uyarlamaya çalışıyor mesela ama onun vücut tipi buna uygun değil. Buna dikkat ettiği zaman hiçbir sıkıntı yok. 

Peki sizce ünlü isimler arasında en iyi giyinen kim?
Hakan: Ben bizim jenerasyonda Derin Mermerciyi beğeniyorum. Jean de giyse çok doğru giyiyor, tuvalette de giyse çok doğru giyiyor. Stilini beğendiğim bir de Hande Ataizi var. Tavrını koruyarak giyiniyor.

Birini giydirseniz, kimi giydirmek istersiniz?
Hakan: Şebnem Ferahı. Büyük fanıyım. Bir de Zeki Müreni giydirmeyi çok isterdim.

EN BÜYÜK AŞKLARIM PLATONİK OLANLAR
Bu yoğun tempoda aşk hayatınız ne durumda? 
Özge: Ben o konuda hiç konuşmayacağım.

Peki ne kadar önemlidir sizin için aşk, hayatınızda ne kadar yeri vardır? 
Hakan: Çok önemli bir şey aşk ama benim hayatımda aşk hep platonik olarak var. Çünkü aşka zaman ayırmak lazım. Ben işi ve aşkı bir arada yürütebilen biri değilim. Çok çalışıyorum, kalan zamanımda da biraz bencil olmak istiyorum. Sadece kendime zaman ayırmak istiyorum. Onun için bir ilişkim yok şu an. Ama her zaman aklımda biri vardır. İlla hayatında birinin olmasına gerek yok, aklında biri olsun, yeter. Benim en büyük aşklarım hep platonik olanlar.

Zor değil mi hep platonik aşklar yaşamak? 
Hakan: Birtakım ihtiyaçlarını zaten her türlü karşılıyorsun ama zor bir şey... Belki biraz daha işlerim yavaşladığında düşünebilirim düzenli bir ilişki yaşamayı.

BİR GÜN ALBÜM ÇIKARIRSAM BANA DOMATES FIRLATSINLAR
Göz önünde olan insanların yüksek egolara sahip olduğu söylenir. Merak ediyorum; sizde durum nedir? 
Özge: Egosu olmayan insan yok dünyada. Ego kötü bir şey değil, sadece doğru yönlendirebilmek lazım. 
Hakan: İnsanın kendisini ne kadar yetiştirebildiği çok önemli. Sen kendini diğerlerinden üstün olarak görüyorsan, zaten sana geçmiş olsun! 
Özge: Kendi özelliklerini, yapabileceğin ya da yapamayacağın şeyleri bilmen lazım. Kimse kusursuz değil. 
Hakan: Evet, bana dizi teklifi geliyor mesela. Geçenlerde albüm teklifi bile geldi. Kendini bilmeyen biri olsam, bunları da yapardım. Ama ben bir gün albüm çıkarırsam, bana domates fırlatsınlar!
Özge: Ben de bu harika sesimle O Ses Türkiyede şarkı söyledim, hatta sonra jüriden özür diledim Kusura bakmayın buna maruz kaldınız ama Acunun ricasıydı diye. Ondan sonra bile Özge Hanım albüm yapacak mısınız? diye sorular geldi. Çok şaşırdım.
Hakan: Kendini bilmeyen bir insan olsa yapardı. 

EN ÇOK İZLENEN PROGRAM YAYINDAN KALKMAZ
Bugün Ne Giysemin bu sezon yayınlanmayacağı söyleniyordu...
Hakan: Kimse Türkiyenin en çok izlenen programını yayından kaldırmaz.

Bu sezon formatta değişiklikler var mı?
Özge: Var ama sürpriz. Şimdi söylemeyelim. Sadece daha heyecanlı olacağını söyleyebilirim. 
Hakan: Gerçekten çok heyecanlı olacak. Her gün final heyecanı yaşanacak. 

 