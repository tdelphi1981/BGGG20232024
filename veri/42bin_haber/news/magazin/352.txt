Sabancı'ya Kraliyet nişanı
Akbank Yönetim Kurulu Başkanı ve Murahhas Üyesi Suzan Sabancı Dinçer, Kraliçe II. Elizabeth'in verdiği 'Mükemmellik Ödülü'nü aldı 
 Akbank Yönetim Kurulu Başkanı ve Murahhas Üyesi Suzan Sabancı Dinçer, Britanya ve Türkiye arasındaki ilişkilerin geliştirilmesi yönünde yaptığı katkılardan dolayı Kraliçe II. Elizabeth’in verdiği ‘Mükemmellik Ödülü’nü aldı. Birleşik Krallık İstanbul Başkonsolosluğu’nda düzenlenen törende Dinçer’e, Britanya İmparatorluğu Onursal Mükemmeliyet Önderliği nişanını, Kraliçe II. Elizabeth adına Birleşik Krallık Büyükelçisi David Reddaway verdi. 
 Galler Prensi Charles da gönderdiği mesajla Suzan Sabancı Dinçer’i tebrik etti.