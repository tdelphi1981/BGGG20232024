Gizemli sarışının kimliği belli oldu
Leonardo DiCaprio, Miami tatili sırasında gizemli bir sarışınla oldukça samimi bir şekilde görüntülenmişti.
Aktörün kaldığı otel odasının balkonunda sarmaş dolaş objektiflere yakalanan ikili, farklı bir karede de öpüşürken görüntülenmişti.

Sık sık farklı isimlerle adı anılan 38 yaşındaki DiCaprio'nun ilişkisi olduğu öne sürülen bu gizemli sarışının ise kimliği belli oldu.

Amerikan basınından Huffington Post sitesinde yer alan habere göre, güzel sarışının adı Aferdita Dreshaj. 2011 yılında düzenlenen Kosova Miss Universe yarışmasında birinci olan Dreshaj, ülkenin güzellik kraliçesi seçilmişti.

Modellik yapan 26 yaşındaki Dreshaj, müzikle de ilgileniyor.