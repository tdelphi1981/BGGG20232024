Şoray Uzun'dan ilginç sigara açıklaması
A Haberde Esra Kazancıbaşı Öztekinin sunduğu Medikal programına Seksenler dizisinde Ahmet karakterini canlandıran Şoray Uzun konuk oldu.
Geçirdiği kalp hastalığını, sigarayı bırakma öyküsünü ve iyileşme sürecini ilk kez A Haber'e anlattı.

Geçirdiği rahatsızlıktan sonra sigarayı bıraktığını anlatan Uzun, 24-25 yıldır günde bir paketten fazla sigara içiyordum. Sigara her anlamda yaşam kalitesini düşüren birşey. Sigarayı ticarete benzetmek gerekirse; getirisi beşse bizden götürüsü on. Sigaranın her adedinde 45 birim zarardasınız. Bizim sette sigara içen pek kimse yok. Bu anlamda Seksenler seti tam anlamıyla sigarayla savaş alanı. Hatta son bir ayda birkaç arkadaşımız sigarayı bıraktı. diye konuştu.

SİGARAYI BIRAKAMAM ZANNEDİYORDUM AMA BIRAKTIM

Şoray Uzun, Sigarayı hayatta bırakamam zannediyordum ama bıraktım. Eşim de sigara kullanmıyor. İki oğlum var. Onlara sigara zararlı diyordum ama baba yapınca çok ikna edici olmuyor. Küçük oğlum bana, sigara zararlı peki sen niye içiyorsun diye sormuştu. Hatta beni 171e şikayet etmekle tehdit ediyordu. Sigaraya bağlı bir hastalık; sigaradan aldığınız zevki fitil fitil burnunuzdan getiriyor. Sigara için ciddi hastalıklarla yaşamaya ve hayatınızı tehlikeye sokmaya değmez.dedi.



Yer aldığı dizide sevdiği kıza bir türlü kavuşamayan bir karakteri canlandıran Uzun, aşkın sağlıkla ilişkisi var mı sorusuna ise, Bence aşk acı demek. Aşk iyisiyle de kötüsüyle de insana acı verir. Aşıksanız ve sevilmiyorsanız büyük acı çekersiniz. Sevdiğiniz kadın tarafından seviliyorsanız da acı çekerseniz çünkü bu sefer panik duygusu oluşuyor. Mutluluğum bozulacak diye korkuyor insan ve bu da insana acı veriyor. Aşk her iki türlüsünde de kişiye acı veriyor ama aşk yoksa kalp neye yarar ki. Bilim, damarların büzüşmesi ve tıkanmasının aşkla alakası olup olmadığını 5-10 yıl içinde açıklayacaktır.şeklinde yanıt verdi.