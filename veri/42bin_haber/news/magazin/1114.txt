'Huzur Sokağı' evlilik bitirdi
 
 4 YIL SÜRDÜ 
  
 Star TV’deki ‘20 Dakika’nın ‘Ali’si İlker Aksum Haziran 2008’de evlendiği oyuncu Belgin Erdoğan’dan Eylül 2012’de boşanmıştı. Belgin Erdoğan ayrılığın ardından “Bir ankete göre aşk, en ihtiyaç duyulmayan zamanda başlar, en ihtiyaç duyulan zamanda biter” diye tweet yazmıştı. İlker Aksum ise o günlerde sessizliğini korudu. Aradan 4 ay geçti. İlk kez konuştu.  
 REYTİNG SAVAŞI EVE SIÇRADI 
  
 İlker Aksum “Diziler bizi pohpohluyor. Bitince de puff oluyorsun. Çalışmaktan birbirimizi göremedik, konuşamadık. Böyle evlilik olur mu? Önce benim diziler yüzünden sarsıldık. Sonra o oyunculukla haşır neşir oldu. İşte bu yüzden olanlar oldu” dedi. Belgin Erdoğan o dönemde reyting rekoru kıran ‘Huzur Sokağı’na başladı. İlker Aksum’un ‘Kötü Yol’ dizisi reyting yüzünden yayından kalktı. Reyting savaşı 4 yıldır mutlu bir ilişkisi olan iki başrol oyuncusunun evliliğini bitirdi. 
 POSTA