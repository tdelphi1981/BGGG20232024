İşte Levent Kırca'nın ilk transferleri
 
 Levent Kırca, Hulki Cevizoğlu ve Nihat Genç ile anlaştı. Ulusal Kanal'ın Genel Yayın Yönetmeni Levent Kırca, ilk iş olarak Hulki Cevizoğlu ve Nihat Genç ile anlaştı. 
 Levent Kırca, Teoman Alili'nin programında Ulusal Kanal ile ilgili projelerini anlattı. Kırca, izleyenlere Hulki Cevizoğlu'nun Ceviz Kabuğu Programı ve Nihat Genç'in bundan sonra Ulusal Kanal'da olacağını açıkladı. Öte yandan Uğur Dündar'a da Ulusal Kanal'a gelmesi için teklif götüreceğini söyleyen Kırca, "Bende Ulusal Kanal'da bir program yapacağım, kanalı büyütmek için elimden geleni yapacağım" dedi.