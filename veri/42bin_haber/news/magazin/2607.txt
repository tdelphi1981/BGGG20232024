İntikamın savaşçısı
Güvenlik hizmeti veren bir şirketin sahibi... Uzakdoğu dövüş sanatları uzmanı ve eğitmeni... Şimdi de oyuncu! Kanal Dnin iddialı yapımı İntikamın oyuncu kadrosuna Igor rolüyle dahil olan Çağdaş Aguna ilk kamera önü deneyimini ve projedeki yerini sorduk.
Kısaca okuyucularımıza kendinizden bahseder misiniz?               

- 44 yaşındayım. Ankarada doğdum ama aslen Rizeliyim. Güvenlik konusunda kurumsal şirketlere, holdinglere, ülkemize gelen dünya starlarına ve CEOlara uluslararası eğitim, danışmanlık ve hizmet veren Agun International Security Solutions şirketinin sahibiyim. Ayrıca 1982den beri aktif olarak Uzakdoğu savaş sanatlarıyla uğraşıyor, halen ünlü isimler de dahil birçok kişiye bu alanda özel eğitimler vermekteyim.

Oyunculuk macerası nasıl başladı peki? Çok farklı bir alandasınız şimdi...     

- Tamamen tesadüf... Sinema sektörü ile tanışmam önce Monica Bellucci, akabinde Ben Affleckin Argo filminin Türkiye çekimlerinde verdiğimiz asistanlık ve yakın koruma hizmetleri sayesinde oldu. Onlarla bir arada olmak beni etkiledi. İntikam dizisinden teklif gelince de kabul ettim. 

Kimin aklına gelmiş sizi oyuncu yapmak?

- Aslında ilk etapta benden İntikam dizisine danışmanlık yapmam ve eğitim hizmeti vermem istendi. Görüşme sırasında özgeçmişimdeki bilgiler, role uygun olduğumu düşündürmüş. Bunun üzerine deneme çekimleri yapıldı ve sonuç olarak Igor rolü bana verildi.

Size evet dedirten en önemli unsur neydi peki?

- Yapmakta olduğum işlerle ilgili bir proje oluşturmak niyetindeydim zaten. Bu anlamda Igor rolü güzel bir fırsat oldu. Igor karakterinin özellikleri, gerçekte yapmakta olduğum işle birebir örtüşüyor.

IGOR, YAĞMURUN DAVASINA ÇOK İNANIYOR

İntikamı diziye dahil olmadan önce takip ediyor muydunuz?

- Arkadaşlarımdan dizinin adını çok duyuyordum. Merakımı çekti, tam diziyi takibe hazırlanırken de teklif geldi ve kendimi bir anda oyuncu kadrosunda buldum.

Igor kimdir, nasıl bir adamdır?

- Igor, Rus özel harekatı biriminden ayrılmış, hedef odaklı bir asker. Bununla bilikte son derece acımasız, duygularını kontrol edebilen biri... Son derece de tehlikeli.

Yağmurla Igorun yolları nasıl kesişiyor peki?

- Bunu ilerleyen bölümlerde hep beraber göreceğiz.

Yağmur ve Igorun ortak noktaları neler? İntikam yolculuğunda Yağmura neden yardımcı olmayı kabul ediyor Igor?

- Öncelikle bir usta-öğrenci ilişkisi var aralarında. Bu, ister istemez Igora ciddi bir sorumluluk yüklüyor. Yağmur, babasının uğradığı haksızlığın intikamını almak istiyor, Igor da onun davasına çok inanıyor ve bu yüzden kimi zaman Yağmurun bile haberi olmadan birçok olayı onun yerine çözüyor. 

Igorun hikayesi ve sırları neler? Ufak tüyolar alabilir miyiz?

- Bunu zaman gösterecek... Sürprizi kaçmasın.

BEREN SAAT KENDİSİNDEN BEKLENMEYECEK KADAR GÜÇLÜ

İntikam duygusu hakkında ne düşünüyorsunuz? Size bu duyguyu hissettirecek bir olay yaşadınız mı hiç?

- Hayır yaşamadık, umarım yaşamam da... Çünkü çok tehlikeli bir duygu...

Ya sizin başınıza buna benzer bir olay gelse... O zaman nasıl davranırdınız?

- Çok istememekle beraber sanıyorum Yamur gibi davranırdım.

Beren Saat aksiyon sahneleri için çekimler başlamadan önce dövüş dersleri aldı. Nasıl buldunuz performansını?

- Bence çok yetenekli ve kendisinden beklenmeyecek kadar kuvvetli. Savaş sanatlarıyla uğraşırsa çok başarılı olacağını düşünüyorum. 

Aksiyon sahnelerinde oyuncular en çok ne yapmakta zorlanıyorlar?

- Çok az oyuncu savaş sanatlarıyla ilgileniyor... Bu da haliyle çalışmaların ilk zamanlarında hem bedenen hem de ruhen zorlamalarına yol açıyor. Bu süreci aşmak, çok ciddi bir zaman alıyor çoğu zaman...

Peki o süreci aşamaları için oyunculara ne gibi taktikler verilir?

- Öncelikle zihin ve beden uyumunun sağlanması çok önemli. Sonrasında gösterilecek hareketin etkisinin bilinmesi ve fiziksel hazırlık gelir. En son aşamada ise hareketin farkında olmadan doğal bir şekilde yapılabilmesi esastır. Savaşçı ruhun ortaya çıkması, zamanla olabilecek bir şeydir. Bu sürecin ne kadar kısa ya da uzun süreceği de kişiye bağlıdır. Bunun ekranda artistik hareketlere dönüşmesi ise ayrı bir çalışma konusudur.

Oyunculuğa devam etmeyi düşünüyor musunuz? Yoksa geçici olarak mı bu dizidesiniz?

- Oyunculuk adına gelecek güzel teklifleri değerlendirmeyi düşünüyorum. İntikamın da bu yolda çok önemi bir adım olduğunu düşünüyorum. Bunun yanı sıra sinema-televizyon sektöründe eğitimler vermeye devam edeceğim. 

JET TÜRBÜLANSA GİRDİ, HERKESİ MONICA BELLUCCI SAKİNLEŞTİRDİ

Bugüne kadar hangi ünlülerle çalıştınız? 

- Çalıştığım birçok yerli ve yabancı ünlü var. Aklıma ilk gelenler Ben Affleck, Monica Bellucci, Kirsten Dunst, Vincent Cassel...

Ben Affleck ve Monica Bellucci ile çalışırken ilginç bir olay yaşadınız mı?

- Monica Bellucci ile özel bir jetle çekim için başka bir şehre gidiyorduk. Bu sırada türbülansa girdik. Uçak çok ciddi bir şekilde sarsıldı ve uçaktaki herkes korktu. Bu panik sırasında Monica Bellucci inanılmaz bir soğukkanlılıkla uçakta herkesi yatıştırmaya çalıştı, o sakin hali beni çok şaşırtmıştı gerçekten. İkisi de dünya starı fakat o kadar alçakgönüllüler ki... Bu isimlerle çalışmak gerçekten çok farklı bir deneyimdi.   