'Vahşi güzel' nefes kesti
İngilizlerin dünyaca ünlü top modeli Kate Moss, Versace için kamera karşısına geçti. Türk fotoğrafçı Mert Alaş ve partneri Marcus Pigott'a poz veren Moss, nefesleri kesti.
İki çocuk annesi 38 yaşındaki Moss, erkek mankenlerle birlikte verdiği vahşi pozlarla görenleri etkiledi. Ünlü modelin kıyafetler kadar ayakkabı ve çantaları da başarıyla taşıdığı görüldü. İngiltere'de yaşayan Türk fotoğraf sanatçısı Mert Alaş ve partneri Marcus Pigott'nun fotoğrafladığı Moss, rengarenk giysileri içinde güzelliğini bir kez daha gözler önüne serdi. Moss, fotoğrafları kendi internet sitesinde yayınladı.

Kate Moss, geçen eylül ayında dünyaca ünlü Türk modacı Rıfat Özbek'in davetlisi olarak Bodrum'a gelmiş 5 gün tatil yapmıştı.