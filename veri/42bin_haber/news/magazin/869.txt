ÖTVnin tipten tipe giren komedyeni
Kabul edelim, komedyense mevzu çok bereketli topraklarda sayılmayız. Ancak bir isim var ki, epey sağlam adımlarla kafadaki isimleri zorluyor. Önder Açıkbaş nam-ı diğer Mazlum Kuzey, Tango Şakir, Hakan Takkaya... Boxer dergisi, TV 8 ekranlarında yayınlanan ÖTVnin yaratıcısı ve başrol oyuncusu Önder Açıkbaşla buluştu, Oregondan Erenköye uzanan sıra dışı bir sohbete imza attı.
* Hava buz gibi...    

- Donduk biz de valla.

* Oregonda bir dağ evindeyiz. Siz ve dört Hollywood starı... Megan Fox, Penelope Cruz, Angelina Jolie ve Scarlett Johansson... Donmak üzeresiniz ve sizden bir şeyler bekliyorlar. İlk hareketiniz ne olur? 

- Oregonda dağdayız değil mi? Dördüne de dalarım abi! Ne yapayım? Isıtmak lazım sonuçta ortamı. Isıtırız birbirimizi. 

* Hiç odun kesme, şömine ateşi, doğalgazcıyı arama zahmetine katlanmam diyorsunuz... 

- Yok abi, işim olmaz. Ne odunu? O durumda odun kesmek odunluk. Direkt olaya dalarım. 

* Daldınız, birbirinizi ısıttınız. Tam o sırada çılgın ve aç kurtlar kapıya dayandı. Kızlardan ikisini feda etmeniz lazım. Kimler gider? 

- Hacı bir dakika... Penelope vardı değil mi? Patates! Hemen paket, gönder gitsin. Megan Fox, zaten çarpık bacaklı, o da Penelopeyle dışarı. Onu da verirdim. Scarlett ve Angelinamız, başımızın tacı benimle kalsın. 

* Ama o eski Angelina yok artık sanki. O eski halinden eser kalmadı, çok kilo verdi falan... 

- Olsun, olsun. Yine de başımızın tacı, Birleşmiş Milletlerin iyi niyet elçisi... Ben de onunla ilgili iyi niyetli şeyler düşünürüm Oregonda... 

* Neyse kızları verdik ama sabah bir uyandık ki, kar fırtınası dinmiş. Ortalık günlük güneşlik... Siren sesleriyle birlikte kasabanın şerifi kapıya dayanmış, Nerede oğlum diğer kızlar diye sorguya başlıyor. Devamı?

- Öncesinde Ulan dün fırtınada neredeydin? diye sorarım. Sonrasında Setleri vardı, Yalan Dünyada oynuyorlar, sabah çekime gittiler derim. Yemezse, Angelina ve Scarlett için o şerifin kafasına sıkarım, silah ondaysa, ekmek bıçağını alır dalağına takarım. Parçalara ayırır, kurtlara veririm. Ne yapayım? Oregondayız yahu... 

ALMANCI ŞARKICILARIN EN HASI PROKANDIR

* Oregonun dağlarından İstanbula inelim. ÖTVnin skeçlerinde bu kadar sert bir karakter yok ama kaç karaktere bürünüyorsunuz programda?

- Mazlum Kuzey, Prokan, Hakan Takkaya, Tango Şakir, Kuddisi, Alınan Adam, Terk Edilmeye Doyamayan Adam, Taşkın Takışmak, Sedat Kilör, Bozan ve Denyo, Bir Karı-Bir Koca... Ne çok karakter yapıyormuşuz ya! Şimdi Ayran Men geliyor, insanları müşkülden kurtaran ama komik... 

* Büyük çoğunluğu televizyon karakteri değil mi?

- Değil. Taşkın Takışmak, Alınan Adam, Terk Edilmeye Doyamayan Adam falan bunların televizyonla alakası yok. Aslında bakarsanız Hakan Takkayanın da yok.

* Mesela Almancı şarkıcı Prokan gibi karakterleri sizden önce de birkaç komedyen yaptı. Siz neden yapıyorsunuz? 

- Bana kalırsa Almancı şarkıcı karakterlerin en hası Prokandır. Gelmiş geçmiş en iyi canlandırılan tiptir. Çünkü ben Alamancıyım. Altı yaşa kadar oradaydık. Belli yaşıma kadar da devamlı gittik geldik. Bir yaşa kadar da Böle konuşuyordun biliyon mu? Yani biliyon de mi?... Diğerlerinin data bankında böyle konuşmak var mı, bilmiyorum? 

* Zamanla karakterler değişecek mi? 

- Değişecek ama bazıları da sabit. Prokanın filmini yapmayı çok isterdim. Mazlum Kuzeyin de filmini yapmak iyi olurdu. Fakat skeç ve karakter çöplüğü de ÖTVde yapmak istemiyoruz. 

ŞAHANLA OYUN TARZLARIMIZ FARKLI

* Şahan Gökbakarda TV8de skeçler yapıyordu, sonrasında en meşhur karakterine film yaptı. Sizin farkınız ne?

- Şahanla oyun tarzımız farklı. Bir kere ben Şahana çok gülerim. Oynarken komik bir adamdır. Şahanla mesaimiz de oldu. Skeçlerini de severdim. O da ÖTVyi seviyordur. Diğer skeç programlarını seyretmiyorum mesela. Yapıyorlar mı? Yapsınlar. Şahan birkaç farklı ses tonuyla birkaç farklı karakter yapıyordu. Ben komple değişiyorum. Prokanla Hakan Takkaya arasında, Terk Edilmeye Doyamayan Adam ile Sedat Kilör arasında hiçbir benzerlik yok. 

Vesikalıklarını çek, çoğu insan Bunlar aynı adam değil der. Hakkan Takkaya, Sedat Kilör gibi karakterlerin kimi karikatürize ettiğini hepimiz biliyoruz. Bunlara alınan oluyor mu? 

*- Hayır. Hakan (Akkaya) mesela yakın arkadaşım. Bir kere önemli insanlar hiciv edilir. Ben birini canlandırıyorsam mutlaka onu beğeniyor, hareketlerini önemsiyorumdur. O beni ya güldürüyordur, ya heyecanla izliyorumdur ya da ilgimi çekiyordur. 

Televizyonda neye gülersiniz? 

*- Valla dizi olarak Leyla ile Mecnuna çok gülüyorum. İlk bölümlerinde de çalışmıştım. 

* İzdivaç seyreder misiniz? 

 Bayılırım. Yağmur, kar yağsın, battaniyemi alayım, kaloriferin yanında, televizyonda da Esra Erolla İzdivaç olsun. Bir tane de poşet bitki çayı... Kurban olduğum; Allahtan başka da bir şey isteseydim keşke. 

* Hakan Akkayanın Bugün Ne Giysem programının ciddi takipçisi misiniz? 

- Deli misin? Hastasıyız. O skeçi yapmıyorken de seyrediyordum. Ayrıca o karakter BKMden beri canlandırdığım hafif feminen biriydi. 

BEN İYİ DAVRANINCA POPOSU KALKIYOR, TERK EDİYORUM!

* Bu karakterlerden hangisi Önder Açıkbaşa daha yakın? 

- Terk Edilmeye Doyamayan Adam en yakın. Geçmişte öyle durumlar yaşadım. 

* O zaman epey bir terk edildiniz...

- Aslında değil. Kadınlarla ilgili şöyle bir hikâyem oluyor. Ben acayip iyi davranmaya özen gösteriyorum, sonra bir bakıyorum bir kısmının poposu kalkıyor. Ben de onları terk ediyorum. Sonrasında, Ah, ah Önder, biz hata yaptık. Aynı artistliğe rastladığımda yapamıyorum.