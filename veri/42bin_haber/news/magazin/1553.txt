Naomi davayı kazandı
 
 Daily Telegraph gazetesinde çıkan haberde, Campbell’in sevgilisi Vladimir Doronin’in 50. yaş günü için Jodhpur’da bir yarışma düzenlemeyi planladığı iddia edilmişti. 
 Haberde hayvan hakları savunucularının eleştirilerine de yer verilmişti. Campbell’in avukatı Gideon Benaim, Londra’daki Yüksek Mahkeme’deki yargılamada hikayenin kesinlikle yalan ve eleştirilerin asılsız olduğunu belirtmişti. 
 Benaim, Hindistan basını, diğer yerler ve internet üzerinden de duyurulan haberde Campbell’e karşı yapılanın "etkileyici bir olumsuz reklam fırtınası" olduğunu ifade etti. Telegraph gazetesini temsil eden Avukat Julia Varley ise mahkemede, böyle bir haber yayımlamaktan dolayı pişman olduklarını söyledi. 
 Asılsız iddiaların asla yayımlanmaması gerektiğini vurgulayan 42 yaşındaki manken Naomi Campbell, buna karşılık, sorunun çözülmesinden dolayı memnun olduğunu ve gazetenin özrünü kabul ettiğini açıkladı. "Tatmin edici" olduğu belirtilen tazminat miktarı ise açıklanmadı. 
 AA 