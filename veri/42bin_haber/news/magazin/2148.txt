Volkan Konak lösemili çocuklar için söyledi
KARADENİZLİ sanatçı Volkan Konak, Trabzon'da lösemili çocuklar yararına konser verdi.
Hayri Gür Spor Salonu'ndaki konseri Trabzon Valisi Recep Kızılcık, Karadeniz Lösemili Çocuk Hastalar Derneği Başkanı KTÜ öğretim üyesi Prof. Dr. Erol Erduran ve dernek yöneticileri ile sanatçının binlerce hayranı izledi. Vali Kızılcık, Volkan Konak'a teşekkür ederek, eşi Semal Kızılcık'la birlikte çiçek ve teşekkür belgesi verdi.
Lösemili çocukların da izlediği konserde Volkan Konak, eski ve yeni şarkılarıyla sevenlerini coşturdu.