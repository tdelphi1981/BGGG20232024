Jennifer Lopez'in kaprisleri bunalttı!
DÜNYACA ünlü Latin şarkıcı Jennifer Lopez, konser vermek için geldiği İstanbulda, 3 kez saati değişen basın toplantısına bir saat geç çıktı. 5 dakika sahnede kalan Lopez, yorgun olduğunu ama İstanbulda bulunmaktan mutlu olduğunu söyledi
Bugün saat 01.00da, annesi Guadalupe, 4 yaşındaki ikiz çocukları Max ve Emme ile birlikte İstanbula gelen Lopez, konaklamak üzere Kuruçeşmede boğaz manzaralı lüks bir otele yerleşti. Organizatörler, Ataköy Arenada konser verecek Lopezin, konser öncesi saat 17.30da basın toplantısı yapacağını duyurdu. Ancak basın toplantısının saati önce 18.00a, ardından da 18.30a çekildi.

BASIN MENSUPLARI ALKIŞLARLA PROTESTO ETTİ

Organizatörler, saat 18.30da yapılması kararlaştırılan basın toplantısından 15 dakika önce basın mensuplarını toplantının yapılacağı salona aldı. Ancak Lopez bir türlü salona gelmeyince, küçük olan salonda ayakta beklemek zorunda kalan basın mensupları durumu alkışlarla protesto etti. Bu sırada organizatör yetkilileri, yaptıkları açıklamalarla basın mensuplarından gecikme için özür diledi.

İSTANBULDA BULUNMAKTAN ÇOK MUTLUYUM

Toplantının yapılacağı salona bir saat gecikmeyle, saat 19.30da gelen Lopez, karşısında basın ordusunu görünce, şaşkınlığını elini alnına götürüp ileri doğru bakarak gösterdi. Rusyadan çok yorgun geldiğini belirten Lopez, gecikme için özür diledi. "Burada bulunmaktan çok mutluyum" diyen Lopez, soru üzerine İstanbula ilk kez geldiğini söyledi. İstanbulu merak ettiğini de söyleyen Lopez, "Böyle bir dinleyici kitlesi ve basının ilgisi beni heyecanlandırdı" diye konuştu. 3 küçük çocuk tarafından çiçek verilen Lopez, yaklaşık 5 dakika kaldığı sahneden el sallayarak ayrıldı. Lopez daha sonra konser vereceği Ataköy Arenaya geçti.