Yengenin ücreti pahalı geldi
 
 PARAYI DUYUNCA VAZ GEÇTİLER 
 Galatasaray’ın Hollandalı yıldızı Wesley Sneijder’in eşi, oyuncu-manken Yolanthe Cabau, İstanbul’daki davet ve açılışların en gözde ismi haline geldi. Türkiye’ye ayak basalı 20 gün olan Yolanthe geçen hafta sonu Nişantaşı’ndaki bir mağaza açılışından 1 hafta önce de 2 ayrı davete katılması için teklif aldı. 
 Üstelik kendisine istediği ücretin ödeneceği de söylendi. Yolanthe, Hollanda’da kurduğu ‘Çocuk Tacizini Durdurun’ adlı vakfa 30 bin TL yatırılması karşılığında teklifi kabul etti. Buna karşı davette 1 saat durabileceğini söyledi. Ancak davet sahipleri ücreti yüksek buldukları için tekliften vazgeçtiler.  
 CANLI YAYINDA GAF
  
  
   
 Yolanthe Cabau, Türkiye’de konuk olduğu ilk programda bir gafa imza attı. Kanal D’deki ‘Beyaz Show’da Galatasaray-Fenerbahçe rekabeti konuşulurken Fenerbahçe için İngilizce ‘enemy’ (düşman) kelimesini kullandı. Ancak tercüman bunu ‘rakip’ diye çevirdi. Beyaz da kendisine Galatasaray-Fenerbahçe karışımı formayı hediye etti. 
 POSTA