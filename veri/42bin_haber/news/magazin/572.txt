J-Lo Osmanlı tahtına oturdu
Dünya turnesindeki ünlü şarkıcı Jennifer Lopez, Avustralya konserine taht üzerinde çıktı. Divanin Türkiye konseri sırasında Türk tasarımcı Şafak Çak'a tahtın siparişini verdiği öğrenildi 
 Jay-Z, Beyonce, Kelly Rowland, Paris Hilton gibi dünyaca ünlü isimler için çeşitli tasarımlara imza atan Türk tasarımcı Şafak Çak, şimdi de Jennifer Lopez’in Dance Again turnesi kapsamındaki konserlerinde kullanması için bir taht hazırladı.
  
 Çak, Türkiye konserinden önce Miami’de tanıştığı ünlü şarkıcıya bir yatak hediye etmişti. Lopez, hayran kaldığı bu yatak sürprizinden sonra Çak’tan kendisi için bir taht hazırlamasını istedi.  Turne kapsamında Avustralya ve Porto Rico konserlerinde izleyicilerle buluşacak J-Lo, görkemli sahne şovunda ve Melbourne’de gerçekleşen basın toplantısına Türk tasarımcının hazırlamış olduğu taht ile çıktı. Sonrasında dünya basını bu tahtın tasarımcısının kim olduğunu sorguluyor!
  
 İzleyenlerden tam not alan şovun ardından J-Lo için “Sultan” benzetmeleri yapıldığı belirtildi.