Müslüm Gürses'i Elvis'e benzetti
Sanatçı Müslüm Gürses'in cenazesine çok sayıda seveninin yanı sıra sanat camiasından ünlü isimler katıldı. Cenaze namazında bulunan Cengiz Kurtoğlu, "O her zaman gönüllerde yaşayacak. Biz ölmedi diyoruz. Çünkü sanatçılar ölmez." dedi. Kubat ise Gürses'i Elves Presley'e benzetti.
Sanatçı Müslüm Gürses'in yaşamını yitirmesi her kesimi üzüntüye boğdu. Teşvikiye Camii'nde kılınan cenaze namazına çok sayıda ünlü isim geldi. Son derece üzgün olduklarını belirten Cengiz Kurtoğlu, "Çok değerli bir insanı kaybettik. Müzik camiası ve onu sevenler çok üzgün. O her zaman gönüllerde yaşayacak. Biz ölmedi diyoruz. Çünkü sanatçılar ölmez." dedi. 

"Üzülmemek elde değil. 40 yıllık dostumu kaybettim." diyen Selami Şahin, "Müslüm Baba aramızdan erken ayrıldı. Ailesine sabırlar diliyorum. Söyleyecek bir şey bulamıyorum. Çok üzgünüz." şeklinde duyguların ifade etti. 

'DÜNYADA ELVİS PRESLEY NE İSE BİZDE MÜSLÜM GÜRSES ODUR'

Türk müzik dünyasının büyük bir kayıp yaşadığını ifade eden Kubat, " Dünyada Elvis Presley ne ise bizde de Müslüm Gürses odur." şeklinde konuştu. 

Türkiye'nin çok büyük bir değerini kaybettiğini dile getiren Fettah Can ise "Çok değerli bir büyüğümüz. Çok değerli bir sesti. Mekanı cennet olsun." dedi.