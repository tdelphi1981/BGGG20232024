Elton John, ikinci kez baba oldu
Dünyaca ünlü İngiliz besteci ve şarkıcı Elton John ile Kanadalı eşi David Furnish, ikinci bebeklerinin dünyaya geldiğini açıkladı.
Çift, taşıyıcı bir anneden Los Angeles kentinde doğan bebeğe Elijah Joseph Daniel Furnish-John adını verdiklerini belirtti.

Elijah'ın doğumu ile ailelerinin tamamlandığına işaret eden John, iki çocuk sahibi olmanın "inanılmaz" olduğunu söyledi.

90'lı yılların başından bu yana birlikte olan 65 yaşındaki John ile 50 yaşındaki Furnish, İngiltere'de eşcinsel evliliğe olanak tanıyan yasanın yürürlüğe girmesinin ardından 2005 yılında evlenmişti.

Çiftin ilk oğulları Zachary Jackson Levon Furnish-John, Aralık 2010'da dünyaya gelmişti.