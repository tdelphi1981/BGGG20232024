Ece Erken: 'Hayatımdan endişe ediyorum'
Tacizci hayranının yakalanmasıyla rahat bir nefes alan Ece Erken, önceki akşam ise yine kabus dolu anlar yaşadı.
Ehliyetine el konulan, eski eşi Tuncer Özilhan'ın peşini bırakmadığını söyleyip gözyaşı döken Erken, geçtiğimiz haftalarda twitter'daki sapığı yüzünden sıkıntılı günler yaşamıştı.

Ünlü sunucuya "Ya benimsin ya kara toprağın, seni ilk gördüğüm yerde kafana kurşun sıkmayan ne olsun" diye cümleler kuran şahıs, başka bir hesap açarak twitter'da yine Ece Erken'i taciz etti.

POLİS VE SAVCILIKTAN DA KORKMUYORUM

Serbest kaldıktan sonra ilk işi yine Erken'in peşine düşmek olan gencin bu tacizi üzerine ünlü sunucu da isyan etti. Emniyet Müdürlüğü yetkililerine seslenen Ece Erken, "Hayatımdan endişe ediyorum" dedi. Savcılığa da başvuracağını söyleyen ünlü sunucu, buna rağmen twitter'daki tacizlerin önüne geçemedi.

Israrcı şahıs, dün de Ece Erken'e "İstediğin kadar beni engelle, polis ve savcılıktan da korkmuyorum... Seni unutmam için ölmem lazım, ben seni ölümüne seviyorum" gibi sözler yazdı.