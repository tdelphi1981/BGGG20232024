KURTLAR VADİSİ'NE RTÜK ŞOKU
RTÜK, Kurtlar Vadisi Pusu'yla ilgili bir rapor hazırladı. Raporda Polat Alemdar için ağır ifadeler kullanıldı, işkence sahnelerine ceza kesildi.
RTÜK, Kurtlar Vadisi dizisinde başrolde yer alan Polat Alemdar karakteri için, Halk kahramanı, popüler kültür fenomeni değerlendirmesi yaptı. Ancak dizideki şiddet sahneleri için, ATVye 267 bin lira ceza verdi. 
Raporda işkence sahneleri nedeniyle ceza istendi ve Polat karakteri, kötülere karşı, kötülerin yöntemlerini kullanması, adam kaçırıp, işkence ile öldürmesine rağmen sosyo-ekonomik statüsü fark etmeksizin, kitleler tarafından halk kahramanı olarak sempatiyle benimsenmiş, bir popüler kültür fenomenine dönüştürülmüştür denildi. 
KERPETENLİ İŞKENCE 
Dizinin bu bölümünde Suriye'de rejim karşıtı bir muhalifin sorguya çekildiği ve işkence yapıldığı belirtilerek bu sahneler, Adamın dili kerpetenle dışarı çıkarıldıktan sonra, döner bıçağı ile kesilmiş ve duvara sıçrayan kanlar ile adamın feryatları ekrana getirilmiş, aklın sınırlarını zorlayan, dozu artırılmış şiddet yer almıştır biçiminde aktarıldı. 
RTÜK üyeleri de dizideki sahneler ve yasada yer alan Şiddeti özendirici veya kanıksatıcı yayın gerekçesiyle, ATVye 267 bin 258 lira para cezası verdi. Aynı bölümü yayınlayan ATV Avrupa kanalına da 11 bin lira ceza verildi.          