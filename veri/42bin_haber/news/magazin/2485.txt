Volkan Konak'tan anlamlı destek
VAKIFAY Derneği'nin ‘Vargel' Eğitime Destek Projesi kapsamında düzenlediği yardım gecesinde Volkan Konak konser verdi. Vakıfay'ın Başkanı Tekin Küçükali, Sanatçı Volkan Konak'ın desteklerinden dolayı plaket verdi. Yaklaşık 3 bin kişi Volkan Konak'ın şarkılarıyla coştu.
Vakıfay, ‘Vargel' Eğitime Destek Projesi kapsamında Haliç Kongre Merkezi'nde gece düzenledi. Geceye, Şişli Belediye Başkanı Mustafa Sarıgül ile çok sayıda davetli katıldı. Vakıfay'ın Başkanı Tekin Küçükali, "Ekonomik sorunları olan çocuklarımız ilk öğretimde üniversiteye kadar destekliyoruz. Eğitim bir ülke ya da toplumun ileriye dönük en büyük ve en kıymetli yatırımıdır. Yoksul çocuklarımız ülkemizin geleceğinde bir çiçek gibi açmasını umduğumuz bu iyilik bahçesine birkaç tohum ekmeye herkesi davet ediyoruz" Eğitime her zaman destek vereceğini söyleyen Volkan Konak "Gözleri nemli çocuklarımızı yalnız bırakmayacağız, eğitimsiz bırakmayacağız. Biz çocuklarımızın, kızlarımızın anlında ışık olmaya çalışıyoruz. Kadınlarımız çocuklarımız bizim kutsal varlıklarımız. Eğitimin olduğu insanlığın olduğu her yerde en başa benim adımı yazabilirsiniz" diye konuştu.

Yaklaşık 2 saat konser veren sanatçı Volkan Konak, seyircilere müzik ziyareti verdi. Konserden elde edilen gelirin ‘Vargel' Eğitime Destek Projesi'ne aktarılacağı belirtildi.