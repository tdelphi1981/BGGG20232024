Oscar gecesinin asil Türk kadını
Oscar Ödülleri törenine Demet Öger de katıldı.
DÜNYACA ünlü isimleri Türkiyede konuk eden ve Hollywood yıldızlarıyla kurduğu dostluklarla tanınan Demet Öger, geçtiğimiz hafta düzenlenen Oscar Ödülleri törenine katıldı. Öger, dünyaca ünlü yıldız Steven Tyler tarafından basına takdim edildiğini söyledi: Steven Tyler, kırmızı halı geçidinde basına İşte gecenin asil Türk kadını geldi diye bir şov yaptı.

Oger Entertainment adlı bir şirketi bulunan Demet Öger, Oscar töreninde tanık olduğu ilginç manzaraları da anlattı: Herkeste heyecan doruktaydı. George Clooney hariç! O çok sakindi, tören öncesi Argo ekibi olarak buradan ödülle çıkacağız dedi, öyle de oldu. Jim Carrey, plastik ayak giymişti. Kocaman ayakları ve sırtında melek kanatlarıyla geceye renk kattı. Onu yakında İstanbula getireceğim. Kim Kardashian hamile olduğu için gece boyunca yerinden kalkmadı. Çok durulmuş, şimdiden anne moduna girmiş durumda.        