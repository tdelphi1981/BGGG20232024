Türk Rambo'nun isyanı
TÜRKİYEdeki vücut geliştirme sporunun dünyada tanıtımını yapan ilk sporcu olan, birçok eski filmde başrol oynayıp Türk Rambo lakabıyla ün yapan Serdar Kebapçılar, vefasızlığa isyan etti.
BİR DÖNEME DAMGASINI VURMUŞTU  FOTO-GALERİ 
 Rahatsızlığı nedeniyle eve kapanan, maddi zorluklar nedeniyle sıkıntı çektiğini belirten Kebapçılar, "O dönem, kendi cebimden karşıladığım masraflarla Türkiyeye birçok madalya kazandırdım. Ülkemizde ilk defa özel spor salonunu hizmete açtım. Ancak ehil olmayan kişilerin de bu sektörde yer almasıyla işyerimi devretmek zorunda kaldım. Devletin kontrollerini artırıp bu işe gönül verenlerin yanında yer alması gerekir." 
Spora 12 yaşında halterle başlayan, daha sonra merak saldığı vücut geliştirmede, 1978 yılında dünya 6ncısı olunca bu dalda Türkiyenin ilk kez tanıtımını yapan Serdar Kebapçılar, başarılarıyla o döneme damga vurdu. Türkiyede de birçok madalyayı boynuna takmayı başaran, şu an 54 yaşında olan Serdar Kebapçılar, rejisörlerin de dikkatini çekince birçok filmde başrol oynadı. Kebapçıların birçok ünlü isimle kamera karşısına geçtiği Karaşimşek, Korkusuz, Komando, Guıllano adlı filmleri, 1985- 1990 yılları arasında izlenme rekorları kırdı. Filmleri, ABDli şirketler tarafından da satın alınan Kebapçılar, şu an geçmişin özlemini yaşarken, vefasızlığa, unutulmasına isyan etti. 
EVDEN DIŞARI ÇIKAMIYOR     
İki çocuk babası, Bağ-Kur emeklisi Kebapçılar, maddi zorluklar nedeniyle sahibi olduğu spor salonunu devredip, borçlanınca annesinin evine taşınmak zorunda kaldı. Ayağında başlayan rahatsızlık nedeniyle yürümekte de zorluk çekince evinden dışarı çıkamayan Kebapçılar şunları anlattı: 
"O dönem, kendi cebimden karşıladığım masraflarla Türkiyeye birçok madalya kazandırdım. Benden önce Türkiyede vücut geliştirme adına hiçbir başarı yoktu. Daha sonra birçok filmde rol aldım ve dünyaca tanındım. Ülkemizde de ilk defa özel spor salonunu Karşıyakada ben hizmete açtım. Şu an bakkal dükkanı gibi heryerde spor salonu açılıyor. Ehli olmayan kişilerin de bu sektörde yer almasıyla işyerimi devretmek zorunda kaldım. Devletin kontrollerini artırıp bu işe gönül verenlerin yanında yer alması gerekir. Kimse kapımı çalmıyor, halimi hatrımı sormuyor." 
  TÜRK RAMBO' NUN İSYANI 
  
 