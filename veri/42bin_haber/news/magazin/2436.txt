Bin engelli vatandaşa umut ışığı
Fulya Terim önderliğinde düzenlenen geceye Ebru Gündeş ve Azeri eşi damgasını vurdu. Çift, kampanyaya bin akülü tekerlekli sandalye bağışlayacak.

TÜRKİYE Omurilik Felçlileri Derneğinin Galatasaray Teknik Direktörü Fatih Terimin eşi Fulya Terim öncülüğünde düzenlediği akülü tekerlekli sandalye kampanyası galasına, siyaset, spor ve sanat camiasından çok sayıda davetli katıldı.
8 yılda 4 bin gülen yüz
WOW Otelde düzenlenen geceye, CHPli Umut Oran, AK Parti Milletvekili Hakan Şükür, GS Kulübü Başkanı Ünal Aysal ile eşi Fani Aysal, yönetim kurulu üyeleri, teknik direktör Fatih Terim, yardımcıları ve sarı-kırmızılı futbolcuların yanı sıra çok sayıda ünlü katıldı. Gecede konuşan Türkiye Omurilik Felçlileri Derneği Başkanı Ramazan Baş, 2005ten bu yana devam eden kampanyalarla 4 binin üzerinde sandalyeyi ihtiyaç sahiplerine ulaştırdıklarını ifade etti.
Bu proje kapsamında 880 bağışa ulaştıklarını anlatan Baş, gerçek müjdeyi şarkıcı Ebru Gündeş ve azeri işadamı eşinden aldıklarını söyledi: Ebru Gündeş ve eşi daha önce 100 sandalye bağışlamıştı. Şimdi bu rakamı bine tamamlama sözü verdiler. Gecenin en mutlu gelişmesi buydu.
Empati yapmak lazım
Gecenin mimarı Fulya Terim de Omurilik Felçlileri Derneği ile çalışmaktan dolayı son derece mutlu olduğunu belirterek, Öz güvenin ve özgürlüğün ne demek olduğunu anladım. Empati yaptım, bir gün benim de başıma gelebilir diye düşündüm. Kime telefon ettiysem herkes gönülden destekledi diye konuştu.
Fulya Terim, GS, Fenerbahçe, Kardemir Karabükspor, Trabzonspor ile diğer spor kulüplerinin de destek verdiğini anlatarak teşekkürlerini sundu.
EBRU ŞALLIDAN İLGİNÇ DVD
- Burcu Esmersoy ve Ceyhun Yılmazın sunduğu gecede ENBE Orkestrası eşliğinde Ziynet Sali sahne aldı. Esmersoy rahatsız olan Demet Akbağın yerini aldı.
- Bağış için standartı açıklanan bir akülü sandalyenin 2 bin 400 lira olduğu açıklandı.
- Ebru Şallı dünyada bir ilki gerçekleştirerek Omurilik felçlileri için bir plates DVDsi hazırladı. Satışı yasak olan DVD dernek üyelerine dağıtıldı.
- BKM Mutfak oyuncularının hazırladığı skeç, konukları hem güldürdü hem de düşündürdü.