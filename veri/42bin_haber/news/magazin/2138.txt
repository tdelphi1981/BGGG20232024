Cem Yılmaz'ın tanıtım filmi gerçek oldu!
Cem Yılmaz'ın vizyondaki stand-up gösterisi için çektiği tanıtım filmi gerçek oldu. Ünlü komedyenin sinemalarda gösterimi devam eden stand-up şovunun 'korsanı' piyasaya çıktı!
Ünlü komedyen Cem Yılmaz'ın 3 Ocak'ta vizyona giren ve sinemalarda gösterimi devam eden 'Fundamentals'in korsanı piyasaya çıktı.
 
El altından 'orijinal' ibarali ambalajda satılan DVD, piyasada çok kısa sürede yüzbinlerce alıcı bulurken, gösterinin bazı bölümleri de internete düştü.
 
Vizyonda gösterimi devam ederken çıkan korsan kopyası, Cem Yılmaz'ın aynı gösteri için çektiği 'korsan' temalı tanıtım filmini akıllara getirdi. 
 
Tanıtımda, korsanların başındaki patronu canlandıran Yılmaz, elemanlarına 'Cem Yılmaz'ın vizyona giren son gösterisini kaydederek korsan dvd'sini basmaları' talimatını veriyordu.