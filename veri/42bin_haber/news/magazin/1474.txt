Ferdi Özbeğen bugün toprağa verilecek
 
 12 yıldır kanserle mücadele eden Ferdi Özbeğen (72) solunum yetmezliği nedeniyle geçen pazar kaldırıldığı Okmeydanı eğitim ve Araştırma Hastanesi’nde önceki akşam vefat etmişti. Ferdi Özbeğen için bugün 10.30’da Cemal reşit rey’de tören düzenlenecek. İstanbul, levent Camisi’nde öğle vakti kılınacak cenaze namazının ardından da Ulus mezarlığı’nda toprağa verilecek. Yıllardır Bodrum’da yaşayan Ferdi Özbeğen mayıs 2012’de twitter’da şunları yazmıştı: “Dost bildiklerinize sakın ‘Hastayım ve param azaldı’ demeyin. Kaybolurlar anında.” 
 ‘Mirasımı Hilmi’ye BIRAKACAĞIM’ 
 Ferdi Özbeğen, POSTA Gazetesi’nden Candaş Tolga Işık’a verdiği röportajda önemli açıklamalar yapmıştı. İşte o röportajdan kısa bir bölüm... 
 ? “Bir ihanet yüzünden ülser olup 30 kilo verdim.” 
 ? “Annem pavyonda sahneye çıktığımı öğrenince ağlamıştı.” 
 ? “Zeki Müren ‘Ne kadar şişmanladınız’ lafından o kadar bunalmıştı ki inzivaya çekildi. Ben Zeki Müren gibi ölmek istemiyorum.” 
 ? “Ferdi Özbeğen olmamın nedeni kadınlardır. 400 şarkımın 200’ünü yazan Ülkü Aker’dir. Her zaman kadının tarafındaydım.” 
 ? “Ahu Tuğba ile evlilik haberim çıkınca başıma gelmeyen kalmadı. Adana’daki genç kız hayranlarım kasetlerimi yaktılar. Diyarbakır’dan Ahu’nun fotoğraflarını gönderip ‘Bu yengeyi istemiyoruz’ dediler.” 
 ? “Bulunduğum yer ince bir çizgiydi. Ne imama yaranabildim ne papaza.” 
 ? “Kanser olduğumu duyduğumda doktora ‘Ne kadar ömrüm kaldı?’ diye sordum. Gafil avlanmak istemedim. Mirasım 13 yıl önce evlat edindiğim Hilmi Mutlu’ya kalacak.” 
 ? “Sezen Aksu kanser olduğumu öğrenince bitkisel karışımlar yapıp gönderdi. İçtim, iyi geldi. Ama tedavimi de aksatmadım.” 
 Bir döneme damga vurdu
  
 1977’de başlayan kariyerinde 26 albüm yapan Ferdi Özbeğen şu şarkılarla bir döneme damga vurdu: ‘Mutluluklar’, ‘Yaşadıkça’, ‘Bir Sır Gibi’, ‘Seviyorum Delicesine’, ‘Piyanist’, ‘Belki Bir Gün’, ‘Sana İhtiyacım Var’, ‘Yaktı Geçti’, ‘Davacı Değilim’, ‘Dilek Taşı’, ‘Kandil’, ‘Cansuyum’. 
 
 Kimseye görünmek istemedi
  
 Ümit Besen: Ferdi Özbeğen olmasaydı ben olmazdım. O benim mazimdi. Mazimi kaybettim. Coşkun sabah: Can dostumdu. Tatlı bir rekabetimiz vardı. Ona çok şey borçluyum. selami şahin: 45 yıllık arkadaşımdı. Telefonla hep konuşuyorduk. Yanına gitmek istediğimde ‘Gelme Selami, beni bu halde kimsenin görmesini istemiyorum’ diyordu. Arif susam: En yakınımı kaybettim, acım sonsuz. Cengiz Kurtoğlu: Konuşamıyorum ki, yüreğim kan ağlıyor.