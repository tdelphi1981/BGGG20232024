Gangnam İstanbul'da
Bir milyar kişinin izlediği dans stilinin mucidi Park Jae-Sang, Tepebaşı'nda konser verecek. Etkinlikte Güney Koreli şarkıcının yanı sıra İlhan Erşahin & Hüsnü Şenlendirici, Ayhan Sicimoğlu ve Canan Anderson gibi isimler de Beyoğlu'nu şenlendirecek
KENDİNE has dansıyla Youtube'u adeta fetheden Gangnam Styleın sahibi Park Jae-Sang (PSY), 22 Şubat akşamı gerçekleştirilecek İstanbul Blue Night için ilk kez Türkiyeye gelecek.

Her yıl şubat ayında düzenlenen etkinlikte internet tarihinin en çok izlenen ve paylaşılan şarkısı Gangnam Styleı seslendirecek olan PSY, performansını Tepebaşında açık havada halka açık olarak gerçekleştirecek. Özel dansçıları ile birlikte sahne alacak PSYin performansı saat 21:00de başlayacak. Bu sene üçüncüsü düzenlenecek gece festivalinde İstanbulun çeşitli bölgeleri ve simgeleri maviye boyanıyor, çeşitli sanatsal ve eğlenceli aktiviteler düzenleniyor. 

İstanbul Blue Nightda PSY dışında, İlhan Erşahin & Hüsnü Şenlendirici, Ayhan Sicimoğlu & Latin Band ve Canan Anderson, Beyoğlu sokaklarında karnaval havası estirecek. iTunes'da 31 ülkenin müzik listelerinin ilk sırasına yerleşen Gangnam Style şarkısı, Youtube'da 2012'de en fazla beğenilen video olarak Guinness Rekorlar Kitabına girdi. Youtube tarihinde 1 milyar izlenmeyi geçen ilk video olan Gangnam Style, MTV Avrupa Müzik Ödülleri 2012'de de En iyi video dalında ödül kazandı.