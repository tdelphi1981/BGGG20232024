Milyoner'deki o soru yanlış mıydı?
ATV ekranlarında yayınlanan Kim Milyoner Olmak İster yarışmasında önceki gün sorulan ve yarışmacının elenmesine neden olan soru tartışma yarattı.
Dilimize İtalyancadan geçmiş olan izbandutun kelime kökeninin anlamı nedir? şeklindeki soru hem yarışmacıyı hem de ekran başındakileri ters köşe yaptı. Ekran başındaki izleyiciler ve yarışmacı hamal ve korsan üzerinde yoğunlaşırken, cevabın 'kaçak' çıkması herkesi şaşırttı.
 
Tartışma yaratan izbandut kelimesiyle ilgili Türk Dil Kurumunun resmi internet sitesinde de, sıfat - Görünüşü ve davranışı ile korku veren (iri yarı adam), isim - Rum korsanı açıklamaları yer alıyor.


 
TELEFONDAKİ ARKADAŞI GOOGLE'A BAKMIŞTI
 
Yıldız Teknik Üniversitesi Endüstri Mühendisliği Bölümünden mezun olan 26 yaşındaki Mehmet Tuna Urgancıoğlu "İzbandut kelimesinin anlamı nedir?" sorusuna yanıt veremeyince telefonla joker hakkını kullanmış, telefondaki isim ise uzun süre ses vermemişti. Bunun üzerine "8 saniyen kaldı" diyen Urgancığluna telefon jokerinin "bakıyorum" cevabını vermesi Kenan Işık dahil stüdyodakileri kahkahaya boğmuştu.