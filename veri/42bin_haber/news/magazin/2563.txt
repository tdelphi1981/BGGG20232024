Beren Saat izdihamı
Kanal Dnin 3. Discop İstanbul Fuarı kapsamında düzenlediği Partyist-D davetinde Beren Saat izdihamı yaşandı.
Partyist-D daveti, önceki akşam Hilton Otelinde yapıldı. Geç saatlerde mekana giriş yapan Beren Saat, yoğun ilgi nedeniyle zor anlar yaşadı. İçeri girer girmez kendisiyle tanışmak ve fotoğraf çektirmek isteyen hayranları tarafından çevresi sarılan Saat, şaşkına döndü.

Kokteyl alanını gezmekten vazgeçip yöneticilerin bulunduğu bölüme geçen oyuncu, kalabalığı da peşinden sürüklediği için amacına ulaşamadı. İzdiham nedeniyle ciddi stres yaşayan Saat, gece boyunca koltuğundan kalkamadı.