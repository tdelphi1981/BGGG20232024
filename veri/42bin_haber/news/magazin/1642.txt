"Önümüzdeki 3- 4 gün çok kritik"
Kültür ve Turizm Bakanı Ömer Çelik, yoğun bakımda tedavisi devam eden Müslüm Gürses'i ziyaret etti.
Memorial Hastanesi Kalp ve Damar Cerrahisi Bölüm Başkanı Prof. Dr. Bingür Sönmez'den, Gürses'in sağlık durumuyla ilgili bilgi alan Bakan Çelik, daha sonra Gürses'in eşi Muhterem Nur ile bir süre sohbet etti.          
  ÖLDÜ SANIP MORGA BİLE KALDIRMIŞLARDI  
Ziyaret çıkışı basın mensuplarına kısa bir değerlendirmede bulunan Çelik, Prof. Dr. Sönmez'den sanatçının sağlık durumuyla ilgili bilgi aldığını söyledi. 
Daha önce de Gürses'in sağlık durumuna ilişkin telefonla bilgi aldığını dile getiren Çelik, şunları kaydetti:  
Hocam sağ olsun şimdi tüm verileri gösterdi. Fakat doktorların tavsiyesi doğrultusunda kendisini odasında ziyaret etmedim. Bingür hocamdan bilgi aldım. Çünkü hastanın rahat etmesi her şeyden önemli. Değerli eşleriyle görüştüm. Bizden bir istekleri olup olmadığını sordum. Doktorlarımız, hastanemiz, hocamız ellerinden geleni yapıyorlar. Önce Allah'a, sonra doktorlarımıza emanet. İnşallah şifa bulacak. 
  İBADET EDER GİBİ BİR SEVGİ  
"3-4 GÜN ÇOK KRİTİK"     
Prof. Dr. Sönmez ise Gürses'in 2,5 aydır hastanede tedavi gördüğünü hatırlatarak, kalp dışında bütün organlarda problem yaşadıklarını söyledi. 
Ameliyattan sonraki ilk haftada karaciğer ve böbrek yetmezliği probleminin ortaya çıktığını ifade eden Sönmez, Ondan kurtardık, sonra ciddi bir bağırsak problemi yaşadık. Yaklaşık 10 gün onunla uğraştık. O da düzeldi. Şimdi sadece akciğer problemi kaldı. Uzun süre sigara içmeye bağlı akciğer problemi zaten bekliyorduk. Sonraki problem de akciğerdeki mantar enfeksiyonu oldu. Ciddi bir akciğer yetmezliği içerisinde, biz de sistemine bir akciğer pompası ilave ettik. Onunla epey rahatladı. Önümüzdeki 3-4 gün oldukça kritik. Akciğerler toparlanırsa iyiye doğru gideceğiz diye konuştu.     