Her izlediğimde dehşete düşüyorum
F Tipi Filmin basın gösterimine katılan Gizem Soysaldı, Filmi her izlediğimde dehşete düşüyorum dedi.
Grup Yorumun koordinatörlüğünde çekilen F Tipi Filmin basın gösterimi önceki gün Beyoğlu Atlas Sinemasında yapıldı. Dokuz yönetmenin (Ezel Akay, Sırrı Süreyya Önder, Barış Pirhasan, Aydın Bulut, Hüseyin Karabey, Reis Çelik, Vedat Özdemir, Mehmet İlker Altınay, Grup Yorum -FOSEM-) çektiği kısa filmlerden oluşan filmin gösterimine, oyuncularından Fırat Tanış ve Gizem Soysaldı da katıldı.

Hüseyin Karabeyin çektiği kısa filmde ölüm orucu tutan bir mahkûmu canlandıran Soysaldı, Karakteri oluştururken zorlandım. Uzun süre bu konularla ilgili filmler izledim, kitaplar okudum, mahkûm yakınlarıyla konuştum. Üç gün, günde 16 saat çalıştık. Filmi izlediğimde kendime yabancılaştım, kendim gibi değildim sanki. Her izlediğimde dehşete düşüyorum dedi.

21 Aralıkta sinemalarda

Fırat Tanış da Film için teklif geldiğinde seve seve kabul ettim. Role hazırlanırken kendi çapımda araştırmalar yaptım. Kişisel olarak zorlanmadım ama durumun kendisi çok acı. Tecrit edilmek, acı bir durum. Böyle bir filmin içinde bulunmayı da riskli görmüyorum. 1453te oynamak ne kadar riskliyse, bu filmde oynamak da o kadar riskli diye konuştu.

F tipi hapishanelerdeki tutukluların yaşamını anlatan, Hayata Dönüş operasyonundan gerçek görüntülerin de kullanıldığı filmin galası, 21 Aralıkta vizyona girecek.    