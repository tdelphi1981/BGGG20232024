Shakira anne oldu
Bir süredir Barcelone takımının yıldız oyuncusu Pique ile beraber olan Kolombiyalı şarkıcı Shakira, dün akşam saatlerinde bir erkek çocuk dünyaya getirdi.
Çift, sosyal paylaşım sitesi Twitter'da, Barselona'da, 22 Ocak'ta TSİ ile 22:26'da dünyaya gelen erkek bebeklerine Milan ismini verdiklerini duyurdu.

3 kilo ağırlığında doğan bebeğin ve annesinin durumunun iyi olduğu kaydedildi.

Dün akşam saatlerinde hastaneye yatan Shakira, attığı twitte, takipçilerine, 'hayatımın en önemli gününde benim için dua edin' çağrısında bulunmuştu.

Çift, bebek beklediklerini Eylül ayında duyurmuştu. 35 yaşındaki Shakira, kendisinden 10 yaş küçük sevgilisi Pique ile Mart 2011'den bu yana beraber.