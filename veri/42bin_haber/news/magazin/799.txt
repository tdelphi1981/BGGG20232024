Öykü Karayel: Çalışmak bana iyi geliyor
Başarılı oyuncu Öykü Karayel ile yazar Berkun Oya yazdan kalma bir günde Kilyos'ta bir araya geldi. Vogue Türkiye bu iki başarılı ismi bir odaya koydu, “kayıt” tuşuna bastı ve çıktı 
 Genç oyuncu Öykü Karayel’le yazdan kalma bir günde Kilyos’tayız. Öykü röportaj vermeyi sevmiyor. Ama formülü basit. Onu ancak sahneye ilk çıkaran kişi, Tiyatro Krek’in yaratıcısı ve oyunların yazarı Berkun Oya konuşturabilir.
 
 Vogue Türkiye bu iki başarılı ismi bir odaya koydu, “kayıt” tuşuna bastı ve çıktı. Bakın neler konuştular.
 
 Berkun: Naber?
 
 Öykü: Bu aralar biraz sıkıcı gidiyor. Çünkü ben tembel bir insanım ve bu aralar çok fazla çalışıyorum.
 
 B: Yoruldun?
 
 Ö: Evet. Normalde tembel bir insanımdır. Hiç bu kadar çok çalışmamıştım. O da beni yormuş.
 
 B: Çalışmak bana mesela iyi geliyor. Meşguliyet iyi.
 
 Ö: Belki de o, şeyden kaynaklanıyor olabilir. Artık çalışma hayatına başladıktan sonra belli bir tempoya giriyorsun ve onun yokluğunda insan ne yapacağını şaşırıyor olabilir.
 
 Ama ben hiç o boşluğa girmedim. Belki bırakırsam bir gün veya dizi biterse mesela, ben de ne yapacağımı düşünmeye başlayabilirim.
 
 B: Tiyatroda nasıl gidiyor işler? Oyununuzu oynamaya başlamışsınız? Hakan Balamir’in oyunu değil mi? Gisele (Bündchen) Şeyler Bizim Tarafta?
 
 Ö: Evet. Diksiyon problemim var.
 
 B: Ama iyiydi pazartesi akşamı oyun. Ben de uzaklaşmışım oyundan epey, iyi geldi izlemek. Biraz uzun süredir oynanmıyormuş gibiydi.
 
 Ö: Çok korktum ben. Son iki gün kala, evde kafamdan geçiriyorum. Biraz yüksek sesle deneyeyim dedim, baktım hiç olmuyor.
 
 B:Kız kardeşin nasıl?
 
 Ö: İkiz kardeşim. İyi. Berkun yapamıyor muyuz acaba?
 
 B: Yaptığımız kadar, buraya kadar kafa göz geldik bir şekilde; olduğu kadar. İkiz kafası nasıl bir şey?
 
 Ö: Çok zor bir şey. İkiz olmak zaten başlı başına zor. Bir de bir tarafın dizilere çıkıp tanınan biri olması zormuş. Hatta çekilmez hale geldi bizim için hayat.
 
 Ben hadi neyse; yaptığım şeyin sonucunu görüyorum. Ama Ezgi, yapmadığı bir şey yüzünden acı çekiyor.
 
 B:Sokakta falan çeviriyorlar herhalde?
 
 Ö: Evet. “Ben o değilim” deyince de inanmıyorlar; “Yaaa üfff” diyorlar.
 
 Röportajın devamı Vogue Türkiye Ocak sayısında. 
 ntvmsnbc