Yeraltı filmi Dubai'den ödül aldı!
Yeraltı filminin yönetmeni Zeki Demirkubuz, beklediği ödülü, Dubai Film Festivali'nde aldı.
Geçtiğimiz aylarda düzenlenen Adana Film Festivali'nde 'Yeraltı' filmiyle yarışan ve jürinin filmini görmezden geldiğini söyleyerek bir daha Türkiye'deki festivallere katılmayacağını açıklayan yönetmen Zeki Demirkubuz; beklediği ödülü, Dubai Film Festivali'nden aldı. 'Yeraltı' filmiyle; festivalin Asya-Afrika kategorisinde 'En İyi Film' ödülünü kazanan ünlü yönetmen, ödülünü almak için sahneye; Beşiktaş futbol takımına maddi destek sağlamak için hazırlanan ve üzerinde 'Feda' yazan bir tişörtle çıktı. Yönetmen Rezan Yeşilbaş ise 'Sessiz' isimli filmiyle aynı festivalde 'En İyi Kısa Film' ödülüne layık görüldü.