Kelebeğin Rüyası' Zonguldak 'ta
Zonguldak'ı sadece madenle değil şairlerinizle anlatmaya çalıştık
Şairler Rüştü Onur ve Muzaffer Tayip Uslu'nun hayatlarının anlatıldığı Kelebeğin Rüyası' filminin Zonguldak galası yapıldı. Filmin oyuncuları Yılmaz Erdoğan, Belçim Bilgin Erdoğan ve Mert Fırat'ın gala öncesinde hayranlarıyla buluşmasında izdiham yaşandı. Büyük bölümü Zonguldak'ta çekilen Kelebeğin Rüyası' filminin yönetmeni Yılmaz Erdoğan ve oyuncular Belçim Bilgin ile Mert Fırat, filmin Zonguldak galası öncesi alışveriş merkezinde izleyicilerle buluştu. Yoğun ilgi nedeniyle film ekibi, sahneye güçlükle çıkarken Yılmaz Erdoğan oğlu Rodin ile sahneden vatandaşlara el salladı. Erdoğan, Kıvanç Tatlıtuğ'un gelmeyi çok istemesine rağmen oynadığı dizinin çekimleri dolayısıyla gelemediğini, gelecek hafta tek başına Zonguldak'a geleceğini söyledi. Filmin araştırması için 4 yıl önce Zonguldak'a geldiğinde kimsenin projeden haberi olmadığını anlatan Erdoğan, "Zonguldak'ta maden mühendisi bir dostum dedi ki ;Hayırdır sen niye geldin'. Bende, Rüştü Onur ve Muzaffer Tayip Uslu'nun hayatını film yapmak ile ilgili bir düşüncem var' dedim. Onun yüzündeki şaşkınlığı unutmuyorum. Başta o ağabey olmak üzere bütün süreçte katkısı bulunan siz filmin oyuncularısınız. Bu film için buradaki organizasyon hepsinden önemli. Zonguldak'ı sadece madenle değil, sizin şairlerinizle anlatmaya çalıştık. Zonguldak'ın filmini Zonguldak'a getirdiğimiz için mutluyuz. Sizin Rüştü'nüzün Muzaffer'inizin size selamlarını getirdik" dedi. Belçim Bilgin Erdoğan'da her şeyin başladığı yerde olduklarını söyleyerek, "Filmi burada çekerken sizlerle aynı şehirde olmak şahaneydi. Bizimle göz göze geldiğinizde bizim yanımızda olduğunuzu hissettirdiniz, şimdi de öyle yapıyorsunuz" diye konuştu.