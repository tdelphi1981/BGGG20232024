Hazal Kaya şokta!
 
 Erkan Özerman: Onu defalarca uyarmıştım
  
 Organizatör Erkan Özerman, Çağatay Ulusoy’u 20 yaşındayken keşfetmiş, ‘Best Model of Turkey’ yarışmasına katılmasını sağlamıştı. Çağatay 2010’da yarışmada birinci olmuştu. Erkan Özerman son keşfinin gözaltına alındığını Paris’te öğrenip şok oldu. Erkan Özerman önce “Yok inanmıyorum. Evladım öyle bir şey yapmaz. Gerçek mi bu, yoksa kötü bir şaka mı” diye tepki verdi. Sonra da şunları söyledi: “Hepsine defalarca ‘Şöhret ateşten gömlek, çevrenize dikkat edin’ diyordum. Beni dinlemediler. Zirveye çıkınca bu durumu kaldıramıyorlar. Hepsinin peşinden koşup çobanlık yapamam ki. En son konuşmamızda ‘Bak dizin bu kez tutmayabilir. Kendine bir yol seç. Toparlan’ demiştim. Yeni nesilin en kötü tarafı bu uyuşturucu işleri.” 
 Ekip şokta
  
 Çağatay Ulusoy’un eski rol arkadaşı Hazal Kaya haberi dil eğitimi için gittiği New York’ta öğrendi. Gelişmeleri internetten takip eden Hazal Kaya, annesi Ayşegül Kaya’yı arayıp “İnanamıyorum, doğru mu?” diye sordu. Çağatay Ulusoy’un ‘Emir’in Yolu’ dizisindeki yapımcısı Fatih Aksoy “2 yıl birlikte çalıştık. Hiçbir kötü alışkanlığına şahit olmadım. Hayret içindeyim” dedi. Çağatay Ulusoy’un, Eylül’de başlayacak gençlik dizisindeki rol arkadaşı Serenay Sarıkaya’ın ilk tepkisi şuydu: “Aaaa inanmam. Gerçek mi bu?” 
 Hayranları twitter’da isyan etti 
  “Ne olursa olsun Çağatay’ı sevmeye devam edeceğim. Posterini indirmem, bana imzaladığı resmi yırtıp atmam.” “Testleri temiz çıkacak. Ona bu iftirayı atanlar yerin dibine girecek.”   “En kötü günün bugün ise şimdi daha yüksek sesle bağırıyoruz: ‘Seni çok seviyoruz, arkandayız’  “O çevresinin kurbanı oldu. Kimseye güvenmemeliydi.” “Raporları temiz çıkacak. O biz hayranlarını üzecek bir şey yapmaz. 
 POSTA