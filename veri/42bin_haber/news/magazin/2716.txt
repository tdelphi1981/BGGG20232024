Tamer Yiğit taburcu edildi
Türk sinemasının ünlü isimlerinden Tamer Yiğit'in tedavisi tamamlandı. Sağlık durumu iyi olan Yiğit, bugün taburcu edildi.
Yeşilçam'da bir çok filmde boy gösteren Oyuncu Tamer Yiğit, 5 gün önce geçirdiği rahatsızlık sebebiyle İstanbul Üniversitesi İstanbul Tıp Fakültesi Hastanesi'ne kaldırılmıştı. 'Akciğer enfeksiyonu, yüzeysel toplardamarlarda iltihap' tanısı konan ünlü oyuncu Kalp Damar Cerrahi Servisi'nde tedavi altına alınmıştı. Zatürre teşhisiyle tedavi gören Yiğit'in tedavi süreci bugün tamamlandı. Sağlığına kavuşan ünlü oyuncu taburcu edildi.