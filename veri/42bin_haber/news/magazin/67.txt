Röportaja geldi dizide oynadı
İNGİLİZ kanalı BBC, 31 Ekimde Türk dizilerinin Arap ülkelerinde elde ettiği başarıyı konu alan bir program yayınladı.
Programda, Desperate Housewives dizisinin yerli versiyonu Umutsuz Ev Kadınlarında başrol oynayan Songül Ödenle yapılan röportaja da yer verildi. Yayında, Ödenin önceki dizisi Gümüşün final bölümünün Arap dünyasında 85 milyon izleyiciye ulaştığı da belirtildi. Ödenle röportajı Fast Track programının sunucusu Rajan Datar yaptı. Datar, setine gittiği Umutsuz Ev Kadınlarında oynamak isteyince, ona küçük bir rol verildi. Hastanede eşinin doğum yapmasını bekleyen adamı canlandıran Datar, beş tekrar çekim ve dört farklı açı denemesinden sonra kendi işine devam etme kararı aldı.