Her evlilik ikinci bir şansı hak eder mi?
Cemal Toktaş, Nergis Öztürk ve Yeliz Kuvancı'yı bir araya getiren, son yıllarda artan boşanma konusuna değinen Böyle Bitmesin, her bölüm verdiği farklı mesajlarla izleyicinin sevgisini kazandı. Başrol oyuncularından Cemal Toktaş ile merakla takip edilen dizinin ayrıntılarını ve kendisi hakkında bilinmeyenleri konuştuk.
Öncelikle Böyle Bitmesin dizisine nasıl dahil oldunuz, ilginizi çeken ne oldu?
Senaryoyu okuduktan sonra yapımcımız ve senaristimizle görüştük. Proje çok değişik geldi. Yusuf karakterini de sevdim ve sonra kendimi projenin içinde buldum. 
Her bölüm farklı bir hikaye ekrana taşınıyor, dizinin arka planında nasıl bir çalışma var?
Dizinin arka planı tam bir takım oyunu. Gerçekten çalışırken çok eğleniyoruz. El birliğiyle güzel bir iş çıkarmaya çalışıyoruz. Her bölüm yeni oyuncuları misafir etmek ve onlarla oynamak da büyük şans benim için. 
Her evlilik ikinci bir şansı hak eder sloganıyla başladı diziniz ve boşanmalar çıkış noktası oldu. Sizin boşanmalara bakış açınız nasıl?
Problemin gerçek sebebini görebilmek için bazen pire için yorgan yakılabiliyor sanırım. Bitmesiyle ilgili karar genelde bir kızgınlık ya da kavganın ardından alınıyor. Ayrılık kararı çok mühim bir karar, sakin kafayla çok iyi düşünülmesi ve şans tanınması gerektiğine inanıyorum.

RÖPORTAJIN DEVAMI İÇİN TIKLAYIN