ÜNLÜ OYUNCUYA DOLANDIRICILIK SUÇLAMASI
KAYIP Şehir adlı dizide oynayan, rol arkadaşı Gökçe Bahadırla yaşadığı kısa süreli aşkla da gündeme gelen oyuncu İlker Kalelinin, nitelikli dolandırıcılık suçlamasıyla babası Recep Kaleli ile birlikte 7 yıla kadar hapis cezası istemiyle yargılandığı ortaya çıktı.
Kayıp Şehir adlı dizide birlikte oynadığı rol arkadaşı Gökçe Bahadırla bir gece kulübünden çıkarken görüntülenen, üç aydır birlikte oldukları ortaya çıkan, ancak bu ilişkisi fazla uzun sürmeyen 29 yaşındaki İlker Kalelinin, tutuksuz yargılanmasına neden olan dava, babası Recep Kalali ile ortak olduğu şirketin yaptığı alışverişten kaynaklandı. İstanbul 18inci Ağır Ceza Mahkemesindeki davada, tutuksuz yargılanan sanıklar Recep Kaleli, İlker Kaleli ve çalışanları Süleyman Gürsoy ile Bayram Ümit Bayramoğlunun, nitelikli dolandırıcılık suçlamasıyla 7 yıla kadar hapisle cezalandırılmaları istendi. Sanıklarla ilgili savcılık soruşturmasının ardından hazırlanan iddianameye göre, Recep Kalalinin yöneticisi ve ortağı olduğu Kaleli Trafik İşaretleri Sanayi Ticaret Limited Şirketinin, üç yıl boyunca ticaret yaptığı, İzmirde faaliyet gösteren Signatekma Boya ve Sinyalizasyon Sanayi Ticaret Anonim Şirketinden, trafik şerit çizgilerinin yapımında kullanılan boya ve kimyasal maddeleri satın aldığı belirtildi. Ancak 2011 yılında tüm sanıkların fikir ve eylem birliği içinde hareket ederek, Recep Kalali ve İlker Kalelinin, kendi şirketlerindeki hisselerin bir kısmını devrederek, Süleyman Gürsoy ile Bayram Ümit Bayramoğlu nezdinde Kaleli İnşaat Sanayi ve Dış Ticaret Limited Şirketi adında başka bir şirket kurduklarına yer verildi. İddianamede, Recep Kaleli, Süleyman Gürsoy ve Bayram Ümit Bayramoğlunun şikayetçi şirkete gidip 7 eşit taksitte ödemek şartı ile 403 ton boya alımı yapacaklarını söyledikleri, bedelinin Kaleli Trafik İşaretleri Sanayi Ticaret Limited Şirketi tarafından ödemesinin yapılacağı izlenimini uyandırdıkları, bu şekilde protokol imzaladıkları belirtildi. Ancak çeklerin ödeme zamanı geldiğinde Recep Kalelinin ödeme yapmayayarak, mal satılan ve çeki veren şirketin Kaleli İnşaat Sanayi ve Dış Ticaret Limited Şirketi olduğunu, kendisinin Kaleli Trafik İşaretleri Sanayi Ticaret Limited Şirketinin sahibi ve yöneticisi olduğunu, bu nedenle borçla ilgisi bulunmadığını ve kendisinden hiçbir şey alınamayacağını söyledi. 
Eldeki deliller kapsamında yapılan incelemede de, şikayetçi şirket nezdinde özellikle karışıklığa sebep olan hileli davranışlar sergilendiği öne sürülerek, sanıkların cezalandırılmaları talep edildi. 
YÜZDE YİRMİ HİSSEM VAR 
Halen duruşmalarına devam edilen davayla ilgili ifade veren dizi oyuncusu İlker Kaleli, "Şikayet edilen şirket ortaklığından yüzde 20 hissem vardır. Ben yurtdışında eğitim aldığım için şirket işlerinden haberdar değilim. Şirketin yetkilisi de değilim. Beni de şikayet etmişler. Ben suçlamaları kabul etmiyorum" dedi.  
Bu arada, şikayetçi şirketin, Kaleli ailesinin sahibi olduğu firmalara karşı açtığı 3 milyon TLlik alacak davalarının da devam ettiği öğrenildi.