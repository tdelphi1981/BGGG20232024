ÜNLÜ OYUNCUDAN DOLANDIRICILIK AÇIKLAMASI
Kayıp Şehir dizisinin başarılı oyuncusu İlker Kaleli hakkında çıkan 'nitelikli dolandırıcılık' suçlamasyla 7 yıla kadar hapis cezası istemiyle yargılanıyor haberlerine açıklama getirdi.
İŞTE İLKER KALELİ'NİN AÇIKLAMASI: 
Ticari bir anlaşmazlığa konu olan babmın şirketinde yıllar önce bir ortaklığım olmuş olsa da, herhangi bir fiili ticari çalışmam veya faaliyetim olmamıştır. Halihazırda şu anda adı geçen şirketlerle bir bağım veya ortaklığım bulunmamaktadır. Davalı tarafların yaşadığı sorunlar benim son 4 yıldır öğrenci olarak yurtdışında bulunduğum sürede yaşanmıştır; kaldı ki benim mesleğim oyunculuktur, hayatımın hiçbir döneminde ticaretle uğraşmadım. 
Davada adımın geçtiğini öğrendikten sonra babamdan ve avukatlardan konuyla ilgili detaylı bilgi aldım. Konu taraflar arasında yaşanan ticari bir anlaşmazlıktan ibarettir. Bunun dolandırıcılık gibi itibarımı zedeleyici şekillerde yansıtılıp adımın karıştırılması beni çok üzmüştür. 
Ben de, ailem de hiçbir zaman bu tarz işlerin içinde yeralmadığımız gibi, halihazırda yargı süreci devam etmektedir. Elbette en doğru kararı da yargı mercileri verecektir. 
Kamuoyunun bilgisine sunarım.
Saygılarımla
İlker Kaleli 
  
  
  
 