'Kemal oyuncak olacak'
 
 Cem Yılmaz ile eşi Ahu Yağtu önceki akşam Ortaköy’deki Zuma Restaurant’ta baş başa yemek yedi. Çıkışta habercilerle sohbet eden Cem Yılmaz, “Yeni filminizi 3.5 milyon kişi izledi. Ne düşünüyorsunuz?” sorusuna “Allah razı olsun” yanıtını verdi! Aracına bindikten sonra da bu kez kendisi gazetecilere laf attı. 
 “Kemal bebeği sormadınız. Oysa ben hazırlık yapmıştım. Barbie ile anlaştık. Kemal yaza bomba gibi girecek. 3 boy oyuncağı çıkacak; medium, large, X large” diye espri yaptı. Cem Yılmaz’ın OPET reklamında oynarken oyuncak bebeği üretilmişti. 
 POSTA/Uğur KOTAN