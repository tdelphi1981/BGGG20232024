Eurovizyon için sürpriz sponsor
Komşu Eurovision için parayı buldu Krizdeki Yunanistan bu yılki Eurovision için sponsor desteğini sağladı. Ancak karar bugün verilecek 
 Yarışmada Türkiye’nin yanısıra Polonya, Portekiz, Bosna Hersek, Slovakya da yok Taki Berberakis Atina Atina’dan gelen haberlere göre Yunan Devlet Televizyonu (ERT) yetkilileri son günlerde aradıkları, yarışmaya katılım için gerekli 350-400 bin euro’yu buldu. 
 Yunanistan’ın Eurovision’a katılım bütçesini bir sponsor üstlenecek, iflasla boğuşan devletin bütçesinden herhangi bir harcama yapılmayacak. 400 bin euro’nun 120 bini Eurovision’a katılım kayıt parası olarak açıklandı. Geri kalanı da seçilecek şarkının ön elemesi, video klip ve Yunan heyetinin İsveç’e seyahat masraflarını içeriyor. Para darlığı nedeniyle özel promosyon turu yapılmayacak. Geçen ay ilk açıklamalarda Yunanistan’ın parasızlık nedeniyle yarışmaya katılmamayı düşündüğü belirtilmişti. Yunanistan’ın kaderi bugün verilecek son kararla belli olacak. 
 Türkiye’den sürpriz Yunan medyası gelişmeleri “Eurovision Yunanistan’sız olmaz, galiba katılıyoruz” şeklinde başlıklarla duyurdu. Gazeteler, son dakikaya kadar 400 bin euronun aranmasının sürdürüldüğünü belirtti. Medyadaki yorumlarda “Devletin verecek parası yok ancak, devlet televizyonu futbol maçları için para veriyor, bir topa vurmak, müzikten daha mı önemli?” şeklinde ifadeler dikkati çekiyor. Aynı yorumlarda Türkiye’nin katılmama kararı “komşudan süpriz” olarak tanımlandı. Yunanistan, “my number one” adlı şarkı ile 1’inci olduğu zaman 900 bin euro harcadı. 
 EOROVİZYON YERİNE AVRASYAVİZYON...