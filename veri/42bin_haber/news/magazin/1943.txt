Gözlerini göğüslerinden alamadı
 
 Müzik dünyasının Oscar’ları sayılan Grammy ödül töreni gecesi her zaman olduğu gibi renkli görüntülere sahne oldu. Törende, sanat dünyasının devleri bir araya geldi. 
 Yıldızların şıklık yarışına girdiği gecede en çok öne çıkan konulardan biri de elbette ki dekoltelerdi. İngiliz basınından The Daily Mail sitesinde yer alan habere göre; birçok yıldız frikik korkusu olmadan gece için cesur seçimler yaparken ünlü şarkıcı Katy Perry bu konuda en cesaretli isimlerden biriydi. Fıstık yeşili elbisesi ile güzel vücudunu sergileyen ünlü şarkıcının göğüs dekoltesi ise oldukça dikkat çekiciydi. Tören sırasında Katy Perry, Amerika’nın en sevilen TV şovlarından birini hazırlayan talk şovcu Ellen DeGeneres ile bir araya geldi. Hem cinslerine olan ilgisiyle bilinen DeGeneres kız arkadaşı yanındayken, Perry’nin tüm dikkatleri üzerine çeken dekoltesine gözlerini dikince flaşlar patladı. Perry’nin dekoltesinden gözlerini alamayan DeGeneres’nin objektiflere yansıyan bakışları basında da geniş yer buldu.