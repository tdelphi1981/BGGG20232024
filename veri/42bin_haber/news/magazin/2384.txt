Son oyununu böyle mi oynayacaktın?
GEÇTİĞİMİZ cumartesi akşamı Beylerbeyindeki evinde vefat eden tiyatro sanatçısı Osman Gidişoğlu, dün son yolculuğuna uğurlandı.
 Son olarak Çocuklar Duymasın dizisinde Menderes karakterini canlandıran 68 yaşındaki oyuncu için ilk tören, Harbiye Muhsin Ertuğrul Sahnesinde düzenlendi. Törende yakınları, sanatçıyla ilgili konuşmalar yaptı. Eşi Selma Gidişoğlu, Hayatı boyunca hiç kimseyi kırmadı dediği eşine Son oyununu böyle mi oynayacaktın? diye seslendi. Gidişoğlunun Türk bayrağı ve Fenerbahçe bayrağına sarılı tabutu daha sonra Teşvikiye Camisine götürüldü. Sanatçının cenazesi, burada kılınan cenaze namazının ardından Çengelköy Mezarlığında toprağa verildi. Cenaze törenine Başbakan Yardımcısı Bülent Arınç ile Şişli Belediye Başkanı Mustafa Sarıgülün yanı sıra Çocuklar Duymasın dizisinin başrol oyuncuları Tamer Karadağlı, Pınar Altuğ ve çok sayıda sanatçı katıldı. 
     SENİ GÜZEL YÜREĞİNLE HATIRLAYACAĞIZ  OSMAN GİDİŞOĞLU SON YOLCULUĞUNA UĞURLANIYOR