Ferdi Özbeğenin hayati tehlikesi devam ediyor
anatçı Ferdi Özbeğen'in tedavi gördüğü hastaneden yapılan açıklamada, sanatçının yoğun bakımdaki tedavinin sürdüğü belirtildi. Özbeğen'in uyutulduğunun vurgulandığı açıklamada, "Tedaviye cevap vermesini bekliyoruz." denildi.
Ferdi Özbeğen, solunum yetmezliği sebebiyle dün sabah saat 11.24'te Okmeydanı Eğitim ve Araştırma Hastanesi'ne kaldırılmıştı. Okmeydanı Eğitim ve Araştırma Hastanesi Yöneticisi Doç. Dr. Fetin Rüştü Yıldız'dan sanatçının sağlık durumuna ilişkin açıklama geldi. 
Fetin Rüştü Yıldız, "Daha önce prostat kanseri şikayeti vardı. Onun da tedavisi devam ediyor. Geçen hafta içerisinde özel bir sağlık kurumunda bununla ilgili tedavisi devam ederken, Perşembe günü oradan taburcu edildikten sonra Pazar günü böyle bir şikayetle bize başvurdu. Daha önceki hastalığıyla da ilişkili olarak solunum yetmezliği gelişti. Yoğun bakımda ve mekanik olarak solunum desteği bağlanıyor. Gereken tüm tıbbi müdahaleleri alıyoruz. İnşallah sağlığına kavuşur. Durumu ciddiyetini koruyor. Tedavi sonuçlarına göre takip edeceğiz. Şu an tedaviye cevap vermesini beklediğimiz için uyutuyoruz. Bu süreci takip ediyoruz." dedi.