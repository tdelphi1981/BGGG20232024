Ünlü oryantalden canlı yayında taciz itirafı
Star TV ekranlarında yayınlanan Alişan ile Sevcan programına konuk olan Oryantal Didem, samimi açıklamalarda bulundu.
Ünlü Oryantal Didem, 11 yaşında okulu bırakıp düğünlerde çalışmaya başladığını belirterek, "Kızım olursa ve dansçı olmak isterse baleye yazdırırım. Oryantal olmak istiyorsa olsun, öğretsin ama hiç bir şekilde gece aleminde çalışmasını istemem" dedi.

Bir senedir birlikte olduğu sevgilisinden evlenme teklifi aldığı yönündeki haberler üzerine konuşan Didem, 'Evlilik çok ciddi bir şey. Daha uzun bir süreç var önümüzde. Aile arasında bir nişan yaptık, gizli saklı bir şey kalmasın diye. Ama şu an evlilik yok. İnşallah olursa biraz daha zamanı var, daha çalışmak lazım' dedi.

Evlenme teklifi almadığını ifade eden güzel Oryantal,'Aramızda evliliği hep konuşuyoruz ama daha zamanı var. Evlilik düşünmüyorum, o da düşünmüyor. Onun da yapaacağı işler var' diye konuştu.

Didem, evlendikten sonra sahneleri bırakmayacağını da belirterek, 'Erkek arkadaşım da hiç bunu talep etmedi. İşime saygı gösteriyor' ifadesini kullandı. 12 yaşından beri dans eden Didem, ailesinin maddi durumu kötü olduğu için 11 yaşında okulu bırakıp düğünlerde çalışmaya başladığını da açıkladı.

'Düğünlerden sonra g gazinolarda ve kulüplerde çalışmaya başladım' diyen Didem,'Tacize uğradın mı o yaşlarda ya da daha sonra?' sorusuna, 'Ben çok fazla alkol kullanmıyorum. O ortamdasın ve başına ne geleceğini bilmiyorsun. Daha çocuksun' yanıtını verdi.

Küçük yaşlarda para kazandığını ve kazandığı parayı da annesine verdiğini söyleyen Didem, 'Ben o yüzden evliliği hemen kabul etmiyorum. Benim kızım olursa ve dansçı olmak isterse baleye yazdırırım ya da başka bir şeye. Oryantal olmak istiyorsa olsun, öğretsin ama hiç bir şekilde gece aleminde çalışmasını istemem' diye konuştu.

Ünlü Oryantal, 'Demek ki başına hoş olmayan şeyler geldi' sözleri üzerine 'Tabiki' karşılığını vererek tacize uğradığını söylemiş oldu. Didem,'Önce Allah sonra İbrahim Tatlıses sayesinde buralara geldim' dedi.