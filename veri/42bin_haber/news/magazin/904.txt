Havyar davası tatlı bitti
Kıvanç Tatlıtuğ ile sevgilisi Azra Akın Erkan Özerman'a 120 bin TL'lik dava açmıştı 
 İKİ YIL DEVAM ETTİ 
  
 Kanal D’deki ‘Kuzey Güney’in yıldızı Kıvanç Tatlıtuğ kendisini 2002’de keşfeden organizatör Erkan Özerman ile mahkemelik olmuştu. Erkan Özerman, Kıvanç Tatlıtuğ’a “Sözleşmemize uymadı. Bana borcu var” diyerek 500 bin liralık dava açmıştı. Ayrıca Kıvanç için “Onu Paris’e götürdüğümde havyarı zeytin ezmesi sandı. Lise diploması yoktu. Anası, Kıvanç’a benim kadar emek vermedi. Sevgilisi Azra da, Hollanda’nın varoş kızı. Kıvanç’ı cinsel yönden lekeledi” demişti. Bu sözler üzerine dava bir anda büyümüştü. 
 ‘KIZGINLIKLA AÇMIŞTIM’ 
  
 Kıvanç Tatlıtuğ ile sevgilisi Azra Akın Erkan Özerman’a 120 bin TL’lik karşı dava açmıştı. Taraflar 31 Aralık 2012’de davalarını geri çekti. İlk adımı Erkan Özerman attı. Kıvanç Tatlıtuğ da davadan hemen vazgeçti. 
 'EVLADIMI AFFETTİM'
  
 Best Model yarışmasıyla Kenan İmirzalıoğlu’ndan Tolgahan Sayışman’a kadar birçok yeteneği dizi sektörüne kazandıran Erkan Özerman “Yetiştirdiğim çocuğu affettim. Bize yakışan buydu” dedi.