Ünlü isimlere narkotik şoku!
 
 İstanbul Narkotik Suçlarla Mücadele Şube Müdürlüğü tarafından sokak satıcılarına yönelik başlattığı operasyon ünlü isimlere de uzandı. 
 Bu sabah düzenlenen operasyonda Cenk Eren, Çağatay Ulusoy, Cemal Hünal, Gizem Karaca, Nuri Kösem, Ergün Taş, Selen Katırcıoğlu, Can Yurtsevdi, Yusuf Akgün, Ayşe Sevim Boronkay’ın da aralarında bulunduğu 38 kişi gözaltına alındı. Gözaltına alınanlar testler için Adli Tıp Kurumu’na götürüldü. Cenk Eren çıkışta yüzünü kapatırken, Cemal Hürel "Neden gözaltına alındığımı bilmiyorum" dedi. 
 ÇAĞATAY ULUSOY: İFADE VERİP GİDECEĞİZ 
 Selen Katırcıoğlu, bir basın mensubunun ''Ne için buradasınız?'' sorusuna ''Hepimiz buradayız bilmiyorum" dedi. Katırcıoğlu ''Uyuşturucu kullanıyor musunuz?'' sorusuna ise ''Hayır" yanıtını verdi. Çağatay Ulusoy ise ''İfade verip gideceğim" diye konuştu. Basın mensuplarının yoğun ilgisi karşısında Ulusoy ''Arkadaşlar tamam, sabahtan beri burada uğraşıyoruz" şeklinde konuştu. 
 EREN VE HÜNAL SERBEST
  
 Cenk Eren ve Cemal Hünal, Emniyet'teki sorgularının ardından kan, tükürük ve kıl örneklerinin alınmasından sonra Adli Tıp Kurumu'ndan serbest bırakıldı. Eren ve Hünal'ın içici oldukları belirtilerek savcılık talimatıyla salıverildikleri belirtildi. 
 Yapılan operasyonda 20 kilo esrar, 500 gram kokain ve bir miktar bonzai adlı uyuşturucu ele geçirildiği öğrenildi. startFlvPlayer_Posta("divFlvPlayer8781","8781","201301","8781-2.jpg");