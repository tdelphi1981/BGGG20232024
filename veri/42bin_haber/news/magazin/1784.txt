Faruk Tınaz: Ötanazi istiyorum
Müziği bırakan ünlü sanatçı Faruk Tınaz, konuk olduğu 2. Sayfa programında şaşırtan vasiyetini anlattı.
Ünlü sanatçı, neden ötenazi istediğini şu sözlerle anlattı: "Çok sevdiğim 2 dostum Osman Yağmurdereli, Kamil Sönmez ardından babamı kaybettim. Hayatımın parçaları gitti. Ama esas acı; annemin vefatıydı. Annem alzheimer hastasıydı. Son günlerini çok kötü geçirdi. Eşim Canan'a vasiyet ettim. Eğer sancılı ve kötü bir rahatsızlığa yakalanırsam bir çaresine baksın. Ötanazi istiyorum. O durumda kalmak istemiyorum. Kesin kararlıyım. Canan 'Nasıl yaparım bunu sana? diyor."

Ötanazi: Bir kişinin veya bir hayvanın yaşamını, yaşamlarının dayanılamayacak durumda olarak algılanması sebebiyle, acısız veya çok az acıtan bir ölümcül enjeksiyon yaparak, yüksek dozda ilaç vererek veya kişiyi yaşam destek ünitesinden ayırarak sonlandırmak.