Aşk-ı Memnu Pakistan'da şarkı oldu
SON yıllarda Ortadoğu, Türk Cumhuriyetleri, Balkanlar ve Asyada büyük ilgi gören Türk dizileri, o ülkelerin sosyal hayatına da etki yapmaya başladı.

Bu dizilerde rol alan oyuncular o ülkelerde şöhret sahibi olurken, dizilerde kullanılan müzikler de cep telefonlarında kullanılmaya başladı. Bu gelişmenin en yakın örneği ise Pakistan’dan geldi. ‘Aşk-ı Memnu’ dizisi Pakistan’daki müzik sektörünün de ilgisini çekti. Pakistanlı ünlü şarkıcı KJ, ‘Aşkı-Memnu’yu yorumlayarak yeni çıkardığı soundtrack albümünde yer verdi. Şarkıya ‘Ishq-e-Mamnoo’ ismini veren KJ, dizinin görüntülerini de video klibinde kullandı. Sosyal medyada da büyük ilgi gören video klip ve şarkı sayesinde KJ, Pakistan’da müzik listelerinde bir numaraya kadar yükseldi.