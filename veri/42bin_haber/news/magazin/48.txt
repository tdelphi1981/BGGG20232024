YENİ SEZON BAŞLIYOR
Şanslı Masa, yeni sezon yeni bölümleri ile Cumartesi günü başlıyor!
Kanal Dnin moderatörlüğünü Sinan Çalışkanoğlu ve Orçun Kaptan yaptıkları, geçtiğimiz sezona damgasını vuran yarışma programı Şanslı Masa, yeni sezon yeni bölümleri ile 10 Kasım Cumartesi günü başlıyor. Türk televizyonlarında bir benzeri görülmeyen yarışma programı Şanslı Masa, yeni sezonda, yepyeni bölümleriyle Cumartesi akşamları saat 23.15te ekrana gelecek  
Başvuru yapılmadan yarışmacı olunan yarışma      

Şanslı Masaya katılmak için başvuru yapmaya gerek yok. Zira, Şanslı Masa ekibi, yarışmacıları bizzat kendisi buluyor. Bir mekânda, şanslı masayı seçip kameralarını gizleyen ekip, partneriyle birlikte yarışmacıyı belirliyor. Ve ansızın yarışmacıyı çağırıp, partnerinin haberi olmadan ona bir kulaklık veriyor. Bu sayede yarışmacı ile iletişim kuruluyor. Yarışmacıya görevler veriliyor ve akabinde de yarışma başlıyor. Yarışmacılar bazen karşısındakine yalanlar söylüyor, bazen de restoranın içinde şarkılar söylüyor. Karşısındakinin tahammül sınırlarını zorlayan yarışmacılar, etapları tamamlayıp büyük ödüle ulaşmaya çalışıyor. Ama bu sırada bunu sadece o biliyor. Bütün etapları geçen yarışmacı 5 bin TLlik ödülün de sahibi oluyor. 
Şanslı Masa her an her yerde

 Şanslı Masa, her an her yerde herkesin karşına çıkabilecek olan bir yarışma programı. Belki bir aile yemeğinde, belki bir iş yemeğinde, belki bir sevgili buluşmasında, belki de bir arkadaş sohbetinde Her an herkes bu oyunun içinde yer alabilir ve Şanslı Masada yarışmacı olabilir.  Eğlence ve kahkaha garantili yarışma programı Şanslı Masa yeni sezonda milyonların ekran tutkusu olmaya devam edecek.
                