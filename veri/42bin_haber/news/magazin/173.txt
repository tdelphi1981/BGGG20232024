Defne Joy Foster davasında flaş gelişme!
Sunucu Defne Joy Foster Solmaz'ın, evinde hayatını kaybettiği gazeteci Ahmet Altan'ın oğlu Halit Kerem Altan hakkında "Yardım veya bildirim yükümlülüğünün yerine getirilmemesi" suçundan 3 yıla kadar hapis cezası istemiyle dava açıldı.
İstanbul Kadıköy Caddebostan'daki Kerem Altan'a ait evde 2 şubat 2011 de hayatını kaybeden Defne Joy Foster Solmaz'ın ölümü ile ilgili Kadıköy Cumhuriyet Savcılığı Kerem Altan'ın, Foster'ın ölümünde herhangi bir kusurunun olmadığını belirterek "takipsizlik" kararı ile dosyayı kapatmıştı. Defne Joy Foster 'ın ailesinin avukatları takipsizlik kararına itiraz etti. Üsküdar 2. Ağır Ceza Mahkemesi'nde incelenen itiraz red edildi. Ailenin avukatı bu kez de kanun yararına bozma youna gitti. Dosya Yargıtay 12. Ceza dairesi tarafından incelendi. Darire, soruşturmanın hukuka aykırı olarak takipsizlik kararı verildiğini belirterek, Kerem Altan hakkında delillerin toplanması ve incelenmesine karar vererek, itirazın kabulünü Kadıköy Cumhuriyet Savcılığı'na gönderdi. 

AMBULANS ÇAĞIRMAK YERİNE DOLAŞTI

Yargıtay, soruşturmanın eksik yapıldığı ve evde bulunan sigara izmaritlerinde DNA'ları tespit edilen biri kadın iki kişinin kimliklerinin tespit edilmediği, Foster'in iç çamaşırında bulunan ve Altan'a ait olmayan spermin kime ait olduğunun tespit edilemediğini, Foster'i fenalaşmasına rağmen yaklaşık iki saat geciktiği, derhal sağlık bakanlığı ambulansını çağırmak yerine, dışarıya çıkarak yardım aradığı ve ihmal sonucu da Foster'in öldüğü kaydedildi. Kadıköy Cumhuriyet Savcılığı, Yargıtay 12. Ceza dairesinin yazılı emir yoluyla gönderdiği karar doğrultusunda, Kerem Altan hakkında TCK. 98/2 maddesince "yardım yükümlülüğünü yerine getirmemek suretiyle ölüme neden olmak" suçundan, 3 yıla kadar hapis cezası istemiyle Asliye Ceza Mahkemesi'ne dava açtı. Altan, önümüzdeki günlerde hakim karşısına çıkacak. 

EVDE YALNIZ BIRAKAK YARDIM İSTEDİ

Yargıtay'ın kararı doğrultusunda hazırlanan iddianamede, olay günü Kerem Altan'ın ile Joy Foster'ın bir barda tanışarak gece geç saatlere kadar eğlendikleri, Altan'ın astım hastası olan Defne Joy Foster'i evine götürüp, alkol almaya devam ettiği, fenalaşan Foster'i ise kendi çabalarıyla banyoda yıkayarak giydirmeye çalıştığı, kendine gelmemesi üzerine ise evde yalnız bırakarak çevredeki sağlık kuruluşlarına giderek, yardım istediği belirtildi. Altan'ın, ailesine ait sağlık kurumunu aradığı belirtilen iddianamede, sağlık kuruluşundan ambulansın eve geldiğinde ise Defne Joy Foster'in ölmüş olduğu, Altan'ın , derhal ambulans çağırmak yerine bu şekilde hareket ederek ölene tıbbi müdahale yapılmasına engel olduğu, bunun sonucunda da Foster'in hayatını kaybettiği belirtildi.