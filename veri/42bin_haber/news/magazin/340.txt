BEN KARIŞTIRILACAK BİR TİPE BENZİYOR MUYUM
"Bir sanatçı olarak Cihangir'e geliyorum, oğlumun adı bile Cihangir. O kadar sevdiğim güzide bir semttir. Cihangir'e yatırım yapıyorum bir trilyona yakın. Yeni fotoğrafçılar, kameramanlar yetişsin diye emek sarf ediyorum. Şehir eşkiyaları burayı gasp ediyorlar. Hayretler içerisindeyim"
Ünlü dizi oyuncusu Tolga Karel'in 4 aylık kirasını peşin vererek kiraladığı ve 200 bin lirayı aşkın tadilat masrafı yaptırdığı işyerinin, mal sahibi tarafından zorla işgal edildiği iddiasıyla açılan davanın görülmesine başlandı. 
"Hakkı olmayan yeri işgal etmek" suçundan 6 aydan 3 yıla kadar hapis cezası istemiyle haklarında dava açılan anne-oğul duruşmada Karel'in iddialarının asılsız olduğunu öne sürdü.    
İstanbul 3. Asliye Ceza Mahkemesinde görülen ilk duruşmaya şikayetçi Tolga Karel ve sanıklar Faysal Kılıç ve annesi Ayşe Kılıç ile taraf avukatları katıldı. Tolga Karel (Öncü) ifadesinde, fotoğrafhane ve montaj işlemleri için 2010 yılı Aralık ayında Cihangir semtinde Ayşe Kılıça ait dükkanı kiraladığını, yapılan sözleşmenin ardından aylığı 2 bin liradan olmak üzere 4 aylık toplam 8 bin lira Kılıça, 2 bin lira da emlakçı Atilla Kozata verdiğini söyledi. Anlaşmanın ardından 6 ay kadar süren tadilat yaptığını, bu sırada sözleşme ile başvuruda bulunarak elektrik, telefon ve internet bağlantılarını yaptırdığını ve masrafının 200 bin lirayı geçtiğini ifade eden Karel, İşlemlerin tamamlanmasının ardından iş yerinin açılışını yaptık. Ancak, daha sonra anlayamadığım bir sebeple 20 Mayıs 2011 tarihinde sanık Ayşe Kılıçın oğlu olan Faysal Kılıç tarafından kapımın kilidi kırılarak benim işyerime girip bazı fatura, makbuz ve evraklarım ile kira kontratımın gasp edildiğini anladım. Anahtarları da değiştirmişler. Faysalı telefonla arayınca beni tehdit etti bana ve avukatıma küfür etti. Ben de şikayetçi oldum" dedi.  
Tolga Karelin avukatı Mehmet Uğur Yıldırım da, sanıklar hakkında kira mukavelesini yok etmek eylemi ile ilgili İstanbul 53. Asliye Ceza Mahkemesinde kamu davası açıldığını belirtti. Sanıklardan Ayşe Kılıç ise savunmasında iddiaları kabul etmedi. Sözleşmenin Tolga Karel ile değil, tadilat işlerini yapan Yusuf İslam isimli kişi ile yapıldığını, bu kişinin 3-4 aylık kira ücreti verdiğini ancak 5-6 ay ortadan kaybolduktan sonra kirasını verdiğini ardından da bir başka kişiye dükkanı devrettiğini ifade etti.  
"BEN KARIŞLTIRILACAK BİR TİPE BENZİYOR MUYUM?" 
Tolga Kareli televizyondan tanıdığını ifade eden Kılıç," Yusuf İslam, Tolga Karel ile birlikte hareket etmiş. Tolga benimle hiç muhatap olmadı sadece birkaç kez dükkanda dolaşırken gördüm" diye konuştu. Ayşe Kılıçın oğlu olan diğer sanık Faysal Kılıç da ifadesinde annesinin söylediklerini doğrulayarak, Asıl mağdur olan bizleriz. Biz Tolga ile harhangi bir şekilde muhatap olmadık onu tanımayız. İddia edildiği gibi zorla dükkana girip evrakları kaybetmedik, dükkan halen kapalı duruyor" dedi. Faysal Kılıç, daha önceki ifadesinde geçen dükkanı Tolga Karele 5 günlüğüne günlüğü 500 liradan kiraladım" şeklindeki sözlerinin yanlış olarak yazıldığını Tolga Kareli karıştırmış olabileceğini iddia etti. Bunun üzerine Karel, "Ben karışltırılacak bir tipe benziyor muyum?" diye konuştu. İfadelerde adı geçen Yusuf İslamın da aralarında bulunduğu bazı tanıkların dinlenmesi için duruşma ertelendi.  
"BEYOĞLU BELEDİYESİNİ GÖREVE ÇAĞIRIYORUM" 
Adliye çıkışında basın mensuplarının sorularını yanıtlayan Tolga Karel, "Çok üzücü bir durum. Beyoğlu'nda Cihangir gibi bir önemli bir yerde bu şekilde bir mekana el koyma, gasp etme ben açıkçası Beyoğlu Belediyesi'ni göreve çağırıyorum. Benden sonra orada SİT alanına inşaatlar yapılıyor. Belediye Başkanı açıkçası ortada yok. Bir sanatçı olarak Cihangir'e geliyorum, oğlumun adı bile Cihangir. O kadar sevdiğim güzide bir semttir. Cihangir'e yatırım yapıyorum bir trilyona yakın. Yeni fotoğrafçılar, kameramanlar yetişsin diye emek sarf ediyorum. Şehir eşkiyaları burayı gasp ediyorlar. Hayretler içerisindeyim" diye konuştu.  
 