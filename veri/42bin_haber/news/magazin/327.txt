Ünlü şarkıcı tek rakamla Süper Loto'yu kaçırdı
Ünlü şarkıcı Metin Arolat, tek rakamla Süper Loto'yu kaçırdı 
 Yarış atının geçen günlerde birinci gelmesiyle ilk ikramiyesini kazanan şarkıcı Metin Arolat bu kez tek rakamla Süper Loto'da 22 milyon lirayı kaçırdı.
 
 Kayseri'den tek kişiye çıkan büyük ikramiyeyi kıl payıyla kaçıran şarkıcı, beşte kaldığı Süper Loto kuponunun fotoğrafını twitter'da takipçileriyle paylaştı. 
  
 Tek rakamla 22 milyon lirayı kaçıran Arolat, 5 tutturduğu kuponun fotoğrafının altına ise, "Süper Lotoyu kazanan Kayseri'de tek kişi 22 milyon kazandı. Kazanan numaralar 5-22-28-38-46-48 peki de f kolonuna bakın bi. " 
 "5 bilmişsin tebrikler demeyin sinirleniyorum. 4 bilmiş olmayı tercih ederim şu anda" diye yazarak, adeta talihsizliğine isyan etti. 
 Ünlü şarkıcı büyük ikramiye yerine ise 5 bin 72 lira 50 kuruşluk teselli ikramiyesiyle yetinmek zorunda kaldı.