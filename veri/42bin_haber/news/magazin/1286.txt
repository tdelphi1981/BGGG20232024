Schwarzenegger, ayrıldığı eşine hala aşık
Arnold Schwarzenegger, ayrıldığı eşi Maria Shriver'a hala aşık olduğunu söyledi.
Aktör ve ABD'nin eski California valisi Schwarzenegger, Almanya'nın en çok satan gazetesi Bild'e verdiği röportajda, ayrıldığı eşi Maria Shriver'a hala aşık olduğunu açıkladı.

Schwarzenegger, ayrılmalarına rağmen yeni yılı Shriver ve çocuklarıyla geçirdiğini belirtti.

Ünlü aktör, 'Herhangi bir şey için savaşmıyoruz. Barışma için hala umutluyum. Maria'yı seviyorum' dedi.

Shriver, aktörün evindeki hizmetçiyle yaşadığı ilişkiden bir çocuğu olduğunu itiraf etmesinin ardından, 25 yıllık evliliklerine noktayı koymak için geçen yıl boşanma davası açmıştı.