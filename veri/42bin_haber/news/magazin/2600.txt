Muhterem Nur'un büyük pişmanlığı
Muhterem Nur, pişmanlığını dile getirdi: Onu dinlemedim, ameliyat olmak istememişti. Yollamasaydım evinde bizimle olurdu... Şimdi yalnız gitti!
Hafta başında ebediyete uğurladığımız Müslüm Gürsesin eşi Muhterem Nur, sanatçının hayranlarının cenaze namazında yaptığı taşkınlıklar nedeniyle mezar ziyaretini bir sonraki güne bıraktı. Ziyareti sırasında yürümekte zorlanan ve mezara geldiğinde oturması için bir tabure getirilen Muhterem Nur, elinde bir demet çiçeği çok sevdiği eşinin mezarı başına bıraktı.

4 ay serumla uyutuldu

Bir din görevlisinin Yasin okuyup dua ettiği ziyarette Muhterem Nur, kendince özeleştiri yaptı. Müslüm Gürsesi hastaneye götürmekle hata ettiğini söyleyen Nur Ameliyat olmak istememişti. Bana Öyle de öleceğim böyle de öleceğim demişti. Ne demek istediğini o an anlayamamışım. dedi. Nur sözlerini şöyle sürdürdü: Herkese, sağlık diliyorum, yalan bu dünya. Onu dinlemeliydim, dinlemedim. Oysa ameliyat olmak istemedi. Onu dinleseydim kendi evinde ölürdü, acı çekmezdi. 

4 ay serum iğnesi ile uyudu. Böyle her tarafı delinmezdi. Bütün vücudunda delikler vardı. Keşke ben çekseydim o acıyı. Ayaklarım kırılsaydı da onu hastaneye götürmeseydim. Eğer götürmeseydim son günlerini hiç olmazsa evinde geçirirdi. Böyle olmadı şimdi, yalnız gitti.