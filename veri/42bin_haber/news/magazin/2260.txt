PSY: Gangnam olmasa Kanguru olacaktı
Gangnam şarkısıyla video sitelerinde izlenme rekoru kıran Güney Koreli şarkıcı "PSY" bu sabah Pera Palas Otel'de basın mensuplarının sorularını yanıtladı.
İstanbul Blue Night gecesi ve "Yetenek Sizsiniz Türkiye" programına katılmak için İstanbul'a gelen Güney Koreli şarkıcı PSY Türkiye'ye ilk kez geldiğini, Youtube sitesinde videoyu en çok izlenen sıralamasında Türkiye'nin üçüncü sırada olduğunu söyledi.

Böyle büyük başarı bekliyor muydunuz?
Ben zaten ülkemde çok mutluydum. Bu şarkıyı yaptığımda bu kadar ünlü olacağını düşünmedim. Özel bir çalışmam olmadı. Bu şarkıyı ünlü hale getirmek için ekstra çaba göstermedim. Daha sonra ünlü bir şarkı oldu.

Klipteki dansınızdan dolayı şarkının ünlü olduğunu düşünüyor musunuz?
Halen tam özel nedenini bilemiyorum. Belki danstaki seksi hareketlerden dolayı olabilir. Aynı zamanda Youtube sitesinde ki küçük çocukların şarkımı dinlediklerinde çığlıklarını gördüm. Benim kendi çocuğumda şarkımı dinleyince aynı tepkiyi veriyor. Nisan ayında yeni bir single çıkaracağım. Belkide yeni şarkıda yine Gangnam dansı görebiliriz.

Bu dans hareketini nasıl buldunuz?
Bu dans altıncı albümümde çıkan danstı. Bundan önce beş albümüm vardı. Buna benzer danslar yapmıştım. Gangnam dansı çıkmadan önce kanguru dansı düşündüm. En sonunda ad üzerinde böyle bir şeyin olabileceğini düşündüm.

Sosyal medya ile aranız nasıl?
Öncellikle bazı ülkelerde herşeyin yayınlamasına izin verilmeyebiliyor. Bunların başında Çin ve Almanya gibi ülkeler geliyor. 1 milyar 300 milyon kişi tarafından izlenen bu video Çin ve Almanya'da izleyen kişiler dahil olmadı. Sosyal medya sayesinde yaygınlaştığını gördüm. Şarkının dansını Macarena dansına benzettiler.