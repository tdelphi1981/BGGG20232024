Türkan Şoray'dan yabancı damada onay
Türk Sinaması'nın 'Sultan'ı Türkan Şoray, kızı Yağmur Ünal'ın ABD'li sevgilisi için "Yağmur'un sevdiği benim sevdiğimdir" diyerek bu ilişkiye onay verdi.
Türk Sinemasının Sultanı Türkan Şoray, kısa bir süre önce vizyona giren Taş Mektep adlı sinema filmini izledi. 

Astoriada filmin yönetmeni Altan Dönmez, oyuncular Serkan Kuru, Orhan Kılıç, Barış Küçükgüler, Esved Şahin ve Onur Özaydın ile birlikte 'Taş Mektep'i izleyen Türkan Şoray film sonrası duygusal anlar yaşadı. Şoray; "Filmi izlerken çok duygulandım, göz yaşlarımı tutamadım. Bu filmin emeğinin karşılığını bulmasını istiyorum. Biraz daha tanıtımı yapılması lazım diye konuştu. Atatürk'ün olduğu bir filmde oynamak istediğini belirten Şoray, "Kara Fatma diye bir proje var. İstiklal Savaşı'nda cepheye cephane taşıyan kahraman Türk kadınının hikayesini anlatıyor. Bütün ömrü cephelerde geçiyor. Belki de onu yaparım" dedi.

Kızı Yağmur Ünal'ın ABDli sevgilisi Benjamin Carrigton ile olan birlikteliğiyle ilgili soruya Şoray, "Yağmur'un özel hayatı. Yağmur'un sevdiği kişi benim de sevdiğimdir. Ben karışmıyorum. Kendi hayatıdır. Önemli olan onun mutlu olması." Diye cevap verdi. 'Kızınızın bir an önce evlenip çoluk çocuk sahibi olmasını istiyor musunuz? sorusuna da Şoray, "İstiyorum tabii ki İş hayatında kariyer yapmak istiyor. Kendi şirketini kurdu. Bakalım kendi ayakları üzerinde dursun, sonra neydi; kariyer de yaparım çocukta..." diye cevapladı.