Ümit Karan'dan Burcu Kara açıklaması
Ümit Karan, Burcu Kara'yla aşk yaşadığı iddiaları hakkında konuştu.
Ünlü oyuncu Burcu Kara, geçen pazar Yılbaşı tatili için Beyrut'a giderken pasaport sırasında eski futbolcu Ümit Karan ile görüntülenmişti. Kara'nın havalimanında gazetecileri fark edince gizemli hareketler sergilemesi kafaları karıştırmıştı.

Dün 15.30 uçağıyla İstanbul'a dönen Ümit Karan, ünlü oyuncunun kendisiyle değil, o gün pasaport sırasında arkasında bekleyen otoparkçılık ve restoran işletmeciliği yapan Remzi Kösem ile beraber olduğunu söyledi.

Kara ile havalimanında çekilen fotoğrafları yayımlandıktan sonra eşi Zeynep Karan'ın kendisini arayıp hesap sorduğunu söyleyen Karan, "Burcu'nun benimle bir alakası yok. Çünkü o Remzi'yle beraber... Yılbaşı gecem zehir oldu" dedi.