Hamileliğini paraya çevirdi
Kanye West'ten 12 haftalık hamile olan Kim Kardashian, hamileliğini de paraya çevirdi 
 Geçtiğimiz hafta 32 yaşındaki reality show yıldızı Kim Kardashian’ın hamile olduğu haberini, sekiz aydır birlikte olduğu erkek arkadaşı şarkıcı Kanye West açıklamıştı. Magazin gündemine bomba gibi düşen hamilelik haberinin üstüne şimdi de Kim Kardashian'ın hamileliğini kullanarak servet kazanmaya hazırlandığı iddia edildi.  
 E! Online sitesinde yer alan habere göre; şarkıcı Kanye West'ten 12 haftalık hamile olan ABD'li reality şov yıldızının, TV yöneticileriyle bebeğin doğumuna kadar olan sürecin yayını için 16.3 milyon dolara (29 milyon TL) anlaşmak üzere olduğu iddia edildi. Anlaşmaya varılırsa, 32 yaşındaki dünyaca ünlü reality şov yıldızı Kardashian, hastanedeki kontrollerinden, bebeğin ultrason görüntülerine,  bebek için yaptığı alışverişten hamilelikte yaşadığı tüm ayrıntılara kadar her şeyi hayranlarıyla paylaşacak. Bebek eşyası üreten firmalardan reklamlarında rol alması için teklif yağdığı belirtilen Kardashian, bebek doğduktan sonra ise onu ekranlardan uzak tutmayı planlıyor.