Güldür Güldür geldiler
Ali Sunal, Beşer Beşer ve İnsanlar Aleminin ardından aynı formattaki Güldür Güldürle seyirci karşısına çıktı. Çarşamba akşamları Fox TVde yayınlanan komedi programını Ali Sunal, Aylin Kontente, Alper Kul ve ekibe yeni katılan Doğa Rutkayla konuştuk.
Doğa Rutkay
Aşkı için sahnede
Hali hazırda iki oyununuz varken, Güldür Güldüre katılmaya nasıl karar verdiniz?
- Burası da bir tiyatro. Üstelik sahnede içinden geldiği gibi davranabildiğin o iki saat televizyona yansıyor. Bir nevi bir taşta iki kuş vuruyorsun. Bu durum beni çok heyecanlandırdı. Bir de Beşer Beşer ve İnsanlar Alemini de severek, eğlenerek izliyordum. İşin içinde olmak istedim.
Hangi karakteri canlandırıyorsunuz?
- Karakterimin adı Yeter. Azize (Ali Sunal) platonik aşık olan, oyuncu olmak isteyen ama hiç oyunculuk yapmamış bir kadın. Burada ona şans vermişler ama o bu işe aşkı için girmiş aslında. Sahnede de hep Azize oynuyor. 
Seyirci de aktif olarak oyunun içinde. Bu sizi nasıl etkiliyor?
- Bu, benim en iyi bildiğim şey. Tiyatromuz 18 senedir interaktif bir tiyatro. Seyirciye çok yakın bir oyuncu olduğum için alışığım. 
Dikkatiniz dağılmıyor mu?
- Hayır, çünkü yıllardır seyirciyle göz göze oynuyorum. 
Ali Sunal
Aziz aynı Aziz
Beşer Beşer, İnsanlar Alemi ve şimdi de Güldür Güldür. Kanal değiştirdikçe format aynı kalsa da isim hep değişti, neden?
- Yeni bir soluk, yeni bir başlangıç olarak düşünülüyor, bu yüzden ismi değişiyor. Ayrıca iskeleti aynı kalsa da içerikte de ufak tefek değişiklikler oluyor.
Neden sık sık kanalı değişiyor bu işin peki?
- Ben işin sanat kısmıyla ilgiliyim. Kanal anlaşmaları, görüşmeler benim keyif aldığım kısım değil. O yüzden onu bilmiyorum. 
Değişiklikler oluyor dediniz, bu kez nasıl değişiklikler var programda?
- Aralarda çekimlerimiz vardı, onlar yok. Daha fazla skeç ve daha fazla oyuncu var. Önceden altı kişiydik, şu an 14 kişilik bir ekibiz. 
Ekibinizde sadece tiyatrocular mı var?
- Şu anda oyunu olmayanlar olabilir ama temelde sahneyi bilen arkadaşlar var.
Aziz karakterinde değişiklikler var mı?
- Pek yok. Aziz aynı Aziz.
Ekibe Doğa Rutkay da katıldı, ilk kez mi birlikte çalışıyorsunuz?
- Doğa benim lise arkadaşım. Babalarımız da arkadaş, çok eskiden beri tanırım Doğayı ama profesyonel olarak ilk kez beraberiz. 
Alper Kul
Benim için  hayırlı bir iş oldu
Güldür Güldüre dek pek çok aşamadan geçtiniz, neler oldu bu süreçte?
- Beşer Beşerle yola çıktık, sonra İnsanlar Alemi şimdi de Güldür Güldür olduk. Her formatta ufak değişikliklerle, ince ayarlarla şimdiki halimize geldik.
Bu işin ilk çıkış noktası neydi?
- İlk çıkış noktamız, Her hafta bir kumpanya, tiyatro sahnesinde yeni bir oynayabilir mi?ydi. Hâlâ aynı formata sadığız. Her pazar günü saat 20.00de Beşiktaş Kültür Merkezinde yeni bir tiyatro oyununu oynayan bir kumpanyayız. Kameralar kaydediyor, buraya gelme şansı olmayanlar da bizi çarşamba akşamları Fox TV ekranında izliyor.
Siz kimi canlandırıyorsunuz?
- Benim karakterim İsmail. Sınıf birincisi, biraz inek modellerden birisi. Her konuyla ilgili araştırma yapıyor. Buna bir skeçte Aslansın sen demişlerse, o hafta Darıca Hayvanat Bahçesinde aslanları gözlemliyor mesela.
İsmailin en sevdiğiniz yanı ne?
- Ruh hastası olması! Benim çok hoşuma gidiyor bu hali. İsmail sayesinde ben de bayağı bir genel kültür edindim. 
Eşiniz Aylin Kontente ile bu iş sayesinde tanıştınız. O açıdan da farklı bir yeri vardır sizde sanırım...
- Evet, hayırlı bir iş oldu. Bu benim hayatımda geliştirdiğim en keyifli proje tasarımı oldu, kendi hayatımın da tasarımını yapmış oldum. Aylin İnsanlar Aleminin çekimine gelmişti, sonrasında da aşık olduk ve evlendik.
Eşinizle aynı sahnede olmak nasıl?
- Aylin, çok iyi bir oyuncu. Sürekli yanımda olması beni besliyor, çünkü sürekli ona danışıyorum. 
Aylin Kontante
Dilinin kemiği yok!
Sizin canlandırdığınız Burcu karakteri, babasının isteğiyle Aziz Beyin derslerine katılıyor. Peki onun hevesi var mı oyunculuğa?
- Aslında yeteneği yok ama hevesli. Bir de dilinin kemiği hiç yok.
Burcunun gözünden Aziz Hoca nasıl bir adam?
- Burcuda biraz patavatsızlık ve ben bilirim havası var. Hep kendi bildiğini okuyor, Aziz Hoca da Burcu bu, yine abuk sabuk konuşuyor diyor.
Siz Burcunun bu patavatsızlığını seviyor musunuz?
- Burcunun patavatsızlığı bana çok oyun veriyor. Mutlu olması da çok hoşuma gidiyor. Bir de çocuk gibi, duygularını gizlemiyor. Burcu gibi bir insanın gerçekte yaşamasına imkan yok. Ya dayak yer ya da kovulur.