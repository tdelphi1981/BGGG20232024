Müslüm Gürses'in cenazesinde arbede
Müslüm Gürses'in cenazesinin törenin düzenleneceği salona getirilmesi sırasında, Gürses'in yakınları olduğunu söyleyen bir grupla görevliler arasında arbede yaşandı. Zorla içeri girmeye çalışan gruba görevliler müdahale etti.
Tedavi gördüğü hastanede hayatını kaybeden Müslüm Gürses'in cenazesi, törenin düzenleneceği Cemal Reşit Rey Konser Salonu'na getirildi. Cenazenin içeri alınması sırasında, Gürses'in yakını olduklarını söyleyen bir grup içeri girmeye çalıştı. Sivil polisler ve zabıta ekipleri içeri girmelerine izin vermeyince arbede yaşandı. Bazı vatandaşlar cenazeye saygısızlık yapıldığı gerekçesiyle arbede çıkaranları uyarmaya çalıştı ancak şahıslar, "Akrabalarıyız." diyerek görevlilere saldırdı. Şahıslar içeri alınınca ortam sakinleşti.