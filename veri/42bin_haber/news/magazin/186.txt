'Emir'in Yolu'nda bir ayrılık daha!
'Emir'in Yolu' dizisinde Cansu karakterini canlandıran Sedef Şahin, diziden ayrılacağını açıkladı.. 
 'Adını Feriha Koydum' dizisinden Hazal Kaya'nın ayrılmasının ardından dizi bir türlü istenilen reytinge ulaşamayınca adını ve kadrosunu değiştiren dizide yaprak dökümü devam ediyor..
 
 Yola 'Emir'in Yolu' adıyla devam eden diziden ayrıldığını açıklayan Neşem Akhan'dan sonra Cansu karakterini canlandıran Sedef Şahin'de diziden ayrıldığını açıkladı.
 
 Şahin, kişisel sayfasına "Cansu" için 'Adını Feriha Koydum / Emir'in Yolu' serüveni bitti. Paydos, iki senedir muhteşem günler yaşattıkları için, kattıkları tecrübeler için bütün ekip arkadaşlarıma çok teşekkür ederim. Yolunuz açık olsun.'notunu düştü.