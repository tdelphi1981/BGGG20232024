Keremcem'e çiçek yağmuru
Torium, Pop Dolu Cumartesi, Dop Dolu Eğlence konsepti ile son dönemin sevilen pop şarkıcılarını sevenleriyle buluşturmaya devam ediyor. Bu haftaki konuğu genç kızların hayranı olduğu şarkıcı ve oyuncu Keremcem oldu.
Renkli sohbetinin yanı sıra mini bir de konser veren şarkıcı genç kızların yoğun ilgisi sebebiyle zor anlar yaşadı. Genç şarkıcıyı görmek için İrandan gelen hayranı sahneye çıktığında duygusal anlar yaşandı. Toriumun Pop Dolu Cumartesi, Dop Dolu Eğlence şenliği kapsamında önceki gün gençlerin sevgilisi Keremcem Toriumda hayranlarıyla bir araya geldi. Hayranları tarafından çığlıklarla karşılanan sempatik şarkıcı, gençkızlar tarafından sahneye atılan çiçeklerle büyük sürpriz yaşadı. Hayranlarının zor soruları, Keremcemin samimi yanıtları ile hoş sohbet geçen programda şarkıcı sevilen şarkılarını hayranlarıyla birlikte seslendirdi. Hayranlarının sahneye çıkmak istemeleri üzerine en uzaktan gelen hayranını yanına alacağını söyleyen Keremcem, kendisi için İrandan gelen genç kızı sahneye davet etti. Genç şarkıcının ona bir buket çiçek armağan etmesiyle İranlı hayranı göz yaşlarına boğuldu.Keremcemin sevilen şarkılarından oluşan mini konserin ardından genç şarkıcıyla fotoğraf çektirmek ve imza almak isteyen hayranları uzun kuyruklar oluşturdu.