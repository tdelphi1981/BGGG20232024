BKM pazartesi konserleri Göksel'le başlıyor
18 Marttan itibaren Beşiktaş Kültür Merkezi perdelerini BKM Pazartesi Konserleri için açıyor..
Beşiktaş Kültür Merkezinde gerçekleşecek Pazartesi konserleri, 18 Mart Pazartesi, kendi şarkılarının yanı sıra geçmişten günümüze kadar severek dinlenen şarkıları da sıcacık sesiyle yorumlayan Göksel ile başlıyor. Türkiyede şehir müziğinin önemli isimlerinden Bülent Ortaçgil, her zamanki gibi tüm söz ve bestelerde sanatçının imzasını taşıyan Sen ve çok özel Ortaçgil şarkılarıyla 25 Mart Pazartesi sevenleriyle buluşacak. Yeni Türkü, BKM sahnesine özel olarak hazırladığı repertuarı ile 1 Nisan Pazartesi akşamı dinleyenleri mest edecek. Uzun yıllardır yaptığı film ve dizi müzikleriyle isminden sıkça söz ettiren Mehmet Erdem, ilk solo çalışması Herkes Aynı Hayatta albümü ve birçok cover şarkıdan oluşan repertuarı ile sevenlerine 8 Nisan Pazartesi, unutulmaz bir gece yaşatacak. Biletleri BKM gişe ve Biletixten satın alabilirsiniz.