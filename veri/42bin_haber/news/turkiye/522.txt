ODTÜ'de yine gerginlik!
ODTÜ'de protesto eylemi yapanlara destek için yerleşkeye girmek isteyen Hacettepe ve Ankara üniversitelerinden bir grupla özel güvenlik görevlileri arasında arbede çıktı. Hacettepe ve Ankara üniversitelerinden bir grup öğrenci, eylem yapanlara destek vermek amacıyla ODTÜ yerleşkesine geldi.

A-1 kapısından yerleşkeye girmek isteyen grup, üniversitenin özel güvenlik görevlilerince durduruldu.

Öğrenciler, bir süre İktisadi ve İdari Bilimler Fakültesi Dekanı Prof. Dr. Yaşar Eyüp Özveren ile görüşüp, yerleşkeye girmek istediklerini söyledi. Özveren ise içeri alınmayacaklarını belirterek, öğrencilerden dağılmalarını istedi.

Uyarıya rağmen yerleşkeye girmekte ısrar eden grupla girişte barikat oluşturan özel güvenlik görevlileri arasında arbede yaşandı, öğrenciler barikatı aşıp yerleşkeye girdi.

İçerde, Hacette Üniversitesi Rektörü Prof. Dr. Murat Tuncer aleyhine pankart açan öğrenciler, daha sonra sloganlar eşliğinde ODTÜ'de protesto eylemi yapanların yanına gitti.