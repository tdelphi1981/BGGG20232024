Siverek'te 14 el bombası bulundu
Şanlıurda'nın Siverek ilçesinde, boş arazide 14 el bombası bulundu. Polis, el koyduğu bombaların araziye kim ya da kimler tarafından bırakıldığını araştırıyor 
 Bugün öğleden sonra ilçe merkezine birkaç kilometre dışındaki Siverek- Çermik karayolu üzerindeki boş arazide koyun otlatan çobanlar, bir poşet içerisinde el bombası görünce durumu polise bildirdi. 
 İhbar üzerine olay yerine gelen polisler, çevre güvenliğini aldıktan sonra bomba imha uzmanlarına haber verdi. 
 Şanlıurfa’dan Siverek’e giden bomba imha uzmanları, poşette bulunan 14 el bombasını aldı ve incelemek üzere Terörle Mücadele Şubesi’ne getirdi. 
 Polis, boş arazide bulunan bombaların kim ya da kimler tarafından bırakıldığını araştırmaya başladı. 
 DHA