Bu fuarda iş buldular!
Çalışma ve Sosyal Güvenlik Bakanlığı öncülüğünde, İŞKUR ile TÜMSİAD işbirliğiyle düzenlenen "Erzurum İstihdam Fuarı"nda 320 kişi işe yerleştirildi 
 Çalışma ve Sosyal Güvenlik Bakanlığı öncülüğünde, İŞKUR ile TÜMSİAD işbirliğiyle düzenlenen "Erzurum İstihdam Fuarı"nda 320 kişi işe yerleştirildi. Tüm Sanayici ve İşadamları Derneği (TÜMSİAD) Erzurum Şube Başkanı Cafer Burucu, İl Genel Meclis Salonu’nda düzenlenen fuarın kapanış töreninde yaptığı konuşmada, Erzurum’da ilk kez gerçekleştirilen fuara ilginin yoğun olduğunu belirterek, fuarın amacına ulaştığını söyledi. 
 Fuar düzenlemekteki amaçlarının birinci derecede nitelikli olan iş gücünün değerlendirilmesini sağlamak olduğunu ifade eden Burucu, firma temsilcilerinin yaptıkları iş başvurularında niteliğe dikkat ettiğini belirtti. Burucu, programdan önce fuarda bulunun 40 firmayla başvuru sayıları aldıklarını anımsatarak, şunları kaydetti:
 "Fuara yoğun katılım oldu. Fuarda iş bulmak için kayıt yaptıran kişi sayısının 5 bini geçtiğini tahmin ediyoruz. Şu ana kadar 740 iş müracaatı yapılmış. Firmalarla yaptığımız görüşmelerde toplam 320 kişinin işe yerleştiği tespit edildi. Bundan sonraki dönemde biz farklı sektörlerde bu tür çalışmalarımızı genişleterek devam edeceğiz. İş gücüne yeni katılacak olan arkadaşlarımızla burada yapmış olduğumuz görüşmelerin akabinde yaptığımız birebir söylemlerimizde, ağırlıklı olarak bunların okudukları branşların dışındaki harici alanlarla ilgili olarak iş gücüne katılmak istediklerini gözlemledik." 
 Konuşmaların ardından "Erzurum İstihdam Fuarı"na destek sağlayan kurum ve kuruluşlara teşekkür plaketi verildi. 
 
 AA