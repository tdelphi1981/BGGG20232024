Devrimci Gençlik Köprüsü'nün tabelası yine kayıp
Hakkari'de 1969 yılında Deniz Gezmiş ve arkadaşları adına Zap Deresi üzerine yaptırılan Devrimci Gençlik Köprüsü'nün 8 ay önce asılan tabelası ikinci kez kimliği belirsiz kişi yada kişilerce söküldü. Hakkari-Van karayolunun 35'inci kilometresinde bulunan Devrimci Gençlik Köprüsü 1999'da kimliği belirsiz kişilerce bombalanarak tahrip edildi.

2010 yılında yapılıp yeniden açılan köprünün 2 yıl önce bu kez isim tabelası sökülüp kayboldu.

Bu duruma tepki gösteren Hakkari'deki 42 Sivil Toplum Kuruluşu sökülen köprünün tabelasını 8 ay önce yeniden taktı.

Ancak, önceki gün kimliği belirsiz kişi veya kişilerin yeniden Devrimci Gençlik Köprüsü'nün tabelasını sökmesi tepkiye neden oldu.

Hakkarililer kendileri için önemli olan bu köprüyü bazı kesimlerin hazmedemediğini ve tabelayı yeniden asacaklarını söyledi.