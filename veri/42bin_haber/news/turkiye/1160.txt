Pes doğrusu bunuda yaptılar
 
  İzmir’de polisin, özel harekat timleri ve helikopter desteğinde düzenlediği operasyonla çökerttiği hırsızlık şebekesinin 17 üyesi adliyeye sevkedildi. Önceleri evlerden kıymetli eşya çalan şebeke üyelerinin, son zamanlarda özellikle tütün mamulleri ve alkollü içeceklere yapılacak zamları göz önünde bulundurarak, büfelerden içki ve sigara hırsızlığına ağırlık verdikleri ortaya çıktı. 
 Kentin çeşitli semtlerinde, yaşanan hırsızlık olaylarıyla ilgili İzmir Emniyeti Hırsızlık Büro Amirliği ekiplerinin başlattığı çalışmalar, organize olarak çalışan şebekenin varlığını ortaya çıkardı. Araştırmalarını derinleştiren polis, şebekenin lideri ve elemanlarının kimliklerini tespit ettikten sonra, eş zamanlı operasyon düzenledi. Özel harekat timleri ve polis helikopterinin de kullanıldığı, şafak vakti 25 adrese yapılan eş zamanlı baskınlarda, aralarında şebeke lideri Ş.D.’nin de bulunduğu 17 kişi gözaltına alındı. 
 HEP TÜTÜN ÜRÜNLERİNİ ÇALMIŞLAR 
  
 Hırsızlık anları güvenlik kemaralarınca da tespit edilen gözaltındaki zanlıların verdiği bilgiler ile polisin araştımalarında, ilginç detaylar da ortaya çıktı. Tehdit ettikleri bir kişinin otomobil kiralamasını sağladıktan sonra çeşitli semtlerde buluşan zanlıların, daha sonra o gece girecekleri yerleri tespit edip, harekete geçtikleri saptandı. 
 Zanlıların önceleri evlerden hırsızlık yaptıkları, ancak son zamanlarda tütün mamulleri ile alkollü içkilere yapılacak olan zamları göz önünde bulundurarak, bunların ağırlıklı olarak satıldığı büfelerinden hırsızlığa başladıkları ortaya çıktı. Polisin baskınlarında, çalıntı olduğu belirlenen, çoğunluğu sigara ve alkolden oluşan, 203 bin TL değerinde ürün ele geçirildi. Emniyet yetkilileri, operasyonla, kent genelindeki 44 hırsızlık olayının aydınlatıldığı bilgisini verdi. Gözaltındaki, ikisinin yaşı 18’den küçük 17 zanlı, işlemlerin ardından adliyeye sevkedildi. 
 DHA