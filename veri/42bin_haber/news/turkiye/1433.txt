Sokak köpekleri saldırdı
 
 Merkez Osmangazi İlçesi Hocataşkın Mahallesi’nde oturan evli ve 1 çocuk annesi Rukiye Yılmaz, dün akşam bir yakınını ziyaret etmek için Mollafenari Mahallesi’ne gitti. Saat 21.00 sıralarında evine dönmek isteyen Rukiye Yılmaz, Bölüm Sokak’ta 2 sokak köpeğinin saldırısına uğradı.  
 Çevredekilerin yardımıyla köpeklerin saldırısından kurtulan ve olayın şokunu uzun süre üzerinden atamayan Yılmaz, çağrılan ambulansla hastaneye kaldırıldı. 
 Köpeklerin bacağından ısırdığı Rukiye Yılmaz, hastanedeki tedavisinin ardından aşısı yapılarak taburcu edildi. 
 Olayla ilgili soruşturma sürdürülüyor. 
 DHA