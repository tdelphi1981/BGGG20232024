İstanbul'da kuvvetli yağışa dikkat
İstanbul'da sabah saatlerinden itibaren etkili olan şiddetli yağış, aralıklarla 5 Aralık'a kadar devam edecek. Meteoroloji, Çatalca, Silivri, Büyükçekmece ve Arnavutköy'de kuvvetli yağış ile kuvvetli lodos beklendiği belirterek, su baskınlarına karşı uyardı. Meteoroloji Genel Müdürlüğü'nden alınan bilgiye göre, Avrupa yakasında başlayan sağanak, öğleden sonra kent genelinde etkili olacak. Gün boyu kuvvetli yağışın görüleceği kentte, metrekareye 20-50 kilogram yağışın düşmesi bekleniyor.

Kuvvetli yağışın aralıklarla 5 Aralık'a kadar devam edeceği İstanbul'da, hava sıcaklığının bugün en yüksek 18, yarın 17, 3 Aralık Pazartesi günü 16 ve 4 Aralık Salı günü de 12 derece olacağı tahmin ediliyor.

Vatandaşların ve yetkililerin, olası sel ve su baskınlarına karşı dikkatli olmaları istendi.