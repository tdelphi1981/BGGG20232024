Metrobüs arızası yine yaya bıraktı
İstanbul'da Söğütlüçeşme-Beylikdüzü hattında bir metrobüsün arıza yapması yüzünden bazı yolcular yollarına yürüyerek devam etmek zorunda kaldı. Yolcuların metrobüsleri durdurmaya çalışması üzerine gerginlik yaşandı 
 İncirli durağında arızalanan metrobüsün yoluna devam edememesi üzerine yolcular metrobüs yoluna indi.  ntvmsnbc'nin haberine göre; arızanın mesai saatlerine denk gelmesi nedeniyle yolcular yoğunluktan dolayı diğer metrobüslere binemedi.  Bazı yolcular tepkilerini diğer metrobüsleri durdurmaya çalışarak göstermeye çalışınca zaman zaman tartışmalar yaşandı.  Yoğunluk arıza yapan aracın çekilmesi ve ek seferler sayesinde normale döndü.