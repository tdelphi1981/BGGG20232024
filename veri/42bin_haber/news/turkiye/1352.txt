Türkiye en iyi destinasyon
 
 Türkiye’nin Brüksel Büyükelçiliği Turizm Müşaviri Kenzi Güzel Çulhaoğlu, aldıkları ödülün kendilerini çok mutlu ettiğini belirterek, "Son 3 yıldır Belçika’dan rakip ülkelere gidenlerin sayısındaki ciddi gerilemeye rağmen Türkiye’yi seçenlerin sayısında artış oldu. Geçen yıl 608 binin üzerinde Belçikalı Türkiye’yi ziyaret etti" dedi. 
 KUBBELİ STAND İLGİ ÇEKİYOR
  
 Belçika pazarına yönelik tanıtım faaliyetlerini yoğunlaştıracaklarını belirten Çulhaoğlu, yaptıkları proaktif çalışmalar neticesinde son dönemde yazılı basın ve televizyonlarda Türkiye’ye daha fazla yer ayrılmasının memnuniyet verici olduğunu ifade etti. Brüksel Gösteri Merkezi’nde 4 Ekim’e kadar açık kalacak fuar Türkiye’nin Brüksel Büyükelçisi Mehmet Hakan Olcay ve Brüksel Başkonsolosu Ali Barış Ulusoy tarafından da ziyaret edildi. Her yıl farklı temalarla fuara katılan Türkiye bu kez kubbeli ve ihtişamlı standıyla ziyaretçilerin dikkatini çekiyor.
  