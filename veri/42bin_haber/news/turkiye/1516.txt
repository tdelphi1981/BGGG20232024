"Telekulak" komisyonu çalışmalara başlıyor
Yasadışı Dinlemeleri Araştırma Komisyonu çalışmalarına başlıyor. Üyeler netleşti. Gelecek hafta içinde komisyon başkanını seçecek. Başbakan Erdoğan'ın çalışma ofisinde dinleme aleti bulunması sonrasında gündeme gelen komisyon 17 milletvekilinden oluşacak. 

Komisyonda aralarında Yılmaz Tunç, Zeyid Aslan, Şirin Ünal'ın olduğu 10 AK Parti milletvekili yer alıyor.

Komisyonda CHP'den İlhan Cihaner ve Erdal Aksünger, MHP'den Enver Erdem ve Atilla Kaya, BDP'den ise Hasip Kaplan var.

Komisyon üyeleri gelecek hafta salı günü isimlerin Genel Kurul'da okunması sonrasında başkan seçimi yapacak. İzleyeceği yol haritasını belirleyecek.

Komisyonun toplam dört aylık çalışma süresi bulunuyor. O sürede yetkililerden akademisyenlerden görüş alacak. Dinleme mağdurlarını dinleyecek. Nihai rapor hazırlayacak.