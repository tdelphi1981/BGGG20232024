"Türkiye Cumhuriyeti tehdit kabul edemez"
Milliyetçi Hareket Partisi Genel Başkanı Devlet Bahçeli, "Açlık grevine muhatap olanlar bu davranışlarından mutlaka vazgeçmeliler. Türkiye Cumhuriyeti Devleti hiçbir şart altında tehdit kabul edemez, etmemelidir" dedi. Bahçeli, merhum Alparslan Türkeş'in kabrini ziyaretinin ardından gazetecilerin sorularını yanıtladı.

Bir gazetecinin Diyarbakır Bağımsız Milletvekili Leyla Zana'nın açlık grevini nasıl değerlendirdiğine ilişkin soruyu Bahçeli, şöyle yanıtladı:

"Açlık grevine muhatap olanlar bu davranışlarından mutlaka vazgeçmeliler. Türkiye Cumhuriyeti Devleti hiçbir şart altında tehdit kabul edemez, etmemelidir. Ancak hayati tehlike söz konusu olduğunda siyasi iktidar bütün sorumluluğu üstlenerek hayati tehlikeye son verecek müdahaleyi yapıp sağlık yönünden gerekli tedavinin başlatılmasında fayda vardır diye düşünmek lazım."

Devlet Bahçeli, Leyla Zana için de durumun aynı şekilde olduğunu ifade etti.