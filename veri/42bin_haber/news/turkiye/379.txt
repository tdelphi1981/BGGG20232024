Patriot'çu Alman askerleri geldi
Patriot füze savunma sistemlerini sınır illerine yerleştirecek 75 Alman askeri, dün akşam iki ayrı uçakla Adana'ya geldi 
 Türkiye'nin, Suriye'den gelebilecek olası füze ve uçak saldırısı tehdidine karşı NATO'dan istediği Patriot füze savunma sistemlerini sınır illerine yerleştirecek 75 Alman askeri, dün akşam iki ayrı uçakla Adana'ya geldi. 
 
 Kahramanmaraş'a konuşlandırılması planlanan Patriot füze savunma sistemlerini yerleştirecek Alman askerleri dün akşam biri Türk Silahlı Kuvvetlerine, diğeri ise Almanya'ya ait iki askeri uçakla Adana Şakirpaşa Havalimanı'na ulaştı. 
 
 İlk uçakta 60, 2'inci uçakta ise 15 Alman askerinin bulunduğu öğrenildi. Patriot uzmanı Alman askerlere Türk askerler eşlik etti. 
 
 Geceyi İncirlik Üssü'ndeki misafirhanede geçiren Patriot uzmanı Hollandalı ve Alman askerler bu sabah karayoluyla Kahramanmaraş'a gitti.
 
 
 GAZİ KIŞLASI’NDA İNCELEME YAPTILAR
 
 Kahramanmaraş Orduevi’nde bir toplantı yapan Alman ve Hollandalı askerlerin yer aldığı heyet, daha sonra 2 otobüsle yaklaşık 500 metre yukarıdaki Garnizon Komutanlığı’nın bulunduğu Gazi Kışlası’na geçti. Askerlerin burada yanlarına getirdikleri bazı teknik ekipmanları taşıdıkları görüldü. Kışlanın hemen üst kesiminde bulunan boş araziye otobüsle geçen heyet, burada yoğun kar yağışı altında teknik inceleme yaptı. Buradaki inceleme yaklaşık 2.5 saat sürdü.
 
 Bir grup heyetin de İl Sağlık Müdürü İlker Çitil’i ziyaret edip, kentin sağlık altyapısıyla ilgili bilgi aldığı belirtildi. startFlvPlayer_Posta("divFlvPlayer8422","8422","201212","8422-8.jpg");