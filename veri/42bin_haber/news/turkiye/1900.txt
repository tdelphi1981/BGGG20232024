Sarıyer'de korkutan yangın
İstanbul Sarıyer'de fundalık alanda çıkan yangın paniğe neden oldu. Yangın 1 saatte kontrol altına alındı.(DHA) -- 
Kilyos'ta fundalık alanda yaklaşık 2 dönümlük alanda henüz belirlenemeyen bir nedenle yangın çıktı.

Olay yerine çok sayıda itfaiye ekibi sevk edilirken, yangın bir vatandaşın cep telefonu kamerası tarafından kaydedildi.

Cep telefonu görüntüsüne göre yangının büyük bir alanda etkili olduğu görülüyor.

Sarıyer'den olay yerine gelen itfaiye ekipleri yetersiz kalınca takviye istendi.

Yakın ilçelerden yangına takviye itfaiye ekipleri sevk edildi. Yangının ormanlık alana sıçramaması için itfaiyeciler yoğun bir şekilde uğraş verdi.

Takviye ekiplerin gelmesiyle yangın yaklaşık 1 saatte kontrol altına alındı. Yangının çıkış nedeni araştırılıyor.