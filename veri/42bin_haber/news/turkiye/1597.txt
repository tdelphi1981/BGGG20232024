Ricciardone'den baş sağlığı mesajı
 
 Olaydan duydukları derin üzüntüyü ifade eden Ricciardone, mesajında şu ifadelere yer verdi:
 
 "Bugün Türkiye ve Suriye arasındaki Hatay Cilvegözü sınır kapısında, kasti olduğu açık olan saldırıda hayatını kaybedenler için çok derin bir üzüntü duyuyoruz. Bugün gerçekleşen saldırıda hayatını kaybedenlerin ailelerine başsağlığı diliyor ve yaralananların en kısa zamanda sağlıklarına kavuşmalarını umuyoruz.
 
 Olayın tüm detaylarının belli olmamasına rağmen, açık olan bir şey var. İnsanların,malların ve fikirlerin iki ülke arasında özgürce dolaşımını sağlamakla yükümlü barış içerisindeki bir sınır geçiş kapısına yapılan bu saldırının hiçbir gerekçesi olamaz. Masum insanların kasten hedef alınması elem vericidir."
 
 ANKARA, (DHA)