Kadın Yunuslar suçlulara göz açtırmıyor
 
 Kadın yunus ekipleri, iki gün içinde yaptıkları arama ve baskınlarda 7,5 kilo esrar ile bir otomobilden ruhsatsız tabanca ele geçirdi. 
 Tarlabaşı, Dolapdere ve Beyoğlu’nun bazı dar sokaklarına otomobilli polislerin girmekte zorlandıkları yerlere yunus ekipleri süratli bir şekilde girip suçlulara göz açtırmıyor. Az sayıda olan kadın yunus ekipleri, erkek meslektaşlarıyla birlikte başarılı operasyonlara imza atıyor., 
 En son kadın yunuslar, Kuştepe’de şüphe üzerine iki kişiyi takibe aldı. Diğer meslektaşlarında yardım isteyen kadın yunuslar, önlerini kestikleri şüphelilerin çantalarında yaptıkları aramada 7,5 kilo esrar ele geçirdi. Şüphelileri, Kuştepe Polis Merkezi’ne bırakan, kadın yunuslar tekrar motosikletlerine binerek ayrıldı. 
 Ertesi gün ise kendilerinin anons edilmesi üzerine motosikletlerine binerek harekete geçen kadın yunuslar, erkek meslektaşlarının yardımlarıyla önünü kestikleri bir otomobilin arka koltuğuna zulalanmış ruhsatsız tabanca ele geçirdi. Kadın yunus ekiplerinin soğuk kanlı hareketleri dikkatleri çekti. 
 DHA
  