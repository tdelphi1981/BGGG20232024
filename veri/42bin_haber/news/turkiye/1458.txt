Soba zehirlenmesi: 2 ölü
Gaziantep'te sobadan sızan Karbonmononsit gazından zehirlenen 22 yaşındaki Halime Kurt ile 2 yaşındaki oğlu Ali Kurt yaşamını yitirdi. Olay, merkez Şehitkamil İlçesi'nin Kayaönü Mahallesi 66. sokak 40 numaralı evde meydana geldi. 

Organize Sanayi Bölgesi'ndeki bir fabrikada işçi olarak çalışan Ertuğrul Kurt, gece vardiyasından sabah eve dönerek evinin kapısını çaldı, ancak açılmadı. 

Cep telefonuna da eşinin cevap vermemesi üzerine Ali Kurt demircilik yapan komşusundan yardım isteyerek kapıyı kırıp içeri girdi ve eşi ile çocuğunun cansız bedeniyle karşılaştı. 

Olay yerine çağrılan 112 ekipleri anne-oğulun zehirlenerek yaşamını yitirdiğini belirledi. 

Acı haberi duyar duymaz Kurt Ailesi'nin evine koşan yakınları fenalık geçirdi. 

Soba kurbanı Halime ve oğlu Ali Kurt'un cenazeleri otopsi yapılmak üzere Adli Tıp Morgu'na kaldırıldı.