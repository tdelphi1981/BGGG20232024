Sokak lambaları LED oluyor
Enerji ve Tabii Kaynaklar Bakanı Taner Yıldız, sokak aydınlatması alanında tasarruf için LED teknolojisine geçileceğini açıkladı 
  Enerji ve Tabii Kaynaklar Bakanı Taner Yıldız, Elektrik Dağıtım Hizmetleri Derneği'nin 1. Olağanüstü Genel Kurulu'nda gündeme getirdiği ''Sokak aydınlatmasının LED teknolojine dönüştürülmesi''yle ilgili açıklamalarda bulundu.
 
 Türkiye'de 6-7 milyon civarındaki sokak lambasının LED teknolojisine dönüştürülmesi için çalışmaların olduğunu bildiren Yıldız, uygulama için iki pilot bölge seçtiklerini bunlardan birinin de Ankara'da İnönü Bulvarı olduğunu açıkladı.
 
 Yıldız, ''Bu uygulama sayesinde 350 milyon lira tasarruf bekliyoruz. Tüm lambaların değişmesini yönelik çalışmalara devam ediyoruz'' dedi.
 
 AA