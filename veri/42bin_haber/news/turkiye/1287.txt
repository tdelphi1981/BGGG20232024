Mahalleli yakaladığı hırsızlık şüphelisini darp etti
 
 Konya’da bir eve penceresinden girmek isterken mahalleli tarafından yakalanan şüpheli, darbedildikten sonra polise teslim edildi. Merkez Meram ilçesi Harmancık Mahallesi Harmancık Caddesi’nde, içinde kimse olmayan müstakil eve birilerinin girmeye çalıştığını fark eden mahalleli harekete geçti.  
 Mahalleli üç şüpheliden Behrem Y’yi (19) yakalarken, diğer iki kişi bir otomobille kaçtı. Darbedilen Behrem Y, polis ekiplerine teslim edildi. Polis, kaçan iki kişiyi yakalamak için çalışma başlattı. 
 AA