Üst geçitten ölüm yağdı
Şişli'de seyir halindeki aracın üzerine üst geçitten kopan parçalar düştü. Aracının ön camı kırılan Ayla Perveroğlu, "Beton parçaları düşünce sabitlendim. Ne yapacağımı şaşırdım. Kilitlendim" dedi 
 Ayla Perveroğlu aracıyla Kurtuluş’tan Etiler’e doğru seyir halindeyken Piyalepaşa Bulvarı üzerindeki üstgeçitten kopan beton parçaları aracının üzerine düştü.  
 Bir anda neye uğradığını şaşıran Perveroğlu, düşen parçalar nedeniyle kırılan ön camından yolu göremez duruma geldi. Kaza yapmamak için yavaşlayan kadın sürücü aracını yol kenarındaki benzin istasyonuna çekerek çekicinin gelmesini bekledi. 
 "ALLAH KORUDU DİYORUM"
  
 Emlak danışmanı olduğu söyleyen Ayla Perveroğlu "Arabamla seyir halindeyken üst geçitten beton parçası düştü. Ben ilk önce kar zannettim. Ama daha sonra kar olmadığını anladım. Büyük bir kütle ön camıma düştü. Olay çok korkunçtu. Bazı insana kolay gelebilir ama bazı insana ’verilmiş sadakanız var’ derler ya aynı o durum oldu.  
 Beton parçaları düşünce sabitlendim. Ne yapacağımı şaşırdım. Kilitlendim.  Bu caddede çok büyük bir kaza olabilirdi. 
  
 Kadın sürücü olayın ardından şok içerisindeydi.
  
 Herkes en az 60-70 kilometre hızla gidiyor araçlar burada. Biraz sola kırsam araçlar birbirine girerdi. Allah korudu, diyorum. O üst geçidin bir an önce yapılması lazım. Burada ölümlü bir kaza yaşanmadı. Ama daha sonra ne olacağını bilemeyiz. İnsan hayatı küçük bir beton parçasına bağlı olmamalı" dedi. 
 Hasan YILDIRIM/İSTANBUL, (DHA)