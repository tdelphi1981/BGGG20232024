Maden faciasında taşeron firma ve TTK kusurlu
Zonguldak'ta 30 işçinin öldüğü grizu faciasında ölen madenciler değil, taşeron firma ve Türkiye Taşkömürü Kurumu'nun 2 yetkilisi kusurlu. Tespit patlamayla ilgili hazırlanan yeni bilirkişi raporunda yer aldı. Daha önce hazırlanan bilirkişi raporu olayla ilgili tutuksuz yargılanan 28 sanığı aklamış, olayın yeraltı koşullarının bilinmezliği nedeniyle kaçınılmazlık faktöründen ileri geldiği savunmuştu. 

Ölen madencilerin ailelerinin avukatlarının itirazı üzerine mahkemenin görevlendirdiği yeni bilirkişi heyeti raporunu tamamladı. Yeni raporda, önceki rapordaki görüşlere katılmanın mümkün olmadığını belirtildi. 

Ocakta gerekli önlemleri almayan taşeron şirket ortağı Halim Köse Birinci, denetim yapmayan TTK Karadon Müessese Müdürü İsmail Güner de ikinci derece kusurlu bulundu. Ayrıca "sorumluluk, yetki, iş tanımı anlamında bir belirsizlik ve kargaşa olduğu saptandığı, bu yüzden diğer sanıkların kusurlu olmadığı, ölen madencilerin de olayda kusurları bulunmadığı belirtildi. 

Fakat mağdurların avukatlarından Ünal Demirtaş'a göre, bu rapor da eksik. Demirtaş, özellikle teknik yönden sorumlu olan kişilerle ilgili kusur tespit edilmediğini söyledi.