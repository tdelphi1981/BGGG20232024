Yılbaşı biletleri çalındı!
Milli Piyango bileti satıcısı Nurettin Kocaoğlu'nun seyyar tezgahına müşteri gibi gelip seri halinde 200 çeyrek bileti alan kimliği belirsiz bir kişi kaçtı 
 Olay, sabah saatlerinde Milli Piyango bileti satıcısı Nurettin Kocaoğlu’nun Gazipaşa Caddesi’nde açtığı tezgahında meydana geldi. Kocaoğlu’nun, başka bir müşteriye bilet sattığı sırada tezgaha gelen kimliği belirsiz kişi, bilet alacağını söyledi. Kocaoğlu’nun diğer müşteriyle ilgilendiği sırada toplam değeri 2 bin lira olan tezgahın üzerinde deste halindeki 200 çeyrek bileti alan kişi, koşarak kaçtı. Kocaoğlu’nun ihbarıyla gelen polis, satıcı ile çevredeki görgü tanıklarının ifadeleri doğrultusunda şüphelinin eşkalini belirledi.
 
 Olayın ardından tezgahın üzerindeki bilet destelerini çantasına koyan Kocaoğlu, "Ben müşteriyle ilgilenirken geldi ve ’Seri bilete bakayım’ dedi. O sırada 200 çeyrek bilet bulunan bir desteyi alarak kaçtı" dedi.
 
 Polis, Kocaoğlu’nu ifadesini almak üzere karakola götürürken, şüpheliyi yakalamak için de çalışma başlattı.
 
 DHA