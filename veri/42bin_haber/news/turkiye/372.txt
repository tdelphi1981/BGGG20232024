Ekmek arası uyuşturucu
Cilvegözü Sınır Kapısı'nda, bir otomobilde yapılan aramada Halep ekmeği arasına gizlenmiş bin 520 adet captagon hap ele geçirildi 
 Cilvegözü Sınır Kapısı’nda Suriye plakalı araçta yapılan aramada Halep ekmeği arasına gizlenmiş bin 520 adet captagon hap ele geçirildi. Suriye uyruklu sürücü gözaltına alındı. Alınan bir istihbaratı değerlendiren güvenlik güçleri, Türkiye’ye girmek üzere Cilvegözü Sınır Kapısı’na gelen A.A.J. yönetimindeki Suriye plakalı otomobilde dedektör köpekle arama yaptı. Aramada, aracın bagajında, Halep ekmeklerinin arası açılarak içerisine gizlenmiş bin 520 adet captagon uyuşturucu hap ele geçirildi. Suriye uyruklu sürücü A.A.J. gözaltına alındı.  
 AA