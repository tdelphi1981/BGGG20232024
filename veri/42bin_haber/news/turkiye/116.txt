YÖK'ten internet anketi
Yüksek Öğretim Kurulu, yeni "Yükseköğretim Yasa Taslağı" çalışmasına ilişkin görüşleri, internet üzerinden yayınlanan anketle almaya başladı. Tasarı taslağında eleştiri konusu olan "devlet üniversitelerinde rektör seçimleri için izlenecek yol"un belirlenmesi de anketle tartışmaya açıldı. YÖK yeni yasa tasarısı önerilerini forum sayfaları ve sosyal medya üzerinden almaya devam ediyordu. Bu platformlara internet üzerinden yapılan anket çalışması da dahil edildi. 

Her hafta taslakta yer alan bir maddenin tartışmaya açılacağı ankette, bu hafta kamuoyunda çokca tartışılan "rektörlük seçimine" ilişkin alternatifler yer aldı.

Ankette ilk olarak "Yabancı Yükseköğretim Kurumlarının Türkiye'de, Türkiye'deki üniversitelerin yurtdışında fakülte, enstitü ve yüksekokul kurabilmesi fikrine katılıyor musunuz" sorusu yöneltilmişti. 

Anketin tamamlanmasının ardından, sonuçlar raporla YÖK Başkanlığı'na sunulacak.