Uzman çavuşu öldürüp intihar etti
Kocaeli'nin Gölcük ilçesinde uzman çavuş olan komşusuyla tartışan emekli polis, komşusunu öldürdükten sonra aynı silahla intihar etti. Gölcük'teki Donanma Komutanlığı'nda uzman çavuş olarak görev yapan Serhat Yakar'ın (34) evinden silah sesi duyan komşuları, durumlu polis ekiplerine bildirdi.

Olay yerine gelerek Yakar'ın evine giren polis ve sağlık görevlileri, Yakar ile emekli polis memuru Selim Bağcı'yı (59) yerde kanlar içinde buldu.

Sağlık ekiplerince öldükleri tespit edilen Yakar ve Bağcı'nın cesetleri, cumhuriyet savcısının incelemelerin ardından Gölcük Devlet Hastanesi morguna kaldırıldı.

Emniyet yetkilileri, emekli polis memuru Bağcı'nın henüz belirlenemeyen bir nedenle tartıştığı kapı komşusu Yakar'ı tabancayla öldürdükten sonra, aynı silahla intihar ettiğini bildirdi.