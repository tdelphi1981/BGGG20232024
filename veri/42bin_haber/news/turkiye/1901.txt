İstanbul'da fuhuş operasyonu: 20 gözaltı
İstanbul Fatih'te fuhuş yaptıkları ve fuhuşa aracılık yaptıkları iddia edilen 19'ü kadın 20 kişi gözaltına alındı. Asayiş Şube Müdürlüğü Ahlak ve Kumar Büro Amirliği ekipleri, fuhuş yapıldığı ihbarı üzerine Aksaray'daki bir eğlence merkezine operasyon düzenledi.

Eğlence merkezine müşteri gibi giren 2 polisin, buradaki kadınların bir saatlik ilişki için 500 lira istediklerini tespit etmesi üzerine dışarda bekleyen polis ekiplerine haber verdi.

Eğlence merkezine baskın düzenleyen polis ekipleri çoğu Rus, Ukrayna, Moldova ve Belarus uyruklu 19 kadın ve 1 erkeği gözaltına aldı.

Fuhuşa konu olan kişilerin aralarında 'Fenerbahçe'den Bursa'ya Avrupa tarifesi' parolasını kullandıkları belirtildi.

Şişli Etfal Eğitim ve Araştırma Hastanesi'nde sağlık kontrolünden geçirilen işletme müdürü ve kadınlar, minibüslerle emniyete getirildi. 

Gözaltına alınan kadınlar basın mensuplarına tepki gösterdi. Yabancı uyruklu 19 kadının, emniyetteki işlemlerin ardından sınır dışı edileceği bildirildi.