Vali ve ABD Büyükelçisi'nden ilk açıklama
 
 POSTA İNTERNET 
 
 ABD Büyükelçisi Francis Ricciardone, "Bu saldırı Ankara-Washington ilişkilerine sekte vuramaz. Gerekli önlemler alındı. Türk Emniyeti'ne hızlı müdahale için teşekkür ederiz" dedi. 
 
 Vali Yüksel ise, intihar saldırısının içeride gerçekleştiğini belirtti ancak detaya girmedi. Takip edilen bir canlı bomba olup olmadığı sorusunu ise yanıtsız bıraktı. 
 
 BÜYÜKELÇİLİK'TEN YAZILI AÇIKLAMA 
 
 ABD’nin Ankara Büyükelçiliği de bir açıklama yaparak, "ABD Büyükelçiliği’nde bir patlama meydana gelmiştir. Gerekli önlemler alınmıştır. Türk emniyet yetkililerine hızlı müdahalesinden dolayı teşekkür ederiz. Daha fazla bilgimiz olduğunda sizlerle paylaşmaya devam edeceğiz" dedi.
 
 DAVUTOĞLU, RICCIARDONE'Yİ ARADI
 
 Bu arada, Dışişleri Bakanı Ahmet Davutoğlu da, ABD Büyükelçisi Francis Ricciardone’yi telefonla aradı. Diplomatik kaynaklardan alınan bilgiye göre, Sırbistan’ın başkenti Belgrad’da temaslarda bulunan Bakan Davutoğlu, büyükelçilik girişinde meydana gelen ve iki kişinin ölümüne neden olan patlamanın ardından Büyükelçi Ricciardone’yi arayarak, olayla ilgili üzüntülerini iletti. Türk güvenlik yetkililerinin olayın aydınlatılması için tüm çabayı gösterdiğinin vurgulandığı görüşmede Davutoğlu, olayla ilgili bilgi aldı ve büyükelçiye geçmiş olsun dileklerini iletti. 
  