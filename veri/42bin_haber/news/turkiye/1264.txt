Polisler yaralı martıyı tedavi ettirdi
 
 Seyhan Nehri kıyısında devriye gezen Asayiş Şube Müdürlüğü’ne bağlı Ekipler Amirliği’nde görevli kadın polis memurları Şenay Ulusoy ile Özlem Çetin, çimlerin üzerinde çırpınarak hareket etmeye çalışan martı gördü. 
 Martının etrafta dolaşan sokak köpekleri ve kedilere yem olacağını düşünen polis memurları, sağ kanadı kırık olan hayvanı yakalayıp bir kutuya koyarak Ekipler Amirliği’ne götürdü. Kadın polislerin ’Şanslı’ adını verdikleri martı, bir veterinere götürüldü ve kırık kanadı tedavi edildi. 
 Martı, ardından da doğal yaşamına bırakılması için Doğa Koruma ve Milli Parklar İl Müdürlüğü’ne teslim etti. 
 DHA