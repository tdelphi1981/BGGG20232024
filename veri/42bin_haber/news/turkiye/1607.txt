Yamaçtan kopan kaya parçası yola düştü
 
 Olay, Keşan- Gelibolu Karayolu’nun Korudağ Mevkii’nde dün akşam saatlerinde meydana geldi. Yağmur nedeniyle 35 metrelik dik yamaçtan kopan yaklaşık 5 ton ağırlığındaki kaya parçası, yuvarlanarak yola düştü. 
 Kayanın düştüğü sırada yoldan herhangi bir aracın geçmemesi olası bir kazayı önledi. Sürücülerin haber vermesi üzerine olay yerine gelen trafik ekipleri, yolda güvenlik önlemi aldı. Trafik, yaklaşık 1 saat boyunca tek şeritten verildi. 
 Duble yolun bir şeridini tamamen kapatan kaya parçası, Gelibolu 13’üncü Karayolları Şube Şefliği ekiplerince iş makinesiyle yol kenarına taşındı. Kaya parçasının parçalanarak yol kenarından kaldırılacağı öğrenildi. 
 DHA