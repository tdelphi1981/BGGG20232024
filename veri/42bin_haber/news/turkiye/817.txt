Eroin sevkiyatı polise takıldı
 
 Muğla ve İstanbul Emniyet müdürlükleri, bir grubun uyuşturucu sevkiyatı yapacağını tespit etti. Takibe başlayan polis ekipleri, söz konusu kişilerin harekete geçtiğini belirledi.
 
 Polis uyuşturucu tacirlerinin Milas- Bodrum karayolunda daha önceden belirledikleri bir noktada buluşacaklarını saptadı ve bölgede önlem aldı. Buluşma noktasına gelen H.K. ile M.D. ve TIR şoförü H.D., polisin düzenlediği operasyonla yakalandı. 
 
 Yapılan aramada, TIR şoförüne Bodrum’a götürmesi için verilmesi planlanan 18 kilo 500 gram eroini ele geçirildi. Gözaltına alınan üç şüpheli işlemlerinin ardından soruşturmanın yürütüldüğü İstanbul’a götürüldü.
 
 Oktay ÇAYIRLI/MİLAS (Muğla), (DHA)