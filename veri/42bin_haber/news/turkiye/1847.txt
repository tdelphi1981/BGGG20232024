Akçakale'ye sahra hastanesi kuruldu
Şanlıurfa'nın Akçakale İlçesi'ne 90 kilometre uzaklıktaki Rakka'da çatışmaların şiddetlenmesi üzerine Akçakale'de sahra hastanesi kuruldu. 
Sınır hattında güvenlik önlemlerinin artırıldığı ilçede, çatışmalar nedeniyle getirilecek yaralıların tedavi edilmesi için Akçakale Devlet Hastanesi'nin bahçesine 8 kişilik sahra hastanesi kuruldu.

Suriye'nin Rakka Kenti'nde çatışmaların başlamasıyla yaralılar sınırdan geçirilerek Akçakale Devlet Hastanesi'ne getiriliyor.

Suriyeli yaralıların gelmesiyle birlikte Akçakale Devlet Hastanesi bahçesine 2'si doktor 10 sağlık memurunun görev yapacağı sahra hastanesi kuruldu.

Yetkililer, 3 milyon nüfuslu Rakka'da yaşanan çatışmaların devam etmesiyle insanların Türkiye sınırına yöneleceğini ve gelecek yaralılara anında müdahale edilmesi amacıyla ek önlemler kapsamında sahra hastanesinin kurulduğunu bildirdi.