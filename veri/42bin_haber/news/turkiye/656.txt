Ankara'ya yeni yılın ilk karı düştü
Ankara'da sabah saatlerinde başlayan kar yağışı, hafif şekilde devam ediyor. Meteoroloji'nin günler önce haber verdiği kar yağışı başladı. 

Sabah saatlerinde başlayan yağış, şehrin genelinde hafif olarak seyrediyor. 

Yüksek kesimlerde ise kar yağışı yanında yoğun sis etkili oluyor. Park ve yeşillik alanlar beyaza bürünürken, belediyeye ait karla mücadele ekipleri yollarda hazır bekletiliyor. 

Yağışın bu gece ve yarın etkisini artırması bekleniyor.