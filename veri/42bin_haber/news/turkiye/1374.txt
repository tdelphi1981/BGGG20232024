Necdet Menzir hayatını kaybetti
Eski ulaştırma bakanlarından Necdet Menzir, tedavi gördüğü hastanede hayatını kaybetti. Menzir, solunum yetmezliğine bağlı rahatsızlığı nedeniyle yaklaşık 5 aydır tedavi gördüğü International Hospital'da hayatını kaybetti.

Bursa'da 1945 yılında doğan Menzir, Ankara Polis Akademisi'ni bitirdi. Ordu, Denizli, Diyarbakır ve Olağanüstü Hal Bölge, Kocaeli ve İstanbul emniyet müdürlükleri yapan Menzir, 20. Dönem'de Doğru Yol Partisi'nden İstanbul milletvekili seçildi.

1997-1998 yıllarında Ulaştırma Bakanlığı yapan Menzir, evli ve 2 çocuk babasıydı.   