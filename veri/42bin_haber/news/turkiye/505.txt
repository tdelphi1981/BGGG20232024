Lezbiyen ilişki sorusuna soruşturma durduruldu
Akdeniz Üniversitesi (AÜ) Hukuk Fakültesi'nde Yrd.Doç.Dr. Mehmet Nihat Kanbur hakkında, Ceza Hukuku Özel Hükümler Dersi sınavında, "Azgine" ve reşit olmayan "Safsalake" adını verdiği hayali iki kadın üzerinden kurguladığı lezbiyen ilişkiyi ayrıntılı olarak anlattığı soru nedeniyle açılan soruşturma durduruldu. AÜ Hukuk Fakültesi'nde 3'üncü sınıf öğrencilerinin aldığı Ceza Hukuku Özel Hükümler Dersi'nin 19 Kasım tarihinde yapılan ara sınavındaki bir soruda Yrd.Doç.Dr. Mehmet Nihat Kanbur'un, hayali 2 kişilik üzerinden cinsel içerikli suçlara ilişkin yönelttiği soru nedeniyle inceleme yapılarak, soruşturma açılması kararlaştırılmıştı.

Bir kozmetik mağazasında çalışan ve eşcinsel eğilimleri olan "Azgine"nin aynı mağazadaki çalışma arkadaşı 17 yaşındaki "Safsalake"yi evine götürerek lezbiyen ilişkiye girdiği ve ardından da yapay erkeklik organı ile Safsalake ile anüs yoluyla birleştiğine ilişkin 40 puan değerindeki sorusunda, ikili arasındaki olanları ayrıntılı anlatan Yrd.Doç.Dr. Kanbur'a soruşturma açılmasına ilişkin olay AÜ Rektörü Prof.Dr. İsrafil Kurtcephe tarafından ayrıca incelenmek üzere durduruldu. Rektör Prof.Dr. Kurtcephe, basında çıkan haberler üzerine konu ile ilgili bilgisinin olduğunu belirterek, "Olayı henüz değerlendirme şansım olmadı. Konuya ilişkin soruşturma açılıp açılmamasına, ilgili taraflarla görüşerek ve belgeleri inceledikten sonra karar vereceğiz" dedi.

"I love you hoca"

Olayın basına yansıması ardından Yrd.Doç.Dr. Mehmet Nihat Kanbur, sınav yaptığı Hukuk Fakültesi'nin 3'üncü sınıfına girdiği ilk derste öğrencilerin 'I love you Hoca' tezahüratıyla karşılandı. Öğrenciler, sınava ilişkin şikayetin öğrenciler ve öğrenci velilerinden gittiği yönündeki açıklamalara tepki gösterdi ve böyle bir şikayetin öğrencilerden gittiğine yönelik iddiaları yalanladı. 

Üniversitelerden teklif yağdı

Sınavdaki soru nedeniyle hakkında soruşturma açılan Yrd.Doç.Dr. Mehmet Nihat Kanbur'a çeşitli üniversitelerin hukuk fakültelerinde görevli öğretim üyelerinden destek mesajları ve telefonları geldi. Yrd.Doç.Dr. Kanbur'a üç üniversiteden de teklif geldi. Üniversitelerin isimleri açıklamayan Yrd.Doç.Dr. Kanbur, "Bilimde ayıp olmaz" sözünün bile ayıp olduğunu söyledi. 

Sosyal paylaşım sitelerinde de öğrencileri tarafından desteklenen Yrd.Doç.Dr. Kanbur'a yönelik soruşturma açılması, Twitter'de açılan çeşitli hesaplardan da kınandı.

Öğrenmek zorundalar

Hukuk Fakültesi'nden mezun olacak öğrencilerin avukat, hakim, savcı olacaklarını hatırlatan Yrd.Doç.Dr. Mehmet Nihat Kanbur, Türkiye'de işlenen suçların yüzde 50'sini cinsel içerikli suçların oluşturduğunu, davalarda bu tür olayların daha ayrıntılı incelendiği ve öğrencilerinin bu tür olayların çözümlenmesinde hukukun gerektirdiği gibi donanımlı olmaları için, bu konuları fakültede ikin öğrenmek zorunda olduklarını söyledi.

Lezbiyen ilişkiyi anlatan soru

Yrd. Doç. Dr. Mehmet Nihat Kanbur'un Akdeniz Üniversitesi Hukuk Fakültesi öğrencilerine yönelttiği yazılı sınav sorusu şöyle:

"Bir kozmetik mağazasında çalışan ve eşcinsel eğilimleri olan Azgine, aynı mağazadaki çalışma arkadaşı 17 yaşındaki Safsalake'yi çok beğenmektedir. Bir hafta sonu Safsalake'yi akşam yemeğine davet eden Azgine, onunla yemek sırasında alkol alır ve eşcinsellik içerikli fıkralar anlatır ve sıradan ilişkilerden hoşlanmadığını, erkeklerin kadınları anlamadığını, değişik fanteziler yaşamak gerektiğini ve kadın kadına eşcinsel bir ilişkinin çok keyifli olduğunu söyleyerek, onunla birlikte olmak istediğini söyler. Bu teklife çok şaşıran Safsalake, aslında bu durumu çok merak ettiğini ve bir kereden bir şey olmayacağını belirterek teklifi kabul eder. Gece boyunca Azgine, Safsalake'nin vücudunun mahrem yerleri dahil tüm bölgelerine dokunur, okşar ve öper. Kendisine de aynı şeylerin yapılmasını ister ve Safsalake de Azgine'ye aynı fiilleri yapar. Gecenin sonuna doğru daha da ileriye gitmek isteyen Azgine, cinsel fantezi ürünleri satan bir mağazadan aldığı yapay erkeklik organını kullanarak Safsalake ile birleşmek istediğini söyler. Safsalake bakire olduğunu belirterek bu teklifi reddeder. Bunun üzerine Azgine, anüs yoluyla birleşmeyi teklif eder. Bunun ilginç bir tecrübe olacağını düşünen Safsalake teklifi kabul eder ve Azgine yapay erkeklik organının kemerini beline dolar ve yapay erkeklik organını kullanarak Safsalake ile birleşir. Ertesi gün kızının Azgine ile yaşadıklarını öğrenen anne Eyvahe ile baba Garibane, birlikte savcılığa giderek olayı anlatırlar ve Azgine'den şikayetçi olurlar. Olaydaki bilgiler ışığında ilgili suç/suçlara ilişkin tüm tartışmaları da dikkate alarak olayı değerlendiriniz."