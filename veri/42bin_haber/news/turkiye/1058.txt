Çatıdan başına buz düştü
 
   
 Merkez Yakutiye İlçesi’nde bir kamu kuruluşunda çalışan memur Yusuf Ağyurt, öğle tatilinde para çekmek için gittiği ATM’den dönerken Çaykara Caddesi’nde önünden geçtiği 10 katlı bir apartmanın çatısından başına buz düştü.  
 Bir anda neye uğradığını şaşıran Ağyurt dizlerinin üzerine çöktü. Gürültüyü duyup dışarı çıkan esnaf ve çevredekiler, Yusuf Ağyurt’un yardımına koştu. Başından kanlar akan Ağyurt, bir işyerinin önündeki iskemleye oturup esnafın verdiği bez ve mendilli başına basarak akan kanı durdurmaya çalıştı. 
 İhbar üzerine olay yerine gelen ambulansa bindirilen Yusuf Ağyurt, kaldırıldığı Bölge Eğitim ve Araştırma Hastanesi’nin Acil Servisi’nde tedaviye alındı. 
 DHA