İşçiler eylemde!
 
 Fabrika önünde toplanan 200’e yakın işçi, 4 aydan beri ücret ve mesai paralarını alamadıklarını öne sürerek fabrika yönetimi eleştirdi. Cüzdanlarını basın mensuplarına gösteren şirket çalışanları "Çocuklarımıza götürecek ekmek paramız bile yok" dedi. Şirketten alacaklarını tahsil etmek için gelen tedarikçilerin ise Şeker Piliç önündeki endişeli bekleyişi devam ediyor. Şirket yönetimi üretimin durmasıyla birlikte bir süre önce çalışanlarını ücretsiz izne çıkarmıştı. 
 Şeker Piliç Yönetim Kurulu Başkanı Ali Bor ve Yönetim Kurulu Başkan Vekili Osman Bor, firmayı üretimi durdurma kararına götüren sürecin, Maliye’nin ödemediği KDV alacakları, ekstra enerji maliyetleri, finans kuruluşlarının sektöre karşı olan tutumu ve geçirdikleri yangın ve sel felaketlerine bağlamıştı. 
 Beyaz et sektöründe çalışanlar ve tedarikçileri ile birlikte toplam 16 bin kişiyi ilgilendiren Şeker Piliç 53 yıl önce kuruldu. Türkiye beyaz et üretiminde ilk 10’da, İstanbul sanayi odası 2011 sıralamasında 241’inci sırada yer alan Şeker Piliç, AB ülkeleri ön ihracat numarası almış firmalardan birisi. Avrupa Birliği ihracat yapan ilk şirket olduğu öne sürülen Şeker Piliç 2012 yılında 25 milyon dolarlık ihracat yaptı. DHA