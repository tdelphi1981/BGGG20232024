Tunca Nehri taştı, köprüler trafiğe kapatıldı
Balkanlar'daki yağış ve karların erimesi sonucu Tunca nehrinin debisi yükseldi. Sarayiçi mevkiinde suyun yatağından çıkması üzerine köprüler trafiğe kapatıldı. Bulgaristan üzerinden Edirne'ye gelerek burada Meriç'le birleştikten sonra Ege Denizi'ne dökülen Tunca Nehri'nin debisi 111 metreküp saniyeye çıktı. 

Kırkpınar güreşlerinin yapıldığı bölgede taşan nehir Sarayiçi alanını su altında bıraktı. 

Bölgede ulaşımı sağlayan Fatih ve Kanuni köprüleri trafiğe kapatıldı. 

Polis ekipleri gece boyunca Tunca kenarını el fenerleriyle dolaşıp suyun yüksekliğini kontrol etti. 

Meriç nehrinde ise taşkın tehlikesinin olmadığı öğrenildi.