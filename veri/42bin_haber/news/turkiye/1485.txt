Van kedileri eş bekliyor
 
 Van Kedisi Araştırma ve Uygulama Merkezi Müdürü Doç. Dr. Abdullah Kaya, kedilerin kızgınlık döneminin başladığını ve isteyen vatandaşların van kedi evinde bulunan 15 damızlık erkek kediyle dişi kedilerini çiftleştirebileceklerini söyledi. Doç. Kaya, "Amacımız vatandaşların elinde bulunan kedileri sağlıklı kedilerle çiftleştirip, dışardaki kedileri de koruma ve gözlem altında tutmaktır" dedi. 
 Van Kedisi Araştırma ve Uygulama Merkezi’nde nesli koruma altında tutulan bir gözü sarı bir gözü mavi van kedileri için yeni çalışma başlatıldı. Vatandaşların beslediği van kedilerinin kızgınlık döneminde farklı kedilerle çiftleşip nesillerinin bozulmaması için, Van kedi evinde bulunan 15 saf erkek van kedisinin damızlık olarak kullanılması kararlaştırıldı. 
 Damızlık kedilerin özenle hazırlandığını belirten Van Kedisi Araştırma ve Uygulama Merkezi Müdürü Doç. Dr. Abdullah Kaya, kedilerin kızgınlık döneminin vatandaşlar tarafından iyi değerlendirilmesini istedi. 
 Van kedisinin neslinin geliştirilmesi ve saf ırkın elde edilmesi için yoğun bir çaba içinde olduklarını belirten Doç.Dr. Kaya, bu uygulamayla Van’daki diğer van kedilerini de kontrol altına alacaklarını söyledi. startFlvPlayer_Posta("divFlvPlayer8917","8917","201302","8917-2.jpg"); 
 AŞILARI TAM OLMALI 
 Doç. Dr. Kaya, Van’da bazı vatandaşların elinde çok güzel van kedilerinin bulunduğunu belirterek şöyle dedi: 
 "Bizim korumamız altında bulunan van kedileri çok özenle bakılıyor. Ancak vatandaşların elindeki kediler kızgınlık döneminde kontrolsüz bir şekilde çiftleşip türlerinde bozulmalar oluyor. 
 Biz bunun önüne geçmek için damızlık kedi uygulaması başlattık. Ancak bazı kriterlerimiz var. Kedi evindeki kedilerle çiftleştirilecek kedilerin özellikle aşılarının tam olması gerekiyor. Biz burada çiftleştirdiğimiz kedileri 3- 5 gün misafir ettikten sonra sahiplerine teslim edeceğiz. Bundan sonra da takibini biz yapacağız. Ayrıca van kedilerinir neslini gençleştirmek için de çalışmalar yapıyoruz. 
 DHA