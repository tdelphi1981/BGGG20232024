Iğdır'da "çocuk pornosu" operasyonu: 3 gözaltı
Iğdır'da çocuk pornosu CD ve DVD'si sattıkları iddia edilen iş yerlerine operasyon düzenlendi. Operasyonda 3 kişi gözaltına alındı. Emniyet Müdürlüğü Asayiş Şube Müdürlüğü ekipleri, istihbarat çalışmaları sonucunda bir yer altı çarşısında CD ile DVD üretimi ve satışı yapan 3 iş yerine baskın yaptı.

İş yerlerinde yapılan aramada içerisinde çocuk pornosu görüntülerinin bulunduğu 5 bilgisayar kasası, 4 harici bellek ve 3 flash disk ele geçirildi.

Ekipler, çocuk pornosu içeren CD ve DVD sattıkları iddia edilen M.A, G.A ile F.A. adlı kişileri gözaltına aldı.