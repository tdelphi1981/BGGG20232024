Ehliyetine el konulunca intihar etti
İstanbul'un Pendik ilçesinde uygulama yapan trafik ekiplerince ehliyetine el konulan ve kullandığı araç otoparka çekilen polis memuru, intihar etti. Alınan bilgiye göre, Asayiş Şube Müdürlüğü Oto Hırsızlık Büro Amirliği'nde görevli polis memuru Ö.A'nın kullandığı otomobil, dün gece Pendik'te uygulama yapan trafik ekipleri tarafından durduruldu. 

Kontrol sırasında alkollü olduğu gerekçesiyle işlem yapılan polis memurunun ehliyetine el konuldu.

Ö.A'nın kullandığı otomobil de bağlanarak, Kartal sahilindeki trafik otoparkına çekildi. Bir süre sonra otoparka giden polis memuru, araç geri verilmeyince sinirlenerek başına dayadığı beylik tabancasını ateşledi.

Ağır yaralanan Ö.A, Dr. Lütfi Kırdar Kartal Eğitim ve Araştırma Hastanesi'ne kaldırıldı. Daha sonra Bağcılar'daki Özel Sefa Hastanesi'ne sevk edilen polis memuru, yoğun bakım servinde yapılan müdahalelere rağmen kurtarılamadı.