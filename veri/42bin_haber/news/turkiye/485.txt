Antrenman için uyanamayanları mezarlığa götürdü
Atletizm hocası Abdullah Yılmaz sabah uyanıp antrenmana gelemeyen sporcularını mezarlığa götürüp öldükten sonra uykuya çok vakitlerinin olacağını, bu yüzden idmanlarına düzgün gelmelerini istedi 
 14 yıldır atletizm antrenörlüğü yapan Abdullah Yıldız, Belediye Plevnespor ve Gençlik Spor takımlarının çalıştırıyor. Tecrübeli antrenör, günde çift idman yaptırarak sporcularını düzenlenen turnuvalara hazırlıyor. 
 Antrenör Yılmaz, 13 sporcunun sabah antrenmanlarına uyanamdıkları için katılmaması üzerine bir toplantı yapma kararı aldı. Yılmaz, toplantı yerini ise kent merkezinde bulunan Erenler Mezarlığı olarak seçti. 
 "SONUNDA BURAYA GELECEĞİZ"
  
 Antrenmana uyanamadıkları için katılamayan sporcularla birlikte minibüsle mezarlığa gelen antrenör Abdullah Yılmaz, burada sporcularına yaklaşık 15 dakika süren bir konuşma yaptı. Sporcularına sabah yapılan antremanlara erken kalkıp gelmeleri gerektiğini söyleyen Yılmaz, şöyle dedi: 
 "Erken kalkmak, unvanı olan liderlerin ısrarla devam ettiği zekice bir uygulamadır. Bu uygulamaya yarından itibaren biz de başlamalıyız. 16 yaşından büyük olan sporcuların antrenmanlarına erinmeden, yağmur, kış demeden sabahları bundan böyle erken çıkacak. Size bunu nasıl anlatabilirim, nasıl ilham verebilirim diye düşündüm. Mezarlık aklıma geldi. Çünkü sonunda buraya geleceğiz. Ne zaman öleceğimizde belli değil. O zaman yaşadığımız süre içerisinde eğer amacınız büyük başarılar elde etmek ise az uyuyacaksınız, az konuşacaksınız ama çok iş yapacaksınız." startFlvPlayer_Posta("divFlvPlayer8493","8493","201212","8493-4.jpg"); 
   
 "YABANCI BİR KİTAPTAN FİKİR ALDIM"
  
 Fikrin yabancı bir yazarın kitabını okuduktan sonra aklına geldiğini söyleyen Yılmaz, "Sporcularımı etkilemek için bir ay düşündüm. Sonunda böyle bir fikir aklıma geldi. Sporcularımız sabah antrenmanına gelemiyordu. Öldükten sonra uykuya çok vakitlerinin olacağını göstermek istedim ve idmanlarına düzgün gelmeleri için böyle bir şey yaptım" dedi. 
 "BİZİM İÇİN EN İYİSİNİ DÜŞÜNÜYOR"
  
 Sporculardan Damla Ağat ise, "Hocam bizim için en iyisini düşünüyor. Zaten sezonu açtığımızdan bu yana sürekli toplantılar yapıyor. Bunun hepimiz için iyi ve faydalı olacağını düşünüyorum. Kendi adıma konuşayım, ölümü düşününce hayatın değerini anladım. Ben de yarından itibaren çift antrenmana başlayacağım" diye konuştu. 
 Mustafa TURAPOĞLU/TOKAT, (DHA)