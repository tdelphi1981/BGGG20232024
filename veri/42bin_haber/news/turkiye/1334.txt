KGS ile geçiş dönemi sona erdi
Kartlı Geçiş Sistemi (KGS) kullanımın sona ermesi üzerine Edirne'deki KGS gişeleri kapatıldı. Edirne Otoban Gişeleri'nde saat 00.00 itibariyle karayolları ekipleri, KGS gişelerini dubalarla kapatarak, KGS gişesinden geçişleri durdurdu.

Ekipler, sürücüleri OGS ve HGS gişelerine yönlendirdi.

Bu arada, kapatılan KGS gişesinin HGS sistemine entegresi için ekiplerin yarın teknik çalışma yapacağı belirtildi.

Yoğun araç geçişinin olmadığı Edirne gişelerinde önemli bir aksaklık yaşanmazken, HGS ve OGS bulunmayan bazı araçların gişelerden kaçak geçiş yaptığı görüldü.