İşte yeni hız cezaları...
Şehiriçi trafiğinde yeni bir uygulama başlıyor. Buna göre, ortalama 70 kilometre hızı aşana görüntülü tespit edilip 166 lira para cezası verilecek. Yeni uygulamanın adı hız koridoru sistemi. 

Ataköy Sahil Yolu ile Bağdat Caddesi'nde pilot uygulaması yapılan yeni sistem, E-5'te de uygulamaya giriyor. 

Uygulama için hız sınırını aşanları tespit edecek EDS sisteminin ilk kameraları Bahçelievler ve İncirli'ye yerleştirildi. 

Yeni uygulamada iki nokta arasındaki hız ortalamasının üzerine çıkanlara ceza kesilecek sistemde 70 kilometreyi aşanlar görüntülü tespit edilecek.

Kurulan kameralar aracın giriş ve çıkış hızını hesaplayacak ve ortalama hız tespit edilecek. 

Ortalama hızları 78 ile 91 kilometre arasında olan araçların sürücülerine 166 lira, 91 kilometreyi aşanlara ise 344 lira ceza kesilecek.