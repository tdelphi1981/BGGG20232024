Berfo ana son kez 'Cumartesi Anneleri'yle buluşacak
Dün hayatını kaybeden Berfo Ana, Cumartesi Anneleri ile son kez buluşmak için Galatasaray Meydanı'na götürüldü. 
Dün, 105 yaşında hayatını kaybeden kamuoyunun Berfo Ana olarak tanıdığı Berfo Kırbayır‘ın cenazesi, bu sabah yakınları tarafından Karacaahmet Mezarlığı Gasilhanesi'nden alındı. Kırbayır'ın kırmızı karanfillerle süslenen tabutu cenaze aracına konulduktan sonra Galatasaray Meydanı'nda Cumartesi Anneleri'nin de hazır bulunacağı tören için yola çıkarıldı. 
Burada yapılacak töreni ardından cenaze Üsküdar Şakirin Camii'ne getirilecek. Berfo Ana'nın naaşı, Cuma Namazı'nı takiben kılınacak cenaze namazının toprağa verilmek üzere memleketi olan Ardahan'ın Göle İlçesi'ne götürülecek.