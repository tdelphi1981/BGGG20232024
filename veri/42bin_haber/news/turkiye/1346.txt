ABD Büyükelçiliği önünde patlama!
 
 ABD Büyükelçiliği'nin 2 no'lu Nizamiye Giriş Kapısı'nda, güvenliğin bulunduğu noktada büyük bir patlama meydana geldi. Görgü tanıklarına göre, yerde sarsıntıya neden olan patlama çok büyük bir gürültüyle gerçekleşti. 
 
 İLK RAKAM: 2 ÖLÜ, 2 AĞIR YARALI 
 
 Gelen ilk bilgilere göre, patlamada en az 2 kişi öldü, 2 kişi de ağır yaralandı. Etrafa ceset parçaları saçıldığı ifade edilirken, ölenlerden birinin de canlı bomba olduğu sanılıyor. 
 
 İKİNCİ PATLAMA KORKUSU 
  
 İkinci patlama olabileceği şüphesiyle bölge karantinaya alındı.
 
 BAŞBAKAN'DAN AÇIKLAMA
 
 Saldırıyla ilgili görüşüne başvurulan Başbakan Erdoğan, konuyla ilgili detaylı bilgisi bulunmadığını, kendisinin de patlamadan yeni haberdar olduğunu belirtti. startFlvPlayer_Posta("divFlvPlayer8849","8849","201302","8849-3.jpg"); 
   
 JOHN KERRY'YE KANLI 'HOŞGELDİN' Mİ? 
 
 Bu arada saldırının, ABD'nin yeni Dışişleri Bakanı John Kerry'nin göreve gelmesinin hemen ardından gerçekleşmesi dikkat çekti. ABD'nin önemli gündem maddelerinden olan 'Yurtdışındaki temsilciliklerimiz güvende mi?' konusu, bu saldırının ardından alarm seviyesinin de yükseltilmesine neden olacak gibi görünüyor...
 
 AYRINTILAR BİRAZDAN...
 
  