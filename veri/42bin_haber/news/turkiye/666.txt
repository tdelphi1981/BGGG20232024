Fethiye'de ürküten cinayetler
Fethiye'de aynı bölgede arka arkaya 3 kişi cinayete kurban gitti. Son cinayetin kurbanı beyaz eşya pazarlamacılığı yapan bir kişi. Cinayetlerin aynı yerde işlenmesi bölge halkını tedirgin etti. Cinayetler Fethiye-Antalya karayolundaki Sarıyer köyü yakınlarında işlendi. 

Dün gece yoldan geçen sürücüler trafiği engelleyen bir kamyoneti görünce durumu jandarmaya bildirdi. 
 
Jandarma araçta inceleme yaptı ve beyaz eşya pazarlamacılığı yapan Ali Süslü adlı kişinin kesici aletlerle öldürüldüğünü tespit etti.

Daha önce aynı mevkiide 2011 yılında 2 kamyon sürücüsü daha cinayete kurban gitmişti.