Patriotları taşıyan gemi İskenderun'da
 
 Hollanda’dan gönderilen Patriot füze savunma sistemlerini taşıyan gemi, İskenderun Limanı’nın 4 mil açığına demirledi.
 
 8 Ocak’ta Hollanda’dan yola çıkan Cebelitarık bandıralı 18 bin grostonluk Lovise Russ adlı gemi, bugün saat 16.00 sıralarında İskenderun Körfezi’ne giriş yaptı. 
 
 174 metre uzunluğundaki Ro-Ro gemisi, römorkörler yardımıyla İskenderun Limak Port Limanı’nın 4 mil açığındaki park alanına çekilerek demirledi.
 ’Lovise Russ’ adlı geminin yarın limana giriş yapıp, öğle saatlerinde de iskeleye yanaşarak yükünü boşaltacağı öğrenildi.
 
 Ufuk AKTUĞ/İSKENDERUN (Hatay), (DHA)