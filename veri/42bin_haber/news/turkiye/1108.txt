Mezarlıkta basın toplantısı yaptı
 
 Belediye Asri Mezarlığı’nda basın toplantısı düzenleyen İmam Hüseyin Çelik, 2 Şubat’ta yapılacak olan OTSO yönetimi seçimi için hazırlanan esnaf listelerinde farklılık olduğunu iddia etti. 
 
 OTSO seçimlerinin TOBB’un gönderdiği liste doğrultusunda yapılması gerektiğini ifade eden Çelik, "OTSO yönetiminin TOBB’un gönderdiği esnaf listesini, Yüksek Seçim Kurulu’na teslim etmesi gerekiyor. Ancak TOBB’a gönderilen liste değil başka bir liste teslim edilmiş. Liste bizim de elimizde var. TOBB’un gönderdiği liste ile OTSO’nun Yüksek Seçim Kurulu’na gönderdiği liste farklı. Seçim yolsuzluğu yapılacak" dedi.
 
 ÖLÜMÜ HATIRLATTI
 
 2 Şubat’ta yapılacak olan seçimin erletelenerek lisenin yeniden güncellenmesi gerektiğini savunan Çelik, neden mezarlıkta basın toplantısı yaptığını da şöyle açıkladı:
 "Yolsuzluk yapanlara ölümü hatırlatmak ve insanların haklarının kaybına yol açan usulsüzlüklerin ahrette de sorulacağına dikkat çekmek amacıyla basın toplantısını mezarlıkta düzenledim. 
 
 Yolsuzluk yapanlar herhalde buraya geleceklerini unuttular. Ben unuttuklarına inanıyorum. Bir Müslüman yolsuzluk yapmaz." dedi.
 OTSO Başkanı Arif Taşkaya ise TOBB’dan listelerin yanlış geldiğini ve listelerdeki yanlışlığa itiraz dilekçesi gönderdiklerini belirtti.
 
 İbrahim EMÜL/OSMANİYE, (DHA)