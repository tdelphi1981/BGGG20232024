TIR'lar birbirine girdi, TEM felç oldu
Ümraniye TEM Otoyolu'nda 4 TIR'ın karıştığı zincirleme trafik kazasında 1 kişi yaralandı. Kaza nedeniyle kapanan trafikte uzun araç kurukları oluştu 
 Kaza TEM Otoyolu İstanbul istikameti Ümraniye Samandıra Mevkii’nde meydana geldi. İddialara göre trafikte ilerleyen ve plakası alınamayan bir aracın ani bir şekilde durması sonucunda arkasından gelen 34 JG 2087 plakalı TIR, araca çarpmamak için durdu. TIR’ın arkasından gelen 3 TIR da duramayak birbirine girdi. Zincirleme oluşan kazada, kazaya karışan TIR’lardan birinin taşıdığı odunlar otoyola saçıldı. Saçılan odunlar yüzünden yoldan geçen bir araçta hasar oluştu. 
 BİR KİŞİ YARALANDI 
 4 TIR’ın birbirine girdiği kazada TIR şoförlerinden Yusuf Besler (37) yaralandı. İhbar üzerine olay yerine gelen sağlık ve itfaiye ekipleri tarafından TIR’ın içinden çıkarılan Besler, ambulansla Ambulansla Kartal Lütfü Kırdar Eğitim ve araştırma hastanesine kaldırıldı. Ayağında kırık olduğu tespit edilen yaralı şoförün durumunun iyi olduğu öğrenildi. Kaza nedeniyle kapanan TEM Otoyolunda uzun araç kuyrukları oluştu. Yaklaşık 1 saatlik çalışmanın ardından kaza yapan TIR’lar olay yerinden kaldırılırken, trafik normele döndü. startFlvPlayer_Posta("divFlvPlayer8200","8200","201211","8200-1.jpg"); 
   
 PANCAR YÜKLÜ TIR DEVRİLDİ
  
 Konya’da kontrolden çıkan pancar yüklü TIR’ın yola devrilmesi sonucu Konya-Ankara karayolu 30 dakika trafiğe kapatıldı. Yola dökülen tonlarca şeker pancarı kepçe ile temizlendikten sonra yol trafiğe açıldı. 
 İddiaya göre Altınekin’den Konya’ya şeker pancarı taşıyan Savaş Kara’nın (25) kullandığı 42 DJS 39 plakalı TIR, yol kenarında bulunan mucura girmesi sonucu kontrolden çıkarak devrildi. Kaza sonrası yolu tamamen kapatan TIR’ın sürücüsü Kara yaralandı. Diğer sürücüler tarafından olay yerine çağırılan ambulansla Selçuklu Tıp Fakültesi Hastanesi’ne kaldırılan Kara’nın sağlık durumunun ciddi olduğu öğrenildi. 
 YOL TRAFİĞE KAPATILDI 
  
 TIR’ın devrilmesi sonucu tonlarca şeker pancarı yola döküldü. Konya-Ankara karayolu yaklaşık 30 dakika çift yönlü olarak trafiğe kapatıldı. Yolda kilometrelerce uzayan araç kuyruğu oluştu. Dökülen pancarlar kaza yerine çağrılan kepçeyle temizlendi. Pancarları temizleme çalışmaları sonrası yol trafiğe açıldı. Kazayla ilgili soruşturma sürüyor. 
 
 DHA