Şehir hastaneleri TBMM gündeminde
Sağlıkta kamu-özel işbirliği modeliyle tesis yaptırılması, yenilenmesi ve hizmet alımını düzenleyen yasa tasarısı, Genel Kurul'da görüşülecek. TBMM, bu hafta sağlıkta kamu-özel ortaklığını öngören düzenleme için mesai yapacak. 

Genel Kurul, muhalefetin yoğun eleştiriler yönelttiği düzenlemenin tamamlanmaması halinde 22 Şubat Cuma ve 23 Şubat Cumartesi günleri de çalışacak.

Tasarıya göre, Sağlık Bakanlığı ve bağlı kuruluşları, Hazine'nin özel mülkiyetindeki taşınmazlar üzerinde sağlık tesisi yaptırabilecek ve bu tesisleri sabit yatırım dönemi hariç 30 yıla kadar kiralayabilecek. Hastane yerleşkeleri, sağlık tesisi ve ticari hizmet alanlarından oluşacak.