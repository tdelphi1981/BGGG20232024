Amasya'da askeri ambulansla minibüs çarpıştı: 14 yaralı
Amasya'da askeri ambulansın minibüsle çarpışması sonucu 13 asker ile ambulans sürücüsü yaralandı. 
Edinilen bilgiye göre, Amasya Sabuncuoğlu Şerefeddin Eğitim ve Araştırma Hastanesi'nde tedavi olan 12 er ile bir uzman çavuşun kışlaya dönmek için bindikleri Hakan G. yönetimindeki askeri ambulans, İmamhatip kavşağında, önce Halil İbrahim Altınok'un kullandığı 05 AT 693 plakalı minibüse ardından yol kenarındaki duvara çarpıştı. 
Kazada, ambulans sürücüsünün yanı sıra, uzman çavuş Mustafa Çapaklı, erler Emrah Nalbant, Aziz Yücel, Ferman Baran, Mustafa Giray, Talat Yavaş, Sadık Tufan, Ozan Karacaoğlu, Yusuf Yakar, Mevlüt Ferhat, Aydın Alan, Yusuf Özeren ile Cuma Akgündüz yaralandı. Yaralılar, olay yerine gelen ambulanslarla hastaneye taşınırken, kazayla ilgili soruşturma başlatıldı.