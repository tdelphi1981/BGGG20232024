Birand'a veda günü...
Türk basını Birand'a veda ediyor. Duayen gazeteci Mehmet Ali Birand bugün İstanbul'da son yolculuğuna uğurlanacak. Usta gazetecinin son yolculuğundaki ilk durağı yıllardır çalıştığı ve çok sevdiği Doğan TV binası olacak. Saat 10.00'da başlayacak törende, mesai arkadaşları ve meslektaşları Birand'a veda edecek.

Birand'ın cenazesi Doğan TV binasındaki törenin ardından Teşvikiye Camii'ne götürülecek. Ve öğle namazının ardından Anadoluhisarı'ndaki aile kabristanına defnedilecek. 

Cenazeye Cumhurbaşkanı Abdullah Gül, CHP Genel Başkanı Kemal Kılıçdaroğlu, Başbakan Yardımcısı Bülent Arınç, AB Bakanı ve Başmüzakereci Egemen Bağış ile AK Parti Genel Başkan Yardımcısı Hüseyin Çelik de katılacak.

FOTOĞRAFLARLA BİRAND'IN YAŞAM ÖYKÜSÜ...