Tar, "25 trilyonluk yolsuzlukta ifade verdi
Zonguldak Ereğli Demir ve Çelik Fabrikaları Yönetim Kurulu Başkanı Fatih Osman Tar, 25 trilyonluk kömür yolsuzluğuna ilişkin ifade verdi. 
Yaklaşık 3 yıl önce ERDEMİR'de kömür yolsuzluğuna karıştıkları gerekçesiyle işten çıkarılan 2 kantar memuru, iş mahkemesinin kararıyla görevlerine iade edilmişti. 
ERDEMİR avukatları, 36 ay sonra savcılığa "kömür yolsuzluğu" iddiasıyla yeniden suç duyurusunda bulunarak, işlerine dönen 2 memurdan şikayetçi oldu. 
Bunun üzerine savcılık tarafından ifadeleri alınan işçiler, ERDEMİR Yönetim Kurulu Başkanı Fatih Osman Tar hakkında "kendilerine iftira attığı" gerekçesiyle suç duyurusunda bulundu. 
Karşılıklı suçlamalar üzerine cumhuriyet savcısı, Fatih Osman Tar'ın ifadesine başvurdu. Yaklaşık 1 saat 15 dakika boyunca ifade veren Tar, gazetecilere açıklama yapmadı.