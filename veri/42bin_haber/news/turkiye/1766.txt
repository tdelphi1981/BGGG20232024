Camide veli toplantısı!
Niğde Milli Eğitim Müdürlüğü, veli toplantılarını camilerde düzenlemeye başladı. Müdürlük bu uygulamayı öğrencinin başarısını artırmak amacıyla yaptıklarını açıkladı.

Uygulama kapsamında cuma namazı öncesi düzenlenen toplantıda İl Milli Eğitim Şube Müdürü Ahmet Şenel tarafından Kur'an-ı Kerim okundu.

"Cuma Buluşması" adı verilen toplantı Bağlama Beldesi'ndeki Bağlama Camii'nde cuma namazı öncesi düzenlendi.
 
Okunan duanın ardından İl Milli Eğitim Müdürü Celalettin Ekinci, cemaate projelerini anlattı.

Ekinci, Ailelere çocuklarının eğitimine katkıda bulunmaları için işbirliği çağrısında bulundu. 