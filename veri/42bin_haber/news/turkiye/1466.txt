Tolon'a 2 gün cenaze izni
 
 Tolon’un avukatı İlkay Sezer, Selime Nihal Otmar’ın dün sabah saatlerinde evinde vefat ettiğini, Hurşit Tolon’un cenazeye katılabilmesi için "Ergenekon" davasına bakan İstanbul 13. Ağır Ceza Mahkemesi’ne başvurduğunu ifade etti. 
 YARIN SABAH CEZAEVİNDEN ÇIKACAK
  
 İzin talebini değerlendiren mahkemenin Tolon’a, cenaze törenine katılması için kolluk görevlileri refakatinde 2 gün izin verdiğini bildiren avukat İlkay Sezer, Tolon’un yarın sabah cezaevinden çıkacağını, 7 Şubat Perşembe akşamı da cezaevine geri götürüleceğini belirtti. Avukat Sezer, Selime Nihal Otmar’ın yarın Kadıköy Moda’daki Şifa Camisi’nde kılınacak öğle namazının ardından Karacaahmet Mezarlığı’na toprağa verileceğini bildirdi.
  