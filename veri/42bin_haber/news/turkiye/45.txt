Üniversite kavgasına 13 tutuklama
Ankara Üniversitesi Dil ve Tarih Coğrafya Fakültesi'nde (DTCF), 2 Kasım'da karşıt görüşlü öğrenciler arasında çıkan kavgaya karıştıkları iddiasıyla gözaltına alınan 13 zanlı, çıkarıldıkları mahkemece tutuklandı. Ankara Emniyet Müdürlüğü Terörle Mücadele Şube Müdürlüğü ekiplerince, gözaltına alınan 13 zanlı, dün akşam saatlerinde Ankara Adliyesi'ne getirildi.

Soruşturmayı yürüten Cumhuriyet Savcısı Sadık Bayındır'a ifade veren 13 zanlı, tutuklama talebiyle mahkemeye sevk edildi.

TMK'nın 10. Maddesiyle görevli hakimlikçe sorgulanan 13 zanlı, bugün sabah saatlerinde tutuklandı.

Zanlıların, "terör örgütü PKK/KCK'ya üye olmak" suçundan tutuklandığı belirtildi.

DTCF'de 2 Kasım'da karşıt görüşlü öğrenciler arasında çıkan kavgada, bazı öğrenciler yalanmış, olaylara çevik kuvvet polisi müdahale etmişti.