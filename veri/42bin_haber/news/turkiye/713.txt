Bir yılda 123 bin 500 kilometre yol kat etti
CHP Genel Başkanı Kemal Kılıçdaroğlu, geçen yıl yaklaşık 123 bin 500 kilometre yol katetti. Yurt içinde 136 seyahat gerçekleştiren Kılıçdaroğlu, yurt dışında Güney Afrika, Bosna-Hersek ve KKTC'yi ziyaret etti.

CHP Genel Merkezi yazılı bir açıklamayla geçen yıla ilişkin rakamlar açıkladı. Buna göre, CHP lideri yabancı heyetler ve büyükelçilerle 41 kez görüştü. Sendika, dernek, platform,konfederasyon ve cemiyet dahil olmak üzere 99 sivil toplum kuruluşuyla bir araya geldi.

79 kez yerli-yabancı basın kuruluşlarıyla buluştu, röportajlar verdi, canlı yayınlarda soruları yanıtladı. 

Geçen yıl 66 kongre, genel kurul, konferans ve panele katılarak konuşma yapan Kılıçdaroğlu, festival, konser dahil olmak üzere 80 sanat ve müzik, spor ve benzeri etkinliğine de konuk oldu.