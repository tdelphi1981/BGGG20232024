''Erdoğan'' iddialarına takipsizlik
Wikileaks belgelerinde yer alan Başbakan Erdoğan'ın ''haksız kazanç elde ettiği ve İsviçre bankalarında 8 ayrı hesabının olduğu'' iddialarına takipsizlik kararı verildi. Ankara Cumhuriyet Başsavcılığı, Wikileaks belgelerinde yer alan Başbakan Recep Tayyip Erdoğan'ın, ''haksız kazanç elde ettiği ve İsviçre bankalarında 8 ayrı hesabının olduğu'' iddialarına ilişkin incelemede takipsizlik kararı verdi.

Kararda, ''Doğrulanmayan, sübjektif değer yargıları veya dedikodu malzemesi niteliğinde olabilecek belgelere, delil değeri verilmesi, evrensel hukuk ilkeleri açısından kabul edilemez sonuçlara yol açabilir.

Belgelerin hiçbiri ceza hukukunda delil değeri açısından ıslak imzalı belge niteliğinde bulunmamaktadır. Herhangi bir  kişi tarafından uydurularak yazılma ihtimali de en az gerçekliği kadar mümkündür'' ifadelerine yer verildi.