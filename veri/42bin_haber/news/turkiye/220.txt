Muğla'da 4.8 büyüklüğünde deprem
Muğla'nın Marmaris ilçesinde akşam saatlerinde 4.8 büyüklüğünde bir deprem meydana geldi. Marmaris ve çevresinde hissedilen deprem, herhangi bir can ve mal kaybına yol açmadı 
 Boğaziçi Üniversitesi Kandilli Rasathanesi Deprem Araştırma Enstitüsü’ndan alınan bilgiye göre, bugün saat 19.35’te merkez üssü Marmaris’e 50 kilometre uzaklıktaki Bozburun Beldesi açıklarında 4.8 büyüklüğünde bir deprem kaydedildi. 
 Denizin 11.1 kilometre derinliğinde, 4.8 büyüklüğündeki deprem, Marmaris ile Dalyan ve çevresinde de hissedildi. Depremde, herhangi bir can ve mal kaybı meydana gelmedi.  
 CHP’li Bozburun Belediye Başkanı Cemil Şener, depremin üst katlardaki evlerde daha fazla hissedildiğini, ancak üç gün boyunca meydana gelen sartıntılar nedeniyle halkın buna alıştığını söyledi. Şener, "Beldede panik yok. Binalarda zarar, çatlak, yıkıntı yok" dedi. Marmaris’te geçen cumartesi günü saat 23.04’te meydana gelen 4.4 büyüklüğündeki ilk depremin ardından bölge, bugün saat 19.35’e kadar, daha düşük şiddette olmak üzere 208 kez sallandı.  
 DHA