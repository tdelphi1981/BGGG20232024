Kışanak: "Umarım en kısa sürede ailelerine kavuşacaklar"
BDP Eşbaşkanı Gültan Kışanak, PKK'nın kaçırdığı kamu görevlileri hakkında, "Umarım bu görevliler en kısa sürede ailelerine kavuşacak" dedi. Süleymaniye temaslarının ardından Erbil'e geçen BDP ve  DTK heyeti burada bir basın toplantısı düzenledi.

Toplantıda BDP Eşbaşkanı Gülten Kışanak, Mardin Bağımsız Milletvekili Ahmet Türk, Van Bağımsız Milletvekili Aysel Tuğluk ve BDP Diyarbakır Milletvekili Altan Tan yer aldı.

Toplantıda konuşan BDP Eşbaşkanı Gültan Kışanak, şunları söyledi:

"Kandil'e gittik. Murat Karayılan başkanlığında bir heyetle görüştük. Bize cevaplarını 1 hafta 10 gün içinde iletecekler. Kaçırılan kamu görevlileri konusunda ise,onları ailelerine kavuşturacak bir çalışma başlatacaklarını söylediler. Bu çalışmanın da 1 hafta 10 gün içinde bitmesi bekleniyor. BDP olarak da  bu kişilerin ailelerine kavuşması için çalışmamazı sürdüreceğiz. Umuyorum ki en kısa zamada 1 hafta 10 gün içinde önemli bir gelişme olacak ve söz konusu kişiler ailelerine kavuşacak."