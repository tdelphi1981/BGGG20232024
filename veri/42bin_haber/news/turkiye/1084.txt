Galatasaray Üniversitesi'nde yangın
Galatasaray Üniversitesi kampüsündeki tarihi ahşap binada çıkan yangın 7 saatte söndürüldü. Çırağan Caddesi üzerindeki tarihi Galatasay Ünivesitesi'nde henüz bilinmeyen bir nedenden saat 19.30 sıralarında yangın çıktı. 

Bu sırada ders gören öğrenciler ve görevliler için yangın alarmı çaldı. 

Saray bölümünde küçük çapta çıktığı öğrenilen yangın rüzgarın etkisiyle bir anda büyüdü. 

Bu sırada öğrenciler dışarı çıkarıldı. Çatı sıçrayan alevler tüm binayı sardı. 

İlk gelen Beşiktaş İtfaiye grubuna bağlı yangına müdahalade yetersız kalınca yardım istedi. Beoğlu ve Şişli ve Kağıthane grubuna bağlı ekipler yangına müdahale etti. 

Üniversitenin Ortaköy'deki kampüsünde bulunan tarihi ahşap binada çıkan yangına, Sarıyer, Beşiktaş, Şişli ve Beyoğlu İtfaiyesi ekipleri 47 araç ve 110 personelle müdahale etti. Kıyı Emniyeti'ne ait 3 söndürme gemisi de denizden öndürme çalışmalarına destek verdi.

Çevreye sirayeti önlenerek kontrol altına alınan yangın, itfaiye ekiplerinin yaklaşık 7 saatlik çalışmasıyla söndürüldü.

Yangın sonucu, binanın çökme meydana gelen çatısında ve yangının başladığı 3. katta büyük çapta maddi hasar oluştu. Yangında binadaki malzemeler ve tarihi olduğu belirtilen bazı kitaplar da zarar gördü.

"Olayın çok yönlü araştırılması lazım"

Galatasaray Üniversitesi'nde çıkan yangının kontrol altına alınmasının ardından olay yerinde incelemelerde bulunan İstanbul Valisi Hüseyin Avni Mutlu olayın çok yönlü olarak soruşturulduğunu ve yangının elektrik kontağından çıkmış olabileceğini belirtti. 

"Çok nadide kitaplar yandı"

Prof. Dr. İlber Ortaylı, da yangının çıktığı bölümde çok nadide kitaplar oldugunu söyledi.

Galatasaray Kulübü'nden açıklama

Yangın sonrası Galatasaray spor klübünden de açıklama yapıldı. Galatasaray Başkanı Ünal Aysal, "Galatasaray Üniversitesi topluluğuna ve bütün Galatasaray camiasına büyük geçmiş olsun dileklerimi sunarım" dedi. 

Olay yerine giden Galatasaray Başkanı'nın açıklaması kulübün internet sitesindenn yayınlandı. Aysal, "Yangın camiamızı derin bir üzüntüye boğmuştur" ifadesini kullandı. 

Aysal, "Burası benim için çok değerli, umarım sabotaj değildir" açıklaması yaptı.  

CNN TÜRK'e konuşan Galatasaray Başkanvekili Refik Arkan da, "Bu gece yanan bizim ocağımızdır, Galatasaray kulübünün ve Eğitim Vakfı'nın  birinci görevi yanan ocağımızı eski haline getirmek olacaktır" ifadesini kullandı. 

Binanın tarihçesi

Yanan bina, Galatasaray Üniversitesi tarafından kullanılan, Feriye Sarayları olarak da bilinen ve Çırağan Sarayı'nın müştemilatı olan bina. 

Sultan Abdülaziz döneminde mimar Sarkis Balyan tarafından inşa edilen (1871) ve resmi adı İbrahim Tevfik Efendi Sahilsarayı olan ana bina, uzun yıllar Galatasaray Lisesi'nin kız bölümü dersliği ve yatakhanesi olarak kullanıldıktan sonra Galatasaray İlkokulu'na tahsis edildi ve 1992 yılında da üniversiteye devredildi.

İlk dönemde idari birimler, sınıflar, kütüphane ve öğretim üyelerinin bürolarını barındıran ana bina, günümüzde sadece idari birimlerin bir kısmı ile Hukuk, İİBF ve İletişim Fakülte sekreterliklerini ve bu fakültelerde görevli öğretim üyelerinin bürolarını içeriyor.