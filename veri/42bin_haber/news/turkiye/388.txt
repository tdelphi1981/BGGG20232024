Taksim için 50 bin imza Koruma Kurulu'nda
"Taksim Meydanı Düzenleme Projesi"nin durdurulması istemiyle toplanan yaklaşık 50 bin imza Kültür ve Tabiat Varlıklarını Koruma Bölge Kurulu Müdürlüğü'ne teslim edildi. Kendilerine "Taksim Dayanışması" adını veren grup, öğle saatlerinde Sirkeci'deki Büyük Postane önünde toplandı. "Taksim'in ticarileşmesine hayır" yazılı dövizler taşıyan grup üyeleri, İstanbul 2 Numaralı Kültür ve Tabiat Varlıklarını Koruma Bölge Kurulu Müdürlüğü'ne yürüdü. 

Taksim Meydanı'nda, 4 Kasım-4 Aralık tarihleri arasında düzenlenen imza kampanyasında toplanan yaklaşık 50 bin imza Koruma Kurulu'na teslim edildi.

Proje ve uygulamaların derhal durdurulması talep edildi.