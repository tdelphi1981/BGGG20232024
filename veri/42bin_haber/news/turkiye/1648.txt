Elazığ'da dev balık yakalandı
 
 Keban Baraj Gölü ile Peri Nehri’nin birleştiği noktada bugün sabaha karşı ağlara takılan 97 kiloluk turna balığı, Elazığlı balıkçıların yüzünü güldürdü. Dev turna balığı, getirildiği Sanayi Mahallesi’ndeki balıkçı tezgahında vatandaşların ilgi odağı oldu. 
 Turna balığı, 97 kilo ağırlığında ve 1 metre 74 santim uzunluğunda. Bazı vatandaşlar, balığı cep telefonuyla görüntüledi. Balıkçı Mehmet Akdeniz, havaların ısınması ile birlikte fazla büyük balık çıkmadığını söyledi. 
 Akdeniz, "Her yıl tezgahımızda birkaç tane dev turna balığı olurdu, bu yıl havalar sıcak gittiği için pek fazla çıkmıyor. Bu dev turnayı tezgahımıza koyduktan sonra İstanbul’dan müşterilerimiz var, onlar da arayıp sipariş verdiler, parçalayıp göndereceğiz. Kilosunu 15 liradan satıyoruz" dedi. startFlvPlayer_Posta("divFlvPlayer9017","9017","201302","9017-1.jpg"); 
 DHA