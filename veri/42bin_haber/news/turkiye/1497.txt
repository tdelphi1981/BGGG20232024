60 yıllık Ayakkabıcılar Arastası kan kaybediyor
 
 30 metre uzunluğundaki 37 küçük dükkanın yer aldığı Ayakkabıcılar Arastası, ilgi bekliyor. Her gün dükkanların teker teker kepenk indirdiği arastada, esnaf zor durumda. 66 yaşındaki Recep Özbek, "Ben 35 yıldır bu arastada esnafım. 
 60 yıllık bu bölge bakımsızlık ve ilgisizlik yüzünden kaderine terk edildi. Yeni açılan alışveriş merkezleri ucuza, kredi kartı taksit imkanları ile satışlar yapınca bize olan ilgi de azaldı. Her geçen gün kan kaybetmeye başladık. 
 37 dükkandan sadece birkaç esnaf kaldık. Ben de emekli aylığımla ayakta duruyorum. Burası tarihi bir arasta. Ama insanlar eskisi gibi buradan geçmiyor artık" dedi. 
 DHA