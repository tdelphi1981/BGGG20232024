KESK'e DHKP-C baskını
Ankara'da DHKP-C operasyonu kapsamında KESK Genel Merkezi'nde polis arama yapıyor.(AA - DHA) -- Terör örgütü DHKP-C'ye yönelik operasyon kapsamında, aralarında Ankara'nın da bulunduğu 28 ilde 167 kişi hakkında gözaltı kararı çıkarıldı.

ANKARA:
Ankara'da KESK Genel Merkezi başta olmak üzere birçok adreste arama yapılıyor.

İSTANBUL:
İstanbul'daki operasyonda 50 kişinin gözaltına alındığı öğrenildi.

İZMİR, ANTALYA VE AYDIN:
İzmir merkezli 3 ilde DHKP-C adına faaliyet gösterdiği ileri sürülen Devrimci Memur Hareketi'ne yönelik düzenlenen operasyonda, 15 kişi gözaltına alındı.

İzmir Emniyet Müdürlüğü Terörle Mücadele Şubesi ekipleri, istihbarat çalışmaları sonucu, DHKP-C adına faaliyet gösterdiği ileri sürülen Devrimci Memur Hareketi'ne (Kamu Emekçiler Cephesi) yönelik operasyon düzenledi.

Operasyon sonucu, İzmir merkezde 7, Torbalı ilçesinde 2, Tire ilçesinde 1, Antalya'da 2 ve Aydın'da 3 olmak üzere toplam 15 kamu görevlisi, gözaltına
alındı.

BURSA:
Bursa'da da Emniyet Müdürlüğü'nün başlattığı DHKP-C operasyonu kapsamında devlet memuru oluduğu öne sürülen 16 kişi bu sabah eş zamanlı olarak evlerinde gözaltına alındı. 

Emniyet Müdürlüğü'ne getirilen zanlıların sorgulamalarına gün içerisinde başlanması bekleniyor. Yetkililer çağrılacak olan bazı kişilerin ifadelerine başvurulacağını hedeflerindeki ismin ise gözaltına alınan 16 kişi olduğunu açıkladı. 

MERSİN:
DHKP-C örgütüne yönelik operasyon kapsamında Mersin' de 3'ü memur olmak üzere 8 kişi evlerinde gözaltına alındı.