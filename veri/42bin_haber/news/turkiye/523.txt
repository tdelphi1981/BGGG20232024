Kediyi işkence yaparak öldürdüler!
İzmir Bornova'da yine bir kedi işkence yapılarak öldürüldü. Kedinin ağaca telle asılarak öldürülmesi havyanseverlerin tepkisine neden oldu. Kediye işkence, geçen yıl bir üniversite öğrencisinin hasta kediyi tekmeleyerek öldürdüğü ve olayın kameralara yansıdığı Bornova'da yaşandı.

Kazım Dirik mahallesinde kimliği belirsiz kişi ya da kişiler bir kediye telle çocuk parkındaki ağaca bağlayarak öldürdü. Sabah işe gitmek için evden çıkan mahalle sakinleri agaçta asılı kediyi görünce şoke oldu.

Türk Ceza Kanunu'nda sahipsiz hayvanlara yönelik işkence ve öldürmelerin 250 liralık cezasının caydırıcı olmadığına dikkat çeken hayvanseverler önlemlerin yetersiz olduğunu söyledi.