Cesetler kıyıya vuruyor
Dün Karadeniz'de yaşanan fırtınada gemi kurtarmaya giderken kayalara çarparak alabora olan kurtarma botunda kaybolanları cesetleri kıyıya vuruyor 
 Şile açıklarında Solna Denizcilik Şirketi'ne ait "Volgo-Balt 199" adlı St. Kitts Nevis bandıralı 2 bin 516 grostonluk 110 metre boyundaki geminin batması ve yardıma giden kıyı emniyetine ait kurtarma botunun alabora olmasının artından kayıp olan 11 kişiyi arama çalışmalarına gece saatlerinde ara verilmişti. 
 
 2 CESEDİN KİMLİĞİ BELLİ OLDU 
 
 Bu aranın ardından, çalışmalar sabah 06.30'da tekrar başladı. Kayalıklar arasında 2 kişinin cesedi bulundu. Cesetlerin kıyı emniyeti çalışanları Turgay Sarıboğa ile Cemil Özmen'e ait olduğu öğrenildi. 
 
 BOTUN PARÇALARI DA KIYIYA VURDU
 
 Kayıpların yakınları da kendi imkanlarıyla sahilde arama çalışmaları yaptı. El fenerleri ve basın mensuplarının kameralarının ışıklarıyla kayalıklarda kayıplarını arayan vatandaşlar, saat 05.00 sıralarında bota ait olduğu düşünülen parçalar buldu. Dalgaların sahile getirdiği nesneler arasında can yelekleri, ve teneke parçaları vardı. 
 
 .
  