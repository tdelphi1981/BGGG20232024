Kaçak sigarayı böyle sakladı
 
 Konya’da polis tarafından durdurulan otobüste yapılan aramada, bir yolcuya ait çuvalda yorgan ve yastık içerisine gizlenmiş bin 200 paket kaçak sigara ele geçirildi. Kaçak sigaralarla ilgili gözaltına alınan yolcu Mahmut C., 2 çocuğuna bakabilmek için bu yola başvurduğunu öne sürdü.
  
 Konya Emniyet Müdürlüğü Asayiş Şubesi ekipleri, saat 01.00 sıralarında Konya-Karaman karayolu üzerinde yol kontrolü yaptı. Polisler, bir yolcu otobüsünü durdurdu. Otobüste yapılan aramada bir çuvalda yorgan ve yastık içine gizlenmiş bin 200 paket kaçak sigara bulundu. Çuvalın sahibi 28 yaşındaki Mahmut C. gözaltına alındı. Şüphelinin polise verdiği ilk ifadesinde ise 2 çocuğuna bakabilmek için bu yola başvurduğunu söylediği belirtildi. Olayla ilgili soruşturma sürüyor. 
 DHA