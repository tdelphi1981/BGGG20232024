Nargile şişelerine de uyarı yazısı geliyor
Sigara paketlerinden sonra nargile şişelerinin üzerine de uyarı yazısı zorunluluğu getirildi. Tütün ve Alkol Piyasası Düzenleme Kurumu'nun yönetmelik değişikliği Resmi Gazete'de yayımlandı. Buna göre, tütün ürünlerinin zararlarından korumak amacıyla nargile şişelerinin üzerine de "Sigara/Tütün İçmek Öldürür" ile "Sigara/Tütün İçmek Size ve Çevrenizdekilere Ciddi Zararlar Verir'' uyarılarından biri yazılacak. 

Uyarı, nargile şişelerinin üzerine, yüzeyin yüzde 65'inden az olmayacak şekilde uygulanacak.