CHP yol haritası için kampa giriyor
CHP, mart ayında Antalya'da kampa girecek. CHP Genel Başkanı Kemal Kılıçdaroğlu, "Abdullah Öcalan'la sürdürülen yeni müzakere" ve "AK Parti'nin 'başkanlık sistemi' içerikli yeni anayasa hedefi" ile ilgili parti politikalarını netleştirmek amacıyla milletvekillerini Antalya'da üç günlük kampa sokma kararı aldı. 

Kamp 1-3 Mart tarihleri arasında düzenlenecek. "CHP Milletvekillerinin Bütünleşmesi" adı verilen kampta beş ana başlık altında oturumlar düzenlenecek. 

CHP milletvekilleri, "Abdullah Öcalan ile müzakare, yeni anayasa" tartışmalarının yanı sıra "Türkiye dış politikası, AK Parti'nin ekonomi politası ve CHP'de dil birliğinin sağlanması" başlıklarında düşüncelerini açıklayacak.