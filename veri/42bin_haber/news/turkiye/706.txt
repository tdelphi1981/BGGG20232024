İGDAŞ'tan lodos uyarısı!
İGDAŞ'dan yapılan yazılı açıklamada İstanbul genelinde lodos rüzgârının etkili olduğu hatırlatılarak bacalı doğalgaz cihazı kullananların dikkatli olmaları istendi 
 Açıklamada şöyle denildi: 
 "Meteoroloji Genel Müdürlüğü’nden alınan bilgiye göre İstanbul genelinde lodos etkili olmaktadır. Rüzgârın etkisi ile oluşabilecek baca gazı (karbonmonoksit) zehirlenmelerine karşı bacalı doğalgaz cihazı kullanıcılarının rüzgarlı havalarda bacalı cihazlarını kullanırken dikkatli olmaları gerekmektedir. 
 Bacaların sızdırmazlığı ve çekişi mutlaka kontrol ettirilmelidir. Ayrıca vatandaşlarımızın cihazın bulunduğu mekanda yatmamaları da önem arz etmektedir. Cihazların bulunduğu mekandaki hava alışverişini sağlayan menfezlerin de kesinlikle kapatılmaması gerekmektedir." 
 DHA