Dünyada eşi yok: Lazboard
 
 Kaçkarlar’da 7 yıl önce helikopterli kayak sporu Heliski’nin başlamasıyla profesyonel kayakçılara özenen İkizdere İlçesi Meşeköy Köyü sakinleri de dedelerinin karda kaydığı tahtaları yeniden gün ışığına çıkarıp, ’lazboard’ adını verdikleri tahtalarla kayağa başlamıştı. 
 7’den 70’e herkesin kayak yaptığı köyde Lazboard artık kış aylarının ulaşım aracı oldu. Köyden karayoluna uzanan yaklaşık 3 kilometrelik dik yolu tahtalarla kayarak inen köylüler, daha sonra da araçlarla ilçeye gidiyor. Yüksek kesimde yaşayanlar da, köyün alt kısmında yaşayan akrabalarına gidebilmek için de lazboarodları kullanıyor. 
 SAATTE 120 KİLOMETRE HIZA ULAŞIRIZ 
  
 Küçük yaşlardan bu yana tahtalarla kaydığını belirken Meşeköy Köyü sakinlerinden 69 yaşındaki Ömer Havuz, köyden tahtalarla yaklaşık 5 dakikada alt kesimde bulunan köprüye ulaştıklarını anlattı ve "Yaklaşık 100-120 kilometre sürat yaparız. Elimizdeki değnek frenimizdir" dedi. 
 Mustafa Havuz ise, "5 yaşımda kaymaya başladım, hala daha kayıyorum. Köyde ulaşım tahtalarla sağlanıyor. İlçeye inmek için aşağıdaki köprüye kadar tahtayla kayıyoruz" diye konuştu. 
 LAZBORADLI KAYAK ŞENLİĞİ 
  
 Bu arada, Verçenik Dağcılık ve Doğa Sporları Kulübü (VDDK) tarafından 2 bin rakımlı Meşeköy’de kayak etkinliği düzenlendi. Vatandaşların ilgi gösterdiği etkinliğe Meşeköy sakinleri de, lazboard olarak adlandırılan tahtalarla katıldı. Gösteriler sırasında kimi düştü, hızını alamayanlar ise yamaçtan uçtu. Lazboardla kayamayanlar ise poşetle kaydı, ortaya renkli görüntüler çıktı. 
 DHA