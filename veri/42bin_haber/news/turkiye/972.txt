Patriot'ları kuracak NATO askerleri İskenderun'da
Türkiye'nin NATO'dan talep ettiği patriot hava savunma sistemlerinin kurulumunu yapacak olan NATO askerlerinden oluşan heyetin bir kısmı, İskenderun ilçesine geldi. Adana'dan karayoluyla ilçeye gelen Alman ve Hollandalı askerlerden oluşan 44 kişilik NATO heyeti, ilçedeki otellere yerleştirildi. 

Heyetin, önümüzdeki günlerde İskenderun Limanı'na gemiyle gelmesi beklenen patriot bataryalarını kurulumu ile Adana ve Kahramanmaraş'a sevk işleminde görev alacağı öğrenildi.

Gelen heyetin içerisinde kadın askerlerin de bulunduğu gözlendi. Polis ekipleri NATO askerlerinin yerleştiği otel çevresinde güvenlik önlemi aldı. 

Heyetin, gün içerisinde İskenderun Limanı'nda inceleme yapabileceği belirtildi.