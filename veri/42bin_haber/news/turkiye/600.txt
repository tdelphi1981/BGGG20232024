Gazeteci Ümit Enginsoy vefat etti
Uzun yıllar NTV Washington Temsilciliği yapan Gazeteci Ümit Enginsoy Ankara Paris Caddesi'ndeki evinde arkadaşları tarafından ölü bulundu 
 Enginsoy’un evinin banyosunda düşerek kafasını çarpması sonucu vefat ettiği öğrenildi. 
 NTV’nin Washington muhabirliğini de yapan 50 yaşındaki Enginsoy, meslek hayatında Anadolu Ajansı, Defence News dergisi ve Milliyet Gazetesi’nde çalışmıştı. 
 Diplomasi ve savunma konularında uzman olan Enginsoy’un pek çok yabancı gazete ve dergide makaleleri de yayınlanmıştı. 
 2009’da Washington’dan dönen Ümit Enginsoy, Hürriyet Daily News’da köşe yazarlığı yapıyordu.