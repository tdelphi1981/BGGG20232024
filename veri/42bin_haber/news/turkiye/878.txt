Soruşturma uzayacak
 
 Fransa'nın başkenti Paris'te Sakine Cansız, Fidan Doğan ve Leyla Söylemez'in öldürülmesine ilişkin başlatılan soruşturmanın sonuçlanmasının uzun zaman alabileceği öğrenildi. Fransa İçişleri Bakanlığı'na yakın kaynaklardan edinilen bilgilere göre, soruşturma, Fransa haricinde Belçika, Hollanda ve Almanya da dahil edilerek genişletildi. 
  
 TETİKÇİ SAYISI HALA BİLİNMİYOR
  
 Uluslararası işbirliği gerektiren soruşturmada diğer ülke makamlarından istenen bilgilerin gelmesinin beklenenden uzun süreceği belirtildi. Bu arada Türkiye’deki bazı basın yayın organlarında yer alan haberlerde tetikçi sayısının 3 ya da 1 olduğu yönündeki iddiaların asılsız olduğu, bugüne kadar tetikçi sayısına ilişkin bir açıklama yapılmadığının altı çizildi.  
 PROFESYONEL EKİP İŞİ
  
 Cinayetin işleniş tarzı, cinayet mahallinde hazırlanan olay yeri raporlarının incelenmesi sonucunda cinayetin çok iyi planlanmış, profesyonel bir ekibin işi olduğu görüşünün ağırlık kazandığı öğrenildi. Bu tür cinayetlerden yaklaşık bir hafta, 10 gün önceden keşif ve takip işlemleri yapılması, hedef kişinin kimlerle, ne zaman, nerede görüştüğünün belirlenmesi gerektiğinin altı çizildi. Eylem sırasında da aynı ekibin olay yeri çevresinde olması gerektiğini ifade eden uzmanlar, tetikçi ve tetikçilerin cinayet işlerken mutlaka bina civarında veya sokak başlarında gözcüleri olur. Ayrıca, kaçış araç ile olacaksa önceden belirlenmiş kaçış güzergahında bekleyen bir araç ve şoför olmalı" yorumunda bulundular.