İşte AKP'nin dershane planı
Dershaneler kapanacak mı? Bu sorunun yanıtı için gözler Başbakan Erdoğan'ın kurmaylarıyla yaptığı toplantıdaydı. Ama ama beklenen olmadı. Nihai karar o toplantıdan çıkmadı. 
Başbakan Erdoğan, aralarında Milli Eğitim Bakanı Nabi Avcı, Ak Parti Genel Başkan Yardımcısı Mehmet Ali Şahin'in de olduğu bazı kurmaylarıyla başbakanlık resmi konutunda biraraya geldi. 
Üç saati aşkın süren toplantıda dershanelerle ilgili rapor ele alındı. CNN Türk'ün edindiği bilgilere göre Başbakan toplantıda kurmaylara tek tek görüşlerini sordu. 
Çalışmanın detaylandırılması daha farklı verilerin de değerlendirilmesi istendi. O çalışma tamamlandıktan sonra Erdoğan kurmaylarıyla yeniden biraraya gelecek. 
Mevcut raporda öğrencilerin yüzde 12'sinin dershaneye gittiği, 3 bin civarında dershaneden  700 kadarının özel okula dönüşebilecek düzeyde olduğu tespitleri yer alıyordu. 
Dershanelerin hemen kapanması yerine sağlanacak teşvikle kademeli olarak özel okula dönüştürülmesi öneriliyordu.