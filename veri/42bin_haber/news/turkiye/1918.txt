Baldıran otu öldürdü!
Amasya'da maydanoz sandıkları baldıran otunu yiyip zehirlenen 5 çocuktan 1'i hayatını kaybetti. 5 çocuk Amasya merkeze bağlı Albayrak köyünde oyun oynarken baldıran otu yedi. Ve bir süre sonra aniden rahatsızlandı.. 

Turhal Devlet Hastanesi'ne kaldırılan çocuklardan 3 yaşlarındaki Zeynep Şengül ve Emrecan Bakır durumları ağır olduğu için Samsun Ondokuz Mayıs Üniversitesi Tıp Fakültesi Hastanesi'ne sevk edildi. 
 
Emrecan, tüm müdahalelere rağmen kurtarılamadı. 

Çocuğun cenazesi yapılan otopsinin ardından köyünde defnedildi. 

5 yaşındaki Vural Şimşek ile 8 yaşlarındaki Savaş Şengül ve Sedef Bakır da tedavilerinin ardından taburcu edildi. 
 
Zeynep Şengül'ün tedavisi ise halen Samsun'da sürüyor.