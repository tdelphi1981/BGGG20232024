PKK'nın kış hazırlıklarına darbe
Genelkurmay Başkanlığı'ndan, 30 Ekim ile 7 Kasım arasında Hakkari ve Şırnak'ta, PKK'nın kış hazırlıklarını önlemeye yönelik düzenlenen operasyon ve hava saldırısıyla ilgili açıklama yapıldı. 8 PKK'lının öldürüldüğü operasyonlarda örgüte çok sayıda patlayıcı, bomba düzeneği, silah ve mühimmat ile gıda, barınma ve ilk yardım malzemesi de ele geçirildi. Genelkurmay Başkanlığı 30 Ekim-7 Kasım arasında Hakkari ve Şırnak kırsalında PKK'nın kışı geçirme hazırlıklarını önlemek amacıyla yapılan operasyonlar ile 4 Kasım'da Şırnak'ın güneyine yapılan hava saldırılarıyla ilgili sitesinden açıklama yaptı. Genelkurmay Başkanlığı, operasyonlarda 8 PKK'lının öldürüldüğünü açıkladı ve ele geçirilen silah ve diğer malzemelerin listesini yayınladı.

Özel kuvvetler katıldı

PKK'lıların Hakkari ve Şırnak kırsalında kışı geçirmek için hazırlıklara başladıkları yönünde duyumlar üzerine 30 Ekim-7 Kasım tarihleri arasında devam "eşgüdümlü ve zamanca kademelendirilmiş" operasyonlar gerçekleştirdiklerini açıklayan Genelkurmay Başkanlığı, harekatın yüksek sert kayalık ve derin vadilerden oluşan 50 kilometre genişliğinde ve 20 kilometre derinliğinde bir arazi sürdürüldüğünü açıkladı. Genelkurmay Başkanlığı, 8 gün süren operasyonların ortalama 2 bin 500 metre rakımda ve zor hava şartlarında gerçekleştirildiğine açıklamasında yer verdi. Operasyona, 3 komando tugayına bağlı 7 komanda taburu, 2 özel kuvvetler taburu, bir jandarma özel harekat taburu ile 2 polis özel harekat timi ve köy korucularının katıldığı açıklandı. 

Genel Kurmay Başkanlığı'nın açıklamasında yer verilen bilgiye göre; Hakkâri kırsalında Kavaklı- Çoban Dağı-Kavalköy arasında 3 PKK'lı öldürüldü ve bölgede PKK'lıların kış dönemi hazırlıklarına darbe vuruldu.

Genelkurmay Başkanlığı'nın açıklamasında ayrıca, 4 Kasım'da Şırnak'ın güneyinde keşif uçuşu yapan insanlı keşif uçağının bir grup PKK'lının yerini tespit etmesi üzerine, bölgeye insansız hava aracı sevk edildiği ve onun işaretleme yapmasıyla hava harekatı düzenlendiği açıklandı. Hava saldırısının gerçekleştirildiği bölgede daha sonra, 2 jandarma özel harekat bölüğünün yaptığı aramalarda, 5 PKK'lının öldürüldüğünün belirlendiği açıklanıdı. 

Bomba düzenekleri ve çok sayıda silah ele geçirildi

Genelkurmay Başkanlığı açıklamasında yer alan bilgilere göre operasyonlar sonucunda ele geçirilen silah ve mühimmatlar şöyle:

• 1 Adet 88 mm lik Havan,
• Elektronik EYP Patlama Düzeneği
• 1 Adet 60 mm lik Havan,
• Araç Alarmı Şeklinde Bomba Düzeneği
• 2 Adet RPG-7 Roketatar,
• 1 Adet Elektrikli Fünye
• 14 Adet Kaleşnikof P.Tf.,
• 13 Adet Rus Tipi Savunma El Bombası
• 82 Adet 82 mm lik Havan Mühimmatı,
• 12 Adet Dinamit Lokumu
• 80 Adet 60 mm lik Havan Tahrip Mühimmatı,
• 11 Kutu Kaleşnikof Mühimmatı(751) Toplam:8261
• 85 Adet Havan Tapası,
• 13 Kutu Bixi Mühimmatı(440) Toplam:5720
• 7 Kutu 14.5 lik Doçka Mühimmatı,
• 53 Kg Amonyum Nitrat Patlayıcı
• 2 Kutu 12.7 mm lik Doçka Mühimmatı,
• 14 Adet El Bombası Fünyesi
• 15-20 kg civarında C-4 Patlayıcı,
• 1 Adet Uçaksavar Silahı Namlusu
• 1 Adet M-16 Şarjörü,
• 1 Adet MP-5 Şarjörü
• 65 Adet M-16 Mühimmatı,
• 3 Adet Kaleşnikof Şarjörü
• 38 Adet Kaleşnikof Mühimmatı,
• 250 m İnfilaklı Fitil
• 62 Adet Kamuflajlı Şemsiye,
• 150 Adet M-16 Mühimmatı
• 14 Adet El Bombası,
• 250 Adet Çoklu Patlayıcı Madde Kapsülü
• 1 Adet Basma Düzeneği,
• Yarım Çuval Amonyum Nitrat
• 35-40 m Dikenli Tel
• 1 Adet Biksi Mk.Tf.,
• 3 Adet Kaleşnikof P.Tf.,
• 1 Adet Tabanca,
• 1 Adet Gece Görüş Dürbünü,
• 1 Adet El Telsizi,
• 14 Adet El Yapımı Patlayıcı düzeneği, örgütsel doküman ve yaşam malzemesi.

Operasyonlarda bunların dışında çok sayıda giyim kuşam, barınma ve yakıt malzemesi ile gıda ve ilaç-ilk yardım malzemeleri ele geçirildi. Ayrıca, PKK'lıların kullandığı 11 katıra da el konuldu.