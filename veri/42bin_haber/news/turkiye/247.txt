CHP'li başkan inşaattan düşerek öldü
Konya'da Cumhuriyet Halk Partisi (CHP) Cihanbeyli İlçe Başkanı Adnan Kart, inşaattan düşerek hayatını kaybetti. İddialara göre, ilçeye bağlı Bahçelievler Mahallesi'nde kendisine ait binanın devam eden inşaatını inceleyen Adnan Kart (57), bu sırada dengesini kaybederek ikinci kattan zemine düştü.

Ağır yaralanan Kart, kaldırıldığı Cihanbeyli Devlet Hastanesi'nde tüm müdahalelere rağmen kurtarılamadı.

Geçtiğimiz Mart ayında CHP Cihanbeyli İlçe Başkanı seçilen Kart, evli ve 2 çocuk babasıydı. Adnan Kart'ın CHP Konya Milletvekili Atilla Kart'ın da akrabası olduğu öğrenildi. 
 