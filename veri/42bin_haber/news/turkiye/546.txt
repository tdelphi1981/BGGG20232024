Marmara'da fırtına uyarısı
Meteoroloji Genel Müdürlüğü, rüzgarın Marmara'da Cumartesi günü öğle saatlerinden itibaren kuvvetini artırarak, doğu ve kuzeydoğu yönlerden 6-8 kuvvetinde (60-75 km/s) fırtına şeklinde eseceğinin tahmin edildiğini açıkladı.(DHA) -- Fırtınanın Pazar akşam saatlerinde etkisini kaybetmesi beklendiği belirtildi.

Fırtına nedeniyle meydana gelebilecek olumsuzluklara karşı başta denizciler ve balıkçılar olmak üzere, ilgililerin ve vatandaşların dikkatli ve tedbirli olmaları istendi.

İzmir'de etkili olan rüzgarın Kuzey Ege'de gece saatlerinden itibaren kuvvetini artırarak fırtınaya dönüşeceğinin tahmin edildiği bildirildi.

İzmir Valiliği'nden yapılan yazılı açıklamada, Meteoroloji Genel Müdürlüğü'nden alınan bilgiye göre, İzmir'de etkili olan rüzgarın Kuzey Ege'de gece saatlerinden itibaren kuvvetini artırarak, doğu ve kuzeydoğu yönlerden 7 kuvvetinde fırtınamsı rüzgar, öğle saatlerinden itibaren ise 8 kuvvetinde fırtına, Kuzey Ege açıklarında 9 kuvvetinde kuvvetli fırtınaya dönüşeceğinin tahmin edildiği belirtildi.

Fırtınanın pazar akşam saatlerinde etkisini kaybetmesinin beklendiğine değinilen açıklamada, kuvvetli rüzgarın neden olabileceği olumsuzluklara karşı ilgililerin dikkatli ve tedbirli olması gerektiği kaydedildi.