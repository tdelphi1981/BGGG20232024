AİHM'de gümüş madalya yine Türkiye'nin!
 
 AİHM verilerine göre şu anda mahkeme gündeminde 47 Avrupa ülkesinden gelen toplam 128 bin 100 dava başvurusu bulunuyor. 
 Bunlardan 28 bin 600'ünü Rusya'ya karşı açılmak istenen dava başvuruları oluşturuyor. Rusya'yı sırasıyla Türkiye (16 bin 900), İtalya (14 bin 200), Ukrayna (10 bin 450), Sırbistan (10 bin 50), Romanya (8 bin 700), Bulgaristan (3 bin 850), İngiltere (3 bin 300), Moldova (3 bin 250), Polonya (3 bin 100) ve diğer 37 Avrupa ülkesi (25 bin 700) izliyor. Rusya'dan gelen başvurular AİHM'nin toplam iş yükünün yüzde 22.3'ünü, Türkiye'den gelenler yüzde 13.2'sini, İtalya'dan gelenler ise yüzde 11.1'ini oluşturuyor. 
 EN FAZLA ŞİKAYET SIRBİSTAN'IN
  
 Gelen başvurusu sayısı ülke nüfusuna orantılı hesaplandığında farklı bir tablo ortaya çıkıyor ve hakkında en fazla şikayet bulunan ülkenin Sırbistan olduğu görülüyor. Sırbistan bu hesaplamada 10 bin kişiye 6.77 başvuru ile ilk sırada yer alıyor. 
 Bu ülkeyi sırasıyla Lihtenştayn (4.44), Hırvatistan (4.35), Romanya (3.18) ve Karadağ (2.91) izliyor. Türkiye 10 bin kişiye 1.22 başvuruyla 13'üncü sırade yer alıyor. AİHM'nin 2012 yılında açıkladığı toplam bin 93 (1093) kararın 123'ünü Türkiye'ye karşı açılmış davaların kararları oluşturdu. 
 Türkiye davalarında açıklanan kararlardan 117'sinde Avrupa İnsan Hakları Sözleşmesi'nin en az bir maddesinin ihlal edildiğine hükmedildi. 
 ntvmsnbc