İmralı'ya römorkör seferi...
İmralı'da çarptırıldığı ağırlaştırılmış ömür boyu hapis cezasını çeken PKK elebaşı Abdullah Öcalan'ın yakınlarının her türlü hava koşulunda ulaşımını sağlayacak olan, Kıyı Emniyeti Genel Müdürlüğü'nden tahsis edilen römorkör sefere başladı 
 İmralı ile ulaşımın her türlü hava koşulunda sağlanabilmesi için Ulaştırma Denizcilik ve Haberleşme Bakanlığı’na bağlı Kıyı Emniyeti Genel Müdürlüğü’nün, Adalet Bakanlığı’na tahsis ettiği römorkör 31 Ekim günü İstanbul’dan Mudanya’ya getirildi. 
 
 Daha önce İstanbul Boğazı’nda ve Marmara’da gemi kurtarmada kullanılan ve Haydarpaşa’da demirli olan römorkör, Mudanya irtibat iskelesinden İmralı’ya seferlere başladı. Üzerinde ’Kıyı Emniyeti’ yazılı römorkör, bu sabah iskeleden aldığı erzak ve malzemeleri İmralı’ya götürdü. 
 Gemport Limanı ile İmralı Adası arasında ulaşımı sağlayan Adalet Bakanlığı’na ait Tuzla gemisi, olumsuz hava koşullarında sefere çıkamaması ve sık sık arızalanması nedeniyle seferden çekildi.
 
 DHA