Acı yolu...
34 kişinin can verdiği Uludere olayının birinci yıldönümünde mezarları ziyarete gidenler tıpkı geçen yılki gibi bir görüntü oluşturdu. Bu kez omuzlarda taşınan tabutlar yoktu ama yüreklerde taşınan aynı acıydı... 
 POSTA İNTERNET
 
 Türk Silahlı Kuvvetleri'nin 28 Aralık 2011'de Hakkari'nin Uludere ilçesinin Irak sınırında düzenlediği hava operasyonunda ölen 34 kişinin cenazeleri, 10 bini aşkın kişinin katıldığı bir törenle 30 Aralık günü, Ortasu ve Gülyazı köyleri arasında hazırlanan mezarlıkta, ağıtlar ve gözyaşları arasında toprağa verilmişti. 
 
 Uludere olayının bugünkü anma törenlerinde de binlerce kişi, bu mezarlıkları ziyarete gitti. Yılan gibi kıvrılan bu yolda geçen yıl çekilen fotoğraflardaki  tabutlar bugün belki yoktu ama, o yolda yürüyenlerin taşıdığı acı aynıydı... 
 
 
 
  