20 yaşındaki genci bıçaklayıp, kaçtı
İzmir'in Bayraklı ilçesinde göğsünden ve sırtından bıçaklanan kişi, kaldırıldığı hastanede hayatını kaybetti. Bayraklı'da meydana gelen olayda henüz kimliği belirlenemeyen bir kişi, 20 yaşındaki Mustafa Kaya Karagün'ü, göğsünden ve sırtından bıçaklayarak kaçtı.

 Çevredekilerin haber vermesi üzerine Ege Üniversitesi Tıp Fakültesi Hastanesi'ne kaldırılan Karagün, müdahaleye rağmen yaşamını yitirdi. Olayla ilgili soruşturma başlatıldı.