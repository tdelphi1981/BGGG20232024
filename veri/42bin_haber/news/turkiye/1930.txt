Çığlıkara Ormanları'nda 14 madene izin verildi
Orman ve Su İşleri Bakanı Veysel Eroğlu, Antalya Elmalı'daki Çığlıkara ormanlarında, 14 mermer madeni izni verildiğini bildirdi. CHP Antalya Milletvekili Yıldıray Sapan'ın soru önergesine yazılı yanıt veren Eroğlu, Çığlıkara ormanlarında, Enerji ve Tabii Kaynaklar Bakanlığı Maden İşleri Genel Müdürlüğü'nce verilen ruhsata istinaden 14 adet mermer madeni izni verildiğini belirtti.

Eroğlu, taş ocağı açılması için ağaç kesilmediğini ifade ederek, mermer ocağı izinleri için 2012'de 953 adet ağaç kesildiğini kaydetti.