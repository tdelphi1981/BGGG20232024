Çermik'te silahlı saldırı: 2 ölü, 1 yaralı
Diyarbakır'ın Çermik ilçesinde bir otomobile düzenlenen silahlı saldırıda 2 kişi öldü, 1 kişi yaralandı. Gece saatlerinde, Haburman köyü yakınlarında park halinde bulunan 44 NE 750 plakalı otomobile, kimliği belirsiz kişi veya kişilerce uzun namlulu silahla ateş açıldı.

Olayda, otomobil bulunan Nevzat Karakaya (23) ve Deniz Avcı (23) hayatını kaybetti, Mehmet Yıldız yaralandı. Yaralı Yıldız, Diyarbakır Eğitim ve Araştırma Hastanesi'ne kaldırıldı.

Başlatılan soruşturma sürüyor.