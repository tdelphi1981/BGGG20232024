TÜSİAD'dan Birand mesajı
Türk Sanayicileri ve İşadamları Derneği (TÜSİAD) Kanal D Haber Grup Başkanı Mehmet Ali Birand'ın vefatıyla ilgili başsağlığı mesajı yayınladı. TÜSİAD'ın mesajında şöyle denildi:

"Türkiye'nin en önemli gazetecilerinden biri olan Mehmet Ali Birand'ın ölümünden büyük üzüntü duyduk. Mehmet Ali Birand entelektüel derinliği ile gazetecilikte özgür düşüncenin ve objektif haberciliğin simgesi oldu. Sağduyulu bir habercilik anlayışı benimseyen Birand, yalın anlatımı ve güler yüzüyle tüm ülkenin beğenisini ve saygısını kazandı. Birand çok sayıda genç gazeteciye mesleğin kapılarını açtı ve televizyon gazeteciliğinde çıtayı ulaşılması çok zor bir seviyeye taşıdı. Duayen gazeteci Mehmet Ali Birand'ın değerli ailesinin ve tüm basın dünyasının üzüntüsünü paylaşıyoruz. Hepimizin başı sağ olsun"