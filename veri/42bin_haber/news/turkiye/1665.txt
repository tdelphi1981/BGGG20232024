Liseli kızın ölümünde cinayet şüphesi
Sarıyer'de 2 binanın arasındaki boşlukta 17 yaşındaki D.I. göğsünden tabancayla vurulmuş halde bulundu. 
Olay, saat 21.00 sıralarında Ayazağa Mahallesi Şehit İlhan Yurt Sokak'ta meydana geldi. İddiaya göre, 17 yaşındaki lise öğrencisi D.I. iki apartmanın arasında bulunan boşlukta göğsünden tabancayla vurulmuş halde bulundu. Silah sesi üzerine dışarı çıkan ve yaralıyı fark eden sokak sakinleri, durumu 155 polis ile 112 sağlık ekiplerine bildirdi. Olay yerine gelen sağlık ekipleri ilk müdahalenin ardından D.I, Özel Maslak Acıbadem Hastanesi'ne kaldırdı. Hastaneye kaldırılan genç kız yapılan tüm müdahaleye rağmen yaşamını yitirdi. 
Olayla ilgili 3 kişi gözaltında 
Görgü tanıkları ifadesinde, D.I'nın vurulduğu anda yanında O.C. ile U.Y.'nin bulunduğunu iddia ettiler. Tanıkların iddialarına göre olayın ardından 2 kişinin mermi kovanını parka atarak kaçtığını söyledikleri öğrenildi. 
Polis, D.I.'nın sevgilisi oladuğu iddia edilen U.C. ile olaydan sonra kaçan U.C.'nin kardeşi O.C. ve arkadaşı U.Y.'yi gözaltına aldı. Olay yerinde incelemelerini sürdüren polis ekipleri, genç kızın intihar mı ettiği yoksa cinayete mi kurban gittiğini araştırıyor.