Ucuz atlatıldı
Fatih'te freni patlayan vinç, park halindeki otomobile çarparak durabildi. Kazada şans eseri ölen yada yaralanan olmadı. Olay, Hocapaşa Mahallesi Alemdar Caddesi ve Ebussuut Caddeleri kesişi, Gülhane Tranvay Durağı yakınında, saat 23.00 sıralarında meydana geldi. İddiaya göre Ali Kaya yönetimindeki 34 DP 6858 plakalı vinç, Alemdar Caddesinde ilerlerken freni patladıktan sonra  Ebussuut Caddesi girişinde bir otelin önünde park halinde bulunan 34 GK 6229 plakalı otomobile çarparak durabildi. 

Karşı kaldırımda bulunan MOBESE kamerasının bulunduğu direğe ve duvara da çarpan araç içindeki şoför Kaya kazayı yara almadan atlattı. Otomobil hurdaya dönerken, vinçde de maddi hasar meydana geldi. Kazayı gören otel çalışanı Samet Karlıdağ, polis ve itfaiye ekiplerine haber verdiklerini ifade ederek "Kaza sırasında önce bir ses duydum. Vinç önce duvara vurdu ve elektrik direklerini devirdikten sonra otel önünde park halindeki otomobile vurarak durabildi. Çok şükür can kaybı yaşanmadı" dedi. 

Kaza yerine gelen elektrik ekipleri zarar gören elektrik hatlarında çalışma yaparken, kaza yapan vinç ve otomobilde yoldan kaldırıldı.  