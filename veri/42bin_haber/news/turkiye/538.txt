Atatürk Havalimanı'na acil iniş
British Airways'in Londra-Dubai seferini yapan yolcu uçağı, motorundan yağ sızması sonucu Atatürk Havalimanı'na zorunlu iniş yaptı 
 Londra-Dubai seferini yapan uçak, motorundan yağ sızması sonucu Atatürk Havalimanı’na iniş yapmak zorunda kaldı.  British Airways'in Londra-Dubai seferini yapan Boeing 777-200 tipi yolcu uçağının motorundan yağ sızdı.  Uçağın kaptan pilotu Atatürk Havalimanı Hava Trafik Kontrol Kulesi ile irtibata geçerek durumu bildirdi.  Saat 03.10’da sorunsuz bir şekilde inişini gerçekleştiren yolcu uçağı bakım için hangara çekilirken, uçakta bulunan 228 yolcu otellere yerleştirildi.