Ecevit Şanlı'nın ailesinin ifadesi alındı
ABD'nin Ankara Büyükelçiliği'nın girişindeki patlamayı gerçekleştiren Ecevit Şanlı'nın yakınlarının ifadesi alındı. 
AA muhabirinin aldığı bilgiye göre, soruşturmayı yürüten TMK'nın 10. maddesiyle görevli Cumhuriyet Savcısı Mustafa Bilgili'nin talimatı doğrultusunda, polis, cenazeyi almak için Adli Tıp Kurumu'na gelen Şanlı'nın kardeşlerinin ve 
akrabalarının ifadesine başvurdu. 
Şanlı'nın akrabalarının birçoğunun yurt dışında yaşadığı belirtildi. Öte yandan, polisin, saldırıda kullanılan TNT ile saldırganın üzerinden çıktığı belirlenen el bombası ve tabanca üzerindeki incelemesi sürüyor. 
Polis, incelemeyi tamamladıktan sonra savcılığa bir rapor sunacak.