İstanbul'da bazı yollar trafiğe kapatılacak
İstanbul'da bugün ve yarın Kadıköy Meydan Otobüs Duraklarında yapılacak olan açık hava toplantıları nedeniyle bazı yollar trafiğe kapatılacak. 
İstanbul Emniyet Müdürlüğü tarafından yapılan yazılı açıklamaya göre Rıhtım Caddesi, Boğa Meydanından Rıhtım Caddesine kadar tüm yol, Söğütlüçeşme Caddesinden Rıhtıma inen ara sokaklar trafiğe kapatılacak.

Taşköprü Caddesi, Kışla Caddesi, Orgeneral Şahap Gürler Caddesi, Albay F. Sözdener Caddesi ise ihtiyaç duyulduğunda trafiğe kapatılacak.

Alternatif yollar

Yapılan açıklamada alternatif yollar ise şöyle:

"Tıbbiye Caddesinden gelen trafik akımı; Burhanfelek Caddesinden E-5 yönüne yönlendirilecek, Behiçbey Sokaktan İbrahimağa ışıklar istikametine yönlendirecek. Söğütlüçeşme Caddesinden gelen trafik akımı; Altıyol Boğa Meydanından Rıhtıma inmeleri engellenerek Kuşdili Caddesi Salı Pazarı istikametine yönlendirilecek. Modadan gelen trafik akımı ise Mühürdar Kavşaktan geri yönlendirilecek. Ayrıca Güzergah ve saatlerde değişiklik olması halinde bilgi verilecektir."