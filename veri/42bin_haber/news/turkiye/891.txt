İzmir'i sağanak vurdu!
İzmir'de dün akşam saatlerinde bastıran şiddetli sağanak yağış su baskınlarına neden oldu. Yağış nedeniyle sokak ve caddeler göle döndü. Bazı ev ve işyerlerinde maddi hasar oluştu. Kentte gece boyunca devam eden şiddetli yağış en çok Buca ilçesinde hayatı olumsuz etkiledi.

Trafikte araçlar ilerlemekte güçlük çekerken cadde ve sokaklar göle döndü, ev ve işyerlerini su bastı.
  
Şiddetli yağış nedeniyle zor anlar yaşayan vatandaşların yardımına belediye ekipleri koşarken bazı ev ve işyerlerinde maddi hasar oluştu.