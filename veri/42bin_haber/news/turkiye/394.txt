Anayasa Mahkemesi rüşvet kararını açıklayacak
Yargıda rüşvet davasını Yüce Divan sıfatıyla gören Anayasa Mahkemesi kararını açıklayacak. Davanın sanıklarından eski Yargıtay 6. Hukuk Dairesi Başkanı Hasan Erdoğan için, rüşvet almak suçundan 5 yıl 4 aydan 18 yıla kadar hapis cezası isteniyor. Yargıda rüşvet davasında karar yarın. Eski Yargıtay 6. Hukuk Dairesi Başkanı Hasan Erdoğan, İstanbul Dünya Ticaret Merkezi ile CNR Fuarcılık arasındaki bir davanın sonucunu Yargıtay aşamasında etkilemek için rüşvet almakla suçlanıyor. Davanın diğer 9 sanığı da rüşvet vermekle.

Erdoğan savunmasında davadaki delilleri hukuk dışı olarak nitelemiş ve tüm suçlamaları reddederek rüşvet almadığını savunmuştu.

Anayasa Mahkemesi eğer Hasan Erdoğan'ın rüşvet aldığına kanaat getirirse, 5 yıl 4 aydan 18 yıla kadar hapisle cezalandırabilecek.