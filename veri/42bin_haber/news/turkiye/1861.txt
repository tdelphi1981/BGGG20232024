Diyarbakır'da aranan kişi polise ateş açtı
Diyarbakır'da, "adam yaralama" suçundan aranan zanlı kendisini kovalayan polis ekiplerine ateş açtı. Olayda yaralanan olmadı. 
Şüpheli ve 2 arkadaşı gözaltına alındı.

Polis ekipleri hakkında yakalama kararı bulunan zanlının, 2 arkadaşıyla birlikte Sur ilçesindeki bir internet kafede bulunduğunu tespit etti. Belirlenen adrese operasyon düzenlendi. 
Şüpheli polis ekiplerine yanındaki ruhsatsız tabancayla ateş açtı. Bunun üzerine olay yerine çok sayıda polis ekibi sevk edildi. 
Kaçamayacağını anlayan zanlı, tabancayı internet kafenin buzdolabina saklayarak teslim oldu. Yanındaki 2 arkadaşı da gözaltına alındı.