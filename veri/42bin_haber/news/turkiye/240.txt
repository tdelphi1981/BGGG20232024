TSK Disiplin Kanunu tasarısı TBMM'ye gidiyor
Başbakan Yardımcısı ve Hükümet Sözcüsü Bülent Arınç, TSK Disiplin Kanunu tasarısının Bakanlar Kurulu'nda benimsendiğini ve TBMM'ye gönderilmesine karar verildiğini söyledi. Arınç, TSK'da uygulanacak disiplin hükümlerini yeniden düzenleyen; oda ve göz hapsi cezaları ile ''DİSKO'' diye tabir edilen disiplin koğuşları, disiplin ceza ve tutukevlerinin kaldırılmasını, bazı cezalara yargı yolu açılmasını öngören TSK Disiplin Kanunu tasarısının Bakanlar Kurulu'nda benimsendiğini ve TBMM'ye gönderilmesine karar verildiğini kaydetti.