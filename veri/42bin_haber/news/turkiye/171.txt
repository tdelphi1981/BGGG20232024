TEM'de TIR'lar birbirine girdi!
İstanbul TEM Otoyolu İstanbul istikameti Ümraniye Samandıra Mevkii'nde 4 TIR'ın birbirine girdiği bir kaza meydana geldi. Kaza sonrası TEM adeta felç oldu.(DHA) -- Kaza TEM Otoyolu İstanbul istikameti Ümraniye Samandıra Mevkii'nde meydana geldi. İddialara göre trafikte ilerleyen ve plakası alınamayan bir aracın ani bir şekilde durması sonucunda arkasından gelen 34 JG 2087 plakalı TIR, araca çarpmamak için durdu. 

TIR'ın arkasından gelen 3 TIR da duramayak birbirine girdi. 

Zincirleme oluşan kazada, kazaya karışan TIR'lardan birinin taşıdığı odunlar otoyola saçıldı. Saçılan odunlar yüzünden yoldan geçen bir araçta hasar oluştu. 

1 kişi yaralandı

4 TIR'ın birbirine girdiği kazada TIR şoförlerinden Yusuf Besler (37) yaralandı. 

İhbar üzerine olay yerine gelen sağlık ve itfaiye ekipleri tarafından TIR'ın içinden çıkarılan Besler, ambulansla Kartal Lütfü Kırdar Eğitim ve Araştırma Hastanesi'ne kaldırıldı. 

Ayağında kırık olduğu tespit edilen yaralı şoförün durumunun iyi olduğu öğrenildi. 

Kaza nedeniyle kapanan TEM Otoyolu'nda uzun araç kuyrukları oluştu. 

Yaklaşık 1 saatlik çalışmanın ardından kaza yapan TIR'lar olay yerinden kaldırılırken, trafik normele döndü.