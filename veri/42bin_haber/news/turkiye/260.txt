Taraftara alkol testi
Adana Emniyet Müdürü Ahmet Zeki Gürkan, taraftarların maça alkollü girip taşkınlık çıkarmaması stada girişlerde alkolmetre ile alkol testi dönemi başlattı. 
Isparta Emniyet Müdürlüğü yaparken İçişleri Bakanlığı kararnamesiyle Adana Emniyet Müdürlüğü'ne atandıktan sonra 5 Ocak Stadında oynanan maçlarda sık sık kavgaların çıkması üzerine Ahmet Zeki Gürkan, kavgaların önüne geçmek için mücadele başlattı. Taraftar terörünü engellemek için bir dizi önlemler aldıklarını belirten Gürkan, önce alkollü taraftarların maça girmesini engellediklerini söyledi. Gürkan gişelere trafik polisleri yerleştirerek alkollü olduğundan şüphelenilen taraftarlar alkol muayenesinden geçirilmeye başlandı. 
Trafik polisleri alkolmetre ile stada giren taraftarlara alkol testi yaptı. Bazı taraftarlar hiç itiraz etmeden alkolmetreyi üflerken bazı taraftarlar da alkollü olduğu için alkolmetreyi üfelemek istemedi. Dün oynanan ve Adanaspor'un 2-1 galip geldiği Adanaspor - Torku Konyaspor maçı öncesinde de alkol testi yapıldı. 
Çok sarhoş olduğu görülen bir taraftar alkolmetreye üflemek istemeyerek, "Ben alkollüyüm ağabey ama maça girmek istiyorum" diyerek polise seslendi. Polis alkollü olduğu için taraftarı maça alamayacağını söyleyince taraftar yere yatarak "Ben maça giremezsem buradan kalkmam" dedi ancak polis taraftarı stadın etrafından uzaklaştırdı. Polis daha sonra alkol testine devam etti. Bazı taraftarlar testen geçerken bazı taraftarlar alkollü olduğu için maça alınmadı. Bir taraftar alkollü olduğu için alkolmetreye bir türlü yeterince üfleyemedi. Polisi uğraştıran şahıs daha sonra alkollü olduğu için maça alınmadı. Polisin maça girişlerde alkol testi yapmasına bazı taraftarlar karşı çıksa da bazı taraftalar "sporcu adam alkol almaz" diyerek destek verdi. 
Adana Emniyet Müdürü Ahmet Zeki Gürkan ise Adanalı'nın daha nezih ve kaliteli bir ortamda maç izlemesi için maç öncesi gişelerde alkol testi uygulamasına geçtiklerini alkollü taraftarı maça almadıklarını belirterek, "Bu zamana kadar her maç 20-25 kişi alkollü olduğu için maça alınmıyor. Bu test taraftarlar alkol almadan maça gelmeyi öğrenene kadar devam edecek. Sporda şiddetin önüne geçmek için sadece alkol testi uygulamıyoruz. Maça girişlerde sıka güvenlik önlemleri uygulayarak kesici, yanıcı, delici aletleri maça almıyoruz" dedi.