Köprüden uçan TIR alev alev yandı
Şanlıurfa'nın Siverek ilçesinde seyir halindeyken lastiği patlayan TIR 4 metre yüksekliğindeki köprüden düşüp alev alev alev yandı. TIR'ın şoförü, kazadan yara almadan kurtuldu.

Diyarbakır'dan Şanlıurfa istikametine giden Ayhan Sertel idaresindeki tuğla yüklü TIR, Karacadağ yol ayrımında sol ön lastiğinin patlaması sonucu yoldan çıktı. 4 metre yüksekliğindeki köprüden uçan TIR, çarpmanın etkisiyle alev aldı. 

Kısa sürede büyüyen ve aracın tamamını kaplayan yangın ise itfaiye ekiplerince kısa sürede söndürüldü. Ancak araç kullanılamaz hale geldi.

Camı kırarak araçtan çıkan sürücü Sertel ise, kazayı küçük sıyrıklarla atlattı.