SGK açıkladı!
 
 SGK'nın yayımladığı 2011 yılına ait istatistiklere göre, 2011 yılında 69 bin 227 iş kazası yaşandı, 697 meslek hastalığı tespit edildi.İşçi çalıştıranlar dikka! İş kazalarının bin 700'ü, meslek hastalıklarının ise 10'u ölümle sonuçlandı. 2010 yılı sonuçlarıyla karşılaştırıldığında, 2011 yılında meydana gelen iş kazalarında yüzde 10, meslek hastalığı sayısında ise yüzde 31 artış yaşandı. 
 2011 yılında iş kollarına göre iş kazası istatistikleri şöyle: ''En fazla iş kazası, 9 bin 217 (yüzde 13,3) ile kömür ve linyit çıkartılması faaliyetinde yaşandığı görüldü. Bunu 7 bin 268 (yüzde 10,5) kaza ile makine ve teçhizatı hariç fabrikasyon metal ürünleri imalatı, 5 bin 272 (yüzde 7,6) kaza ile ana metal sanayi izledi. 
 Tehlikeli iş yapan daha az prim ödeyecek! Meydana gelen iş kazalarının sayısı ile sektörde istihdam edilenlerin sayısının bir arada değerlendirildiği standardize iş kazası oranına göre de en sık kaza, kömür ve linyit çıkartılması faaliyetinde meydana geldi.'' En fazla iş kazası 9 bin 303 ile İstanbul'da yaşanırken, bu ili 7 bin 852 İzmir, 5 bin 629 Manisa, 5 bin 450 Bursa, 4 bin 738 ile Kocaeli takip etti. Eleman çalıştıranlar dikkat! 2011'de 78 ilde ölümlü iş kazası meydana gelirken, Ardahan, Kars ve Kilis'te ölümlü iş kazası yaşanmadı. 
 EN ÇOK MESLEK HASTALIKLARI!
  
 En çok meslek hastalığı Kütahya'da (278) tespit edildi. Kütahya'yı 159 hastalık ile Zonguldak, 154 ile Ankara ve 47 ile İstanbul izledi. İş kazalarının yüzde 80'i, birden fazla cismin sıkıştırması, ezmesi, batması ve kesmesi, düşen cisimlerin çarpıp devirmesi, kişilerin düşmesi ve makinele nedeniyle gerçekleşti. Bu kazalar sonucunda oluşan yaranın vücuttaki yerine göre yapılan sınıflandırmaya göre, parmaklar 15 bin 133 yaralanma ile ilk sırada bulundu. Bunu 14 bin 346 ile eller takip etti. 
 Kazaların yüzde 53'ü omuz, kol bilek gibi vücudun üst bölümlerinde yaralanmalara neden oldu. 2011 yılında meydana gelen iş kazaları sonucunda, 36 bin 885 işçi vücudunun üst bölgesinden, 16 bin 984 işçi vücudunun alt bölgesinden, 5 bin 843 işçi kafasından, 2 bin 909 işçi sırtından, bin 810 işçi gövdesinden ve iç organlarından, 435 işçi boyun bölgesinden yaralanırken, bin 272 kişi de bütün vücudundan yaralandı. 
 Yaralanmalar sonucunda 10 bin 27 işçide kırık, 7 bin 279 işçide çıkık, burkulma ve incinme, 26 bin 154 işçide yüzeysel yaralanma ve açık yara, 18 bin 51 işçide ezik ve çürük, bin 964 işçide ise yanık oluştu. 2011'de iş kazası sıklık hızı aynı kalırken, ağırlık hızı arttı. 
 "EN ÇOK 25-29 YAŞINDA" 
  
 2011'de iş kazaları ve meslek hastalıkları sonucu gerçekleşen geçici iş göremezlik süresi, bir önceki yılın verilerine göre yaklaşık yüzde 17 oranında artarak, 1 milyon 772 bin 900 gün olarak belirlendi. Bu günlerin yaklaşık 59 bini hastanede yatarak tedavi şeklinde geçirildi. 
 En çok 25-29 yaş arasındaki işçiler iş kazası yaşadı. En fazla iş kazası, 1-3 arası işçi çalıştırılan iş yerlerinde meydana gelirken, kazası geçiren işçilerin çoğunun kıdeminin 3 ay ila 1 yıl arasında olduğu tespit edildi. İş kazası ve meslek hastalığı nedeniyle ölen işçilerin çoğunluğunu, 25-49 yaş arasındakiler oluşturdu. Patronlar bunları unutmayın! Kazalar, ağırlıklı olarak mesainin 3. saatinde meydana geldi. 
 EN ÇOK ÖLÜM 
  
 Yaşanan iş kazaları sonucu geçici iş göremezlik süreleri, kişi başı ortalama 24 gün olarak hesaplandı. 2011 yılında iş kazalarında en yüksek ölüm 304 ile bina inşaatı faaliyet grubunda meydana geldi. Bunu 194 ile kara taşıma ve boru hattı taşımacılığı, 148 ile özel inşaat faaliyetleri izledi. SGK'nın verilerine göre, 2011 yılında iş kazası ve meslek hastalığı nedeniyle hayatını kaybedenlerin hak sahibi olan 6 bin 182 kişiye gelir bağlandı. 
 AA