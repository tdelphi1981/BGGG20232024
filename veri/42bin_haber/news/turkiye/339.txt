Avukat adliyede intihar etti
Ankara Adliyesi'nin 5. katından atlayan avukat hayatını kaybetti. Ankara Barosu'na kayıtlı Avukat Murat Karık (29), 5. katta icra mahkemelerinin bulunduğu koridorun camından atladı. Adliyenin yan bahçesine düşen Karık, olay yerinde yaşamını yitirdi.

Polisin, güvenlik şeridi çekerek yaptığı incelemenin ardından Karık'ın cesedi, Altındağ Belediyesi'ne ait cenaze aracıyla Adli Tıp Kurumu morguna götürüldü.