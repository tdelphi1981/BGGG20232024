Erdoğan Meşal ile telefonda görüştü
Başbakan Erdoğan, Hamas'ın siyasi büro şefi Halid Meşal ile telefon görüşmesi yaptı. Meşal, Başbakan Recep Tayyip Erdoğan'ı telefonla arayarak, Gazze'ye yaptığı ziyaret, Filistin Devlet Başkanı Mahmut Abbas ile yaptığı görüşme ve Filistin'de taraflar arasındaki uzlaşı çalışmaları hakkında bilgi verdi.

Görüşmede, Meşal'in, Türkiye'nin Gazze ile İsrail arasında ateşkesin sağlanması konusunda gösterdiği çabalardan dolayı teşekkür ettiği ve Başbakan Erdoğan'ı Gazze'ye beklediklerini söylediği öğrenildi.

Başbakan Erdoğan'ın da Türkiye'nin, Filistinliler arasındaki uzlaşının bir an önce sağlanması hususuna büyük önem verdiğini vurguladığı kaydedildi.