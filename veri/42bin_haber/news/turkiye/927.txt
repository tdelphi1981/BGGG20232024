Çok acı kaybımız...
 
 Türk basınının tartışmasız en büyük yıldızı, POSTA Gazetesi Başyazarı ve Kanal D Haber Grup Başkanı Mehmet Ali Birand, İstanbul Amerikan Hastanesi’nde dün saat 18.29’da 71 yaşında öldü. 
 
 >> AÇIKLAMA OĞLUNDAN GELDİ 
 
 50 yıllık gazeteci Birand ’32. Gün’ ile ekranların siyah-beyaz olduğu dönemde çok ‘renkli’ bir program yaparak çığır açtı. 8 yıldır zirvede tuttuğu Kanal D Ana Haber ile TV haberciliğine içerik ve sunuş tekniği olarak büyük yenilikler getirdi. 
 
 POSTA’daki köşe yazıları her zaman gündem yaratan, cesur, sağduyulu ve barış dolu yazılardı… 1.5 yıldır hastaydı. Ama bir kere bile yazısını yazmadığı, ekrana çıkmadığı olmadı. 
 
 Ciddi bir pankreas ameliyatı geçirdi. Yazısını yazıp masaya öyle yattı. Her hafta, kemoterapide elinde kalem köşe yazısı yetiştirdi. O son stend ameliyatına girmeden önce telefon etti, “Yazıyı yolladım, ben hastaneye gidiyorum. Bugün ameliyat, yarın yeni yazı” diye şakasını da yaptı. İşte o yazı son yazısı oldu…
 
 
 .
 
 .
 
 .
 
 .
 
 
 .
 
 
 .
 
 
 .
 
 
 .
 
 
 .
 
 
  