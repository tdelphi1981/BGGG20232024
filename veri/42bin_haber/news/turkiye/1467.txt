7 kamyon çöp çıkarttılar
 
 Bolu Belediyesi, Karaçayır Mahallesi Gülez Sokak’ta kullanılmayan iki katlı ahşap ev için yıkım kararı çıkardı. Bolu Belediyesi Zabıta Müdürlüğıü ekipleri, bugün eve giderek yıkım öncesi kontrol yaptı. 
 Zabıta memurları ahşap evin alt katının tamamen çöple dolu olduğunu görünce şaşkına döndü. Çevre Koruma ve Kontrol Müdürlüğü ekiplerinden yardım istenirken, gelen kamyonlarla çöpler boşaltıldı. Evin yanındaki tek katlı barakayı da açan zabıta memurları, buzdolabı, bilgisayar ekranı, sandalye, çamaşır makinesi, koltuk, soba ve hurda yığınlarını dışarıya çıkarttı. 7 kamyon çöp ve hurda evden çıkartıldıktan sonra polis yıkım için sokağın giriş ve çıkışını kapattı. İtfaiyeciler toz kalkmaması için su sıkarken, iş makineleri yıkıma başladı. 
 Zabıta ekipleri, çöp ve hurda eşyaların kimler tarafından kullanılmayan eve depolandığı konusunda araştırma başlattı. DHA