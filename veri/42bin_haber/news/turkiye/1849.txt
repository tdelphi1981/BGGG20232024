Eşi tarafından yanlışlıkla vurulan kadın öldü
İzmir Bornova'da eşinin tabancasının yanlışlıkla ateş alması sonucu başından yaralanan kadın hayatını kaybetti. 
Olay, dün (Cumartesi) saat 13.00 sıralarında, Çamdibi 5351 Sokak 61 numarada meydana geldi.

Emekli olan 74 yaşındaki Celal Özel, yeni aldığı ruhsatsız silahını kontrol etmek için evinin terasına çıktı. Celal Özel, iddiaya göre silahı kontrol ederken tetiğe dokununca patladı.

Tabancadan çıkan mermi, terasta tavuk temizleyen eşi Didare Özel'in (64) başına isabet etti.

Silah sesini duyan vatandaşlar durumu, yetkililere bildirdi.

İhbar üzerine gelen sağlık ekipleri tarafından kaldırıldığı Özel'i Ege Üniversitesi Hastanesi'ne kaldırılan Didare Özel, bir gün sonra akşam saatlerinde yaşamını yitirdi.

Suç aleti tabanca ile polis merkezine giderek teslim olan ve ilk ifadesinde eşini, bir arkadaşından aldığı silahı kontrol ederken yanlışlıkla vurduğunu söyleyen Celal Özel, bugün sabah saatlerinde adliyeye sevk edildi.

Özel, çıkarıldığı mahkemece tutuklandı.