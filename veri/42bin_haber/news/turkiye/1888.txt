Org. Necdet Özel "Balyoz"da tanıklık edecek
Genelkurmay Başkanı Orgeneral Necdet Özel, çağrılması halinde Balyoz davasında tanıklık edecek.(CNN TÜRK) -- Balyoz Davası'nda Genelkurmay Başkanı Orgeneral Necdet Özel, tanık olarak dinlenebilir mi?

Vatan Gazetesi'nde yer alan habere göre, sanıklardan emekli Korgeneral Doğan Temel, "darbe için Orgeneral Özel'i ikna etme suçuyla" yargılandığını söyledi ve Genelkurmay Başkanı'nı tanıklık etmeye davet etti.

Temel, avukatına gönderdiği dilekçede, "Orgeneral Necdet Özel'e böyle bir olayın konuşması, ikna gayreti ve hatta en küçük bir imhanın dahi yapılıp yapılmadığı"nın sorulmasını istedi.

Genelkurmay Başkanlığı Hukuk Müşavirliği, dilekçeyi değerlendirdi ve adli makamların çağırması halinde Orgeneral Özel'in tanık sıfatıyla ifade vermesinin uygun olacağını Doğan Temel'in avukatına iletti.