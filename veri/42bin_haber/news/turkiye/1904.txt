Adana'da silahlı kavga: 5 yaralı
Adana'da iki grup arasında çıkan sözlü tartışma daha sonra silahlı kavga dönüştü. Olayda 5 kişi yaralandı. Alınan bilgiye göre, merkez Seyhan ilçesi Hurmalı Mahallesi 34048 Sokak'ta iki grup arasında henüz belirlenemeyen nedenle tartışma çıktı. 

Tartışmanın kavgaya dönüşmesi üzerine H.B ve A.K yanlarında bulunan pompalı tüfekle tartıştıkları kişilere ateş ederek kaçtı.

Kavgada isimleri henüz belirlenemeyen 5 kişi çeşitli yerlerinden yaralandı. 

Yaralılar Çukurova Üniversitesi Balcalı Hastanesi ve TOKİ Numune Hastanesi'ne kaldırıldı.