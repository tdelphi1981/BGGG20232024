Bakan Yıldırım'ın konvoyunda kaza
Ulaştırma, Denizcilik ve Haberleşme Bakanı Binali Yıldırım'ın Sinop'taki konvoyunda meydana gelen trafik kazasında, bir otomobilin bariyerlere çarpması sonucu 1 kişi yaralandı. Bir takım incelemelerde bulunmak üzere Sinop'a gelen Bakan Binali Yıldırım'ın konvoyundaki Samsun Karayolları 7. Bölge Müdürlüğü'ne ait 34 GT 9481 plakalı sürücüsü henüz belirlenemeyen araç, Sinop-Gerze karayolu Lala mevkisinde bariyerlere çarptı.

Kazada, araçta bulunan Karayolları 78. Şube Şefi Kemal Söylemez yaralandı. Hafif yaralanan Söylemez, Sinop Devlet Hastanesi'ne kaldırıldı.