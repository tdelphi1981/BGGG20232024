"Öcalan Ergenekon'da gizli tanık"
CHP Genel Başkan Yardımcısı Bülent Tezcan çarpıcı bir iddia ortaya attı. Tezcan, Ergenekon davasının 44 gizli tanığından birinin de Abdullah Öcalan olduğunu öne sürdü. Yazılı açıklama yapan Tezcan, Şemdin Sakık'ın bir süre önce Ergenekon davasının gizli tanıklarından biri olarak açıklandığını hatırlattı.

"Davanın ciddiyeti kalmamıştır. Terör örgütü lideri Abdullah Öcalan'la yapılan görüşmeler ve Öcalan'ın 'sayın' mertebesine yükseltilmesi son günlerde sıradan bir olay haline gelmiştir" dedi. 

Öcalan'ın geçmişteki açıklamalarını anımsatan CHP Genel Başkan Yardımcısı, Öcalanın Ergenekon davalarını daha 2007'de gördüğünü öne sürdü.

"Görünen o ki , bugüne kadar ulusalcıları tasfiye amaçlı bir tertip ve kurgu olduğu ısrarla vurgulanan Ergenekon davasının gizli tanıklarından biri de Abdullah Öcalan'dır" dedi.