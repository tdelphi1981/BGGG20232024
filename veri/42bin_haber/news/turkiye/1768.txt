KESK operasyonunda 55 tutuklama
DHKP-C'ye yönelik operasyon kapsamında İstanbul'da 31, Ankara'da 9, Malatya'da 6, Bursa'da 9 KESK üyesi tutuklandı. 
Terörle Mücadele Şube Müdürlüğü ekipleri geçtiğimiz salı günü KESK üyelerine yönelik olarak İstanbul'da 21 ilçede 41 adrese baskın düzenlemişti. 
İstanbul'da 31 kişi tutuklandı 
Operasyonda 50'si kamu çalışanı 54 kişi gözaltına alınmıştı. 1 KESK üyesi emniyetten serbest bırakılırken işlemleri biten 53 KESK üyesinden 29'u dün sabah Çağlayan'daki İstanbul Adalet Sarayı'na sevk edildi. Savcılığa sevk edilen 29 KESK üyesinden 4'ü serbest bırakılırken, 25 KESK üyesi savcılığa verdiği ifadenin ardından tutuklanması istemiyle mahkemeye sevk edildi. Nöbetçi hakim karşısına çıkan 25 KESK üyesi doktor, öğretmen ve memurdan 19'u tutuklandı. Serbest bırakılan 6 KESK üyesinden 3'ü için ise yurt dışı çıkış yasağı konuldu. Erdem Sevim, Özden Doruköz Bilgiç ve Şükran Duman'ın adli kontrol tedbiriyle olmak üzere altı kişi de serbest bırakıldı. Serbest kalan diğer üç kişi, Aydın Maho, Cengiz Sağlam ve Eyüp Kara. 
Annesi serbest, babası tutuklu

Üç aylık bebeği ile birlikte gözaltına alınan sendika üyesi Ebru Ebrulan Emniyet'ten serbest bırakılırken, babası Ejder Erbulan'ın da aralarında bulunduğu diğer tutuklular şunlar: İbrahim Sönmez, Nazmiye Kaya, Özlem Kütük, Ayşe Tuncer, Berivan Doğan, oğlu Ulaş Doğan da bir ay önce tutuklanan Dursun Doğan, Mehmet Püremiş, Mehmet Sarı, Nazife Onay, Nursel Tanrıverdi, Ömer Açık, Sevim Kayhan, Sinan Eşiyok, Songül Coşkun, Ulaş Erduran, Veli Zengin, Yalçın Düzgün ve Yüksel Almaz. 
İstanbul'da 12 kişi daha tutuklandı
 
Öte yandan emniyette işlemleri tamamlanan KESK üyelerinden 24'ü daha bu sabah adliyeye sevk edildi. Sağlık kontrolünden geçirilen KESK üyesi doktor, öğretmen ve memurların, savcılık sorgusu ardından 21’i mahkemeye sevk edildi. 3 şüpheli ise savcılık sorgusunun ardından serbest bıkarıldı. Nöbetçi mahkemeye sevk edilen 21 kişiden 12'si ise sabaha karşı tutuklandı, 9 kişi ise serbest bırakıldı. 
Ankara'da 9 kişi tutuklandı 
Ankara Emniyet Müdürlüğü'nde gözaltında bulunan 30 KESK üyesi adliyeye sevk edildi. Zanlılar, Emniyet'teki işlemlerinin bitmesinin ardından, Terörle Mücadele Şube Müdürlüğü polisleri nezaretinde, 3 minibüsle Ankara Adliyesi'ne getirildi. Bazı zanlılar, adliyeye girerken slogan attı. Adliyeye getirilen zanlılar arasında KESK Eğitim ve Örgütlenme Sekreteri Akman Şimşek de bulunuyor. Savcılıkça sorgulanan 30 kişinin tamamı tutuklama talebiyle mahkemeye sevk edildi. Tutuklama talebiyle mahkemeye sevk edilen 30 KESK üyesinden 11'inin sorgusu sabaha karşı tamamlandı, 5'i tutuklandı.  
KESK Örgütlenme Sekreteri de tutuklandı
 
Cumhuriyet Savcısı Durak Çetin'in, tutuklanma talebiyle mahkemeye sevk ettiği 30 zanlıdan 11'inin sorgusu tamamlandı. TMK'nın 10. maddesiyle görevli nöbetçi hakim Abdullah Bahçeci tarafından sorgulanan 11 zanlıdan 5'i tutuklanırken 6'sı serbest bırakıldı. Serbest bırakılan 6 kişiden 4'ü için adli kontrol şartı uygulanması kararı verildi. Tutuklanması talep edilen kalan 19 zanlının Nöbetçi Hakimlik sorgusu ise sabah saatlerinde sona erdi. TMK'nın 10. maddesiyle görevli nöbetçi hakim Abdullah Bahçeci, KESK Eğitim ve Örgütlenme Sekreteri Şimşek'in de aralarında bulunduğu 4 kişinin daha tutuklanmasına karar verdi.  15 zanlı ise adli kontrol şartıyla serbest bırakıldı. 

Malatya, Sivas ve Tunceli'de 6 öğretmen tutuklandı 
Malatya, Sivas ve Tunceli'de ise, gözaltına alınan 13 kişiden 3'ü savcılık sorgularının ardından serbest bırakıldı. 10 kişi de tutuklama talebiyle nöbetçi mahkemeye çıkarıldı. Mahkeme, 4 şüphelinin serbest kalmasına, 6 kişinin ise tutuklanmasına karar verdi. KESK üyesi 6 öğretmen, tutuklanarak Malatya E Tipi Kapalı Cezaevine gönderildi. KESK üyesi ve Eğitim-Sen eski başkanı Erdoğan Canpolat, Erhan Sezer, Ejder Sütçü, Özkan Karataş, Ebru Çetin ile Tunceli'de gözaltına alınan İlyas Geçken tutuklandı. 
Bursa'da da 9 tutuklama

Bursa, Çanakkele, Balıkesir ve Kütahya'da 13 KESK'liden 9'u tutuklanarak cezaevine gönderildi.

Operasyonlarda Çanakkale ve Balıkesir'de 3'er, Bursa'da 6, Kütahya'da da 1 kişi gözaltına alındı. Emniyetteki ifadeleri tamamlanan şüpheliler Terörle Mücadele Kanunu'nun 10'uncu maddesi kapsamında Bursa'da bulunan görevli savcıya sevk edildi. Dünden bu yana devam eden sorguların ardından sanıkların ifadeleri tamamlandı. Çoğu öğretmen olan şüpheliler yöneltilen suçlamaları kabul etmedi. Tutuklanma talebiyle mahkemeye sevk edilen şüphelilerden Mustafa T., Özgür Y., Derviş L., İsmail D., Emin Ali M., Gökhan T., Mehmet Cafer K., Erdoğan K. ve Ferhat D., "örgüt üyesi olmak" suçlamasıyla tutuklandı. 

Savcı tarafından tutuklanmaları talep edilen Yalçın Ö., Makbule S., Soner K. ve Erdal Y.'nin ise tutuksuz yargılanmak üzere serbest bırakıldı. 
Antalya'da 1 hemşire, 3 öğretmen serbest Antalya'da gözaltına alınan 4 zanlı, tutuksuz yargılanmak üzere serbest bırakıldı. Antalya Emniyet Müdürlüğü Terörle Mücadele Şube Müdürlüğü'nce düzenlenen operasyonlar kapsamında gözaltına alınan hemşire U.U. ve öğretmenler H.E, Z.Ç. ve S.İ. adliyeye sevk edilmişti. Zanlılar, çıkarıldıkları mahkemece tutuksuz yargılanmak üzere serbest bırakıldı. Emniyet Genel Müdürlüğü Terörle Mücadele Daire Başkanlığı'nın koordinasyonunda 3 gün önce terör örgütü DHKP/C'ye yönelik 28 ilde başlatılan operasyonlar kapsamında Antalya'da 7 kişi gözaltına alınmıştı. Zanlılardan 2'si 
'e, 1'i ise Ankara'ya gönderilmişti.
 
Sendikalılara sendika yönetimine girmeye çalışma suçlaması! 
Operasyonlar kapsamında Antalya'da 7 kişi gözaltına alınmıştı. Zanlılardan 2'si İzmir'e, 1'i ise Ankara'ya gönderilmişti.İzmir'de gözaltına alınan 2'si vergi memuru, 13'ü öğretmen 15 kişi de işlemlerinin ardından sabah saatlerinde adliyeye sevkedildi. Terörle Mücadele Şubesi yetkilileri, gözaltındaki memur ve öğretmenlerin susma hakkını kullanması ve yiyip içmemesi nedeniyle basına, zanlıların "örgüt talimatıyla" hareket ettiği bilgisini verdi. Emniyet yetkilileri ayrıca "Devrimci Memur Hareketi"nin İzmi sorumlusu olduğunu ileri sürdükleri öğretmen H.A.'nın, DHKP-C'nin ABD'nin Ankara Büyükelçiliği'ne gerçekleştirdiği saldırı hakkında olumlu yorumlar yaptığı bilgisini basın mensuplarına bildirdi. Emniyet yetkilileri, ayrıca basına yaptıkları bilgilendirmede, sendika üyesi olan gözaltındaki memurları, üyesi oldukları sendikaların yönetimine girmeye çalışmakla "suçladı"! 
İzmir'de 2 kişiye tutuklanma talebi 
İzmir'de gözaltına alınan 15 kişiden 13'ü savcılık tarafından serbest bırakıldı. İfadelerinin ardından 2 şüpheli, Hayri Aktaş ve Ali Gün ise tutuklanma talebiyle mahkemeye sevk edildi. 
Erzurum'da 6 kişi serbest
 Operasyon kapsamında Erzurum, Erzincan, Kars, Artvin ve Gümüşhane'de gözaltına alınarak, adliyeye sevk edilen 4'ü öğretmen 6 kişi, serbest bırakıldı. Operasyon çerçevesinde iki gün önce gözaltına alınan, İl Emniyet Müdürlüğü Terörle Mücadele Şube Müdürlüğü'ndeki işlemlerinin ardından adliyeye sevk edilen İ.T, B.K, S.Ö, Z.T.S, A.Y. ve E.Ö'nün Erzurum Cumhuriyet Başsavcılığı tarafından ifadeleri alındı. Nöbetçi mahkemeye sevk edilen 4'ü öğretmen 6 zanlı, adli kontrol kararı verilerek tutuksuz yargılanmak üzere serbest bırakıldı. Söz konusu 5 ildeki operasyonlarda gözaltına alınan 11 kişiden 5'i emniyetteki ifadelerinin ardından daha önce serbest bırakılmıştı. 

Lami Özgen'den açıklama: "Hukuk dışılığa sessiz kalmayacağız"
 

Ankara Adliyesi önününde basın açıklaması yapan KESK Genel Başkanı Lami Özgen, "KESK'i bertaraf etmek için her yolu mübah görenlerin kuşatma operasyonuna üç gün önce bir yenisinin eklendiğini" savundu.

Operasyonlar kapsamında aralarında KESK Genel Eğitim ve Örgütlenme Sekreteri Akman Şimşek'in de bulunduğu 169 sendika üyesinin gözaltına alındığını anımsatan Özgen, "Gözaltına alınan arkadaşlarımızdan 82'sinin işlemi tamamlanmıştır. Bunlardan emniyet, savcılık ve mahkemelerce toplam 53'ü serbest bırakılmış 29'u ise tutuklanmıştır. Diğer arkadaşlarımız da Ankara, İstanbul, İzmir, Antalya, Bursa ve Adana savcılığa çıkarılmıştır" diye konuştu. 

KESK üyelerine yönelik operasyonları yapıldığını ifade eden Özgen, "Ardı ardına yaşadığımız operasyonlara üstün körü baktığımızda bile hiçbirisinin tesadüfi olmadığını, hedefinin, amacının açık olduğu rahatlıkla görülmektedir. Ne zaman kamu emekçilerin hakkı gasbedilecek olsa KESK'e yönelik itibarsızlaştırma ve kriminalize etme operasyonları için düğmeye basılmaktadır. Bizleri baskı altına almaya çalışan, haklı mücadelemizden döndürmeyi amaçlayan her türlü hukuk dışı ve fiili uygulamaların karşısında sessiz kalmayacağımızı haykırıyoruz" şeklinde konuştu.