Şiddetli yağış ve fırtına uyarısı
 
 Antalya Meteoroloji Bölge Müdürlüğü, Antalya ve Muğla için kuvvetli yağış ve şiddetli rüzgar uyarısı yaptı. Meteoroloji Bölge Müdürlüğü’nde yapılan yazılı açıklamada, Orta Akdeniz üzerinden gelen kuvvetli yağışlı havanın Muğla’da bu akşam saatlerinden, Antalya’da ise yarın sabahtan itibaren etkili olacağı belirtildi. 
 28 Ocak Pazartesi gününe kadar her iki ilde aralıklarla etkisini sürdürecek yağışlı havanın özellikle yarın etkili olacağı vurgulandı. Açıklamada, rüzgarın Antalya ve Muğla’da saatte 40 ile 60 kilometre ile hızla eseceği, denizlerde ise güneyden 6 ile 8 kuvvetinde esmesinin beklendiğine dikkat çekilerek, kuvvetli yağışın neden olabileceği sel, taşkın, yıldırım düşmesi, çatı uçması gibi olumsuzluklara karşı vatandaşlar ve yetkililerin tedbirli olmaları istendi. 
 DHA