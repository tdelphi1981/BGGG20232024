Eşinden şiddet gören 40 kişiye koruma
 
 İzmit Emniyet Müdürü Güner Yılmaz, eşinden şiddet gördüğü gerekçesiyle kendilerine başvuruda bulunan 40 kişiyi koruma altına aldıklarını, bunlardan 4’ünün de şiddet gören erkekler olduğunu açıkladı.
 
 İzmit Emniyet Müdürü Güner Yılmaz, kadına yönelik şiddet kapsamında yaptıkları istatistik çalışmalarını sonuçlarını basın mensuplarıyla paylaştı. İzmit Emniyet Müdürü Güner Yılmaz, koruma altına alınan kadınların çoğunlukta olduğunu söyleyerek konuşmasına şöyle devam etti:
 
 "İzmit’te 40 kişi aile içi şiddete maruz kaldığı gerekçesiyle ekiplerimiz tarafından koruma altına alındı. Bu yıl itibariyle koruma altında bulunan 40 kişinin yüzde 60’ının ev hanımı, yüzde 20’sinin çalışan olduğu ve yüzde 10’unun da erkek olduğunu tespit ettik. Bunların telefonla yakın çağrı sistemi üzerinden hemen sinyalleri en yakın karakollara düşüyor ve ekipler en fazla 3 dakika içinde adrese ulaşıyorlar.
 
 Çağrı sistemimiz defalarca kullanıldı. Bu sayede ikinci veya üçüncü kez şiddete maruz kalan vatandaşlara ulaşıldı. Uzaklaştırma ve hapis cezasına dönüşenler oldu. Dört erkek de eşinden şiddet gördüğü gerekçesiyle bize ulaştı ve koruma altına alındı. Memur arkadaşlarımız aileleri tek tek dinliyor. Aile arasındaki sorunlar halledilemezse kararı mahkeme veriyor. Bu yönde çalışmalarımız devam ediyor."
 
 DHA