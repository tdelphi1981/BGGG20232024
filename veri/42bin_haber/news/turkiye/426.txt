Mimar Sinanlı öğrencilerden rektöre protesto
ODTÜ'deki eylemle ilgili açıklama yapan Mimar Sinan Üniversitesi Güzel Sanatlar Üniversitesi (MSGSÜ) Rektörü Prof. Dr. Yalçın Karayağız öğrencilerin tepkisiyle karşılaştı  ODTÜ'deki eyleme karşı yazılı basın açıklaması yapan Prof. Dr. Yalçın Karayağız'ı öğrencileri protesto etti. Öğrenci ve basın mensuplarının içeri alınmamasına da tepki gösteren öğrenciler, güvenlik güçlerinin kurduğu barikatların üzeriden atlayarak içeri girdi.   Tepkiler üzerine Rektör Karayağız yapılan yazılı açıklamayı sesli bir şekilde okudu. Karayağız, "Türkiye Cumhuriyeti'nin uzay bilimleri ve teknolojileri alanında göstermiş olduğu bu tarihi başarı, ne yazık ki ODTÜ yerleşkesinde bazı öğrencilerin eylemleriyle gölgelenmeye çalışmıştır. Üniversiteler, öğrencilerin ve bilim adamlarının fikir ürettiği ortamlardır. Şiddet içeren ürünler bunların önüne geçmemelidir. Öğrencilerin tek protesto aracı eleştirel fikirleri olmalı. Öğrenciler taş, sopa ve molotof kokteylleriyle anılmamalıdır" şeklinde konuştu.  Rektörü istifaya çağıran öğrenciler  "ODTÜ'de yaşananlar karşısında biz iki şeye üzüldük. Birincisi arkadaşlarımızın yaralanmasıdır. İkincisi de büyük yarışta yanlarında olamamızdır. ODTÜ'de kınanacak birisi varsa o da polistir" dedi.  Slogan atmaya devam eden grup, bir süre sonra rektörlük binasından ayrıldı.