İranlı din adamı: 'Türkiye'yi uyarıyorum'
 
 Şiiler’in önemli dini merkezlerinden Kum kentindeki bir camide konuşan Ayetullah Şirazi, Tahran-Ankara arasındaki ilişkilerin kendisini ilgilendirmediğini ancak, İran halkı ve kamuoyu açısından Türk devlet adamlarını uyarmak istediğini söyledi. 
 Şirazi, "Tüm İran milleti Türkiye’nin yaptıklarından dolayı Ankara’dan nefret ediyor" ifadesini kullandı. Türkiye’nin tüm komşularıyla çatışma halinde olduğunu öne süren Şirazi, şöyle konuştu: "Bu çok şaşırtıcıdır. Türkiye, Suriye’yle çatışmaktadır. Sürekli teröristler eğitip, onları donatıyor. 
 Müslüman kardeşlerini öldürmek için Suriye’ye gönderiyor. Türk makamları son zamanlarda Irak’la da uğraşmaya başladı. Irak’ta yasal bir iktidar varken Iraklı muhalifleri çağırıp onları yönetiyorlar. Ankara Rusya’yla da çatışır halde." Türk devlet adamlarını "akıllı olmaya" çağıran Şirazi, Ankara’yı izlediği politikanın kötü sonuçları konusunda uyardığını ve bunun Türkiye’ye zarar vereceğini iddia etti. 
 DHA