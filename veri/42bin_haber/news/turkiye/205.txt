Bombayı yerleştirmeye zaman bulamadılar
Diyarbakır'ın Lice ilçesinde karayoluna patlayıcı tuzaklamak isteyen PKK'lılar ile güvenlik güçleri arasında çıkan çatışmada 1 PKK'lı öldürüldü. Olay yerinde A-4 plastik patlayıcı, patlamada kullanılmak için hazırlanan tüpler, patlayıcı malzemeleri, telsiz ve sırt çantaları ele geçirildi. Diyarbakır-Bingöl karayolunda bulunan Lice İlçesi'nin Serince Köyü yol ayrımında dün akşam saatlerinde yolu kazıp patlayıcı yerleştirilmek isteyen 4 kişiyi gören vatandaşlar, güvenlik güçlerine haber verdi. 

Bölgeye zırhlı araçlarla giden güvenlik güçleri ve PKK'lılar arasında çatışma çıktı. Çatışmada 1 PKK'lı öldürülürken, üzerinden Biksi silahı çıktı. Diğer PKK'lılar geçenin karanlığından yararlanarak kaçtı. Kaçan PKK'lıları etkisiz hale getirmek için bölgede hava destekli operasyon başlatıldı.

Diyarbakır Valisi Mustafa Toprak, olay bölgesinde sabah saatlerinde yapılan arazi arama ve tarama faaliyetlerinde A-4 plastik patlayıcı, patlamada kullanılacak olan tüpler, patlayıcı malzemeleri, sırt çantaları ve telsizlerin de ele geçirildiğini söyledi.