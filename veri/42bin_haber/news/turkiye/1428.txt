Vekilin fotoğrafını 'aranıyor' panosuna astılar
CHP Tunceli Milletvekili Hüseyin Aygün, polis karakolundaki panoya fotoğrafının da bulunduğu provoke edici bir yazı asıldığını ileri sürdü. 
Panoya asılan fotoğrafını Twitter hesabında paylaşan Hüseyin Aygün, suç duyurusunda bulunacağını belirtti. Aygün'ün fotoğrafının asıldığı panonun diğer bölümlerinde arananların fotoğraflarının bulunduğu belirtildi. 
Ankara Dikmen Polis Karakolu'nun girişi kısmında bulunan panoya kendi fotoğrafının da bulunduğu provoke edici bir yazı asıldığını ileri süren CHP Tunceli Milletvekili Hüseyin Aygün, İçişleri Bakanı Muammer Güleri'i suçladı. Twitter hesabında panoya asıldığını ileri sürdüğü fotoğrafını paylaşan Aygün, "Dikmen Polis Karakolu'nun giriş kısmında bulunan panoya benim fotoğrafımın da bulunduğu provoke edici bir yazı asılmıştır. Hrant'ın kanını elinde taşıyan İçişleri Bakanı Muammer Güler yeni provokasyonlar peşinde; adamın mesleği bu; görevini iyi yapıyor; yarın suç duyurusunda bulunacağım" dedi. Aygün'ün fotoğrafının asıldığı panonun diğer bölümlerinde arananların fotoğraflarının bulunduğu belirtildi.