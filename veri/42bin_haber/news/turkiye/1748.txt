Edremit'te silahlı çatışma: 8 yaralı
Balıkesir Edremit'te güpe gündüz sokak ortasında çatışma çıktı. Ateşlenen silahlar, 8 kişiyi yaraladı. 
Çatışmanın sebebinin iki aile arasındaki husumet olduğu belirtildi. 
Çoğunlukla Romanların yaşadığı mahalleye gelen bir otomobildeki 2 kişi pompalı tüfekle rastgele ateş etmeye başladı. 
Yakındaki bir kahvehanede bulunanların da atee karşılık vermesiyle çatışma çıktı. 
Yaklaşık 20 dakika süren çatışmada, Edremit Roman Kültürünü Yaşatma Derneği Başkanı Tufan Zımba'nın da bulunduğu 8 kişi yaralandı. 
Yaralılardan Tufan Zımba ve bir kişinin durumunun ağır olduğu belirtildi. 
Çatışmanın ardından bölgeye Balıkesir'den takviye çevik kuvvet ekibi gönderildi. Polis, 5 kişiyi gözaltına aldı. 
Ekipler bir yandan da ilk ateşi açıp kaçan otomobildekilerin peşinde.