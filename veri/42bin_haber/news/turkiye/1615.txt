"Şantajla anayasa değiştirilemez"
CHP lideri Kemal Kılıçdaroğlu yeni Anayasa çalışmalarında hükümeti eleştirerek, "Şantajla bir ülkenin anayasası değişmez" dedi. AK Parti'nin başkanlık sistemini dayattığını savunan Kılıçdaroğlu, "Rejimi değiştirmek için sizin vereceğiniz önerge CHP olduğu sürece meclis'ten asla geçemez" dedi. 

Partisinin grup toplantısında konuşan Kılıçdaroğlu'nun gündeminde Cilvegözü'ndeki patlama da vardı. 

Başbakan'a ''Orada bomba patladıysa sorumluluk senin sırtındadır'' sözleriyle seslenen Kılıçdaroğlu, hükümetin Suriye politikasında bataklığa saplandığını söyledi. 

Kılıçdaroğlu, olaya ilişkin kamera kayıtlarının kendilerine neden gösterilmediğini sordu.