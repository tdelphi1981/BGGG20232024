BDP VE DTK heyeti Süleymaniye'de
Öcalan'ın Kandil için yazdığı mektubu getiren BDP ve DTK heyeti, hava yoluyla Kuzey Irak'ın Süleymaniye kentine gitti. Abdullah Öcalan'ın İmralı Adası'ndan  Kandil için yazdığı mektubu getiren BDP ve DTK heyeti, Türkiye saatiyle 03.30 sıralarında Süleymaniye kentine geldi. Heyette BDP'nin Eş Başkanları Selahattin Demirtaş, Gülten Kışanak, DTK Eş Başkanları Ahmet Türk, Aysel Tuğluk, İmralı Adası'na giderek Abdullah Öcalan ile göreşen BDP  Diyarbakır Milletvekili Altan Tan ile BDP İstanbul Milletvekili Sırrı Süreyya Önder yer alıyor.

Heyeti, Süyleymaniye Havalimanı'nda uçak korkusu olduğu için  Habur Sınır Kapısı'ndan Kuzey Irak'a geçen BDP İstanbul Milletvekili Önder ile BDP'nin Erbil Temsilcisi Cemal Coşkun karşıladı. Heyet daha sonra konaklayacağı otele geçti.
Heyetin bugün bazı görüşmelerde bulunacağı, İmralı'dan getirilen mektubu teslim edecekleri belirtilirken kimlerle görüşecekleri konusunda bir açıklama yapılmadı.