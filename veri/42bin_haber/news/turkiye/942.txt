Bodrum'da fırtına etkili oluyor...
Muğla'nın Bodrum ilçesinde saatteki hızı 75 kilometreyi bulan fırtına nedeniyle günlük yaşam olumsuz etkileniyor. Bodrum Meteoroloji Müdürlüğü yetkililerinden edindiği bilgiye göre, Bodrum'da rüzgar güneydoğu yönünden saatte 65 ile 75 kilometre arasındaki hızda esiyor. 

İlçede iki gündür etkili olan fırtına nedeniyle günlük yaşam olumsuz etkileniyor. 

Ortakent-Yahşi beldesinde sahile yakın restoran ve kafeler de dalgalardan etkileniyor. Camlara çarpan dalgalar, iş yerlerini zarar veriyor. 

Sahil kenarında bulunan bazı küçük balıkçı tekneleri, dalgalar nedeniyle su alarak zarar gördü. Ortakent-Yahşi beldesi Yahşi sahilinde limandaki azmak başında demirli balıkçı teknelerinin batmaması için tekne sahiplerinin güvenlik tedbirleri arttırdıkları gözlendi.

Öte yandan Bodrum Sahil Güvenlik ekipleri, limandaki görevlileri yaşanabilecek olumsuzluklara karşı tedbirli olmaları konusunda uyardı.