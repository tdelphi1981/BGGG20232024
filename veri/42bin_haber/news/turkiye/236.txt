Putin İstanbul'a geliyor
Türkiye'nin NATO'dan Suriye sınırına yerleştirilmek üzere talep ettiği Patriot'lar konusunda tepkisini dile getiren ülkelerden rusya, Türkiye'yle kritik bir temasa hazırlanıyor. Rusya Devlet Başkanı Vladimir Putin önümüzdeki hafta Türkiye'ye geliyor. Ekim ayının ortasındaki Ankara ziyaretini programındaki yoğunluğu gerekçe göstererek erteleyen Vladimir Putin, 3 Aralık Pazartesi günü İstanbul'da olacak.

Putin, Cumhurbaşkanı Gül ve Başbakan Erdoğan'la bir araya gelerek, Türkiye Rusya Üst Düzey İşbirliği Toplantısı'nın üçüncüsüne katılacak. Ardından Erdoğan ve Putin ortak bir basın toplantısı düzenleyecek. 

Görüşmelerde Suriye'de yaşanan gerilim, Türkiye'nin Suriye sınırına NATO'dan talep ettiği savunma füzeleri Patriotları yerleştirme yönündeki kararı da ele alınacak.

Putin'in İstanbul temasları sırasında Türkiye ve Rusya'da yatırım yapan şirketlerin yönetim kurulu başkanlarıyla da görüşmesi planlanıyor.