Şanlıurfa'da domuz gribi
Şanlıurfa İl Sağlık Müdürlüğü, 1 kişiye H1N1 (domuz gribi) teşhisi konulduğunu açıkladı. 
Edinilen bilgiye göre, Şanlıurfa merkezde yaşayan Sabiha M. (31) domuz gribi şüphesiyle Şanlıurfa Harran Üniversitesi Tıp Fakültesi Hastanesine başvurdu. Şüphe üzerine Sabiha M.'ye tahlil yapılarak Ankara'ya gönderildi. 
Sabiha M.'nin, tahlil sonuçlarının pozitif çıkması üzerine Harran Üniversitesi Tıp Fakültesi Yoğun Bakım Servisinde karantinaya alındığı ve sağlık durumunun ciddiyetini koruduğu öğrenildi. 
  Ayrıca yine aynı şüpheye hastaneye müracaat eden Nimet A'nın domuz gribi şüphesiyle karantinaya alındığı ve kesin sonucun belirlenmesi için Ankara'dan gelecek olan tahlil sonuçlarının beklendiği öğrenildi. 
  Öte yandan; Şanlıurfa Valiliğinden konuyla ilgili hastanelerde ve sağlık ocaklarında herhangi bir tedbir alınıp alınmadığıyla ilgili açıklama yapılmadı.