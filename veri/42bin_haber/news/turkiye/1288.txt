Büyük Menderes öfkelendi
 
 Söke-Bağarası Karayolu’nun Büyük Menderes Köprüsü Mevkii’nde bulunan ve tarım arazilerini korumak için konulan koruma setti, saat 18.00’de yıkıldı. Taşan sular, S-1 Sol Sahil Beton Kanalı’na boşalırken, Söke Ovası Sulama Birliği Ekipleri iş makinaları ile müdahaleye başladı. 
 Bölgede ulaşımın kontrollü olarak verildiği belirtildi. Söke Kaymakamı Mehmet Demirezer, konuyla ilgili, Sulama Birliği Müdürü Ömer Yıldız’dan bilgi aldı.. Söke Ovası’nın kıyısında bulunan Akçakaya Köyü’nün yol altında kalan bölümündeki 10’dan fazla ev taşkından etkilendi. , 
 Köyün çocuk oyun parkı tamamen, eski mezarlığı ise kısmen sular altında kaldı. Köylülerden bazıları suların yükselmesini fırsat bilerek sandallarla sularının getirdiği odunları toplamaya çıktı. 
 DHA