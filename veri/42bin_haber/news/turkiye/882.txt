Araziye gizlenmiş 4 roketatar ve 3 havan ele geçirildi
 
 Şırnak Valiliği’nden yapılan açıklamada, İl Jandarma Komutanlığı ekiplerinin yaptığı çalışma sonunda, Uludere İlçesi’nin kırsal kesiminde araziye gizlenmiş 4 RPG-7 roketatar ile 60 milimetrelik havan ele geçirildiği belirtildi. 
 
 Konuyla ilgili hukuki inceleme başlatıldığı belirtilen açıklamada, "Vatandaşın huzuru ve bölgedeki istikrarın tesisi amacıyla, karanlık odaklarca kullanılan suçlu ve suç örgütleriyle mücadeleye kararlılıkla devam edilecektir" denildi.
 
 Ebubekir KARATOPRAK/ŞIRNAK, (DHA)