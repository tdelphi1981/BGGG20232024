İstanbullunun metrobüs çilesi
Arızalanan metrobüs İstanbulluları kelimenin tam anlamıyla çileden çıkardı. Bozulan araç yüzünden yolda uzun kuyruklar oluşurken, vatandaşlar çareyi araçlardan inip yürümekte buldu. Dün akşam saat 18.30 sıralarında Avcılar istikametine seyir halindeki metrobüs İncirli durağında arızalandı. 

Yetkililer bozulan metrobüs için çekici çağırdı. Ancak kurtarıcı gelene kadar yolda uzun araç kuyruğu oluştu. 

Tam da iş çıkışında meydana gelen olay nedeniyle vatandaşlar çareyi metrobüslerden inerek yürümekte buldu. 

Yoğunluk, arıza yapan aracın çekilmesi ve ek seferler konmasıyla normale döndü.