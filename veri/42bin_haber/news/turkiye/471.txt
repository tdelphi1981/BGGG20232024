Onlarca yaşam kurtardı ama kendini kurtaraadı
Erken teşhisle onlarca yaşamı kurtardı. Ama kendisini kurtaramadı. Kendi ihmali nedeniyle hastalığına geç teşhis konulan ve geçirdiği beyin kanaması sonucu 5 yıl yoğun bakımda tutulan Çukurova Üniversitesi Tıp Fakültesi Nöroloji Anabilim Dalı öğretim üyesi Prof. Doktor Ali Özeren yaşam mücadelesini kaybetti. 
Çukurova Üniversitesi Tıp Fakültesi Nöroloji Anabilim Dalı'nda 18 yıl görev yapan profesör Özeren, iddiaya göre sürekli başağrılarını uzun süre ciddiye almadı. 
Sonunda meslektaşlarının ısrarı üzerine çekilen emarda kendine 'beyinde baloncuk oluşması' olarak bilinen ve tıbbi adı 'anevrizma' olan hastalığa yakalandığı teşhisini koydu. 
Ameliyat olması için hazırlık yapıldı. Ancak ameliyat gerçekleşmeden Özeren, evinde beyin kanaması geçirdi. Yaklaşık 5 yıldır görev yaptığı hastanede özel bir odada yoğun bakımda tutulan profesör cuma günü hayatını kaybetti. 
Özeren için, Balcalı Hastanesi Hipokrat Konferans Salonu'nda tören düzenlendi. Meslektaşları, öğrencileri ve akademisyenler gözyaşlarını törende tutamadı. 
Profesör Özeren'in cenazesini Antalya'nın Alanya İlçesi'nde toprağa verilecek.