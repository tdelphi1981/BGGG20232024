Mehmet Ağar'a cezaevinde ziyaretçi trafiği
Susurluk davasından aldığı ceza nedeniyle Aydın'ın Yenipazar İlçesi'ndeki K-1 Tipi Cezaevi'nde yatan eski bakanlardan Mehmet Ağar, ziyaretçi trafiği yaşadı. Aynı zamanda Demokrat Parti eski genel başkanlarından da olan Mehmet Ağar'ı Beşiktaş Spor Kulübü Başkanı Fikret Orman, müzisyen ve yapımcı Ercan Saatçi, MHP Aydın Milletvekil Ali Uzunırmak, işadamı İsmail Cevahir ve oğlu Tolga Ağar ziyaret etti. 

Aydın Cumhuriyet Savcılığı'ndan alınan izinle Ağar'ı ilk ziyaret eden Beşiktaş Başkanı Fikret Orman ve müzisyen Ercan Saatçi oldu. 50 dakikalık görüşmenin ardından cezaevinden çıkan Orman, "Ağar, çok yakın ve eski dostum. Geçmiş olsun ziyaretine geldim. Biraz sohbet ettik. Sağlık durumu ve morali gayet iyi" dedi. 

Orman ve Saatçi'den 20 dakika kadar sonra ise MHP Aydın Milletvekil Ali Uzunırmak, cezaevinden çıktı. Uzunırmak da Ağar'la dostluklarının eskiye dayandığını belirtip, "Kendisine dostane bir ziyarette bulundum. Bir isteği olup, olmadığını öğrendim. Durumu gayet iyi. Vakit geçirmek için bol bol spor yapıp, kitap okuduğundan bahsettiö dedi. Cezaevinden son olarak çıkan Tolga Ağar ile işadamı İsmail Cevahir ise herhangi bir açıklama yapmadan ilçeden ayrıldı.