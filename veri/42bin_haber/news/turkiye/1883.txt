Şakalaştığı arkadaşını pompalı tüfekle öldürdü
İzmir'in Konak ilçesinde bir kişi, şakalaştığı arkadaşını pompalı tüfekle öldürdü. Kadriye Mahallesi 565 Sokak'taki bakkalda meydana gelen olayda C.K.(25), arkadaşı Mahsum Dal (22) ile şakalaşırken pompalı tüfek ateş aldı. 

Başından yaralanan Dal, hayatını kaybetti. 

Cezaevinden yeni çıktığı öğrenilen C.K, "Karakola teslim olacağım" diyerek taksiyle olay yerinden ayrıldı. 

Takip sırasında kaza

Teslim olmadığı anlaşılan C.K'nın yakalanması için başlatılan çalışmada, şüpheli bir aracı takip eden asayiş ekipleri kaza yaptı. Soner Ünal'ın kullandığı polis aracı ile Ufuk Bayrak yönetimdeki araç çarpıştı.

Yaralanan polis memurları Ünal ile Semih Cavaciyak, Tepecik Eğitim ve Araştırma Hastanesi'ndeki tedavilerinin ardından taburcu edildi.