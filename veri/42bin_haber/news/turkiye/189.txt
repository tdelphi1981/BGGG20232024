Başbakan Erdoğan, öğretmenleriyle görüştü
Başbakan Recep Tayyip Erdoğan, 24 Kasım öğretmenler günü öncesi eski öğretmenleriyle görüştü. 13 öğretmenini de özel araçlarla tek tek evlerinden aldıran Başbakan Erdoğan, öğretmenlerine kitap ve kravat hediye etti. Öğrenim hayatı boyunca öğretmenliğini yapan hayattaki 13 ismi Dolmabahçe'deki Başbakanlık Ofisi'nde kabul eden Erdoğan, keyifli anlar yaşadı.

Her bir öğretmenine ayrı bir özel araç gönderen Erdoğan, görüşmenin ardından öğretmenlerini yine aynı araçlarla evlerine bıraktırdı.

Dolmabahçe Çalışma Ofisi’nde saat 14.00’da başlayan görüşme yaklaşık 1.5 saat sürdü.

Görüşmede Başbakan Erdoğan, eski öğretmenleri Ahmet Kahraman, Müzekka Gürbüz, Atilla Şener, Osman Öztürk, Hasan Küçük, Yaşar Fersahoğlu, Hayati Ülkü, Selahattin Kaya, Orhan Oktar, Nurten Kırgız, Yusuf Karaca, Celal Dayındarlı, Semra Ünal Acar ile bir araya geldi. Basın mensuplarının kabul edilmediği görüşmede Erdoğan'ın öğretmenlerine kitap ve kravat hediye ettiği öğrenildi.