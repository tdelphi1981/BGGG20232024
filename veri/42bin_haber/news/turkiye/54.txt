İstanbul'da 3,5 kilo A4 patlayıcı ele geçirildi
İstanbul Emniyeti'nin Hakkari polisiyle koordineli olarak yürüttüğü operasyon kapsamında eylem hazırlığında olduğu belirtilen 2 PKK'lı, 3.5 kilogram A4 patlayıcıyla yakalandı. İstanbul Emniyet Müdürlüğü tarafından yapılan yazılı açıklamada, "Müdürlüğümüz Terörle Mücadele ve İstihbarat Şube Müdürlükleri ile Hakkari Emniyet Müdürlüğümüzce koordineli olarak bölücü terör örgütünün faaliyetlerinin deşifre edilmesine yönelik yapılan çalışmalarda; ilimizde sansasyonel eylem hazırlığında olan 2 şahıs yapılan çalışmalar neticesinde yakalanmıştır" denildi.

Gözaltına alınan 2 kişinin çıkarıldıkları adli makamlarca tutuklandıkları belirtilen açıklamada 3 buçuk kilo A4 patlayıcı, 3 elektrikli kapsül, 8 pil, 2 kurusıkı tabanca, 31 kurusıkı fişekle bazı dökümanlar ele geçirildiği ifade edildi.