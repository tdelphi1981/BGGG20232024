Bu kez avlamadılar
Karabük Avcılar Kulübü üyeleri yoğun kar yağışı nedeniyle karla kaplı ormanlarda aç kalma tehlikesiyle karşı karşıya kalan kuşlar için doğaya yem bıraktı 
 Karabük Avcılar Kulübü ormanlarda kar kalınlığının 1 metreyi geçmesi üzerine yem bulmakta zorlanan kuşlar için Aşağı Kızılcaören Köyü’nde ormanlık alana yem bıraktı. 
 Karabük Avcılar Kulübü Başkanı Turgut Kirez kış şartlarının çok ağır geçtiğini belirterek, "Doğada yaşayan canlıları sadece vurmayı değil, onları elimizden geldiği kadarıyla korumak istiyoruz. Her taraf karla kaplı. Dolayısıyla yem bulmakta zorlanan yaban hayvanları aç kalma tehlikesiyle karşı karşıyalar. Onlar için yemleme yaptığımız için gururluyuz. Yaban hayvanları mümkün olduğunca açık arazilere yem bulabilmek için geliyorlar. Bunu bildiğimiz için açık arazilerde yemleme yapıyoruz" dedi. 
 Karabük 3 Nisan Polis Merkezi’nde görevli polis memurları ise karakolun karşısındaki meydanda karları temizleyerek her gün güvercinler için buğday ve mısır atıyor. 
 DHA