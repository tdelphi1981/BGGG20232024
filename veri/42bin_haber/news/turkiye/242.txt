Taksim'de üst geçit açıldı
İstanbul'da Taksim yayalaştırma projesi kapsamında devam eden çalışmalar nedeniyle kapatılan bölgede yayaların yürüme mesafesini azaltmak için Taksim ile Talimane arasına yapılan üst geçit bu sabah kullanıma açıldı. Taksim'i yayalaştırma projesi kapsamında Tarlabaşı Bulvarı'ndan Cumhuriyet Caddesi'ne kadar olan bölge kapatılınca yayaların yürüme mesafesinin azaltmak için Taksim ile Talimane arasına bir üst geçit inşa edildi.

Büyükşehir Belediyesi tarafından yaklaşık bir hafta önce yapım çalışmalarına başlanan üst geçit, dün gece tamamlanınca bu sabah kullanıma açıldı.

Daha önce Taksim'e ulaşmak için Tarlabaşı Bulvarı yada Gezi Parkı'nı dolaşmak zorunda kalanlar yapılan bu köprü ile hem şaşkınlık hem de mutluluk yaşadıklarını söyledi.

Uzunluğu yaklaşık 70 metreyi bulan ve beton bloklar üzerine kurulan üst geçit Taksim'deki çalışmalar sırasında yaya ulaşımını kolaylaştırıcak.