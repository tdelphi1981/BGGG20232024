DNA'sı ele verdi
 
 Merkez Yıldırım ilçesi Şükraniye Mahallesi’nde iki evin giriş kapıları sert bir cisim ile açılıp iki cep telefonu çalındı. Hırsızlık olayıyla ilgili olarak soruşturma başlatan Yıldırım İlçe Emniyet Müdürlüğü Asayiş Büro Amirliği ekipleri daire giriş kapılarındaki gözetleme deliklerine ve güvenlik kameralarına tükürük sürülüp üzerlerinin sigara jelatiniyle kapatıldığını belirledi. 
 Ekipler olay yerlerinde parmak izi bırakmayan şüpheliyi yakalamak için çalışma başlatıldı, kapı gösetleme delileri ve güvenlik kameralarından DNA örneği alındı. DNA veri tabanında yapılan sorgulamada şüphelinin  5 ay önce başka bir hırsızlık olayında, olay yerinde elinin kesilmesi sonucu bıraktığı kan iziyle tükürük izi karşılaştırıldı. 8 ayrı hırsızlık suçundan kaydı bulunan Şerda Başkurt’un bir kiralama şirketinden otomobil kiraladığını belirleyen ekipler plakasını tespit ettikleri aracı, Mobese kameralarından takip edip Ankara yolu üzerinde durdurmak istediler. Yakalanacağını anlayan Şerda B. aracını terk edip ara sokaklara kaçtı. 
 Polis ekipleri tarafından kovalamacanın ardından zanlı yakalanarak gözaltına alındı. Sorgulaması tamamlanan Şerda B. Cumhuriyet Savcılığına sevk edildi.   DHA