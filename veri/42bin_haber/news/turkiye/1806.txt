Kablo çalarken elektrik akımına kapıldılar
Bursa İnegöl'de kablo çalmak için bir elektrik trafosuna giren üç kişiden biri akıma kapılarak hayatını kaybetti, biri de yaralandı. İddiaya göre, üç arkadaş, Bursa Ankara karayolu Hasanpaşa köyü mevkiinde su pompalarını destekleyen elektrik trafosuna demir kapıyı yerinden sökerek girdi. 

Ancak hırsızlık için trafoya giren üç kişiden biri elektrik akımına kapıldı olay yerinde hayatını kaybetti. Arkadaşı ise yaralandı. 

Yaralı hastaneye kaldırıldı. Üçüncü kişi ise demir kapıyı da alarak kamyoneti ile kayıplara karıştı. 

Polisin soruşturması devam ediyor.