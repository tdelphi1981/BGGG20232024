ASELSAN mühendisine suikast şüphesi
 
 25 Ocak'ta Ankara Güney Çevre Yolu'nda bir kaza meydana geldi.  Otomobilin içinde Askeri Elektronik Sanayi (ASELSAN) Akyurt Tesisleri'nde mühendis olarak çalışan Hakan Öksüz vardı.  Direksiyon hakimiyetini kaybettiği belirtilen Öksüz, olay yerinde hayatını kaybetti.
 
 ÖLÜMDE SUİKAST ŞÜPHESİ
 
 Kaza olduğu belirtilen ölüm, şüpheleri de beraberinde getirdi.  Hakan Öksüz'ün Kahramanmaraş'taki ailesi, olayın suikast olabileceğini iddia ediyor.  Öksüz'ün kaza yaptığı yer, ev ya da işyeri güzergahında değildi. İşe gittiği halde Öksüz'ün üzerinde herhangi bir kimlik kartı bulunamadı.  Üstelik Öksüz'ün başına, birkaç yıl önce dikkat çeken bir dövülme olayı geldi.  ASELSAN mühendislerinin üst üste şüpheli ölümlerinin yaşandığı 2006-2007 yıllarında, Hakan Öksüz de kimliği belirsiz kişilerce dövüldü.  EŞİ VE ÇOCUKLARINI KAHRAMANMARAŞ'A YOLLAMIŞ
 
 Son 1 yıl boyunca takip edildiğini söyleyen Öksüz, çocuklarını ve eşini de memleketi Kahramanmaraş'a yolladı.  Öksüz’ün ailesi, hukuki mücadele başlatmaya hazırlanıyor.  ÖLÜMLERDEKİ ŞÜPHELER HALA TARTIŞMALI
 
 2006-2007 yılında peşpeşe yaşanan ölümlerin ilki, F-16 uçaklarının yazılımı ve Milli Tank projesi üzerine çalışan mühendis Hüseyin Başbilen'di.  Kısa bir süre sonra  aynı yerde mühendis Halim Ünal, kafasına isabet eden tek kurşunla ölü bulundu.  Son vaka ise 26 yaşındaki genç mühendis, Evrim Yançeken oldu.  ASELSAN mühendislerinin ölümlerindeki şüpheler hala tartışmalı bir konu.
 
 NTV