Çığ altındaki bir kişinin cesedine ulaşıldı
Şemdinli'de çığ altında kalan İran uyruklu kişinin cesedine ulaşıldı. Şemdinli'ye 45 kilometre uzaklıktaki Aşağı Kayalar köyü Mağaraönü mezrasında koyun sürüsünü ahıra götürdükleri sırada çığ altında kalan 2 kişinin kurtarılması için yapılan çalışmalar sabah saatlerinde yeniden başladı.

Çok sayıda ekibin katıldığı çalışmalarda İran uyruklu Muhammed adlı kişinin cenazesine ulaşıldı. Cenaze helikopterle Şemdinli Devlet Hastanesi morguna götürüldü.

Dün de çığ altında kalan İdris Kaya'nın cesedine ulaşılmıştı. İran'dan uyruklu şahsın yakınları, yapılacak otopsinin ardından cenazeyi teslim alacak.