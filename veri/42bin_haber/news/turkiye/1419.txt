İzmir'de bahar havası
 
 İzmir’de yağmur yüklü bulutlar yerini güneşe bırakınca dert, tasa unutuldu, sıcak havayla Kordon’a koşuldu. Bulutsuz gökyüzü, deniz kokusu, çiğdem, pamuk şekeri, sıcak sohbet ve bol kahkaha ile kışın kasveti dağıtıldı. 
 Kahvaltıyla başlayan gün, yürüyüşler ve sohbetlerin ardından deniz kıyısında güneşin batışının izlenmesine kadar sürdü. Kimi sevdiğinin omuzunda, kimi çocuğunun gülüşünde üşümeyi unuttu. 
 İzmirliler kış ortasında baharı aratmayan bir gün yaşadı. İzmir, salı ve çarşamba günlerini de bahar havasında geçirecek, perşembeden itibaren yağmur geri gelecek, sıcaklık düşecek. 
 DHA