Ağıtlar Uludere için
Şırnak Uludere'de 34 kişinin hayatını kaybettiği hava harekatının üzerinden 1 yıl geçti 
 Bugün Uludere'de anma etkinlikleri var. Kürtçe ağıtlar sırasında BDP Eşbaşkanı Gültan Kışanak gözyaşlarına boğuldu. Hakkari merkez, Çukurca, Yüksekova ve Şemdinli ilçelerinde esnaf protesto amaçlı kepenk açmadı.
 
 Uludere ilçesindeki 34 kişinin yaşamını yitirdiği hava harekatının yıl dönümü nedeniyle Gülyazı köyünde anma etkinliği düzenlendi. 
 Aralarında Barış ve Demokrasi Partisi (BDP) Eşbaşkanları Selahattin Demirtaş, Gültan Kışanak, Mardin Bağımsız Milletvekili Ahmet Türk, Diyarbakır Büyükşehir Belediye Başkanı Osman Baydemir, BDP milletvekilleri, sivil toplum kuruluş temsilcileri ve sanatçıların bulunduğu gruplar, Şırnak'tan karayoluyla gruplar halinde Gülyazı köyüne geldi. startFlvPlayer_Posta("divFlvPlayer8511","8511","201212","8511-4.jpg"); 
 
 
 KIŞANAK GÖZYAŞLARINA BOĞULDU
 
 Şırnak'ın Gülyazı köyünde düzenlenen anma etkinliğinde ölenlerin yakınlarının yanı sıra BDP'li vekiller de tam kadro yer aldı.
 
 Yapılan konuşmaların ardından yakılan Kürtçe ağıtlar sırasında BDP Eşbaşkanı Gültan Kışanak gözyaşlarına boğuldu.
 
 
 .
 Anma etkinliği nedeniyle güvenlik güçlerince Şırnak Uludere karayolunda yoğun güvenlik önlemi alınırken, grupların kontrollü bir şekilde köye girişlerine izin verildi.
 
 Köy girişinde geçen yıl meydana gelen olayda yakınlarını kaybedenler, gelenlerle tokalaştı.
 
 Köy girişindeki meydanda grupların toplanması sürüyor. Köyde bazı yerlere siyah bayraklar asıldı.
 
 Zaman zaman terör örgütü lehine sloganların atıldığı etkinlikte, Uludere'de hayatını kaybedenlerin mezarlıkları ziyaret edilecek. Ayrıca, mevlit okutulacak.
 
 
 .
 HAKKARİ'DE ESNAF KEPENK AÇMADI
 
 Hakkari merkez, Çukurca, Yüksekova ve Şemdinli ilçelerinde esnaf protesto amaçlı kepenk açmadı.
 
 Sadece eczane ve fırınların açık olduğu Hakkari ve ilçelerinde polis geniş güvenlik önlemi aldı.
 
 Güvenlik önlemlerini artıran polis, ara sokaklarda toplanmalar olmaması için de sürekli devriye geziyor. 
 'ULUDERE AYDINLATILMALI'
  
 AK Parti Genel Başkan Yardımcısı Numan  Kurtulmuş Uludere olayının Türkiye’de herkesin yüreğini dağlayan bir hadise, büyük bir dram ve insanlık ayıbı olduğunu söyledi. 
 Bugüne kadar bu olayın tamamıyla aydınlatılmış olması gerektiğini vurgulayan Kurtulmuş, olaya ilişkin soruşturmanın birçok yönden devam ettiğini aktardı. 
 Terör örgütünün de bu olay üzerinden propaganda yaptığının altını çizen Kurtulmuş, bu olayın bir an önce aydınlatılmasının önemine işaret etti. 
 AVUKATLARDAN ‘ULUDERE´ AÇIKLAMASI
  
 Şırnak’ın Uludere İlçesinde 34 kişinin hayatını kaybetmesinin yıl dönümünde Çağdaş Hukukçular Derneği ve Özgürlükçü Hukuk Derneği’ne bağlı avukatlar basın açıklaması yaptı.  
 Çağlayan’daki İstanbul Adalet Sarayı önünde toplanan yaklaşık 50 avukat "33 kurşundan Roboski’ye katliamlar sürüyor. Katiller Cezalandırılsın" yazılı pankart açtı.  
 Pankartın arkasında toplanan avukatlar, "Adalet istiyoruz", "Yaşasın halkların kardeşliği" şeklinde slogan attı.Bir basın açıklaması yapan avukatlar, mahkemelerin olayın faillerini cezalandırmak yerine dosyaya gizlilik kararının alındığını ifade etti.  
 Açıklamada, "Roboski Köylerinden Irak sınırına geçmiş ve dönmekte olan 17’si çocuk 34 Kürt köylüsünün katledilmesi üzerinden 1 yıl geçti. 1 yıldır adaletsiz bırakıldık" denildi.
  