CHP'den Fatma Şahin'e protesto
Aile ve Sosyal Politikalar Bakanı Fatma Şahin, bu akşam Meclis'te bütçe görüşmeleri sonrası, kadın vekillerle yemekte bir araya gelecek. Ama CHP'li kadın vekiller yemeğe katılmayarak Bakan Şahin'i protesto edeceklerini duyurdu. CHP grubundan yapılan açıklamada, bütçe görüşmeleri sırasında Başbakan Yardımcısı Bülent Arınç ile CHP'li vekiller arasında yaşanan tartışma hatırlatıldı. 

Arınç'ın cinsiyetçi bakış açısına sahip olduğu öne sürüldü. 

Açıklamada, "Bu cinsiyetçi ve saldırgan tavrı kınamayan Bakan Şahin'in verdiği yemeği protesto ederek katılmayacağımızı kamuoyuyla paylaşırız" denildi. 

Aile ve Sosyal Politikalar Bakanlığı yetkilileri ise CHP'li birkaç vekilin yemeğe katılacağını bildirdiğini öne sürdü.  

Bakan Şahin geçmiş yıl da komisyon ve bütçe görüşmeleri sonrası kadın vekillerle bir araya gelmişti.