Bursa'da lodos yıktı geçti!
Marmara'da hayatı olumsuz etkileyen lodos Bursa'da bir binanın çatısını uçururken özel bir hastanenin ise klima korkuluklarını yerinden söktü. Bursa'da akşam saatlerinde şiddetini artıran lodos, merkez Nilüfer ilçesi Beşevler mahallesinde 5 katlı binanın profil çatısını uçurdu. Yerinden sökülen çatı caddeye düştüğünde kimsenin olmaması olası bir kazayı önledi. 

Merkez Osmangazi ilçesinde bulunan özel bir hastanenin 3 katındaki klima korkulukları da şiddetli lodosla yerinden sökülerek caddeye savruldu. 

Yaşanan iki olaydada yaralanan olmazken maddi hasar meydana geldi. 

Meteoroloji Genel Müdürlüğü, lodosun neden olabileceği olası kazalara karşı vatandaşları uyarırken, soba zehirlenmeleri konusunda da dikkatli olunması gerektiğini belirtti.