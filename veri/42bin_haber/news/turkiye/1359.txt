İşte saldırgan!
 
 Amerika Birleşik Devletleri Büyükelçiliği'nde üzerindeki bombayı patlatan Ecevit Şanlı'nın 16 yıl öncesine ait görüntüleri ortaya çıktı.
 
 Ecevit Şanlı'nın 1997'de Harbiye ve Vatan Caddesi'ndeki 2 eylemde gözaltına alındığı belirlendi. 
 
 
 
  
 
 
 
 
 
 
 KAFASINDAKİ 'BEN'DEN TESPİT EDİLDİ 
 
 Katıldığı bir televizyon programında konuya ilişkin açıklama yapan Başbakan Erdoğan, saldırıyı gerçekleştiren canlı bombanın kafasındaki benden tespit edildiğini söyledi. Suriye'nin saldırıyla bir ilişkisi olduğunu düşünmediğini dile getiren Erdoğan, şunları kaydetti: 
 
 "Geldiğimiz nokta, canlı bomba ilk personel girişini geçiyor. Geçtikten hemen sonra patlatıyor ve tabii bu patlama nedeniyle kendisi de hayatını kaybediyor. Şu ana kadar kafatasındaki bir ben onu açıkça ortaya koyuyor. Fakat yine de emin olabilmek için DNA testleri yapılacak. Bu testleri yarın sabah itibarıyla kesinleştirip nihai netice açıklanacak. Şu an elimizde kimlik bilgileri mevcut ancak nihai neticeyi aldıktan sonra açıklama yapılacak. Net olarak DHKP-C'li olduğu kesin. Daha önce bu kişinin yapmış olduğu bazı eylemler var. ABD'li Büyükelçiyi arayarak geçmiş olsun dileklerimi ilettim. Ölen güvenlik elemanına Allah rahmet etsin. Bir de NTV'den bir kızımız var. Büyükelçi "Ben davet ettim' diyor. Didem Tuncay kızımızın durumu ağır. Allah'tan ona da şifalar diliyoruz, ailesine geçmiş olsun temennilerimizi iletiyoruz." 
 
 
 
 
 
 
 
  
   
   
 TRTHaber, NTV