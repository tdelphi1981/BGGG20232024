Dinçer'den veda mesajı
Milli Eğitim Bakanlığı görevini, Prof. Dr. Nabi Avcı'ya devreden Eski Milli Eğitim Bakanı Ömer Dinçer, Bakanlık'ın internet sitesi aracılığıyla bir veda mesajı yayımladı. Hizmetlerinden ötürü çalışma arkadaşlarına teşekkür eden Dinçer'in veda mesajı şöyle:

"Değerli mesai arkadaşlarım, Milli Eğitim Bakanlığı'nda göreve geldiğimiz günden bu yana eğitim için sayısız reformlar yaptık, projeler yürüttük. Pek çok yeniliği hayata geçirmenin gururunu beraber yaşadık. Bu süreçte benimle birlikte bu başarıya imza atan, bu yolda emeği geçen bütün çalışma arkadaşlarıma ve eğitim camiamıza teşekkür ediyorum."