Kartalkaya'da kaybolan 2 tatilci bulundu
Kartalkaya Kayak Merkezi'nde kaybolan 2 tatilci, Jandarma Arama Kurtarma (JAK) Timi tarafından bulundu. Tatil için İstanbul'dan Kartalkaya'ya gelen Ercan Laçin (36) ve Umut Serdençetin (32), pistten çıkarak Kındıra Yaylası mevkisinde kayboldu. 

Kaybolan tatilcilerin durumu cep telefonuyla bildirmesi üzerine jandarma ekipleri arama çalışması başlattı.

JAK Timi, Topkaya mevkisinde ulaştığı tatilcilere sıcak çikolata ve çay ikram etti.

Laçin ve Serdençetin, işlemlerinin ardından kaldıkları otele bırakıldı.