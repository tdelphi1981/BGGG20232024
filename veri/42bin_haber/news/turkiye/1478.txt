Konsolosun eşi çarpıp kaçtı
İstanbul Bebek'te 1'i ağır 2 kişinin yaralandığı kazaya İsviçre Konsolosu'nun eşinin yol açtığı ortaya çıktı. Kaza, dün öğleden sonra Bebek Cevdetpaşa caddesinde oldu.

İstanbul İsviçre Konsolosu Florian Köppel'in eşi Andrea Köppel, Arnavutköy yönüne seyir halinde olan motosiklete arkadan çarptı. Kaza anında motosikleti kullanan Doğan İnal ve  eşi yola savruldu. 

Andrea Köppel, biri ağır yaralanan çifti yerde bırakarak olay yerinden kaçtı.

Olay, bir görgü tanığının araç plakasını polise vermesi ile çözüldü.

Savcılığa çıkarılacak 

İsviçre Konsolosu Florian Köppel karakola çağrıldı. Köppel'in ilk ifadesinde olayın şokuyla paniklediğini, bu nedenle olay yerinden uzaklaştığını söylediği öğrenildi. 

Köppel'in gözaltına alınmadığı, ifade işlemleri için savcılığa çıkarılacağı öğrenildi.