Bariyere çarpan otomobildeki kadın öldü
İstanbul Avcılar'da otomobilin, yol ayrımındaki bariyere çarpması sonucu 1 kadın hayatını kaybetti. Haramidere-Ambarlı Yolu'nda gece saatlerinde, aşırı hız yaptığı ileri sürülen ve sürücüsünün kimliği henüz belirlenemeyen 34 JA 6659 plakalı otomobil, yol ayrımındaki bariyerlere çarptı.

 Otomobilin ön koltuğunda oturan ve üzerinden kimlik çıkmayan genç kadın yola savruldu.

 Olay yerine gelen sağlık ekipleri, kadının yaşamını yitirdiğini belirledi.

 Kadının cesedi, Adli Tıp Kurumu morguna kaldırıldı.

 Polis, kazanın ardından kaçmaya çalıştığı iddia edilen sürücünün yakalanması için çalışma başlattı.