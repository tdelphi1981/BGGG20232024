İstanbul'da köpek katliamı
İstanbul Büyükçekmece'de zehirlenmiş 13 köpek cesedi bulundu. Büyükçekmece Belediyesi soruşturma başlattı. İhbar üzerine harekete geçen Büyükçekmece Belediyesi Veteriner İşleri Müdürlüğü ekipleri,  Muratbey Keltepe mevkiinde zehirlenmiş köpek cesetleriyle karşılaştı. 

Veterinerler 13 köpekten 8'inin yeni öldürüldüğünü belirledi.. 

Olayla ilgili yazılı açıklama yapan Büyükçekmece Belediye Başkanı Hasan Akgün "Biz belediye olarak onları soğuk havalarda bile beslemeye çalışırken onların bu şekilde öldürülmesi insanlık olarak büyük bir kayıptır. Belediye personeli başta olmak üzere tüm vatandaşlarımız bu tür katliamları önlemek için her türlü çalışmayı yapacağız" dedi. 

Hayvanseverler de olaya büyük tepki gösterdi. Köpekleri kimlerin zehirlediği araştırılıyor.