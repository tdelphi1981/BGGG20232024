Bakanlığa yağmur gibi "Riskli ilan edin" başvurusu
Türkiye'nin dört bir yanı kentsel dönüşüm bekliyor ama en çok talep İstanbul'dan. Çevre ve Şehircilik Bakanlığına, İstanbul'da 700 hektarlık alanın riskli ilan edilmesi için talep geldi.(CNN TÜRK) -- Türkiye'de yaklaşık 6,5 milyon binanın yıkılacağı uygulama için birçok kurumdan Çevre Bakanlığı'na teklifler geliyor. Şimdiye kadar İstanbul'un Gaziosmanpaşa, Esenler, Beyoğlu gibi 9 ilçesinden yaklaşık 700 hektar alanın riskli ilan edilerek, dönüşüm uygulanması için talepte bulunuldu. 
 
Bakanlığa Ankara'dan Mamak, Çankaya ve Altındağ ilçeleri de başvuruda bulundu.

Ayrıca, İzmir, Diyarbakır ve  Ağrı da  bakanlığa riskli alan ilan edilmesi için talep gönderen iller arasında.