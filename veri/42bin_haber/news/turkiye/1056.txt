İzmir'de hırsızlık operasyonu: 17 gözaltı
İzmir'de hırsızlık şebekesine yönelik düzenlenen operasyonda 17 kişi gözaltına alındı. İzmir Emniyet Müdürlüğü Asayiş Şubesi'ne bağlı Hırsızlık Büro Amirliği ekipleri, sabah saatlerinde 25 ayrı adrese eş zamanlı baskın yaptı.

Helikopterli ekipler ile özel hareket timlerinin de Menemen, Karabağlar ilçelerinde destek verdiği operasyon kapsamında 17 kişi yakalanarak gözaltına alındı.

Polis, 6 aylık teknik ve fiziki takip sonucu gözaltına alınan şebeke üyelerinin ev ve işyerlerinden çok sayıda malzeme çaldığını tespit etti.

Gözaltına alınanların kimlik sorgulamaları sırasında çeşitli suçlardan sabıkalarının olduğu ve aralarında 2 cezaevi firarisinin bulunduğu belirlendi.