Muhalifler Kılıçdaroğlu'yla görüşecek!
Suriyeli muhalifler CHP'yi ziyaret edecek. Suriye'li muhaliflerden oluşan 6-7 kişilik üst düzey bir heyet bugün öğleden sonra CHP Genel Başkanı Kemal Kılıçdaroğlu ile biraraya gelecek. 
Heyette bulunan kişilerin isimleri ve görüşme saati Suriyeli muhaliflerin talebi üzerine şimdilik gizli tutuluyor.   CNN Türk'e konuşan CHP Genel Başkan Yardımcısı Faruk Loğoğlu, eski Suriye Ulusal Konseyi üyelerinden bazı kişilerin ve Katar'da kurulan Suriye Ulusal Kooalisyonu'nun bazı üyelerinin heyette yer alacağını söyledi. 
Loğoğlu, CHP olarak Suriye muhalefeti ve Suriye rejimi arasında Suriye'nin geleceğini, Suriye halkı adına belirleyecek bir siyasi sürecin başlamasını ve şiddetin sona ermesini istediklerinin mesajını verdi.