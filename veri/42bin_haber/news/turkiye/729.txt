Meclis TV'ye anayasal güvence
Anayasa Uzlaşma Komisyonu'nda genel kurul çalışmalarının canlı yayınlanması benimsendi. Uzlaşma Komisyonu'nda iki madde daha kabul edildi. Açık görüşmeler için TRT'nin bir kanalı tahsis edilecek. Kapalı oturumlar için de düzenleme yapıldı. 

Buna göre artık kapalı oturum kararı ancak 256 milletvekilinin oyu ile alınabilecek. Mecliste yapılan gizli oylamalarda ise vekaleten oy kullanılamayacak. 

Muhalefet partileri seçimler, halkoylaması, siyasi partiler, yerel yönetimler ve bağımsız kurullarla ilgili düzenlemelerde  256 oy sağlanmasını önerdi. Ancak AK Parti bu öneriye başka maddelerde değişik oranlar belirlenebileceği gerekçesiyle çekince koydu.