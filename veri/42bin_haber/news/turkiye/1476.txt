"Somali tezkeresi" TBMM'de kabul edildi
Aden Körfezi ve Somali açıklarında görev yapan TSK unsurlarının görev süresinin bir yıl daha uzatılmasını öngören Başbakanlık tezkeresi, TBMM Genel Kurulu'nda kabul edildi. TBMM Genel Kurulu'nda, görev süresinin 1 yıl daha uzatılmasını öngören Başbakanlık tezkeresinin görüşülmesine başlandı.

Tezkere, bölgede görev yapan Deniz Kuvvetleri'ne ait görev gücünün süresinin 10 Şubat 2013 tarihinden itibaren bir yıl uzatılmasını içeriyor. 

Milli Savunma Bakanı İsmet Yılmaz, "Türkiye'nin Somali'ye yardımları sürmektedir. Deniz haydutluğu meselesinin çözümü ancak Somali ve Afrika'nın huzura ve refaha kavuşması ile mümkündür" dedi.