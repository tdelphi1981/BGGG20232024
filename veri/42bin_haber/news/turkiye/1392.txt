İmralı'ya 2. heyet gidecek mi?
Başbakan Recep Tayyip Erdoğan, İmralı'ya gidecek ikinci heyetle ilgili olarak şu anda verilmiş bir karar olmadığı söyledi. Başbakan Recep Tayyip Erdoğan, Prag'a hareketinden önce Atatürk Havalimanı'nda bası mensuplarının soruları yanıtladı.

Erdoğan, "Burada hedeflerle gelinen durumu karıştırmak yanlış olabilir. Bu hedefleri ta başından beri açıkladım, açıklıyorum. Silahlar bıraktırılmadan, silahlar bırakılmadan bizim bölücü terör örgütüyle mücadeleyi kesmemiz söz konusu değil. Bu kararlılığımız devam edecektir. Siyasi temsilcileri, siyasi uzantılarıyla da müzakerelerimizi hep yapabileceğimi söyledim" diye konuştu.

"Güvenlik güçleri operasyona meraklı değil"

''Teröristlerin ülkemizi terk etmeleri halinde, güvenlik içinde ülkemizi terk etmelerine imkan hazırlarız. Yeterki ülkemizin refahına, huzuruna adım atalım. Bölgedeki suküneti sağlamış olalım'' diyen Erdoğan, güvenlik güçlerinin hiçbir zaman operasyon meraklısı olmadığını söyledi.

Başbakan İmralı'ya gidecek ikinci heyetle ilgili olarak şu anda verilmiş bir karar olmadığı söyledi.

İkinci ziyarete ilişkin izni ve gidecek heyette kimlerin olabileceğinin tespitini Adalet Bakanı'nın yapacağını belirten Erdoğan, ''Şahsıma sunacağı tekliften sonra takvimi belirleriz. Bu hafta içinde olacak diye kesin bir birşey söz konusu değil'' diye konuştu.