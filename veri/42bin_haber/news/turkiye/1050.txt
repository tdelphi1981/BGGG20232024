Beşiktaş'ta bomba paniği
İstanbul Beşiktaş'ta 4. Levent Metro İstasyon'u çıkışında bulunan ve fünyeyle patlatılan çantadan kağıt mendil, yara bandı ve kalem çıktı. Konaklar Mahallesi Büyükdere Caddesi 4. Levent Metro İstasyonu çıkışındaki halk ekmek büfesi yanında şüpheli bir çanta gören taksi şoförleri, polise haber verdi. Çevrede güvenlik önlemi alarak caddeyi trafiğe kapatan polis ekipleri, bomba imha ekibinden yardım istedi.

Bomba imha uzmanının fünyeyle patlattığı çantadan, kağıt mendil, yara bandı ve kalem çıktı. Kontrollü patlama sırasında Büyükdere Caddesi bir süre trafiğe kapatıldı.