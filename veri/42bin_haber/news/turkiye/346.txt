Çelenk krizine son
29 Ekim Cumhuriyet Bayramı ve 30 Ağustos Zafer Bayramı gibi kutlamalarda iki senedir çelenk krizi çıkması üzerine Kadıköy Belediye Başkanı Selami Öztürk olaya ilginç bir çözüm buldu 
 29 Ekim Cumhuriyet Bayramı ve 30 Ağustos Zafer Bayramı gibi kutlamalarda iki senedir çelenk krizi çıkması üzerine Kadıköy Belediye Başkanı Selami Öztürk olaya el koydu ve ilginç bir çözüm buldu. Kadıköy Belediyesi’nin bahçesinde bulunan Atatürk heykelinin önündeki bahçe duvarı ve korkuluklarını kaldırtarak heykelin yolla bütünleşmesini sağlayan Selami Öztürk "Sivil Toplum Kuruluşları 29 Ekim ve 30 Ağustos gibi resmi bayramlarımızda belediye binası önündeki Atatürk anıtına çelenk bırakırlarsa bundan onur duyarız" dedi. 
 DUVAR VE DEMİRLER KALDIRTILDI 
  
 Daha önce Kadıköy meydanında bulunan ve yeni planlama ile kaldırılacağı tartışmalarıyla gündeme gelen Atatürk heykeli önünde resmi bayramlarda çelenk krizlerine şahit olan Selami Öztürk "Bahçe düzenlemesi yapılıyordu. Atatürk heykeli belediye bahçesi içinde kalıyordu. Bahçe peysajı yapıldı. 29 Ekim törenlerinde çelenk gerginliği oldu. Biz de orada koydurmazsanız çelenklerimizi buraya koyarız dedik. Bu anıt halka açık, önündeki bahçe demirleri de kaldırıldı yolla bütünleşti. STK’lar gelip çelenk koyarlarsa saygı duyarız onur duyarız" dedi. 
 ÖNCEK GERGİNLİĞİ SELAMİ ÖZTÜRK ÇÖZMÜŞTÜ
  
 Kadıköy’de geçtiğimiz 30 Ağustos Zafer Bayramı kutlama töreninde çelenk gerginliği yaşanmıştı. Kadıköy Kaymakamlığı'nın organize ettiği resmi törende Atatürk Anıtına çelenk koymak isteyen Atatürkçü Düşünce Derneği anons edilmeyince törende dernek üyeleri ve resmi makamlar arasında tartışma çıkmış, kriz Kadıköy Belediye Başkanı Selami Öztürk’ün müdahalesiyle çözülmüştü. Kadıköy Belediye Başkanı Selami Öztürk, milletvekilleriyle olaya müdahale etmiş, Öztürk’ün araya girmesi ve Atatürkçü Düşünce Derneği’nin ve diğer sivil toplum kuruluşlarının çelenklerini Anıta Koymaları ve selamlamalarıyla sona ermişti.Aynı gerginlik ve tartışmalar 29 Ekim törenlerinde de yaşanmış ve arbede çıkmıştı. 
 DHA