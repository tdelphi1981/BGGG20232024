33 yıl hapis istemi
 
 Savcı, Akman’ın ‘patlayıcı madde bulundurmak’ ve ‘örgüt adına suç işlemek’ suçlarından 14 yıldan 33 yıla kadar hapsini istendi.
 
 Marmara Üniversitesi Gazetecilik Bölümü üçüncü sınıf öğrencisi Emine Akman’ın "Örgüt üyesi olmayıp örgüt adına suç işlemek" iddiasıyla yargılandığı davanın 4. duruşması Çağlayan’daki İstanbul Adalet Sarayı’nda görüldü. İstanbul 15. Ağır Ceza Mahkemesinde görülen duruşmaya tutuklu sanık Emine Akman ve avukatı Hüseyin Boğatekin katıldı.
 
 AKMAN’A 33 YILA KADAR HAPİS İSTEMİ
 
 Duruşma savcısı mütalaasını açıkladı. Savcı, Akman’ın ‘patlayıcı madde bulundurmak’, ‘terör örgütü üyesi olmayıp, örgüt adına suç işlemek’ suçlarından 14 yıldan 33 yıla kadar hapsini istedi.
 
 "ÖRGÜT EYLEMLERİNE KATILDI"
 
 14 Ağustos 2011 günü Ataşehir’de bir alışveriş merkezine molotof kokteyli atılmıştı. Olay yerine gelen zırhlı polis araçlarına da molotoflu saldırı düzenlendi. Mütalaada Akman’ın, saldırı yapan grubun içinde olduğu ve kaçmaya çalıştığı, yüzünü kamufle ettiği ve elinde molotofkokteyli olduğu ifade edildi. PKK terör örgütünün yapacağı eylemleri kendine yakın sitelerde duyurduğunun belirtildiği mütalaada, sanığın terör örgütü tarafından düzenlenen bu eylemlere katıldığı belirtildi.
 
 Akman’ın avukatı Hüseyin Boğatekin, savcının mütalaasına karşı savunma yapmak için süre istedi. Duruşma ertelendi.
 
 Selahattin GÜNDAY/İSTANBUL, (DHA)