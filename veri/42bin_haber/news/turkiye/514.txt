PKK'nın kaçırdığı astsubaydan haber yok
Diyarbakır'ın Lice ilçesi Fis Ovası'nda 9 Temmuz 2011 günü PKK'lılar tarafından kaçırılan 35 yaşındaki Astsubay Başçavuş Abdullah Söpçeler'den 536 gündür haber alınamadı.(DHA) -- Diyarbakır'da 9 Temmuz 2011 tarihinde, kaza yapmış gibi davranarak yol kesen PKK'lı grup tarafından, içinde bulunduğu araçtan indirilen Lice 2'nci Mekanize Piyade Tugay Komutanlığı'nda görevli Astsubay Başçavuş Abdullah Söpçeler kaçırıldı. 

Evli ve 1 çocuk babası Astsubay Başçavuş Abdullah Söpçeler'den bu güne kadar hiçbir haber alınamadı. Söpçeler'in Kırklareli'nin Babaeski İlçesi'nde yaşayan eşi 34 yaşındaki Saniye ve 4,5 yaşındaki kızı Melis, her telefon çaldığında güzel bir haber gelecek mi? diye umutlanıyor. 

Eşinden haber alınamamasına sitem eden Saniye Söpçeler şunları söyledi: Bu dönem çok zor geçti. 18 aydır haber alamıyoruz. Cumhurbaşkanımız, başkanımız ve tüm yetkililere sesleniyorum.Eşimin biran önce kurtarılmasını istiyorum.Malesef ki eşim 18 aydır PKK terör örgütünün elinde ve onun gibi rehinelerin biran önce ailelerine kavuşturulmasını istiyorum. Elini vicdanına koyan herkesi göreve davet ediyorum. Beni eşime, kızımı da babasına kavuşturun lütfen. Kızım sürekli babasını sonuyor. Benim verebilecek hiçbir cevabım yok. 536 gündür herhangi bir haber alamadık. Yetkililerden aldığmız tek cevap bekleyin, sabırlı olun şeklinde oldu. Ama artık bu cevaplar bizi tatmin etmiyor."dedi.

Baba ve annenin gözyaşları

Tek arzularının oğullarına sağ salim kavuşmak olduğunu belirten baba Hüseyin Söpçeler, "Tek arzumuz, tek dileğimiz devlet büyüklerinden biran önce bu acımıza son vermeleri.Dayanacak gücümüz kalmadı. 4,5 yaşındaki torumuz tek dayanağımız. Torunum Melis, sürekli babasını sayıklıyor. Bizde ona baban işte gelecek kızım diyoruz. O da yeter artık çalışmasın ben para istemiyorum.Yanımda olsun diye ağlıyor.Oğlumun evdeki resimlerini torunum görmesin diye sakladık" dedi.

Lice 2'nci Mekanize Piyade Tugay Komutanlığı'nda görevli Astsubay Başçavuş Abdullah Söpçeler, Edirne'ye de tayin olmuş ve 22 Temmuz 2011 günü izne çıkıp, 8 Ağustos'ta yeni görevine başlayacaktı.

Terör örgütü PKK yanlısı yayın yapan ROJ TV, 29 Temmuz 2011 günü, kaçırıldıktan 20 gün sonra Astsubay Başçavuş Abdullah Söpçeler'in görüntülerini yayınlamıştı.

Görüntülerde Söpçeler kendisine iyg vdavranıldığını, sağlığının ve genel durumunun iyi olduğunu söylemişti.