Hakkari ve Şırnak'ta operasyonlar vardı
Yeni yılla birlikte PKK'ya yönelik operasyonlar hız kazandı. Kuzey Irak'a yönelik hava operasyonunun ardından Hakkari ve Şırnak'ta da operasyonlar yapıldı. Şırnak'taki Cudi ve Küpeli Dağı'nda kış üslenmesine giren PKK'lıları etkisiz hale getirmek için başlatılan operasyon sürüyor. Bölgede tespit edilen PKK'lılara yönelik Hisar ve Çağlayan bölgesi'nde geniş kapsamlı operasyon yapıldı.

Operasyonlar sürerken bölgeye mayına dayanıklı Kirpi araçlarıyla asker ve mühimmat sevkiyatı yapıldı.

Hakkari'nin Çukurca ilçesine bağlı Kazan Vadisi'nde ise jandarma ve polis ortak operasyon yaptı. 

Operasyonlarda Kazan köyü yol güzergahındaki köprünün altında  mutfak tüpü ile hazırlanmış patlayıcı ve top mermisi mühimmatı bulundu.

Operasyon kapsamında iki evde yapılan aramalarda ise 3 silah ve mermiler ele geçirildi. Silahlarla ilgili bir kişi gözaltına alındı.

Şanlıufra'da ise bir parkta tuzaklanmış 15 dinamit lokumu bulundu.

El yapımı patlayıcı polisler tarafından etkisiz hale getirildi.