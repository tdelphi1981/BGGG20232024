Tezsiz yüksek lisansta ALES şartı kalktı
 
 Tezsiz yüksek lisans programlarına öğrenci kabulünde ALES notu getirme şartı ve ALES taban puanı Üniversite senatolarınca belirlenecek. 
 Lisansüstü Eğitim ve Öğretim Yönetmeliğinde Değişiklik Yapılmasına Dair Yönetmelik, Resmi Gazete’de yayımlanarak yürürlüğü girdi. 
 Yönetmelikteki değişiklikle, tezsiz yüksek lisans programlarına öğrenci kabulünde, ALES notu getirme şartı ve ALES taban puanı üniversite senatolarınca belirlenebilecek. 
 Öte yandan Bahçeşehir Üniversitesi Uluslararası Liderlik Uygulama ve Araştırma Merkezi Yönetmeliği, Hacettepe Üniversitesi Yabancı Dil Hazırlık Eğitim ve Öğretim Yönetmeliği, Selçuk Üniversitesi Deneysel Tıp Uygulama ve Araştırma Merkezi Yönetmeliği de yayımlanarak yürürlüğe girdi.