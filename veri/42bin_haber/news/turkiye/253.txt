Deprem dedenin sağlık durumu
Prof. Dr. Yalçın Karakoca "Ahmet Mete Işıkara, 7 günlük yoğun bakım ünitesindeki tedavinin ardından Cumartesi günü odaya alındı" dedi. Medical Park Hastanesi Göğüs Hastalıkları uzmanı Prof. Dr. Yalçın Karakoca, "Deprem Dede" olarak bilinen Türk Kızılayı Genel Başkan Danışmanı Prof. Dr. Ahmet Mete Işıkara'nın Cumartesi günü yoğun bakım ünitesinden çıkarılarak tedavisine devam edildiğini ve sağlık durumunun iyi olduğunu bildirdi.

AA muhabirine açıklamada bulunan Karakoca, "Ahmet Mete Işıkara, 7 günlük yoğun bakım ünitesindeki tedavinin ardından Cumartesi günü odaya alındı, solunum cihazından ayrıldı, sağlık durumu iyiye gidiyor. Hatta kendi beslenmesinini yapabiliyor. Tedavisine bir süre daha odasında devam edilecek" dedi.

Prof. Dr. Ahmet Mete Işıkara, 16 Kasım tarihinde gittiği Medical Park Göztepe Hastanesi'nin yoğun bakım ünitesinde tedavi altına alınmıştı.