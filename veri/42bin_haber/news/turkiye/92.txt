Derecik Taburu'na havanlı saldırı
Hakkari'nin Şemdinli ilçesine bağlı Derecik beldesindeki 2'nci Hudut Sınır Taburu'na PKK'lılar tarafından havanlı saldırı düzenlendi 
 PKK’lılar bugün saat 13.00’de Irak sınır kesiminde bulunan Balkaya Dağları’ndan Derecik Beldesi’ndeki 2’nci Hudut Sınır Taburu’na havanla ateş açtı. 
 
 Yaklaşık 20 dakika süren havanlı saldırıya askerler anında uzun namlulu silahlarla karşılık verdi. Daha sonra bölgeye takviye birlikler sevkedilirken, Cobra tipi helikopterler Balkaya Dağları’nda teröristlerin bulunduğu noktaları bombaladı. Saldırı ile ilgili açıklama yapılmadı.
  
 DHA