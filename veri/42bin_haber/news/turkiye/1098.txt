Bir haftada 378 kilo esrar ele geçirildi
 
  Adana’da polisin bir haftalık süreçte gerçekleştirdiği uyuşturucu operasyonlarında toplam 378 kilo esrar ele geçirildi, 45 kişi gözaltına alındı. Adana Emniyet Müdürlüğü Kaçakçılık ve Organize Suçlarla Mücadele Şubesi Narkotik Büro Amirliği ekipleri, sokakta uyuşturucu satışını önlemek amacıyla iki yönlü çalışma başlattı. Narkotik polisi, kente ulaşım sağlayan D-400 Karayolu ile Tarsus-Adana-Gaziantep Otoyolu’nda kontrol noktaları oluşturdu. 
 Kentin giriş noktalarında durdurulan taşıtlarda aramalar yapıldı. Bir haftalık sürede gerçekleştirilen 29 operasyonda toplam 378 kilo esrar ele geçirildi, 45 kişi gözaltına alındı. Uyuşturucuya el konurken, şüphelilerin sorgusunun devam ettiği belirtildi. 
 DHA