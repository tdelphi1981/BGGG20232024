Göktürk'ten ilk görüntü alındı
Göktürk-2 uydusunun uzaya fırlatılmasının ardından ODTÜ'de yaşanan olaylar hala sıcaklığını korurken uydu görüntü vermeye başladı. Türkiye'den ilk görüntü İzmir'den alındı. Göktürk-2 uydusunun, dünyanın dört bir yanından çektiği görüntüleri 4 gündür aktardığı açıklandı. 

Uydudan alınan ilk görüntüler ABD, Brezilya ve Hindistan gibi ülkelerden geldi. Türkiye'den ilk görüntü ise İzmir'den alındı. 
 
TÜBİTAK Uzay Teknolojileri Araştırma Enstitüsü ile TUSAŞ iş ortaklığının ürettiği 2,5 metre çözünürlü gözlem uydusu, bir haftadır uzayda bulunuyor. 

GÖKTÜRK-2, dünya üzerinde günde 15 tur atıyor.