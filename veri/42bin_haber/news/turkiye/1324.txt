Sierra sanıldı mümessil çıktı
 
 İstanbul’da bir süre önce kaybolduğu belirtilen ABD’li Sarai Sierra’nın Yalova’da görüldüğü ihbarı, Yalova ve Bursa polisini alarma geçirdi. Yalova Emniyet Müdürlüğü ekipleri, İstanbul’dan Yalova’ya gelen bir feribotun içindeki 34 plakalı araçta, bir süredir kayıp olan "Sarai Sierra"nın görüldüğü ihbarı üzerine, harekete geçti. 
 Şehrin çeşitli noktalarında konuşlanan polis ekipleri, 34 plakalı aracı kent merkezinde durdurdu. Kiralık olduğu öğrenilen araçtaki kadının, Türk vatandaşı olduğu belirlendi. 
 Öte yandan, şüpheli aracın Bursa yönüne gitmiş olabileceği yönündeki ihbar üzerine, Bursa Emniyet Müdürlüğü ekipleri devreye girdi. Merkez Osmangazi ilçesi Panayır Kavşağı’nda durdurulan araçtaki kişinin ise merkez Nilüfer ilçesinde oturan bir ilaç mümessili olduğu bildirildi. 
 AA 