Kapıkule'de TIR kuyruğu
Kapıkule Sınır Kapısı'nda yurt dışına çıkış yapmak için bekleyen yaklaşık 240 TIR, 6 kilometrelik kuyruk oluşturdu 
 Kapıkule Sınır Kapısı yetkilileri, TIR'ların Türkiye’deki çıkış işlemlerinin kısa sürede tamamlandığını ancak Bulgar gümrük sahasının küçüklüğü nedeniyle Türk tarafında araç kuyruğu oluştuğunu bildirdi. 
 Yetkililer, TIR sürücülerinin yüklerini gidecekleri ülkelere hafta başında ulaştırmak istemeleri nedeniyle yoğunluk yaşandığını belirtti. Kapıkule’deki yaklaşık 240 TIR sürücüsü, yurt dışına çıkış için sıranın kendilerine gelmesini bekliyor. Edirne Bölge Trafik Şube Müdürlüğü ekipleri, bölgede trafik kontrolünü sürdürüyor. 
 DHA