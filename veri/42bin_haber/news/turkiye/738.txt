İnegöl'de kanlı kavga
Bursa'nın İnegöl ilçesinde, iki grup arasında çıkan bıçaklı kavgada 2 kişi öldü, 1'i ağır 2 kişi yaralandı. Alınan bilgiye göre, Kurşunlu beldesindeki bir restoranda iki grup arasında henüz bilinmeyen bir nedenle tartışma çıktı. Tartışmanın büyüyüp kavgaya dönüşmesi sonucu, Hasan Zengin (37), Ali Yoksun (20), Hakan Duymuş (28) ve İbrahim Uzan (31) bıçakla yaralandı.

Yaralılar, 112 Acil Servis ekipleri tarafından İnegöl Devlet Hastanesi'ne kaldırıldı. Zengin ve Uzan, müdahaleye rağmen kurtarılamadı, ağır yaralı Duymuş ameliyata alındı.

Kavgaya karıştığı iddia edilen S.G, jandarma ekiplerince gözaltına alındı, kaçan 3 kişinin yakalanması için çalışma başlatıldı. Olayla ilgili soruşturma sürdürülüyor.