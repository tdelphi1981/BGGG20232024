Kayıp ailenin otomobiline ulaşıldı
Aydın'ın Söke ilçesinde otomobille Büyük Menderes nehrine uçan 4 kişilik Aslan ailesini arama çalışmaları sürüyor. Kayıp ailenin otomobili bulundu; ancak aileye henüz ulaşılamadı. 6 gündür yapılan arama çalışmaları sonucu, otomobil köprüden nehre uçtuğu yerin yakınında bulundu.

Ancak Mehmet Aslan ile eşi Necla ve çocukları Eylül ve Eyüp'e hala ulaşılamadı.

Suyun debisinin yüksek ve bulanık olması çalışmaları olumsuz etkiliyor.

Geçen pazar günü haber alınamayan Aslan ailesinin yakınlarının başvurusuyla, arama çalışması başlatılmıştı. 

Güvenlik kameralarından, ailenin otomobille Büyük Menderes nehrine düştüğü tespit edilmişti.