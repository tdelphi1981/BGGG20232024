Kestirmeden geçmek isterken mahsur kaldılar
 
 Merkez Nilüfer ilçesindeki Odunluk mahallesi ile Dikkaldırım mahallesinin tam ortasından geçen Mihraplı deresinden 16 NY 259 plakalı otomobilleri ile geçmek isteyen Nuray Yeşil (40) ile oğlu Berat Yeşil (21), suyun derinliğini hesaplayamayınca araçta mahsur kaldı. 
 Otomobilin suya battığını gören vatandaşlar yardıma koştu. Üzerlerini çıkarıp, suya giren vatandaşlar kapısını açtıkları otomobilden anne ile oğlunu çıkardı. 
 Akraba ziyaretine gittiklerini ve kestirme olduğu için dereden geçmeye çalıştıklarını belirten Nuray Yeşil,"Düşündüğümüz olmadı. Derede mahsur kaldık. Sesimizi duyan vatandaşlar beni ve oğlumu araçtan çıkartıp kıyıya getirdi" dedi. 
 Nuray Yeşil’in otomobili, çağrılan itfaiye aracı tarafından dereden halat kullanılarak çıkartıldı. 
 DHA