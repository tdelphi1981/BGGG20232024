Gezici kan bağış merkezinde 'hacamat' tartışması
 
 Sakarya'nın Akyazı ilçesine gelen Kızılay Geçici Kan Merkezi’ne gelen 54 yaşındaki Kerem Pirinç, kan bağışında bulunacağını belirtince verilen formu doldurdu. Pirinç, formu Dr. Şükran Baysal’a teslim ederken formda yer almayan "Hacamat yaptırdınız mı?" diye sordu. Kerem Pirinç, bunun üzerine "Formda böyle bir seçenek yok. Bu soruyu bana sormaya hakkınız da yok ama bilginiz olsun 8 ay önce yaptırdım" dedi. 
 Kerem Pirinç, doktorun "Sizden kan alamayız" demesi üzerine doldurduğu evrakı istedi. Doktor bunun üzerine formu vermeyerek iddiaya göre yüksek sesle Kerem Pirinç’in dışarı çıkmasını isteyince tartışma büyüdü. 
 Tarafların birbirinden şikayetçi olması üzerine taraflar polis karakoluna ifade vermeye gitti. Tartışma üzerine kan vermeye gelen birçok kişi de döndü. 
 Taraflar ifadelerini verdikten sonra karakoldan ayrıldı. 
 Alaattin ONUR/AKYAZI (Sakarya), (DHA)