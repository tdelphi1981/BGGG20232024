Ve Patriot'lar İncirlik'te
 
 Türkiye'nin Suriye'den gelebilecek olası füze ve uçak saldırısı tehdidine karşı NATO'dan istediği Patriot füze savunma sistemleri bir yandan İskenderun limanına ulaştırılırken, ABD'ye ait 2 batarya da Adana'daki İncirlik Üssü'ne getirildi.
 
 >> İSKENDERUN'A DA İNDİRİLDİ 
 
 ABD'den Türkiye'ye gönderilen 2 adet Patriot füze savunma sistemlerinin parçaları 18 Ocak'tan itibaren dev kargo uçaklarıyla sevk edilmeye başlanmıştı. Gaziantep'e konuşlandırılacak, Patriot füze savunma sistemlerinin parçaları 4 gün boyunca 23 kargo uçağıyla Türkiye'ye ulaştırıldı. Bir çoğu askeri kamyonların üzerinde monte edilmiş vaziyetteki Patriot donanımları kargo uçaklarından indirilip, son kontrolleri yapılmak üzere hangarlara götürüldü.
 
 Patriot füze savunma sistemlerini konuşlandıracak ve kontrol edecek 400 ABD'li askerin de eş zamanlı olarak İncirlik'e gelişleri tamamlandı.
 
 ADANA/DHA
 
  