İnternette oyun oynarken hayatını kaybetti
Beşiktaş'ta bilgisayarda oyun oynarken rahatsızlanan iki çocuk babası Burak Kaya hayatını kaybetti. Olay, Mecidiye Mahallesi Muhtar Sokak 3/3'te meydana geldi. Edinilen bilgiye göre, akşam saatlerinde işten çıkan 41 yaşındaki iki çocuk babası Burak Kaya evine geldi. Eşi ve çocuklarıyla biraz zaman geçiren Kaya daha sonra bilgisayarda internete girdi. İnternette oyun sitelerini açarak oyun oynamaya başlayan Kaya, saat 03.00 sıralarında rahatsızlandı. 

Kalp krizi geçirdiğini düşünen Kaya'nın eşi hemen sağlık ekiplerine haber verdi. Olay yerine gelen sağlık ekipleri Kaya'nın ölümünü şüpheli bularak polis ekiplerine haber verdi. 

Olay Yeri İnceleme polisleri eve gelerek delil çalışması yaptı. Yapılan incelemenin ardından Kaya'nın cansız bedeni cenaze aracına konularak Şişli Etfal Eğitim ve Araştırma Hastanesi morguna kaldırıldı. 

Kaya'nın asıl ölüm nedeninin yapılacak otopsinin ardından ortaya çıkması beklenirken kalp krizinden öldüğü sanılıyor. 

Acı haberi alarak olay yerine gelen Kaya'nın yakınları göz yaşlarına boğuldu. Kaya'nın acılı babası Nurettin Kaya, en son iyi gördüğünü herhangi bir sıkıntısının olmadığını söyledi.