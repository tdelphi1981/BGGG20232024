Levrek ağına köpek balığı takıldı
Sinop'ta levrek yakalamak için denize açılan iki balıkçının ağına 1.5 metrelik köpek balığı takıldı 
 Gerze’de 6 metrelik tekneleriyle kıyı balıkçılığı yapan Mete Dağlı ve Erkan Acar, levrek avlamak için denize ağ bıraktı. Ağı çektiklerinde köpek balığı yakaladıklarını gören iki balıkçı büyük şaşkınlık yaşadı. 
 1.5 metre uzunluğundaki köpek balığının ağı yırttığını söyleyen Mete Dağlı, "Biz açık denizde avlanmadığımız için köpek balığı yakalamak büyük sürpriz oldu. İlk defa bir köpek balığı yakaladık. Kıyıya getirdiğimizde görenlerde çok şaşırdı. Bazı vatandaşlar köpek balığı ile fotoğraf çektirdi" dedi. 
 DHA