Arkadaşı sızdı hırsızlık yaptı
 
 Olay Canik İlçesi Yeni Mahallede dün akşam meydana geldi. İddiaya göre Hüseyin A. ile Şükrü U. buluşup bir bara giderek alkol aldı. Bir süre eğlenen iki arkadaş, daha sonra iki hayat kadını ile anlaşarak Hüseyin A.’nın evine gitti. Burada kadınlarla cinsel ilişkiye girin iki arkadaş, eğlenmeye ve alkol almaya devam etti. 
 Kadınların gitmesinin ardından aldığı alkolün etkisiyle Şükrü U. sızdı. Bunun üzerine Hüseyin A. iddiaya göre arkadaşının cebinden kredi kartını alarak ATM’den bin 500 TL çekti. Sabah kalktığında kredi kartı ile alış veriş yapmak isteyen Şükrü U. limitinin yetersiz olduğunu öğrenince, polise giderek şikayetçi oldu. Şikayet üzerine polis kredi kartını veren banka dahil çevre de bulunan ATM’lerin kamera kayıtlarını izleyerek Hüseyin A.’yı yakaladı. 
 Suçlamaları kabul etmeyen zanlı hakkında başlatılan soruşturmanın devam ettiği belirtildi. 
 DHA 