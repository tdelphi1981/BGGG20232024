İzmir'de silahlı banka soygunu
İzmir Bornova'da bir banka şubesi, silahlı bir kişi tarafından soyuldu. 
Mustafa Kemal Caddesi'nde bulunan bir bankanın Özkanlar Şubesi'ne silahla giren kar maskeli kişi, güvenlik görevlisini silahını alarak etkisiz hale getirdi.

Vezneden yaklaşık 20 bin lira alan zanlı, dışarıda kendisini bekleyen araca binip uzaklaştı.

Soygunun ardından olay yerine gelen polis ekipleri inceleme başlattı.

Zanlının yere düşürdüğü silahın parçasını inceleyen polis, tabancanın oyuncak olduğunu belirledi.

Olayla ilgili soruşturma sürüyor.