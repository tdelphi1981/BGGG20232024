Türkiye nüfusu açıklandı
TÜİK'e göre, Türkiye'nin nüfusu 2012 sonu itibariyle 75 milyon 627 bin 384 kişi oldu. Türkiye nüfusu, 2012 yılı sonu itibariyle bir önceki yıla oranla binde 12 artarak, 75 milyon 627 bin 384 kişiye yükseldi.

Türkiye İstatistik Kurumu (TÜİK), "Adrese Dayalı Nüfus Kayıt Sistemi 2012 Nüfus Sayımı Sonuçları"nı açıkladı.

Buna göre, 2011 yılı itibariyle 74 milyon 724 bin 269 olan ülke nüfusu, 903 bin 115 kişilik artışla, 2012 sonunda 75 milyon 627 bin 384 kişiye ulaştı.

Erkek nüfusun oranı yüzde 50,2 (37 milyon 956 bin 168 kişi), kadın nüfusun oranı ise yüzde 49,8 (37 milyon 671 bin 216 kişi) olarak gerçekleşti.

2011 yılında binde 13,5 olan yıllık nüfus artış hızı 2012 yılında binde 12'ye düştü. İl ve ilçe merkezlerinde ikamet edenlerin oranı 2011 yılında yüzde 76,8 iken 2012 yılında yüzde 77,3 olarak gerçekleşti.

En kalabalık il İstanbul

İstanbul'da ikamet eden nüfus bir önceki yıla göre yüzde 1,7 artış gösterdi. Türkiye nüfusunun yüzde 18,3'ünün ikamet ettiği İstanbul, 13 milyon 854 bin 740 kişi ile en çok nüfusa sahip il oldu.

Bunu sırasıyla yüzde 6,6 ile (4 milyon 965 bin 542 kişi) Ankara, yüzde 5,3 ile (4 milyon 5 bin 459 kişi)
İzmir, yüzde 3,6 ile (2 milyon 688 bin 171 kişi) Bursa ve yüzde 2,8 ile (2 milyon 125 bin 635 kişi) Adana izledi. Bayburt ise 75 bin 797 kişi ile en az nüfusa sahip il oldu.

Türkiye nüfusunun ortanca yaşı yükseldi

Türkiye'de 2011 yılında 29,7 olan ortanca yaş, 2012 yılında önceki yıla göre artış göstererek 30,1 oldu. Ortanca yaş erkeklerde 29,5 iken, kadınlarda 30,6 olarak gerçekleşti. Ortanca yaşın en yüksek olduğu iller sırasıyla Sinop (37,5), Çanakkale (37,2) ve Balıkesir (37,2) iken en düşük olduğu iller ise
sırasıyla Şırnak (18,5), Şanlıurfa (18,9) ve Ağrı (19,5) oldu.

Çalışma çağındaki nüfus bir önceki yıla göre yüzde 1,5 arttı

Türkiye'de 15-64 yaş grubunda bulunan çalışma çağındaki nüfusun oranı 2011 yılına göre 0,2 puan artarak yüzde 67,6 (51 milyon 88 bin 202 kişi) olarak gerçekleşti. 0-14 yaş grubundaki nüfusun oranı ise yüzde 24,9'a (18 milyon 857 bin 179 kişi) gerilerken, 65 ve daha yukarı yaştaki nüfusun oranı da yüzde 7,5'e (5 milyon 682 bin 3 kişi) yükseldi.

Kilometrekareye düşen kişi sayısı arttı

Nüfus yoğunluğu olarak ifade edilen "bir kilometrekareye düşen kişi sayısı", Türkiye genelinde 2011 yılına göre 1 kişi artarak 98 kişi oldu.

İstanbul kilometrekareye düşen 2 bin 666 kişi ile nüfus yoğunluğu en yüksek il oldu. Bunu sırasıyla; 453 kişi ile Kocaeli, 333 kişi ile İzmir, 264 kişi ile Gaziantep ve 258 kişi ile Bursa illeri takip etti.

Nüfus yoğunluğu en az olan il Tunceli olarak belirlendi. Bu ilde kilometrekareye düşen kişi sayısı 12 oldu. Yüzölçümü bakımından ilk sırada yer alan Konya'nın nüfus yoğunluğu 53, en küçük yüzölçümüne sahip Yalova'nın nüfus yoğunluğu ise 250 olarak gerçekleşti.

Açıklamalar

Yerleşim yeri nüfusları, 2007 yılında kurulan ve İçişleri Bakanlığı Nüfus ve Vatandaşlık İşleri Genel Müdürlüğü (NVİGM) tarafından güncellenen Adrese Dayalı Nüfus Kayıt Sistemi'nden (ADNKS) alınan nüfusla birlikte, kurumsal yerlerde kalan nüfus dikkate alınarak hesaplanıyor. Kurumsal yerlerde (kışla,
cezaevi, huzurevi, üniversite öğrenci yurtları vb.) kalanlar uluslararası tanım gereği ikamet adreslerinin bulunduğu yerleşim yeri nüfusuna değil, kurumsal yerlerin bulunduğu yerleşim yeri nüfusuna dahil edildi.

Ayrıca il, ilçe, belediye, köy ve mahallelere göre nüfuslar belirlenirken; NVİGM tarafından, ilgili mevzuat ve idari kayıtlar uyarınca Ulusal Adres Veri Tabanı'nda yerleşim yerlerine yönelik olarak yapılan idari bağlılık, tüzel kişilik ve isim değişiklikleri dikkate alındı.

2012 yılında illere göre nüfus şöyle oldu:

Toplam 75.627.384

Adana 2.125.635
Adıyaman 595.261
Afyonkarahisar 703.948
Ağrı 552.404
Amasya 322.283
Ankara 4.965.542
Antalya 2.092.537
Artvin 167.082
Aydın 1.006.541
Balıkesir 1.160.731
Bilecik 204.116
Bingöl 262.507
Bitlis 337.253
Bolu 281.080
Burdur 254.341
Bursa 2.688.171
Çanakkale 493.691
Çankırı 184.406
Çorum 529.975
Denizli 950.557
Diyarbakır 1.592.167

Edirne 399.708
Elazığ 562.703
Erzincan 217.886
Erzurum 778.195
Eskişehir 789.750
Gaziantep 1.799.558
Giresun 419.555
Gümüşhane 135.216
Hakkari 279.982
Hatay 1.483.674
Isparta 416.663
Mersin 1.682.848
İstanbul 13.854.740
İzmir 4.005.459

Kars 304.821
Kastamonu 359.808
Kayseri 1.274.968
Kırklareli 341.218
Kırşehir 221.209
Kocaeli 1.634.691
Konya 2.052.281
Kütahya 573.421
Malatya 762.366
Manisa 1.346.162
Kahramanmaraş 1.063.174
Mardin 773.026
Muğla 851.145
Muş 413.260
Nevşehir 285.190
Niğde 340.270

Ordu 741.371
Rize 324.152
Sakarya 902.267
Samsun 1.251.722
Siirt 310.879
Sinop 201.311
Sivas 623.535
Tekirdağ 852.321
Tokat 613.990
Trabzon 757.898
Tunceli 86.276
Şanlıurfa 1.762.075
Uşak 342.269
Van 1.051.975

Yozgat 453.211
Zonguldak 606.527
Aksaray 379.915
Bayburt 75.797
Karaman 235.424
Kırıkkale 274.727
Batman 534.205
Şırnak 466.982
Bartın 188.436
Ardahan 106.643
Iğdır 190.409
Yalova 211.799
Karabük 225.145
Kilis 124.320
Osmaniye 492.135
Düzce 346.493