Ceylanpınar'da eğitime yeniden başlandı
Suriye'nin Haseke kentine bağlı Ra'sulayn'daki çatışmalardan etkilenen Ceylanpınar'da eğitim ve öğretime yeniden başlandı. Ra'sulayn'da geçen hafta aralıklarla yaşanan çatışmalar nedeniyle 19 Kasım Cuma günü okullarda eğitim ve öğretime ara verilen Ceylanpınar'da, hafta sonundan bu yana sınırın karşı tarafında çatışmaların durmasının ardından bugün 61 okulda öğrenim gören yaklaşık 23 bin öğrenci bu sabah yeniden ders başı yaptı.

Sınıflardaki yerini alan öğrencilerin mutlu olduğu görüldü.

Ra'sulayn'da 22 Kasım Perşembe günü yaşanan çatışmalar sırasında seken mermilerin Ceylanpınar'da bir öğretmenin hafif yaralanmasına neden olması ve bir evin duvarına isabet etmesi üzerine eğitim ve öğretime 1 gün ara verilmişti.