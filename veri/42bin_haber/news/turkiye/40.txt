"BDP'ye yazıklar olsun"
Başbakan Erdoğan, açlık grevlerine ilişkin, "Amaçları taleplerinin karşılanması değildir. Amaçları kaos oluşturmak, gerilimi tırmandırmaktır. Kendileriyle ilgili olmayan bazı şeyleri gündeme taşıyorlarsa bu şantajdır. Bu iktidar o şantaja gelmez. Biz bu kampanyaya boyun eğmeyiz. BDP milletvekilleri de açlık grevine varsın devam etsinler, rejim yapmaya da ihtiyaçları var" dedi. Erdoğan, "Bu, terör örgütünün başkasının ölümü üzerinden rant sağlama eylemidir. Buradan BDP'ye de bir kez daha yazıklar olsun diyorum" diye konuştu.(Cnnturk.com) -- Erdoğan, partisinin grup toplantısında yaptığı konuşmada, BDP milletvekillerinin açlık grevlerine ilişkin değerlendirmelerde bulundu.

Erdoğan konuşmasında BDP'li milletvekillerinin açlık grevlerini sert bir dille eleştirdi, "Siyasetçinin işi açlık grevi yapmak, açlık grevi yapanlara arka çıkmak değildir. Siyasetçi için böyle bir göreve tevessül etmek, acziyettir. Bunlar bugüne kadar bugüne kadar çıkmaz sokaklara girmeye bataklıkta gezinmeye alıştılar'' dedi.

Erdoğan sözlerine ''BDP milletvekilleri varsın açlık grevine devam etsinler'' diye devam etti.

"Yazıklar olsun"

"Bu, erör örgütünün başkasının ölümü üzerinden rant sağlama eylemidir. Buradan BDP'ye de bir kez daha yazıklar olsun diyorum" diyen Başbakan, açıklamalarına şöyle devam etti:

"Kendi kendilerine söylüyorlar zaten biz kendi içimizde birbirimize girdik diye. Bunların böyle bir gücü falan söz konusu değil. Böyle bir maharetleri, güçleri yok. Bunlar idare eden değil, idare edilen. Onun için herhangi bir iradeleri var zannetmeyin. Kandil'in emirlerini, talimatlarını sorgulayabilecek durumda değiller. Kandil'deki efendilerine "yeter artık" diyemiyorlar."

Medyaya da eleştiri

Erdoğan'ın eleştiri oklarının hedefinde medya da vardı. Başbakan, "Bazı medya kuruluşları sorgusuz sualsiz açlık grevi eylemlerini gündemde tutuyor. Biz açlık grevi eylemlerine pabuç bırakmayız" şeklinde konuştu.

"Kandil'den gelen talimatla başlatılan açlık grevleri, şantaj unsuru olarak devlete dayatılmaya çalışıldı" diyen Başbakan, "Kalkmışlar "inkar ve asimilasyon" son bulsunlar diyorlar. Türkiye'de bunların sona erdiğini hem sözümüzle hem tavrımızla defalarca gösterdik. AK Parti iktidarının böyle bir sorunu yoktur. Bunları bitirmiştir" ifadesini kullandı.

Başbakan sözlerine, "Anadilde savunma diyorlar. Kişinin kendini daha iyi ifade edebileceği dilde kendini ifade edebileceği düzenlemeyi getireceğimizi defalarca belirttik. Bunlar silah bırakmadıkça operasyon bitmez. Kimse bizim güvenlik güçlerinden silah bırakmasını, operasyonları durdurmasını beklemesin" diye devam etti.

"Atatürk'ün babasının yaşadığı ev..."

Erdoğan, Atatürk'ün babası Ali Rıza Efendi'nin yaşadığı ev ile Makedonya'da Manastır Askeri İdadisi binasında yapılan çalışmaları göstererek, ''Biz nutuk atanlardan olmadık. Başta CHP'iler olmak üzere Atatürk istismarcılarına bu iki hatıra evi ithaf ediyorum'' dedi.



Pervari'deki helikopter kazası

Başbakan Erdoğan, Siirt'in Pervari ilçesinde düşen askeri helikoptere ilişkin de, ''Helikopterimize yönelik bir terörist saldırı söz konusu değil'' dedi.

"17 kahramanımızı şehit verdik. Sabır ve Allah'tan metanet diliyorum" diyen Başbakan sözlerine şöyle devam etti:

"Adli ve idari soruşturma başlatıldı, devam ediyor. İlk incelemeler neticesinde helikopterimize yönelik bir terörist saldırı söz konusu değildir. Helikopterin bir eksiği de söz konusu değildir. Muhalefet zihinleri bulandırmak istiyor. Ağzı olan konuşuyor tabii. Özellikle terörle mücadelede herşey yapılıyor. Maalesef böyle acı, istenmeyen hadiseler yaşanabiliyor. 

Bu olayla birlikte ellerini ovuşturan istismarcıların bir kez daha sahneye çıktığını gördük. Bunu bir milli mesele değil de hükümetin meselesi olarak görenler var. Hükümet aleyhine siyasi malzeme yapmak için çabalayan çevreler var.  Her şehidi fırsatçılık içimde hükümet aleyhine kullanmak isteyen çevreler var."