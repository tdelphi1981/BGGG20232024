15 bin mahkûma tahliye yolu
 
 Mahkemelerde anadilde savunma hakkı tanıyan yasa dün Cumhurbaşkanı Abdullah Gül tarafından onaylandı.  Yasa, kamuoyunda uzun süre tartışılan anadilde savunma hakkı getirmesinin yanı sıra 400'e yakın hasta mahkûm ile yaklaşık 15 bin hükümlü için tahliye yolunu açtı.  MAHKÛMA EŞİYLE KALMA İZNİ  Yasanın getirdiği önemli yeniliklerden biri, evli hükümlülerin cezaevi dışındaki bir ortamda eşleriyle 3 saatten 24 saate kadar birlikte kalmalarına imkan tanıması.  SAMAST YARARLANACAK MI?  İyi hal şartı aranan uygulamadan, cezaevinde evlenen ve gazeteci Hrant Dink'in katili olan Ogün Samast'ın da yararlanabileceği öne sürülüyor.  15 BİN MAHKÛMA TAHLİYE  Yasaya eklenen maddeyle, açık cezaevine geçme hakkı kazanan mahkûmun 6 ay burada kalma şartı kaldırıldı. Böylece yaklaşık 15 bin hükümlüye erken tahliye umudu doğdu.  Kapalı cezaevine girdikten sonra hamile kalanların da infazı ertelenecek.  TEDAVİ TAHLİYESİ GELİYOR  Ancak bu haktan koşullu salıverilmesine 6 yıldan fazla süre kalanlarla  tehlikeli sayılanlar yararlanamayacak.  Düzenleme, ağır hastalığı ya da engeli nedeniyle yardım almak zorunda olanları da ilgilendiriyor. Bu durumdakilerin cezası tedavi boyunca ertelenecek.  Yaklaşık 400 hasta mahkûmun durumu tekrar değerlendirilecek. Şartları taşıyanlar tahliye edilecek.  MAZERET İZNİ EVDE  Yasa kapsamında işleri nedeniyle bir yıl ceza ertelemesi alanlar da cezaevinden çıkacak.  Bunun yanı sıra, hükümlüler ölüm sebebiyle aldıkları mazeret izinlerini evlerinde veya eşinin, anne-babasının ya da kardeşinin yanında geçirebilecek.