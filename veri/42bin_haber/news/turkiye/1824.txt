Eşinden ret cevabı alınca dehşet saçtı!
Gaziantep'te evi terk eden eşini ikna etmeye çalışan bir kişi ret cevabı alınca kayınvalidesi ile kayınbabasını öldürdü, eşini de yaraladı.(DHA) -- Olay, saat 23.00 sıralarında Atatürk Mahallesi Cemil Cahit Barlas Caddesi üzerinde bulunan Almira Apartmanı'nda meydana geldi.

 Fatma Keçiş yaklaşık 8 ay önce 20 yıllık eşi ve 3 çocuğunun babası Ejder Keçiş'i terk edip, aynı apartmanda oturan babasının evine gitti.

 Eşini ikna etmek isteyen, fakat ret cevabı alan Ejder Keçiş, dün akşam saatlerinde kayınbabası Adil İsaoğlu'nun evine gitti.

 Fatma Keçiş'ten yine ret cevabı alan Ejder Keçiş, çıkan tartışma sonrası bıçakla kayınbabası Adil ile kayınvalidesi Perihan İsaoğlu ve eşi Fatma Keçiş'e saldırdı.

 Keçiş, eşini, annesini ve babasını vücutlarının çeşitli yerlerinden bıçakla yaralayıp kaçtı.

 Apartman görevlisi Ejder Keçiş'i elinde bıçakla kaçarken görünce durumu polise bildirdi.

 Olay yerine çok sayıda polis ve sağlık ekibi sevk edildi.

 Ekipler Perihan İsaoğlu'nun hayatını kaybettiğini belirledi. Hastaneye kaldırılan Adil İsaoğlu da  yapılan müdahalelere rağmen kurtarılamadı.

 Fatma Keçiş'in ise hayati tehlikesinin devam ettiği öğrenildi.

 Polis, kaçan Ejder Keçiş 'in yakalanması için çevrede geniş çaplı arama çalışması başlattı. Cinayetle ilgili soruşturma devam ediyor.