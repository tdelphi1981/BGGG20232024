KESK üyesi 6 öğretmen tutuklandı
28 ilde düzenlenen DHKP-C operasyonu kapsamında gözaltına alınan KESK üyesi 6 öğretmen tutuklandı.(DHA) -- 
Malatya, Sivas ve Tunceli'de gözaltına alınan 13 kişiden 3'ü Malatya adliyesindeki savcılık sorgularının ardından serbest bırakıldı, 10 kişi ise tutuklama talebiyle nöbetçi mahkemeye sevkedildi. 
Mahkeme, 10 şüpheliden 4'ünü daha serbest bıraktı ancak, Malatya'da gözaltına alınan KESK üyesi Erdoğan Canpolat, Erhan Sezer, Ejder Sütçü, Özkan Karataş, Ebru Çetin ve Tunceli'de gözaltına alınan İlyas Geçken hakkında tutuklama kararı verdi. 
Adliyedeki işlemleri tamamlanan 6 kişi Malatya E tipi kapalı cezaevine gönderildi.