CHP'den örtülü ödenek için yasa teklifi...
CHP'den örtülü ödenek için yasa teklifi... CHP Kocaeli Milletvekili Hurşit Güneş, örtülü ödenek harcamalarının sınırını düzenleyen teklifi Meclis Başkanlığı'na sundu. Hurşit Güneş bir yıl içinde örtülü ödenek harcamasında olağanüstü artış olduğunu öne sürdü. 

Artış hakkında Başbakan Erdoğan'dan açıklama isteyen Güneş, "Batı ülkelerindeki gibi şeffaf katılımcı demokrasi olsaydı Türkiye'de hükümet sarsılırdı" dedi. 

Güneş, örtülü ödenek harcamalarına sınır getiren bir yasa teklifini Meclis'e sunduğunu söyledi. 

Teklife göre halen bütçenin en çok binde 5'i oranında pay ayrılabilen örtülü ödeneğin normal şartlar altında ancak binde 1'nin harcanması öngörülüyor. Bu oran sadece olağanüstü şartlarda binde 5'e çıkabilecek.