İstanbul'da feci kaza
İstanbul Sancaktepe'de kontrolden çıkan otomobil bariyerlere çarptıktan sonra karşıdan gelen otomobille kafa kafaya çarpıştı. Kazada 2 kişi hayatını kaybederken, 4 kişi yaralandı.(DHA) -- Kaza saat 20.30 sıralarında Sancaktepe TEM yanyol Atatürk Caddesi üzerinde meydana geldi. 

İddialara göre Sultanbeyli istikametine giden 34TM 9370 plakalı otomobil sürücüsü Mustafa Kocaoğlu bilinmeyen bir nedenle direksiyon hakimiyetini kaybetti.

Kontrolden çıkan otomobil bariyerlere çarptıktan sonra karşı yönden gelen Eyüp Kara’nın kullandığı 34 NIY 24 plakalı otomobille kafa kafaya çarpıştı. Kaza ihbarı üzerine olay yerine çok sayıda ambulans ve itfaiye ekibi sevk edildi.

2 ölü, 4 yaralı

Hurdaya dönen otomobilde bulunan sürücü Mustafa Kocaoğlu (44) ve Gülhan Kaşıkçı (32) sıkıştıkları yerden itfiaiye ekipleri tarafından otomobilden çıkarıtıldı. 

Kazada sürücü Eyüp Kara ve arkadaşı Remzi Kalkan ile diğer otomobilde bulunan Mustafa Kocaoğlu,Sezer Kocaoğlu(19), Cemile Kocaoğlu (43) ve Gülhan Kaşıkçı olay yerine gelen ambulanslarla çevredeki hastanelere kaldırıldı. 

Kazada ağır yaralanan Mustafa Kocaoğlu ve Gülhan Kaşıkçı kaldırıldıkları hastanelerde hayatını kaybetti. Kocaoğlu'nun cenazesi Kartal Eğitim ve Araştırma Hastanesi morguna, Kaşıkçı'nın cenazesi Sultanbeyli Devlet Hastanesi Morguna kaldırıldı.

Aşırı hızlı olduğunu iddia ettiler

Kazayı gören vatandaşlar "Karşıdan gelen araç çok hızlıydı.Bariyerler çarptıktan sonra kafa kafaya çarpıştılar."dedi. Kaza nedeniyle yanyol uzun süre trafiğe kapatıldı. Olay yeri ve trafik ekiplerini çalışmasından sonra kaza yapan araçlar çekici ile kaldırıldıktan sonra yol trafiğe açıldı. Polis kaza ile ilgili soruşturma başlattı.