100 kiloluk okul kapısı üzerine düştü!..
İstanbul Küçükçekmece'de bir ilköğretim okulunun yaklaşık 100 kilo ağırlığındaki kapısı, 3'üncü sınıf öğrencisi Merve Koçak'ın üzerine düştü. Olay Remzi Yurtsever İlköğretim Okulu'nda meydana geldi. 

Son tenefüs zili çaldığında öğrenciler bahçeye çıktı. 

9 yaşındaki Merve Koçak da bahçede oyun oynuyordu, birdenbire bahçenin 100 kiloluk kapısı deverildi ve küçük kız kapının altında kaldı. 

Arkadaşlarının haber vermesi ile öğretmenler olay yerine geldi, küçük çocuk kapının altından çıkarılarak hastahaneye kaldırıldı. 

Hastahanede yapılan tetkiklerin ardından Merve'nin kalçasında ve sırtında zedelenme olduğu tespit edildi. 

Polis olayla ilgili soruşturma başlattı, Merve'nin ailesi de ihmalkarlık nedeni ile okul yönetimi hakkında şikayetçi olacağını söyledi.