'Sazan mısın?' esprisi gerçek oldu
 
 İş yerinin güvenlik kameraları tarafından kaydedilen görüntülere göre, 29 Ocak’ta meydana gelen ilginç olay şöyle yaşandı. 
 
 Kimliği saptanamayan bir şüpheli, elindeki poşette bulunan 2 kilo sazan balığı ile Yavuz Selim Madenli’ye ait emlak bürosuna geldi. 
 
 Şüpheli, burada çalışan Nilüfer Şahin’e, "Patronunuz balık siparişi vermişti onu getirdim, parasını da siz ödeyecekmişsiniz"  dedi. 
 
 Balık poşetinden su aktığını söyleyerek heyecan yaratan dolandırıcı Şahin’den aldığı 200 lirayı bozdurmak için işyerinden çıkıp bir daha geri dönmedi. 
 
 Para üstünün getirilmemesi üzerine patronunu arayan Şahin, balık siparişinin olmadığını öğrenince dolandırıldığını anlattı.
 
 Şahin ve Yavuz Selim Madenli, Emniyet Müdürlüğü’ne giderek şüpheli hakkında suç duyurusunda bulundu. 
 
 Madenli, benzer yöntemle esnafın dolandırıldığını iddia etti. Güvenlik kamerası görüntülerini incelemeye alan polis, şüpheliyi yakalamak için çalışma başlattı.
 
 DHA