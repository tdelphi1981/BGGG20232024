Emekli imama 'muska' baskını
 
 Denizli’de imamlık yaptıktan sonra emekli olan, Değirmenönü Mahallesi’ndeki evinde hastalara 50 lira karşılığı muska yazdığı belirlenen A.O.’nun evine operasyon düzenlendi. 
 Daha önce de hakkında 677 Sayılı Tekke ve Zaviyeler Kanunu’na aykırılıktan işlem yapılan emekli imam, polis tarafından gözaltına alındı. Emekli imamın yazdığı muskaların okunmakta zorluk çekildiği, harflerin Arapçaya fazla benzemediği görüldü. Bir süre gözaltında tutulan A.O. ifadesi alındıktan sonra serbest bırakıldı. 
 Denizli Emniyet Müdürlüğü Güvenlik Şube Müdürlüğü’nden yapılan yazılı açıklamada, şifa dağıttığını iddia ederek, halkı dolandıranlara karşı halkın uyanık olması istendi 
 DHA