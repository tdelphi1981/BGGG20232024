Merkel Türkiye'ye geldi
Almanya Başbakanı Merkel, Türkiye'ye geldi. Merkel, Kahramanmaraş'ta patriotlara komuta eden Alman askerlerini ziyaret ediyor. 
 
Merkel ile aralarında gazetecilerin de bulunduğu kalabalık bir heyet de Gaziantep'e geldi.

Angela Merkel'in ziyareti dolayısıyla havalimanı çevresinde ve Kahramanmaraş'a gideceği güzergahta polis ve jandarmanın yoğun güvenlik önlemi aldığı görüldü.

Merkel'in, Kahramanmaraş'ta konuşlandırılan patriot hava savunma sisteminde görev yapan Alman askerleri ziyaret ediyor. 
Nevşehir'e geçecek

Merkel, bu ziyaretin ardından Nevşehir'in Gülşehir ilçesine bağlı Tuzköy beldesindeki Nevşehir Kapadokya Havaalanı'na özel uçakla inecek. 
Geceyi Avanos ilçesindeki bir otelde geçirecek olan Alman Başbakan pazartesi günü saat 08.30'da Kapadokya'daki ilk Hıristiyanlar için önemli bir merkez olan Göreme Açık Hava Müzesi'ni, ardından Avanos ilçesindeki Çavuşin Kilisesi'ni ziyaret edecek. 
Merkel, peribacalarını da gezecek ve Nevşehir ziyaretini, Avanos ilçesindeki bir çanakçıda noktalayacak.

Merkel'e Kapadokya bölgesi ziyaretinde Kültür ve Turizm Bakanı Ömer Çelik eşlik edecek. 
Merkel'in pazartesi günü uçakla Ankara'ya hareket etmesi bekleniyor. 
Merkel'in Ankara'daki temaslarında Türkiye açısından kritik gündem başlıkları, teröre desteğin kesilmesi, AB müzakereleri ve ekonomi olacak.