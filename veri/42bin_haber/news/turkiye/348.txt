Kar yolları kapattı
Van ve Hakkari'da kar yağışı yüzünden pek çok köy yolu ulaşıma kapandı 
 Van ve Hakkari’nin Yüksekova ilçesinde kar yağışı hayatı olumsuz yönde etkiledi. Kar kalınlığı Van kent merkezinde 10, Hakkari’nin Yüksekova İlçesi’nde 15 santimetreyi buldu. Dün akşam saatlerinden itibaren kar yağışının etkili olduğu Van’da 33 köy yolu ulaşıma kapanırken, Bitlis’te kapalı olan 7 köy yolunun açılması için de çalışmalar sürdürülüyor. 
 Van’da güneşli hava, dün akşam saatlerinden itibaren yerini kar yağışına bıraktı. Bir anda bastıran kar, kent merkezi ve çevresini beyaza bürüdü. Zaman zaman tipi halinde etkili olan kar yağışı, trafiği aksatırken, bazı araçlar yolda kaldı. 33 köy yolunun kapalı olduğu Van genelinde, kent merkezindeki kar kalınlığı ise 10 santimetreyi ulaştı. 
 BİTLİS VE YÜKSEKOVA’DA 15 SANTİM KAR 
  
 Hakkari’nin Yüksekova İlçesi’de sabahı yoğun kar yağışı ile karşıladı. Yağışın etkili olduğu ilçede kar kalınlığının 15 santimetre olduğu belirtildi. Bugün kar yağışının olmadığı Bitlis’teki kar kalınlığını da 15 santimetre olduğu ve kapalı olan 7 köy yolunun ulaşıma açılmaya çalışıldığı kaydedildi. Meteoroloji yetkilileri, Van ve Yüksekova çevresindeki kar yağışının süreceğini söyledi. 
 DHA