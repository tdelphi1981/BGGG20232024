Taksim'de köprü korkusu
 
 Geçen haftalarda, yayaların Talimhane’den meydana ulaşması için geçici bir üstgeçit yapılmıştı. Çalışmalar sırasında işte o geçidin altı da kazıldı ve geçitle zemin arasında yaklaşık 10 metre bir boşluk oluştu. Ortaya çıkan bu manzara köprüden geçenleri korkutuyor. 
 Her gün bu geçidi kullananlar son birkaç gündür yaya geçidinin sallandığını iddia ediyor. İstanbul Aydın Üniversitesi Afet Araştırma Merkezi Müdürü Yrd. Doç. Dr. Kubilay Kaptan "Köprüde titreşim olması doğal. Tehlike tek. O da şu. Köprünün altındaki beyaz kirişler sabitlenmemiş. Aşağıda hatalı bir darbe olursa , yukarıdaki kirişlerin yerinde durması zor. Tehlike aşağıda yapılan çalışmada" dedi. 
 Zeki GÜNAL / İSTANBUL, (DHA)