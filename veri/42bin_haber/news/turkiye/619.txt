Amerikalı askerler Gaziantep'te
Suriye'nin olası füze saldırılarına karşı Gaziantep'e konuşlandırılacak 2 Patriot bataryasında görevli 27 Amerikalı asker Gaziantep'e geldi 
 Geçtiğimiz Aralık ayında yapılan inceleme sonucu Patriot rampalarının Gaziantep 5’nci Zırhlı Tugay Komutanlığı Karargahı’na konuşlandırılması planlanan ve Hollanda’dan gönderilmesi kararlaştırılan 2 Patriot füze bataryasında görev yapacak 20 Türk subay, öğle saatlerinde askeri kargo uçağıyla Gaziantep Havalimanı’na indi. 
 VIP’de bir süre bekleyen Türk subaylar daha sonra kendilerine tahsis edilen minibüslerle subay orduevine gitti. Patriot rampalarında görev yapacak Amerikan askerleri ise Türk Hava Yolları’nın İstanbul uçağıyla saat 19.00 sıralarında Gaziantep’e indi. 
 Amerikalı askerler geniş güvenlik önlemleri arasında konaklayacakları otele götürüldü. Türk ve Amerikalı askerlerin görev yapacağı patriot rampalarının ay sonuna kadar 5’inci Zırhlı Tugay Komutanlığı’ndaki hakim tepelere yerleştirileceği öğrenildi. 
 DHA