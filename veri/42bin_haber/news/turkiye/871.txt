Ordu'daki heyelan korkuttu
 
 Heyelan, dün gece Ulubey ilçesine bağlı Akoluk Köyü Dereyolu Mahallesi’nde meydana geldi. Heyelanda yüksekten kopan kaya kütleleri, Nedim Adalı’ya ait evin giriş kapısı ve bahçesine isabet etti.  
 Başka bir evi koruyan istinat duvarları ile bahçesinde park halinde olan  Atilla Yaylak’a ait otomobil de hasar gördü. Heyelanın ardından Ulubey- Akoluk Köyü yolu bir süre ulaşıma kapandı. Ekipler yola düşen kaya parçalarını temizleyerek yolu yeniden ulaşıma açtı. 
 Evi hasar gören Nedim Adalı "Heyelan esnasında evde değildik. Komşularımız gece haber verdi. Evin yanına geldiğimde komşularımızla inceleme yaptık. Ne olduğunu anlayamadık. Kaymakamlığa durumu bildirdik" dedi. 
 Nedim KOVAN/ULUBEY (Ordu), (DHA)