Töre kurbanının cenazesini almadılar
Batman Çayı'nda geçen hafta boğularak öldürülmüş halde cesedi bulunan 15 yaşındaki Hatice D.'nin Batman Devlet Hastanesi morgunda bulunan cesedini henüz alan olmadı. Batman'dan geçen Batman Çayı'nda 17 Aralık tarihinde cesedi bulunan Hatice D.'nin kuzenleri S.D. ve Ö.D.'nin tecavüzüne uğrayıp 4 aylık hamile olduğunun ortaya çıkması ardından polisin yaptığı çalışmada dedesinin azmettirmesiyle 2 amcası tarafından töre gereği aile meclisinin aldığı kararla öldürüldüğü belirlendi.

Olayın ardından Hatice D.'nin dedesi R.D., amcaları Hatice D., ve E.D., tutuklandı. Hatice D.'ye tecavüz ettikleri iddia edilen kuzenler S.D. ve Ö.D.'nin yakalanması için polis çalışmalarını sürdürüyor. 

Diyarbakır ve Batman Emniyet Müdürlüğü ortak ekipler kururak, bu amaçla çok yönlü araştırmaya başladı.

Töre gereği öldürülen Hatice D.'nin cesedi 17 Aralık gününden bu yana Mardin Devlet Hastanesi morgunda duruyor. Batman Cumhuriyet Savcılığı, Hatice D.'nin cesedinin birkaç gün daha morgda tutulacağını, yasa bu süre içinde sahip çıkılmadığı takdirde  kimsesizler mezarlığına defnedileceğini bildirdi.