Otomobil 40 metreden denize uçtu: 4 ölü
Mersin'in Silifke ilçesinde 40 metrelik uçurumdan denize düşen otomobildeki 4 kişi hayatını kaybetti. 
Metin Uygun yönetimindeki otomobil taşucu beldesindeki boğsak mevkiinde kontrolden çıkarak orta refüje çarptı. 
Savrularak bariyerleri aşan araç, uçurumdan denize düştü. 
Kazayı gören vatandaşların ihbarı üzerine bölgeye gelen jandarma ekipleri vinç yardımıyla otomobili denizden çıkarttı. 
Araçta Orhun ve Mehmet Tokmar'ın cansız bedenlerine ulaşıldı. Aynı araçta olduğu öğrenilen iki kişinin cesetleri ise sahil güvenlik ekipleri tarafından, otomobilin düştüğü yerin 2 kilometre uzağında bulundu. 
4 cenaze otopsi için Silifke Devlet Hastanesi morguna kaldırıldı.