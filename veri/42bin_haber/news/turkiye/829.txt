Namaz kılmak isterken cüzdanları çaldırdılar
 
 Olay, pazar günü öğle saatlerinde Süleyman Demirel Mahallesi’nde bulunan Hayati Harrani Türbesi’nde meydana geldi. Şanlıurfa’nın tarihi ilçesi Harran’ı dolaşan A.A. ve L.Z., Hayati Harrani Türbesi’ni ziyaret etti. Burada öğle namazını kılmak isteyen A.A. ve L.Z., türbenin avlusunda kabanlarını askıya asarak abdest almaya başladı. 
 Abdest aldıktan sonra giydiği kabanını kontrol eden A.A. içinde bin lira, L.Z. ise içinde 140 lira para bulunan cüzdanlarının yerinde olmadığını fark etti. 
 Cüzdanlarının çalındığını anlayan 2 kişi durumu polise bildirdi. İhbar üzerine türbeye gelen polisler, A.A. ve L.Z.’nin ifadesini alarak abdest aldıkları sırada avluda bulunduğu ve hırsızlığı gerçekleştirdiği ileri sürülen kişinin yakalanması için çalışma başlattı. 
 Olayla ilgili soruşturma sürdürülüyor. 
   
 DHA