Kayıp dağcı ölü bulundu
İzmir Ödemiş Dikdere mevkisinde çığ düşmesi sonucu kaybolan dağcı Erdem Tapul, ölü olarak bulundu. İzmir Sivil Savunma Arama ve Kurtarma Birliği'nin yanı sıra Erzurum'dan gelen çığ konusunda uzman ekip ve dağcılık kulüplerinden gönüllülerin katılımıyla sürdürülen arama çalışmalarında, çığ altında Erdem Tapul'un cesedine ulaşıldı.

Çığ altından çıkartılan Tapul'un cesedinin aşağıya indirilmesi bekleniyor.

Bozdağ'ın batı yakasında bulunan Dikdere mevkisinde 13 Şubat'ta saat 14.45 civarında çığ meydana gelmiş, Alpinist Dağcılık Kulübü üyesi 3 üniversite öğrencisi olaydan yara almadan kurtulmuştu.

Kaybolan aynı gruptaki dağcı Erdem Tapul için arama çalışması başlatılmıştı.