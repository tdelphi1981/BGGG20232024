Erzurum'da ayı saldırısı
Erzurum'un Oltu ilçesinde koyunlarını otlatırken ayının saldırısına uğrayan kişi yaralandı. İlçeye bağlı Bahçelikışla köyünde yaşayan 42 yaşındaki Mahmut Çakır, koyunlarını otlatmak üzere araziye çıktı. Hayvanlarını otlattığı sırada ayının saldırısına uğrayan Çakır, kolundan yaralandı.

112 Acil Servis ekiplerini arayarak yardım isteyen Çakır, ambulansla Oltu Devlet Hastanesi'ne kaldırıldı. Çakır'ın sağlık durumunun iyi olduğu öğrenildi.

Çakır, köpeklerin havlaması üzerine bölgeye gittiğini, birden ayının saldırısına uğradığını söyledi. 

Ayıdan güçlükle kurtulduğunu, saldırıda kolundan yaralandığını anlatan Çakır, sağlık ekipleri gelene kadar çok kan kaybettiğini, kolunu iple bağlayarak kanamayı durdurmaya çalıştı.

Olay yerine gelen sağlık ekiplerince gerçekleştirilen ilk müdahalenin ardından, yaralı köylü Oltu Devlet Hastanesi'ne kaldırıldı.