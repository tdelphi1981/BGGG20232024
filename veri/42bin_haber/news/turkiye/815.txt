Levent Kırca Ulusal Kanal'ın müdürü oldu
 
 İlk konuşmayı kanalın aynı zamanda kanalın genel müdürlüğünü yapan Yalçın Büyükdağlı yaptı. Büyükdağlı, "Genel Müdürlük görevimi ülkemizin değerli sanatçılarından ve aydınlarından Sayın Levent Kırca’ya bugün itibariyle devrediyorum. Kendisine başarılar diliyorum.  
 Kendisinden çok büyük beklentilerimiz var. Onun bu kanala bütün birikimiyle gelerek büyük katkılarda bulunacağını ve zaten yükseliş içinde olan ve milletimizin umudu olan doğru ve gerçek habercilik yapan Ulusal kanalın Levent Kırca yönetiminde sıçrama yapacağını göreceğiz" dedi. Ardından Büyükdağlı görevini alkışlar eşliğinde Levent Kırca’ya devretti. 
 " BİR EMİR OLARAK KABUL ETTİM"
  
 Ulusal Kanal’ın Genel Müdürlük görevini devralan Levent Kırca ise "Ben serbest çalışan bir devrimciydim burada bir örgütlü çalışma için girdim. Budan dolayı da çok mutluyum. Çok iyi bir aile ile karşılaştım. Gerçekten sevgi dolu insanlar var burada. Görevlerini memleket aşkıyla yapan insanlar var. 'Ulusal Kanalın Genel Müdürü olur musun?'dendi. Benim böyle bir talebim yoktu. Ben bunu bir emir olarak kabul ettim. Kabul etmemek söz konusu değildi. Onurla kabul ettim. Çünkü Ulusal Kanal er dürüst en inanılır en doğru en gerçekçi haberlerini alabileceğiniz bir kanal konumunda" diye konuştu.  
 Daha önce çeşitli televizyon kanallarından da teklifler aldığını belirten Levent Kırca, "Serbest çalışmalarımda birtakım televizyonların yönetimlerinde görevler teklif ettiklerinde bu beni hiç heyecanlandırmamıştı. Oralarda ne kadar etkili olacağım konusunda fikrim yoktu. Burada olmak bir şeyler yapmak için gayret etmek benim için onur verici bir görev. Büyük bir memnuniyetle kabul ediyorum. Elbette yapmak istediğim şeyler var arkadaşlarımla birlikte" dedi. 
 "KANALI EVRENSEL HÂLE GETİRMEK İSTİYORUZ "
  
 Ulusal Kanal için çeşitli projelerini de açıklayan Kırca, "Ulusal Kanal’ın zaten biz şu anki başarısını biliyoruz. Seçimimi de o nedenle yaptım. Bir meseleyi kavramış emin adımlarla yürüyen bir kanal burası. Ama bu kanalın biraz çehresini değiştirirken, kanalı da evrensel hale getirmek istiyoruz. Çocuklarımız da burada çocuk programı bulabilmeli. Kadınlarımızın sorunlarıyla ilgili programlar ağırlık kazanmalı.  
 Bizim televizyonumuzda neden yarışma programları olmasın diyoruz. Bizim burada yapmak istediğimiz diziler piyasadaki dizilerden olmayacaktır. Haberlerde vermek istediğimizi dizilerimizde de aynı ciddiyeti sürdürmek istiyoruz. Sabahın 5’ inde evinden alınan bir yurtseverin ailesinin ne yaşadığını ülkenin bir takım kapılarının yüzüne nasıl kapatıldığını anlatan, bir başka kanalın cesaret edemeyeceği diziler yapmak istiyoruz" diye konuştu. 
 "OLACAK O KADAR’ OLMASI GEREKİYORSA OLACAK"
  
 ’Olacak O Kadar’ programının kanalda yer alıp almayacağı sorusu üzerine Levent Kırca, "Bu program engellenmekten ziyade yasaklanmış bir programdı. Yayından kaldırılmıştı ne diye? Kanala ’Bu programı yok edin yoksa lisansınızı iptal ederiz' denilmişti. Bir tehdit sonucu kaldırılmıştı. Yazarı yönetmeni oluyor baya ciddi bir masraf oluyor. Yazarı da çizeri de fedakarlık yapacak. Bugünden itibaren oyuncu arkadaşlarımızı toplayacağım. Bu programın yayınlanmaması için hiçbir sebep yok. Biraz daha küçük bir kadroyla olabilir. ’Olacak O Kadar’ olması gerekiyorsa o da olacak. Belki daha küçük kadrolu bir sit com yaparız" dedi. 
 Mizahın son derece önemli olduğunu söyleyen Levent Kırca, " Mizah o kadar önemli birşey ki zayıfın güçlüye karşı sınavı diyoruz. Çok işlevi olduğu ortada. O nedenle elbette burada mizah programı olacak. Bir tanesinde mutlaka ben oyuncu olarak olacağım. Ne yapmamız gerekiyorsa kellemizi kütüğün üstüne koyduk. İnşallah mahçup olmam diye düşünüyorum" yanıtını verdi. 
 DHA