Diyanet'ten 'Google' yorumu
 
 Diyanet İşleri Başkanı Prof. Dr. Mehmet Görmez, İstanbul Bayrampaşa'da İlim Kültür Sağlık Eğitim Çevre ve Sosyal Yardım Vakfı (İLKSEÇ) ve yardımsever vatandaşlar tarafından yaptırılan; üniversite öğrencilerine eğitim, barınma imkanları sağlayacak olan İmam-ı Azam İslam İlimleri Akademisi ve Öğrenci Yurdu'nın açılışında konuştu. 
 
 ALİMLERDEN DAHA ALİM
 
 İlmin niteliğinin çok önemli olduğunu vurgulayan Görmez, şöyle devam etti: "İlim dendiğinde birinci özelliği onun niteliğidir. Yoksa bilgisayarlar artık bizden daha alimler. Şimdi bir ’Google’ çıktı bütün alimlerden daha alim görünüyor. Ne sorsam Diyanetten daha fazla cevap veriyor. Onun için insanlara bilgi yüklemek yetmiyor. O bilginin niteliği, yükleniş şekli önemli. O bilginin bir ahlaka ve sorumluluğa yöneltmesi gerekmekte. O bilginin yaratıcının rızasına götürmesi önemli. O bilginin önünüzü aydınlatması önemli. Din bilgisi, sadece din için gerekli değildir. Dünyayı tanımak için de gereklidir. İslam bilgisine sahip olmayan, felsefeden ya da tarihten anlamaz. Tarihten dini alın, ’medeniyet tarihi’ diye bir şey kalmaz. Din bilgisi olmayan, bu ülkenin şarkı, türküsünü bile anlamaz. Çünkü onların içerisindeki kavramlar ve kelimeler, bu medeniyete ait bilgilerdir. Din bilgisi, son derece önemli, dünyamızı, tarihimizi ve geleceğimizi anlamak için gereklidir."
 
 AA
  