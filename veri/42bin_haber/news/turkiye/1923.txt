Güler'den operasyon açıklaması
İçişleri Bakanı Güler, Cilvegözü'ndeki patlamaya ilişkin şüphelilerin yakalanmasına yönelik,''Suriye tarafında yapılmış bir operasyonumuz yoktur'' dedi. Muammer Güler, Cilvegözü Sınır Kapısı'ndaki patlamaya ilişkin yakalanan şüphelilere yönelik açıklamada bulundu. 

Güler, ''Emniyet teşkilatı mensuplarının veya Türkiye'deki güvenlik güçlerinin hiçbirisi yurt dışında böyle bir operasyon icra etmemiştir. Söz konusu kişiler kapıdan girişte tabii ki daha önce yapılan takipler neticesinde gözaltına alınmışlardır. Bizim Suriye tarafında yapılmış bir operasyonumuz yoktur'' şeklinde konuştu.