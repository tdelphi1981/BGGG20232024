Serada 105 kök Hint keneviri!
 
 Karabük Kaçakçılık ve Organize Suçlarla Mücadele Grup Amirliği ekipleri, bir evin bahçesinde bulunan serada Hint keneviri yetiştirildiği ihbarı aldı.
 
 Polis ekipleri, Fevzi Çakmak mahallesinde A.D’ye (37) ait olduğu ileri sürülen evin bahçesindeki seraya operasyon düzenledi. 
 
 Operasyonda, eni 4, boyu 8 metrekare ebatındaki sera içine ekili 105 kök Hint keneviri ele geçirildi. Olayla ilgili A.D ve İ.H.G (43) gözaltına alındı. 
 
 Polis ekipleri, serada yaptıkları aramada Hint kenevirlerini daha iyi yetiştirebilmek amacıyla kaçak elektrik hattı çekilerek kullanılan ısıtıcılar, termometre ve nemölçer cihazları buldu. 
 
 Operasyonda ele geçilen Hint kenevirlerinin gerekli iznin alınmasının ardından imha edileceği, gözaltına alınan A.D ve İ.H.G’nin ise emniyette ifadelerinin alınması ardından adliyeye sevk edileceği bildirildi. 
 
 AA