Vali hakkında mektup yazanlara polis baskını
Adana Valisi hakkındaki usulsüzlük iddialarını milletvekillerine mektupla bildiren 3 kişi evleri basılarak gözaltına alındı.(DHA) -- Adana Valisi Hüseyin Avni Coş'un bazı satın alma işlerinde usulsüzlük yaptığı iddialarını içeren mektupları, milletvekilleri ve 80 il valisine gönderilmesiyle ilgili, gazeteci Taner Talaş, Adana Büyükşehir Belediyesi Basın Yayın Halkla İlişkiler Daire Başkanı Ferat Yüksel'in eski sekteri Özlem Büyükdeniz ve Büyükdeniz'in kardeşi Niyazi Büyükdeniz gözaltına alındı.

Vali Hüseyin Avni Coş hakkında, bazı suçlamaları içeren mektupların milletvekilleri ve 80 il valisine gönderilmesiyle ilgili Kaçakçılık ve Organize Suçlar Şube Müdürlüğü ekipleri soruşturma başlattı. Soruşturmada mektupları gönderdiği iddia edilen Gazeteci Taner Talaş, Adana Büyükşehir Belediyesi Basın Yayın Halkla İlişkiler Daire Başkanı Ferat Yüksel'in eski sekteri Özlem Büyükdeniz ve kardeşi Niyazi Büyükdeniz'in ev ve işyerlerinde arama yapıldı. 

Yolsuzluk iddialarını içeren mektuplar bulunurken, şüphelilere ait bilgisayarlara incelenmek üzere el konuldu. Tarsus Postanesi'nden mektupların postaya verildiği sırada, güvenlik kamerasınca görüntülendiği saptanan 3 şüpheli, aramalardan sonra, gözaltına alındı. Emniyet müdürlüğüne götürülülen şüpheliler sorguya alındı. 3 şüpheli, ifadelerinin ardından serbest bırakıldı.