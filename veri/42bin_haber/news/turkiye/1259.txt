Balyoz'da savcı gerekçeleri açıkladı...
325 kişinin ceza aldığı Balyoz davasında 36 sanığın beraat etmesine itiraz eden savcı Hüseyin Kaplan'ın itiraz gerekçeleri belli oldu. Sanıkların bilgisi ve kabulü olmadan darbe planları için hazırlanan görevlendirme listelerinde adlarının yazılmasının mümkün olmadığını savundu. 

Aralarında emekli Albay Abdullah Zafer Arısoy'un da olduğu 36 kişi hakkında verilen  takipsizlik kararına itiraz eden savcı Hüseyin Kaplan davanın görüldüğü mahkemeye dilekçesini sundu. 

Savcı Kaplan, beraat eden 36 sanığın da ceza almasını istedi. 
 
Sanıkların bilgisi ve kabulü olmadan görevlendirme listelerine adlarının yazılmasının mümkün olmadığı savunan Kaplan, ''Sanıklar birbirleriyle irtibatlıdırlar ve verilen görevleri kabul etmişlerdir. Görevlerin bir kısmı da sanıklar tarafından icra edilmiştir" görüşünü savundu. 

Savcı Kaplan, sanıklar hakkında 15 ila 20'şer yıl hapis cezası verilmesini talep etti.