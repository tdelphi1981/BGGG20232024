Cinnet geçiren kişi 3 yaşındaki oğlunu rehin aldı
Siirt'te cinnet geçiren bir kişi pompalı tüfekle eşi ve 3 yaşındaki oğlunu rehin aldı. Bu sırada kendisine engel olmak isteyen eşini silahla yaraladı. 
Olay Siirt Yeni Mahalle'de dün gece saat 21.00 sıralarında meydana geldi. 
İddiaya göre Vezir Akıncı, eşi Emine Akıncı ile tartışmaya başladı. Tartışmanın kavgaya dönüşmesi üzerine gürültüyü duyan komşuları polise haber verdi. 
Polisin olay yerine geldiğini gören Akıncı, evde bulunan pompalı tüfekle havaya ateş ederek, kimsenin müdahale etmemesini istedi. Eşi ve oğlunu rehin aldı.
 
Bu sırada Akıncı, kendisini durdurmak isteyen eşi Emine Akıncı'ya ateş ederek omuzundan vurdu. Yaralanan kadın, evin arka penceresinden kaçmayı başarırken olay yerine özel harekat ekipleri sevk edildi, bölgede güvenlik önlemleri alındı. 
3 yaşındaki oğlu ile evde kalan Vezir Akıncı'yı polis teslim olması için ikna etmeye çalıştı. Polisin ikna çabaları yaklaşık 1 saat sonra sonuç verdi ve akıncı polise teslim oldu.