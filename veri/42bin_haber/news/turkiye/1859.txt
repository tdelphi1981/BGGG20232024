Kurt saldırısında 3 yaralı
Ardahan'ın Göle ilçesine bağlı Esenyayla köyünde kurt saldırısına uğrayan 3 kişi yaralandı. Elektrik kesintisinin olduğu sırada köy meydanına inen kurtlar, üç kişiye saldırarak yaraladı. 

Yardım seslerini duyan vatandaşlar, köylüleri kurtardı. 4 kurttan biri öldürüldü. 

Yaralılar Göle Devlet Hastanesi'ne kaldırılarak tedavi altına alındı.

Kaymakam Fatih Özdemir, kurdun kuduz olup olmadığını belirlemek için örnek alındığını tahlil için Erzurum'a gönderildiğini söyledi.