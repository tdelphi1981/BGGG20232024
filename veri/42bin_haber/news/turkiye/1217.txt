250 işçi neden işten çıkarıldı?
 
 Demokrasi Parkı’nda bir araya gelen 250 işçi, fabrika yönetimini protesto etti.Adıyaman’da iplik fabrikasında çalışan 250 kişi önceki gün fabrika yönetimi tarafından işten çıkartıldı.
 
 Sendikaya üye oldukları için işten çıkarıldıklarını öne süren 250 kişi, akşam saatlerinde Demokrasi Parkı’nda toplanarak fabrika yönetimini protesto etti. İşçiler adına konuşan Öz İplik-İş Sendikası Eğitim Genel Sekreteri Mehmet Kaplan, fabrika yönetiminin 250 kişinin hakkını hiçe saydığını söyledi Kaplan, "İşten çıkartılan arkadaşlarımız terörist mi, yasa dışı örgüt üyesi mi? İşten çıkartılan 250 arkadaşımızın ortak işlediği suç, sendika üyesi olmak. Fabrika yönetimi, işten çıkarttığı kişileri tekrar işe alıncaya kadar direnişimizi sürdüreceğiz" dedi.
 
 Basın açıklamasının ardından işçiler fabrika yönetimi aleyhine slogan attıktan sonra dağıldı.
 
 Sercan SAKAR / ADIYAMAN, (DHA)