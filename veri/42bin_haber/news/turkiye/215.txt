Komisyonda haşere tartışması
Uzlaşma komisyonu yine tartışmalı toplantılarından birini yaptı. Bu kez gündemde haşere tartışması vardı. Ama tartışmaya karşın bir de madde yazıldı. 
Anayasa Uzlaşma Komisyonu özel koruma gerektiren engelli, yaşlı ve gençler için devletin önlem almasını içeren maddeyi yazdı.Buna göre devlet bu kesimlerin toplum ve siyasi hayata katılımı için gerekli düzenlemeleri yapmakla yükümlü olacak. 
Bu maddeyi yorumlayan Ak Parti Genel Başkan Yardımcısı Mustafa Şentop engelliler için mobil sandık düzenlemesine gidilebileceğini söyledi. "Mobil sandıklar bu grupların adreslerinde oy kullanmalarını sağlayabilir" dedi. 
Toplantıda BDP'nin askerliği yapmayı reddetme hakkını içeren vicdani red önerisi ise kabul görmedi. 
Tartışmalı toplantıda "önerilerimizi sivil toplum örgütleri ile görüşerek hazırlıyoruz" diyen bdpli Meral  Danış'a MHP'li Oktay Öztürk "kapı açtınız ne haşere varsa o kapıdan içeri giriyor" dedi. 
Danış'ın "derneklere haşere diyemezsiniz cevabına Öztürk "muhattabım değilsin" dedi.