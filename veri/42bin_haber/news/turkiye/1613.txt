Bitlis kara teslim oldu
 
 Bitlis’te 10 gün aradan sonra kar yağışı, dün geceden itibaren yeniden etkili olmaya başladı. Yerdeki eski karla birlikte kalınlığı 2 metreyi aşan kar, tek katlı evleri ve araçları adeta kara gömdü. Bitlis Valiliği, yoğun kar yağışı sonucu 86 köy yolunun ulaşıma kapandığını açıkladı. 
 Valilik, karla mücadele çalışmalarının 10 ayrı şantiyede 14 greyder, 11 dozer, 8 servis aracı, 8 yükleyici ile yürütüldüğünü açıkladı. Meteoroloji yetkilileri, kar yağışının bugün de devam edeceğini, yarından itibaren bölgeyi terk edeceğini belirtti. Belediye ekipleri, kent merkezi ile mahalle aralarında yoğun bir çalışma başlatarak, cadde ve sokak aralarında toplanan karları kamyonlara yükleyerek kent dışına çıkarmaya başladı. 
 DHA