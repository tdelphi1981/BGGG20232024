Karne heyecanı az kalsın sonları oluyordu
 
 Iğdır’da karnelerini alacak olmanın heyecanıyla koşarak okula giderken aniden caddeye çıkan 11 yaşındaki Elanur Gök ve Helin Erik’e minibüs çarptı. Yaralanan 2 öğrenci kaldırıldıkları hastanede tedavi altına alındı. Hürriyet İlköğretim Okulu’nda eğitim gören gören 5’inci sınıf öğrencileri Elanur Gök ve Helin Erik, saat 08.00 sıralarında okula gitmek için servise bindi. 
 Okul arkasında servisten inen kızlar karnelerini alacak olmanın heyecanıyla koşmaya başladı. Ancak G.G. yönetimindeki 76 M 0434 plakalı yolcu minibüsü Gök ve Erik’e çaprtı. Kazada yaralanan minik kızlar, taksi ve ambulansla Iğdır Devlet Hastanesi’ne kaldırıldı. Çeşitli yerlerinden yaralanan öğrenciler tedavi altına alındı. Öte yandan kazanın görgü tanıkları, kızların aniden caddeye fırladığını, sürücünün fren yapmasına rağmen aracın duramadığını anlattı. Minibüs sürücüsü G.G. gözaltına alınırken olayla ilgili soruşturma başlatıldı. 
 DHA