Didem Tuncay'ın bilinci açık
 
 ABD Büyükelçiliği’ndeki saldırıda yaralanan Didem Tuncay’ın Ankara Numune Hastanesi’nde devam ediyor. Tuncay’ın son durumu hakkında hastane yöneticisi Nurullah Zengin açıklama yaptı.
 
 Zengin, Tuncay’ın bilincinin açık olduğunu ve konuşabildiğini belirterek, "Hastamızı halen yoğun bakımda izlemeye devam ediyoruz. Ama aradan geçen süreyle birlikte hastamızın hızlı bir iyileşme döneminde olduğunu memnuniyetle ifade edebiliriz" dedi.
 
 GÖZÜNÜN DURUMU SONRA NETLEŞECEK
 
 Zengin, Tuncay’ın dün akşam saatlerinde, dalağından ve sağ gözünden cerrahi müdahale geçirdiğini de belirterek, "Göz bölümündeki cerrahi müdahale ilk müdahale idi. Arkadaşlarımızın değerlendirmesi önümüzde ki dönemde göze başka müdahalelerin gerekeceği yönünde. Bu konudaki bilgi bu cerrahi müdahaleler sonrasında netleşecek. Önümüzdeki dönemde yapılacak müdahalelerle sağ gözün durumu netleşecektir şeklinde konuştu.
 
 DALAĞI ALINDI 
 
 Zengin Tuncay’ın son durumu ile ilgili şu değerlendirmelerde bulundu:
 
 "Genel durumu itibari ile yoğun bakımda hastayı izledik. Akut batın dediğimiz, karın içi bir durumun ortaya çıkması üzerine, hastamızı akşam saatlerinde ameliyata aldık. Ameliyatta dalak yırtılmasına bağlı bir karın içi kanama tespit edildi. Buna yönelik bir cerrahi müdahale, dalağın çıkartılması işlemi yapıldı. Yüzün sağ tarafında meydana gelen travma nedeniyle sağ gözde de bir yaralanma mevcuttu. Göz bölümünden arkadaşlarımız sağ göze cerrahi müdahalede bulundular. Şarapnel parçalarına bağlı olarak sağ göz yaralanmasından meydana gelen yaralanmaya müdahale ettiler. Daha sonra plastik cerrahi ekiplerimiz gerek yüz bölgesinde, gerek vücudun diğer yerlerinde bulunan yaralara yönelik gerekli müdahaleleri yaptılar. Hastamızı halen yoğun bakımda izlemeye devam ediyoruz. Ama aradan geçen süreyle birlikte hastamızın hızlı bir iyileşme döneminde olduğunu memnuniyetle ifade edebiliriz. Hastamızı yoğun bakımda izlemeye devam edeceğiz, ilgili birimlerin izlemesi devam edecek.
 
 Göz bölümündeki cerrahi müdahale ilk müdahale idi. Arkadaşlarımızın değerlendirmesi önümüzde ki dönemde göze başka müdahalelerin gerekeceği yönünde. Bu konuda ki bilgi bu cerrahi müdahaleler sonrasında netleşecek. Önümüzdeki dönemde yapılacak müdahalelerle sağ gözün durumu netleşecektir. Hafta sonunu yoğun bakımda geçireceğiz ve pazartesi günü yeni bir değerlendirme yapacağız. Şu anada bilinci açık ve konuşabiliyor."
 
 DHA 
  