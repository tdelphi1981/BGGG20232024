Mermi bu kez 7 yaşındaki Gamze Nur'u buldu
Şanlıurfa'Nın Ceylanpınar ilçesinde sınırın Suriye tarafından gelen bir mermi, 7 yaşındaki Gamze Nur Yıldırım'ı yaraladı. Suriye'deki çatışmalar sürüyor. Silah sesleri ve isabet eden mermiler de Şanlıurfa'nın Ceylanpınar ilçesinde yaşayanları korkutuyor. Son olarak sınırı geçen mermilerden biri, Ceylanpınar'da 7 yaşındaki bir çocuğu yaraladı.

7 yaşındaki Gamze Nur Yıldırım Mevlana Mahallesindeki evlerinin önünde oyun oynarken merminin hedefi oldu. 

Yaralanan çocuğu ailesi hemen Ceylanpınar Devlet Hastanesi acil servisine götürdü. Çocuk ilk müdahalesinin ardından Şanlıurfa'ya sevk edildi. Hayati tehlikesinin bulunmadığı öğrenildi.