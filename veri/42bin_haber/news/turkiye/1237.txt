Anneden oğluna ikinci hayat
 
 Doğduktan 4 ay sonra götürüldüğü hastanede polikistik böbrek hastalığı teşhisi konulan Burak Taşdelen, 21 yaşına kadar yaşamını normal şekilde sürdürdü. 1 ay önce Atatürk Devlet Hastanesi’nde kontrolden geçirilen Burak Taşdelen’e acilen böbrek nakli olması gerektiği söylendi. 
 Akdeniz Üniversitesi Prof. Dr. Tuncer Karpuzoğlu Organ Nakli Enstitüsü’nde yapılan tetkikler sonunda ev kadını olan anne İlknur Taşdelen’in, uygun verici olduğu belirlendi. 
 Hiç zaman kaybetmeden yapılan operasyonla anne Taşdelen’in bir böbreği, oğluna nakledildi. Hastane odasında oğlu ile birlikte iyileşeceği günü bekleyen İlknur Taşdelen, evladı için değil böbreğini, canını bile vermeye razı olduğunu söyledi. 
 POLİKİSTİK BÖBREK NEDİR? 
 Polikistik böbrek, kalıtsal bir yapı bozukluğu. Genellikle her iki böb­rekte de kistler vardır. Polikistik böbrek hastalığında işlev gören böbrek dokusu­nun zamanla azalması, bunun yerini farklı boyutlarda kistlerin alması sonu­cunda sıklıkla böbrek yetmezliği ve üremi (kanda üre miktarının artması) ortaya çıkar. 
 DHA