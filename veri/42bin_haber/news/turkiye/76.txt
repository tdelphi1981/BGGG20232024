Tekirdağ'da 2,5 metrelik köpek balığı
 
 Marmara Denizi’nde 2,5 metre uzunluğunda, 350 kilo ağırlığında "camgöz" cinsi köpek balığı yakalandı. 
 Marmara Ereğlisi açıklarında, balıkçılar tarafından avlanan köpek balığı, Çorlu ilçesindeki bir balıkçıda sergileniyor. Meraklı vatandaşlar köpek balığını ilgiyle inceledi. 
 Balık satıcısı Ekrem Göğmen, köpek balığını gören vatandaşların şaşkınlık yaşadığını ve incelemek istediklerini söyledi. 
 Göğmen, balıkçıların ağlarına takılan köpek balığının saldırgan olduğunun bilindiğini belirterek, "Köpek balığını gören vatandaşlar, dükkanımın önünde balığı incelemek ve yakından görmek için uzun kuyruklar oluşturuyor. Köpek balığı, Yunanistan’daki restoranlara satılacak" diye konuştu.