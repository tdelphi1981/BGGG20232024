Sözleşmeli erlerin maaşına zam
 
 Profesyonel ordunun ilk adımı olarak kabul edilen ancak beklentileri karşılamayan sözleşmeli er uygulamasında değişikliğe gidildi.  Beklenenin çok altında başvuru yapılan sözleşmeli er uygulaması daha yüksek maaş teklifiyle güncellendi.  2011 yılındaki ilk dönem sözleşmeli er alımında 2 bin lira olan maaş tutarı, Hakkari’de piyade olarak görev yapacak sözleşmeli erler için 3 bin liraya çıkarılacak. 
 
 Daha önce silah altına alınan toplam yaklaşık bin 200 sözleşmeli er sadece Hakkari'de görev yaparken, bu kez Hakkari'nin yanı sıra, operasyonel olmayan görevlerde istihdam edilmek üzere Iğdır, Kars, Ardahan, Bitlis, Van, Tunceli, Erzurum, Bingöl ve Muş'ta da sözleşmeli erler görevlendirilebilecek.  7 yıl süresince görev yapacak sözleşmeli erler görevlerinin üçüncü yılından itibaren tazminatını alıp ayrılabilecek.  3 yıl sonra ayrılan sözleşmeli er 24 bin lira tazminat alırken, 7 yılın sonunda alınacak tazminat 60 bin lirayı aşacak.  Sözleşmeli erler görev sürelerinin sonunda istekli olmaları halinde benzer kadrolar için batı garnizonlarında da görevlendirilebilecek. 
 
 NTV  
 
  