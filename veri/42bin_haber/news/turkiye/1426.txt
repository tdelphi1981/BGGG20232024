Otomobil hırsızlık şebekesine darbe
 
   
 Zanlılar, kanun suç saydığı fiilleri işlemek amacıyla örgüt kurmak ve yönetmek, 30 ayrı oto hırsızlığı, çalıntı otoları parçalayarak satmak, otodan hırsızlık, işyerinden hırsızlık, ateşli silahla kasten yaralama, yağmaya teşebbüs, mala zarar verme ve resmi belgede sahtecilik suçlarını işledikleri gerekçesiyle ifadeleri alındıktan sonra Cumhuriyet Savcılığı’na sevk edildi. 
 ÇAY KAŞIĞIYLA HIRSIZLIK 
 Şebeke elemanlarının, güvenlik kamerasının da kaydettiği görüntülerde, toplam 15 saniyede bir otomobili çalarak olay yerinden uzaklaştığı görüldü. 
 Polisin elde ettiği bilgilerde şebeke elemanları çay kaşığını düzlemek ve sanayide ’sente’ denilen bir alet yaptırarak içlerinde lüks otomobillerde dahil olmak üzere her marka otomobili kolayca çalabildiklerini tespit etti.  
 Şebeke lideri Fikret T.’nin evinde yapılan aramada ise 2 adet pompolı tüfek, tabanca, otomobil anahtarları, hırsızlık ve sonrasında kullanılan çeşitli malzemeler ele geçirildi. 
 MADDE BAĞIMLILARI 
 Şebeke üyelerinin, madde bağımlısı ve uyuşturucu kullanan kişilerden oluştuğu da ortaya çıkarılırken, çaldıkları otomobiller ve içerisindeki malzemeleri satarak elde ettikleri gelirle uyuşturucu madde satın aldıkları belirlendi. 
 PAPAĞANI DA ÇALDILAR 
 Oto hırsızlığının yanı sıra işyerlerine de giren şebeke elemanlarının bir işyerinden çaldıkları papağını da 500 liraya sattıkları ortaya çıktı. 
 Daha önce aynı suçları müşterek işledikleri belirlenen ve cezaevinde yatan 4 kişinin de cezaevinden çağrılarak ifadesininin başvurulmasının ardından yakalanan diğer 10 kişilik şebeke Cumhuriyet Savcılığı’na sevk edildi. 
 Polis eşliğinde emniyetten götürülen zanlılar, görüntüsünü çeten gazetecilere, "Çek çek, bedavadan yatanları çek" diye bağırdı. 
 DHA