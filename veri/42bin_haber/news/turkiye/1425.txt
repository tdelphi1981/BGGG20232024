Uçuruma yuvarlanan otomobilden atlayarak kurtuldu
 
 Kaza, dün akşam Adıyaman-Malatya karayolunun 15’inci kilometresinde meydana geldi. Adıyaman yönüne gelen 45 yaşındaki Ahmet Başaran yönetimindeki otomobil, kontrolden çıkınca 300 metre derinliğindeki uçuruma sürüklendi. 
 Sürücü Ahmet Başaran, son anda açmayı başardığı kapıdan atlayarak çalılara tutundu. Taklalar atarak uçuruma yuvarlanan otomobil hurda yığınına dönerken, kazayı görerek yardıma koşanlar hafif yaralı sürücü için ambulans çağırdı. Demir yığınına dönen otomobil kullanılamaz hale gelirken, sürücü Başaran ise götürüldüğü hastanede ayakta tedavi edildi. Kazayla ilgili soruşturma sürdürülüyor. 
 DHA