Taşıdığı el yapımı bomba üzerinde patladı
 
 Diyarbakır'da Abdullah Öcalan’ın yakalanarak yurda getirilişinin yıldönümü yaklaşırken lastik yakarak eylem yapan göstericilerden biri, üzerindeki el yapımı bombanın patlaması yüzünden uzuvları koparak can verdi.
 
 Gösteriler sırasında şüphe üzerine durdurulan ticari bir takside 30 adet molotof kokteyli ve 2 adet el yapımı bomba buldu. Taksi şoförü gözaltına alınırken, Emniyet telsisizinden, görevli tüm polis memurlarının dikkatli olmaları konusunda uyarı anonsları yapıldı.
 
 Abdullah Öcalan’ın yakalandıktan sonra Türkiye’ye getirilişinin yıldönümü olan 15 Şubat öncesi Diyarbakır kent merkezinde, bugün akşam saatlerinde çeşitli noktalarda yasadışı gösteriler yapıldı. 
 
 Yüzleri maskeli gruplar, lastik yakarak polise taşlarla saldırdı. Saat 20.30 sıralarında Yenişehir İlçesi Şehitlik Mahallesi’nde de gösteri yapan çocukları dağıtmak üzere giden bölgeye giden güvenlik güçleri, ilginç bir olayla karşılaştı. 
 
 Şehitlik Mahallesi 24’ncü Sokak’ta, 20 yaşlarında olduğu belirtilen ve henüz kimliği tespit edilemeyen bir kişinin taşıdığı el yapımı bomba, üzerinde patladı. Büyük bir gürültü ile bombanın patlaması sonucu ismi öğrenilemeyen eylemci can verdi.
 
 
 CEP TELEFONUNDAN KİMLİĞİ TESTİP EDİLECEK
 
 Emniyet yetkilileri, patlama ile birlikte kafası yanan kişinin, kulağının koptuğu, el ve vücudunun çeşitli bölgelerinde yanma ve kopma meydana gelen eylemcinin cesedi,  Diyarbakır Devlet Hastanesi morguna kaldırıldı. Ceset üzerinden kimlik çıkmazken, polis  üzerinde bulunan cep telefonundan kimliği tespit etmeye çalışıyor.
 
 TAKSİDE, 39 EDET MOLOTOF VE 2 ADET EL YAPIMI BOMBA BULUNDU
 
 Polis ekipleri, patlamanın meydana geldi Şehitlik Mahallesi 24’ncü sokakta inceleme yaparken, şüphe üzerine durdurulan ticari bir takside 30 adet molotof kokteyli ve 2 adet el yapımı bomba buldu. Gözaltına alınan taksi şoförü sorgulanmak üzere Emniyet Müdürlüğü’ne götürüldü.
 Her iki olayla ilgili başlatılan soruşturma devam ederken, Emniyet telsizinden görevli tüm polis memurlarının dikkatli olmaları konusunda sürekli uyarı anonsları yapılmaya başlandı.
 
 DHA