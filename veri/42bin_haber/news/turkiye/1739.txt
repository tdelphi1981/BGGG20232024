Kadıköylülere rağmen geçti...
Birçok kesimin tepkisine neden olan Haydarpaşa Garı ve Kadıköy Meydanı projesi iptal edilmeyecek. İstanbul Büyükşehir Belediyesi projeye itirazları reddetti. Proje, Kadıköy'deki Atatürk Anıtı'nın bulunduğu yere fuar ve panayır alanı yapılmasını, Haydarpaşa Garı'nın otel, çevresinin ise yapılaşmaya açılmasını öngörüyor.

Kadıköylüler bu projenin iptali talebiyle İstanbul Büyükşehir Belediyesi'ne başvurmuştu.

Ancak Belediye Meclisi, aralarında Kadıköy Belediyesi'nin de bulunduğu 5 bin 379 itiraz dilekçesini reddetme kararı aldı.

Karara tepki gösteren Kadıköy Belediye Başkanı Selami Öztürk, konuyu yargıya taşıyacaklarını açıkladı.