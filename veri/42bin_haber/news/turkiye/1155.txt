Akrobasi değil, kar temizliği
 
 Göle’de yaşayan emekli Mahmut Yılmaz, evinin çatısında biriken karları temizlemek için beline ip bağladı. İpin diğer ucunu soba bacasına bağlayan Mahmut Yılmaz, kürekle çatıdaki karları temizledi. 
 Çatının eski olduğunu, bu nedenle güvenlik önlemini aldığını anlatan Yılmaz, "Her kış çatının karını aynı yöntemle temizliyorum. Kış mevsimi doğuda ağır geçiyor. Kar kütleleri birikince çatı çökebilir. Bu nedenle iş başa düşüyor" diye konuştu. 
 Bedir ALTUNOK/ARDAHAN, (DHA)