2013 Rusya'da 'Marmaris' yılı
 
 Marmaris Belediye Başkanı Ali Acar ile Asım Geniş, geçen hafta, Stalin tarafından 1929’da KGB ajanlarına kurdurulan ve 82 yıllık geçmişi olan ilk seyahat acentesi Intourist’in Ege Bölge Müdürü Can Güler’in de katılımıyla Moskova’ya gitti. Intourist’un Rusya Genel Müdür Yardımcısı İsmail Bölükbaşı’nın da hazır bulunduğu toplantılarda karşılıklı fikir alışverişinde bulunuldu. 
 Moskova’da temaslarının olumlu geçtiğini dile getiren Ali Acar, "Rusya’nın 2’nci büyük tur şirketi Intourist, 2013 yılını Marmaris yılı olarak ilan edecek. Bugüne kadar potansiyel gereği Antalya revaçtaydı. 
 Toplantılarda bölgeyi çok seven Ruslar için 2013’ün Marmaris yılı olması kararlaştırıldı. Intourist ve diğer tur şirketleriyle gelişen çalışmalar sonunda Marmaris’in bu yılki Rus turist hedefi yüzde 30 artışla 200 bini yakalamak. Rusya’da özel tanıtımlara başlayacak. Intourust ile her ay özel tanıtım programları düzenleyeceğiz. Tüm Rus operatörleriyle görüştük. Önemli olan yüksek sezonda nitelikli yatak kapasitemizi artırmak" diye konuştu. 
 DHA