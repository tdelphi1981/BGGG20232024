İkinci el otomobil fiyatına güvercin
 
 Yüksekalan Mahallesi’nde bir süre önce açılan Akbaş Kuşçuluk adlı işyerinde, bazı güvercinler açık artırmayla satıldı. 120 çeşit güvercinin bulunduğu Akbaş Kuşçuluk’ta ’Buhara’, ’Mantolu’, ’Kıvırcık’ cinsi değerli güvercinler, çekişmeli geçen ihalelerle 2 bin 300 ile 8 bin lira arasında alıcı buldu. 
 İşyeri sahibi Hüseyin Ak, güvercinlere talebin fazlalığına dikkati çekti. Ak, "Hemen her ortamda beslenebilen bu güvercinler birçok insan için tutku haline geldi. 
 Bu öyle bir tutku ki, yapılan ihalelerde parası eksik olanlara izleyiciler takviyede bulunabiliyor. Herkes istediği güvercini satın alabilmek için kesenin ağzını sonuna kadar açıyor" dedi. 
 DHA