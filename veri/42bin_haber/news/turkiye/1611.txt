Yağmurda antik havuz keyfi
 
 UNESCO’nun Dünya Kültür Mirası Listesinde yer alan Pamukkale’de bulunan "Kleopatra Güzellik Havuzu", ziyarete gelen turistlerden yağışlı ve soğuk havalarda da büyük ilgi görüyor. 
 İçinde sütun başlıkları, büyük mermer parçaları ile Roma döneminin izlerini taşıyan antik havuzda, soğuk ve yağışlı havaya aldırış etmeyen yabancı turistler, termal suyun keyfini çıkararak şifa arıyor. 
 Pamukkale Turizm Derneği Başkanı Ali Aktürk, havalar ne kadar soğuk olursa olsun havuzun boş kalmadığını belirterek, yılın her döneminde 36 derece olan antik havuza geçen yıl 300 binden fazla turistin girdiğinin tahmin edildiğini söyledi. 
 Aktürk, özellikle romatizma ve yüksek tansiyon hastalarının şifa bulmak için Pamukkale’deki termal havuza gelmeyi tercih ettiğini bildirdi.  
 AA