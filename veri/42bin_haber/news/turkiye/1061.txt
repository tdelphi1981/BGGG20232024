Toprağın buzunu 5 saatte çözdüler
 
 Kültür Mahallesi’ndeki Lale Kooperatif Evleri’ne elektrik verilemeyince TEDAŞ ekipleri arızayı bulmak için harekete geçti. TEDAŞ’ın 8 kişilik ekibi, elektrik hattına ulaşmak için önce çuvallarla getirdikleri odunları yaktı. 
 Donan toprağı yumuşatan işçiler, daha sonra toprağı kazmaya başladı. Yaklaşık 5 saat süren çalışma sonucu arızayı gideren işçiler, Lale Kooperatif Evleri’ne elektrik verdi. Kabloda sıkışmadan dolayı kısa devre olduğunu belirten işçiler, "Toprak tamamiyle buz tutmuştu. Çuval çuval odun taşıdık. Daha sonra toprak üzerinde ateş yakarak ısıttık. Toprak yumuşayınca kazmaya başladık ve 5 saat sonra siteye elektrik verebildik" diye konuştu. 
 DHA