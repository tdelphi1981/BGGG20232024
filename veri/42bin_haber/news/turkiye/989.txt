Kerkük-Yumurtalık hattına sabotaj
PKK'lılar, Botaş'a ait Kerkük-Yumurtalık boru hattına sabotaj düzenledi. Patlayıcılarla yapılan sabotaj sonucu petrol akışı durduruldu. PKK'lılar boru hattının Şırnak'ın İdil ve Mardin'in Midyat ilçeleri arasındaki Yayvantepe köyü yakınlarından geçen kısmına patlayıcı döşedi. 

Patlayıcının infilak etmesi sonucu yangın çıktı.

Yangın devam ederken, Botaş, hattaki petrol akışını durdurdu.

Bölgede  patlayıcı tuzaklar bulunması olasılığına karşı, yangına henüz müdahale edilmedi.

Boru hattındaki yangından çıkan dumanlar kilometrelerce uzaklıktan görüldü.