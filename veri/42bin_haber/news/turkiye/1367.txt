Bayraklar yarıya indirildi
ABD'nin Ankara Büyükelçiliği girişindeki patlamanın ardından bölgede alınan geniş güvenlik önlemleri sürdürülüyor. Paris Caddesi üzerindeki ABD'nin Ankara Büyükelçiliği girişinde üzerindeki bombayı patlatan saldırgan ile bir güvenlik görevlisinin öldüğü saldırı sonrası büyükelçiliğin önündeki ve bahçesindeki ABD bayrakları yarıya indirildi.

Bölgede ikamet eden vatandaşlar, polis nezaretinde konutlarına gidip geliyor. Büyükelçilik binası önünde tam donanımlı bir ambulans bekletiliyor.

Büyükşehir belediyesi ekipleri de bölgedeki temizlik çalışmalarını sürdürüyor.