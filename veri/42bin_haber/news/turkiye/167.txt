O Emniyet Müdürü'ne soruşturma yok!
Diyarbakır Cumhuriyet Başsavcılığı, "Dağda ölen teröriste ağlamıyorsanız insan değilsiniz" diyen Diyarbakır Emniyet Müdürü Recep Güven hakkında soruşturmaya yer olmadığını karar verdi.(DHA) -- Recep Güven, 7 Ekim'de günü kahvaltılı basın toplantısındaki konuşmasında, "Dağda ölen teröriste ağlamıyorsanız insan değilsiniz" ifadesini kullandı. 

Güven'in bu sözlerinin ardından Türkiye'nin çeşitli illerden dernek ve vatandaşlar bireysel olarak Güven hakkında suç duyurusunda bulundu. 

Diyarbakır Cumhuriyet Savcılığı da basında yer alan haberler ve suç duyuruları üzerine inceleme başlattı. 

İnceleme kapsamında bir ilin savcılığından vatandaşın şikayetine soruşturma numarası verip Diyarbakır Cumhuriyet Başsavcılığı'na gönderdiği dilekçe de değerlendirildi. 

Diyarbakır Cumhuriyet Başsavcılığı inceleme sonunda, Diyarbakır Emniyet Müdürü Recep Güven hakkında soruşturmaya yer olmadığına karar verdi. 

Kararda, "Konuşmanın bütünlüğü el alındığında suçla ilgili maddi ve manevi unsurlar oluşmadığından soruşturmaya yer olmadığını karar verilmiştir" denildi.