Birand yoğun bakımda
 
 POSTA yazarı ve Kanal D Haber Grup Başkanı Mehmet Ali Birand'ın (72) beyin ölümünün gerçekleştiği iddia edilmişti. Birand'ın oğlu ise babasının Twitter adresinden yaptığı açıklamada ''Ben Umur Birand, babam halen yoğun bakımda. İyileşmesi için dua ediyoruz. Gösterdiğiniz sıcak ilgi için çok teşekkürler' yazdı.  
 >> 'ŞU ANDA DURUMU KRİTİK'
 
 'TEDAVİSİ DEVAM EDİYOR' 
 
 Mehmet Ali Birand'ın sağlık durumuna ilişkin son açıklama ise Vehbi Koç Vakfı Amerikan Hastanesi'nden geldi: "Mehmet Ali Birand hastanemizde yatmakta olup, yoğun bakımda tedavisine devam edilmektedir" 
 
 ARINÇ: HAMDOLSUN HAYATTA 
 
 Birand'ın tedavi gördüğü hastaneye giden Başbakan Yardımcısı Bülent Arınç ise çıkışta gazetecilere şu açıklamaları yaptı: "Kendisi hamdolsun ki hayatta. Herhangi bir şekilde onu ifade etmek istemiyorum. Hayatıyla ilgili spekülasyonlar doğru değil. Özellikle kalple ilgili tedavisinin aldığıyla ilgili. Yoğun bakıma girmem, kendisini görmem mümkün değil. Oğluyla görüştüm herkesten dua bekliyorlar. Hayatta olduğunu söylüyorlar. Yıllardır kendisini tanıyan bir siyasetçi olarak, o çok önemli bir insan. Yaptığı belgeseller, 32. gün programlarıyla basının yüz akı olmuş bir insan. Ben kendisiyle en son 32. gün programını yapmış bir siyasetçiyim. Sanıyorum ondan sonra bir program olmadı. Demokrat bir insandı, cesur bir insandı. Söylediklerini korkmadan pervasızca yazan bir insandı. İnsani olarak da çok sevimli sıcak bir insandı. Yaşı 70'in üzerinde ama çok dinamikti. Burada tedavisi yapıldıktan sonra televizyona koşarak haber sunmak istiyordu. Diliyoruz ki sağlığına bir an önce kavuşur." 
 
 STENT DEĞİŞİKLİĞİNDE ENFEKSİYON
 
 Birand, dün safra kesesindeki stent değişimi için Amerikan Hastanesi’nde ameliyat olmuştu. Birand’ın sağlık durumuyla ilgili açıklama yapan Kanal D Haber Direktörü Süleyman Sarılar, "Daha önce biliyorsunuz safra kesesine bir stent takılmıştı. Bu stendin rutin değişme zamanı gelmişti. Dün (önceki gün) yapılacaktı ama operasyon bugüne (dün) kaldı. Stent değiştiğinde bir enfeksiyon meydana geldi. Doktorlar bir enfeksiyon tespit etti. Kan değerlerinin normale dönmesi için hastanede tutuyorlar. Doktorlar hayati tehlikesi yok diyor'' demişti.
 
 
 .
 OĞLU TWITTER'DA YAZDI
 
 Mehmet Ali Birand'ın oğlu babasının Twitter adresinden yaptığı açıklamada ''Ben Umur Birand, babam halen yoğun bakımda. İyileşmesi için dua ediyoruz. Gösterdiğiniz sıcak ilgi için çok teşekkürler'' yazdı.   
 
 'DUA EDİN DİYORLAR'
 
 Birand’ın sağlık durumunu Kanal D'de canlı yayınlanla aktaran Kanal D Haber Direktörü Süleyman Sarılar, "Mehmet Ali Birand yaşıyor. Az önce yoğun bakımdan indim. Durumu kritik ancak makinelere bağlı olarak yaşıyor. Doktorlar çok umutlu konuşmuyor ancak Allah'tan ümit kesilmez, dua edin diyorlar" dedi. 
 
 MAKİNELERE BAĞLI YAŞIYOR 
 
 Sarılar, "Ailesi, Umur ile konuştum, Cemre hanım ile konuştum. Yoğun bakımda umutla bekliyorlar. İnşallah iyi haber alacağız diye bekliyorlar. Doktorlar durumu stabil diyorlar. Mehmet Ali Birand şu an yaşıyor. Hastaneden yapılan açıklamada şu an makinelere bağlı olarak yaşatıyoruz dediler" diye konuştu. Sarılar, Biran'ın dostları ve arkadaşlarının da hastaneye geldiğini ifade etti. 
  