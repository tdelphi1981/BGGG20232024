Engelli memur atamaları için başvurular başlıyor
Engelli memur atamaları için başvurular 28 Şubat Perşembe günü başlıyor. Bu yıl içinde toplam 8 bin 115 engelli atanacak. 
Engelli memur atamaları ile ilgili açıklamayı Çalışma ve Sosyal Güvenlik Bakanı Faruk Çelik yaptı. 
Çelik, 2013 yılı engelli memur atama sayısının 8 bin 115 olarak belirlendiğini hatırlattı; bunun bin 994'ünün Diyanet İşleri Başkanlığı için ayrıldığını söyledi. 
Diyanet İşleri Başkanlığı'na atanacak engellilerin ataması diyanetin "yeterlilik belgesi" sınavından sonra gerçekleştirilecek. 
Din görevlisi olmak isteyen memur adayları yeterlilik sınavı için başvurular 25 Şubat Pazartesi günü doluyor. İlk sınavsa 17 Mart'ta yapılacak.