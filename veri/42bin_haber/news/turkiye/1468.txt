Tavandan 44 kilo esrar çıktı
 
 Yanına teyzesinin kızı ile 6 yaşındaki çocuğunu da alarak aile görüntüsü vermeye çalıştığı belirlenen sürücünün, eroini sorunsuz olarak İstanbul’daki adrese ulaştırması halinde cipe sahip olma sözü aldığı belirlendi. Polis, operasyonu kendi kamerasıyla da görüntüledi. 
 Bir ihbarı değerlendiren Kocaeli Emniyet Müdürlüğü Narkotik Büro ekipleri, Hakkari’den beri takip altında tutulan 34 FH 5008 plakalı cipi Kocaeli’nin Kartepe İlçesi sınırları içinde durdurdu. Cipte, uyuşturucu saklanabilecek bölgelerde yapılan ayrıntılı aramadan sonuç alınamadı. Bunun üzerine, uyuşturucu operasyonları için eğitilen köpeklerle aramaya geçildi. Aramada, köpeklerin tepki verdiği aracın tavanında, yarımşar kiloluk paketler halinde gizlenmiş 44 kilo eroin ele geçirildi. 
 Aracın sürücüsü 29 yaşındaki Sedat P.’nin, aile görüntüsü vermek için teyzesinin kızı 36 yaşındaki Ferah B.A. ve onun kızı L.A.’yı da yanına aldığı saptandı. Ayrıca, cipin hareketten önce sürücünün üzerine devredildiği ve uyuşturucu teslim edildikten sonra aracın kendisinin olacağı sözünü aldığı belirlendi. 
 Gözaltına alınan ve sorgusunun ardından adliyeye sevk edilen Sedat P. ile Ferah B.A., mahkemece tutuklandı. Çocuk ise yakınlarına teslim edildi. 
 Polis, Sedat P.’yi kullanan zehir tacirlerinin yakalanması için araştırmalarını sürdürüyor. DHA