Kılıçdaroğlu'na Yalçın Küçük yasağı
Yalçın Küçük'e telefonla geçmiş olsun temennisinde bulunmak isteyen Kemal Kılıçdaroğlu'nun görüşmesine izin verilmedi. CHP lideri Kemal Kılıçdaroğlu, Silivri Devlet Hastanesi'nde ameliyat olan Ergenekon tutuklusu Yalçın Küçük'ü geçmiş olsun temennisinde bulunmak üzere aradı, ancak görüşmesine izin verilmedi.

İddia CHP basın biriminden yapılan yazılı açıklamayla duyuruldu.

Açıklamada, Kılıçdaroğlu'nun hastaneyi aradığı Yalçın Küçük'ün eski eşi Temren Küçük aracılığıyla Yalçın Küçük'e ulaşmak istediği, ancak telefon bağlantısının sağlanamadığı belirtildi.

Temren Küçük'ün telefon trafiğinden haberdar edildiği ve Kılıçdaroğlu'nun geçmiş olsun mesajının hastanede Yalçın Küçük'e ulaştırıldığı bildirildi.