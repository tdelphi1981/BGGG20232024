5 emekli komutan daha ifadeye çağrıldı
 
 Ankara Cumhuriyet Başsavcılığı’nın yürüttüğü 28 Şubat soruşturması kapsamında, emekli Tuğgeneral Metin Yaşar Yükselen, emekli Albay Cengiz Koşal ifadeleri alınmak üzere Ankara Adliyesi’ne getirildi. İzmir’den ise emekli Korgeneral Abdullah Cahit Sarsılmaz, emekli Tümgeneral Ayhan Cansevgisi, emekli Korgeneral Temel Batmaz Dandin ve emekli Tuğgeneral Refik Zeytinci’nin de Ankara’ya getirileceği öğrenildi. 
 
 Soruşturmada dün tutuklama istemiyle TMK’nın 10. maddesiyle görevli Ankara Nöbetçi 3. No’lu Hakimliği’ne sevk edilen, 5 şüpheliden emekli Orgeneral Orhan Yöney, emekli Oramiral Hayri Bülent Alpkaya, emekli Korgeneral Köksal Karabay ve emekli Koramiral Altaç Atılan tutuklanmış, emekli Tümgeneral Ersin Yılmaz adli kontrol şartıyla serbest bırakılmıştı. 
 
 Tutuklanmalarına karar verilen emekli Orgeneral Yöney, emekli Oramiral Alpkaya, emekli Korgeneral Karabay ve emekli Koramiral Atılan, Ankara Emniyet Müdürlüğü’ne ait minibüsle eskort eşliğinde Sincan F tipi Cezaevi’ne götürülmüştü. 
  