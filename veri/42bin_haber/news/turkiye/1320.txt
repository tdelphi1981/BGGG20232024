Suriyeli sığınmacılara çalışma izni
 
 Gaziantep’teki Güneydoğu Galvaniz Tesisleri’nde dün meydana gelen patlamada ölenlerden Hasan Esad ve Muhammed Ashow’un Suriye uyruklu olduğunu anımsatan Bakan Şahin, Gaziantep 5’inci Organize Sanayi Bölgesi’nin yakın bir gelecekte hizmete gireceğini söyledi. Burada 50 binin üzerinde insana istihdam olanağı sağlanacağını belirten Bakan Şahin, sözlerini şöyle sürdürdü: "Suriye’den gelenlerin durumuyla ilgili Çalışma Bakanımız Faruk Çelik Bey ile dün yine görüştüm. Suriyeli kardeşlerimize istihdam olanağı sağlamak zaten gündemimizdeydi. 
 İçişleri Bakanlığı’ndan bu kardeşlerimizin oturma izinleriyle ilgili izin çıktı. Çalışma Bakanlığımız da çalışma izniyle ilgili çalışmayı tamamlamak üzere. Çünkü gelen kardeşlerimiz doğal olarak kampın dışında olanlar gelmek, çalışmak ve hayatlarını burada idame ettirmek için de ekonomik olarak da sistemin içerisinde olmak istiyorlar. İ 
 şverenlerimiz de gelen arkadaşların veriminden çalışmasından çok memnunlar. Bu yüzden biz çalışma iznini de hızlı bir şekilde tamamlayarak burada organize sanayinin içerisinde çalışmalarını, yasal mevzuat altyapısını da oluşturuyoruz. 
 İçişleri Bakanlığı boyutuyla sorun çözüldü. Çalışma Bakanlığı boyutuyla da bu hafta içinde tamamlanacak. Sanıyorum bir hafta, 10 güne kadar bu sorun çözülür. Suriye’den gelen misafirlerimizin çoğunluğu da kalifiye kişiler." 
 DHA