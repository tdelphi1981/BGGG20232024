Arınç'ın iddialarına CHP'li kadın vekillerden yanıt
Başbakan Yardımcısı Bülent Arınç'ın CHP Grup Başkanvekili Muharrem İnce ile yaşadığı "taciz" tartışmasının ardından söylediği "CHP'li kadın vekiller artık onun yanında oturmamalı" sözlerine CHP'li kadın vekillerden yanıt geldi. Arınç kınandı. CHP'li kadın vekiller adına Grup Başkanvekili Emine Ülker Tarhan yazılı bir açıklama yaptı. Arınç'ın İnce'yi susturmak için itham ederek kendine yakışanı yaptığını belirtti. 

AK Parti'nin son zamanlardaki başarısız politikalarından dolayı "denize düşen yılana sarılır" mantığıyla asılsız iddialardan medet umarak kendi bilinç altını ortaya koyduğunu savundu. 

Açıklamada ayrıca, "CHP'nin kadın milletvekilleri olarak yasama görevi yapmaya geldiğimiz TBMM'de düzeyi bu derece düşüren bir milletvekili olmasından utanç duyuyoruz" ifadelerine de yer verildi.