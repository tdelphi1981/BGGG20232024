Köpekler için el ele verdiler
 
 Çeşme Hayvan Bakım Evi’nde yaşayan ve açlık tehlikesi ile karşı karşıya kalan 800 köpeğin beslenme ve bakımlarının sağlanabilmesi için İzmir’in önemli simalarından, hayvanseverlikleriyle bilinen Nilgün Ozsaruhan, Melis Türkoğlu, Valeri Sağel, Ayşe Şenocak, Neslihan Turgut, Selda Önder ve Modacı Ertan Kayıtkent harekete geçti. 
 Küçük Kulüp’te, hayvanlara bakım için maddi kaynak sağlamak amacayla düzenlenen çay partisinde, İzmir’in genç tasarımcıları olan Havva Ağu ve Gökhan Yavaş’ın katılımıyla, Ertan Kayıtken önderliğinde work-shop ve koleksiyon sunumu yapıldı. Rönesans Ajans mankenlerinin sunduğu birbirinden şık giysiler büyük beğeni topladı. 
 HAYTAP İzmir Temsilcisi Esin Önder, bakım evlerinin artık sokağa terk edilen hayvanlarla dolup taştığını, çoğunda köpeklerin açlıkla mücadele ettiğini belirterek, "Çeşme Hayvan Bakım Evi’nde 800 hayvan aynı sorunları yaşıyor. 
 Günde bin ekmek onların doyması için yeterli olmuyor. 
 Gıda desteği veren bazı oteller onarıma girdiği için buradan gelen yiyecek de kesildi. Bakımevlerine ve sokaklara terk edilen cins hayvanlar için yetkili kurumlar ve belediyeler ilçelerinde, bazı yerlerde yapıldığı gibi hayvan satan petshop ile üretim çiftliği açılmasına izin vermemeli, bu hayvanların terk edilmemesi için önlem alınmalı" dedi. 
 DHA