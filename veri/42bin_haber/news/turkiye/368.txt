Avcılar'da fuhuş operasyonu
Avcılar'da fuhuş yaptıkları ve fuhşa aracılık ettikleri iddia edilen 30'u kadın 33 kişi gözaltına alındı. Asayiş Şube Müdürlüğü Ahlak ve Kumar Büro Amirliği ekipleri, fuhuş yapıldığı ihbarı üzerine Avcılar'da bir eğlence merkezine operasyon düzenledi. 

Operasyonda, eğlence merkezindeki 30 kadın ile fuhşa aracılık yaptıkları iddia edilen 3 erkek gözaltına alındı.

Şişli Etfal Eğitim ve Araştırma Hastanesi'nde sağlık kontrolünden geçirilen şüpheliler, Asayiş Şube Müdürlüğü'ne götürüldü.

Gözaltına alınan kadınların çoğunluğunun yabancı uyruklu olmasına rağmen evlilik yoluyla vatandaşlık kazandığı, bu nedenle sınır dışı işlemlerinin uygulanamadığı öğrenildi.