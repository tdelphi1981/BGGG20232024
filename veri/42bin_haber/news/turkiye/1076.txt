Yolcu kapma yarışı: 10 yaralı
 
 İstanbul Kartal’da yolcu kapma yarışına giren iki minibüs çarpıştı, 10 kişi yaralandı.
 
 Maltepe yönünden Kartal istikametine giden minibüs, önünde yolcu almak için duran diğer minibüse arkadan hızla çarptı.
 
 Çarpmanın etkisiyle her iki minibüs içerisinde bulunan toplam 10 yolcu çeşitli yerlerinden yaralandı.
 
 Yaralılar olay yerine gelen ambulanslarla çevredeki hastanelere kaldırıldı.
 
 Kazayı yara almadan atlatan bazı yolcular minibüscülerin yolcu kapmak için yarıştıklarını belirterek yetkililerin bir önlem almalarını istedi.
 
 Yolcuların sağlık durumlarının iyi olduğu öğrenilirken, bir süre trafiğe kapalı kalan cadde kazaya karışan araçların çekilmesiyle tekrar normale döndü.
 
 NTVMSNBC