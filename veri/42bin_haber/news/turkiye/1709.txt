Demirel'in sağlığı iyiye gidiyor
Ankara'da hastanede tedavi altında tutulan 9. Cumhurbaşkanı Süleyman Demirel'in sağlık durumu iyiye gidiyor. "Mevsimsel solunum yolu enfeksiyonu" teşhisiyle 4 Şubat'tan bu yana Ankara Güven Hastanesinde tedavi altında tutulan 9. Cumhurbaşkanı Süleyman Demirel'in sağlık durumu iyiye gidiyor. Demirel'in hafta başı ya da ortasında taburcu olması bekleniyor. 

CNN TÜRK'e konuşan Hastane Başhekimi Tevfik Ali Küçükbaş'ın verdiği bilgiye göre, Demirel tüm ihtiyaçlarını kendisi giderebiliyor.

Yaş faktörüne dikkat çeken Küçükbaş, "Durumu daha iyi. Haftasonu da izleyeceğiz. Hafta başı ya da ortasında taburcu etmeyi planlıyoruz" dedi.

Demirel eve çıktığında da ilaç tedavisi devam edecek.