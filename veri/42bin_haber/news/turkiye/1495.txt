Kış ortasında meyve veren karadut şaşırttı
 
 Dut ağaçlarının kış mevsiminde meyve verdiğini bugüne kadar görmediğini belirten emekli öğretmen Salih Tank, "Güzelyalı Caddesi’nden geçerken ağacın üzerindeki yapraklar dikkatimi çekti. 
 Kış ortasında meyve veren karadutu ağacını ilk kez görüyorum. Normalde sonbaharda bu ağaç tüm yapraklarını döker. Alanya’nın bir özelliği de bu olsa gerek" dedi. 
 Emekli memur İhsan Eren ise üzerinde dut olan ağaçları gördüğünde hayret ettiğini belirterek, "İlk başta inanamadım. Bir avuç dolusu toplayıp yedim. Kaç gündür bu ağaçtan dut toplayıp yiyenler oluyor" diye konuştu. 
 Aşçı Ömer Erten de "Dut ağacının meyve verdiğini söylediklerinde kendi kendime ’Kış gününde dut olmaz’ dedim. Özellikle karadut bu mevsimde olmaz. Ama işyerine giderken her gün bu ağaçtan dut koparıp yiyorum" dedi. 
 DHA