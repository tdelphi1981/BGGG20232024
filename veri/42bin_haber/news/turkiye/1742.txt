Darbe mevzuatı çalışmasında sona doğru
AK Parti hukukçuları, darbe mevzuatı çalışmasında son aşamaya geldi. Çalışmanın içeriğinde TSK iç hizmet kanununun 35. maddesinde değişiklik önerisi de var. 
Genel Başkan Yardımcısı Mehmet Ali Şahin başkanlığındaki AK Parti kurmayları, 2 bin 607 yasa ve yönetmeliği inceledi. 
Çalışmada, hem darbelere zemin hazırladığı belirtilen yasa ve yönetmelikler hem de demokrasi ile bağdaşmadığı düşünülen mevzuat kapsama dahil edildi. 
Darbe ve muhtıra dönemlerinde çıkarılan 300'e yakın mevzuatın hala yürürlükte olduğu tespiti yapıldı. 
TSK İç Hizmet Kanun'un 35. maddesinde değişiklik önerisi kesinleşti ama sadece o madde değil, çalışma sonunda kapsamlı bir değişiklik paketi gündeme gelecek.