Savunma Bakanları Patriot'ları inceledi
Milli Savunma Bakanı İsmet Yılmaz, Alman ve Hollandalı mevkidaşları ile İncirlik Üssü'nde Patriot'ları kuran Hollandalı askerleri ziyaret etti. Milli Savunma Bakanı İsmet Yılmaz, Almanya Savunma Bakanı Thomas de Maiziere ve Hollanda Savunma Bakanı Jeanine Hennis-Plasschaert, Adana'da İncirlik 10. Tanker Üst Komutatanlığı'nda Patriot Hava Savunma Sistemini kuran  Hollandalı askerleri ziyaret etti.  

Hollanda Savunma Bakanı Jeanine Hennis-Plasschaert, burada askerlere bir konuşma yaptı.  Bakanların daha sonra Kahramanmaraş 5. Zırhlı Tugay Komutanlığı Gazi Kışlası'ndaki Almanya Patriot İntikal Komutanlığı'nı ziyaret edip burada kurulan Patriot Hava Savunma Sistemi hakkında bilgi alacakları öğrenildi.