Temiz bir nefes için eylem yaptılar
 
 İlçedeki sivil toplum kuruluşları ve siyasi partilerin destek verdiği ’Çevre Eylemi’ Dilovası Belediyesi binası önünden yürüyüşle başladı. Çoğunluğunu gençlerin oluşturduğu yaklaşık 1000 kişilik grup, bölgelerinde bulunan Kömürcüler OSB ve İZAYDAŞ’ı istemediklerini belirterek yetkililere seslerini duyurmaya çalıştı. 
 Yürüyüşe MHP Kocaeli Milletvekili Lütfü Türkan, CHP Kocaeli Milletvekili Haydar Akar, Kocaeli Üniversitesi Halk Sağlığı Ana Bilim Dalı Başkanı Prof. Dr. Onur Hamzaoğlu, siyasi partilerin ilçe başkanları da katıldı. SP İlçe Başkanı Ercan Oğuz, Kömürcüler Organize Sanayi Bölgesi ile mevcut çevre kirliliğinin arttacağını savunurken, "Geçmişte çeşitli raporlarla Dilovası ilçemizin yaşanmayacak hale geldiği gösterilmiştir. Hükümet, mahalli ve yerel yönetimler bu raporlarda sunulan bilgilerin doğruluğunu bilimsel temellerde sorgulayacağı yerde son derece popilist ve siyasi argümalarla bilim insanlarımızı rencide etmeyi hedeflemiş ve ilçemizle ilgili gerçekleri ortaya çıkması engellenmek istenmiştir. Kocaeli Valiliği, Gebze ve civarında Dilovası Karma Organize Sanayi Bölgesi’nin içersinde faaliyet gösteren tüm kömür işletmelerini Dilovası’nın hava akım koridorlarının üzerindeki hakim tepelerinde kurulan Kömürcüler Organize Sanayi Bölgesi’ne taşımıştır" diye konuştu. 
 UYGULAMALAR HAYATA GEÇİRİLMEDİ
  
 İlçede kurulan Kömürcüler Organize Sanayi Bölgesi’nde kömür tozlarının yayılmasını engelleyecek projelerin hayata geçirilmediğini söyleyen Oğuz konuşmasını şöyle sürdürdü: "Basında yer alan bilgilere göre Kömürcüler OSB sahte evraklarla kurulmuştur. Ayrıca kuruluş aşamasında Mahalli Çevre Kurulu’nun 97 No’lu kararıyla zorunlu kılınan ve Avustralya Modeli adlandırılan, kömürlerin kapalı kasalı kamyonlarla taşınması, kapalı alanlarda elenmesi ve Islak çalışmayla kömür tozunun çevreye yayılmasını engellenmesine yönelik uygulamaların hiç biri hayata geçirilmemiştir. İşletmeler geldikleri yerlerdeki üretim biçimlerini sürdürmeye,dolaysıyla ilçemizde var olan çevre kirliliğinin artırılmasına neden olmaktadır." 
 Dilovası Koruma ve Geliştirme platformu, SP, CHP, MHP, BDP ve BTP ilçe başkanların da katıldığı Kömürcüler OSB ve İZAYDAŞ’ın kaldırılması için yapılan eylem yürüyüş ile sona erdi. 
 DHA