'Oy vermeyene arazi yok'
 
 Güveren Köyü sakini yaklaşık 40 kişi, muhtarın köyde bulunan hazine arazilerini yakınlarının kullanmasına izin verdiğini, muhtarın istediği partiye oy vermeyenlere arazi kullandırmadığını, elektrik, su problemlerine çözüm bulunmadığını, yetkililerin de sorunlarına duyarsız kaldığını iddia ederek Şanlıurfa-Mardin karayolunu ulaşıma kapattı. 
 Taş ve kamyon lastikleriyle kurdukları barikat ile Şanlıurfa’dan Mardin’e giden yolu ulaşıma kapatan köylülerin eylemi kısa sürede uzun araç konvoyu oluşmasına neden olurken, sürücüler durumu telefonla polise bildirdi. Gelen ihbar üzerine eylemin yasa dışı olabileceği değerlendirilerek olay yerine çok sayıda polis ekibi sevk edildi. startFlvPlayer_Posta("divFlvPlayer9042","9042","201302","9042-7.jpg"); 
 ARBEDE ÇIKTI, POLİS TOKATLANDI 
  
 Zırhlı araçlarla eylem yapılan yola giden polisler, köylülere taş ve lastiklerle oluşturulan barikatın kaldırılarak yolun açılması yönünde uyarıda bulundu. Ancak, sorunlarına çözüm bulunmadığını ve köy muhtarının hazine arazisini yakınlarının kullanımına açtığını iddia eden Gülveren Köyü sakinleri, polisin yolu açmaları yönündeki çağrısına olumsuz yanıt verdi. Polisin yolu açma girişimine de tepki gösteren bazı köy sakinleri, yerde bulunan taşları güvenlik güçlerine atmaya çalıştı. Bu sırada bir köylü, kendisini uyaran komisere tokat atarak yere düşürdü. Bunun üzerine çıkan başlayan gerginlik sırasında polis ile köylüler arasında kısa süreli arbede yaşandı. 
 8 KİŞİ GÖZALTINA ALINDI 
  
 Kısa süreli arbede sırasında polis, kendilerine taş atmaya kalkışan ve direnen 8 kişiyi gözaltına aldı. Yere yatırılarak kelepçelenen şüpheliler, karga tulumba polis aracına konuldu. Yaklaşık yarım saat ulaşıma kapanan karayolu, taş ve lastiklerin kaldırılmasıyla yeniden açıldı. Şüpheliler ise sorgulanmak üzere Asayiş Şube Müdürlüğü’ne götürüldü. Olayla ilgili soruşturma sürdürülüyor. 
 DHA