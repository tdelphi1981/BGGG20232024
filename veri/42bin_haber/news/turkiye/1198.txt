Sağanak İzmir'i vurdu
Sağanak yağış gece İzmir'i vurdu. Kent merkezinde taşkınlar oldu, sokaklar caddeler göle döndü. Meteoroloji Bölge Müdürlüğü yetkilileri, kent merkezine metrekareye 56 kilogram olarak düştüğünü açıkladı. Sağanak yağmurla birlikte yer yer dolu da yağdı.

Yağışlar yüzünden rögarlar taştı. Çok sayıda ev ve işyerini su bastı. Vatandaşlar dolan suyu kendi başlarına tahliye etmeye çalıştı.

İzmir Büyükşehir Belediyesi ekipleri ise, yağmurla kayganlaşan asfalt zeminde olası kazaları önlemek için asfaltı iş makinalarıyla kazıdı. Yetkililer, havanın düzeldiğinde bölgede yeniden asfaltlama çalışması yapılacağını söyledi. 

Kentte yağışın sürmesi bekleniyor.