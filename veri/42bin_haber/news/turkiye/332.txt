Taraf'da deprem
Taraf Gazetesi'nin Genel Yayın Yönetmeni ve başyazarı Ahmet Altan ile yardımcısı Yasemin Çongar gazeteden ayrıldıklarını açıkladılar. Sosyal medyada sabah saatlerinde duyulan gazetenin lağvedileceği iddialarını imtiyaz sahibi Başar Arslan yalanladı. Haberi, Taraf Gazetesi Yazı İşleri Müdürü Kurtuluş Tayiz sosyal paylaşım sitesi Twitter'daki hesabından duyurdu. Yıllardır maddi sıkıntılar nedeniyle maaşların zaman zaman ödenmediği gazetede, Altan'ın ayrılık kararı üzerine Yasemin Çongar da sabah saatlerinde "Ahmet Altan yoksa ben de çalışmam" diyerek istifasını sundu. Röportajlarıyla ses getiren Neşe Düzel'in istifa ettiği iddia edildi.