Adıyaman'da askeri araç devrildi: 8 asker yaralı
Adıyaman'da, askerin aracın devrilmesi sonucunda 8 askeri personel yaralandı. Çelikhan İlçe Jandarma Komutanlığı devriye aracı, Adıyaman-Çelikhan kara yolunun Kalecik mevkisinde, sürücüsünün direksiyon hakimiyetini kaybetmesi sonucu devrildi.

Kazada er ve erbaşın da aralarında bulunduğu 8 askeri personel yaralandı.

Çelikhan Devlet Hastanesi ve Adıyaman Üniversitesi Eğitim ve Araştırma Hastanesi'ne kaldırılan yaralıların sağlık durumunun iyi olduğu bildirildi.