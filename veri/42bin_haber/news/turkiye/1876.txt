Kanuna aykırı eğitim kurumlarına ceza kalkıyor
Eğitimde af var... Türk Ceza Yasası değişecek. Meclis'e sevk edilen yasa tasarısında, kanuna aykırı kurulan eğitim kurumlarına ceza verilmesini içeren madde yürürlükten kaldırılıyor.(CNN TÜRK) -- 
Hukuk Muhakemeleri Kanunu tasarısı Meclis'e sevk edildi. Tasarıda bir de sürpriz madde var.

O maddeye göre, kanuna aykırı kurulan eğitim kurumlarına af geliyor. Yani, düzenleme dershanelerden, Kuran kurslarına, özel okullara kadar tüm eğitim kurumlarını içeriyor. 
Ve o eğitim kurumlarının kanuna aykırı olarak kurulmaları ya da işletilmeleri halinde verilen cezayı ortadan kaldırıyor. 
Yürürlükten kaldırılan maddeye göre, kanuna aykırı olarak eğitim kurumu açan veya işletenlere üç aydan 1 yıla kadar hapis cezası öngörülüyordu. Ayrıca, adli para cezası düzenleniyordu.