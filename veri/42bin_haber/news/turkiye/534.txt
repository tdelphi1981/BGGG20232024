Patriot'lar 8 Ocak'ta yola çıkıyor
NATO kapsamında Almanya'dan Türkiye'ye gönderilecek Patriot savunma sistemlerinin 8 Ocak'ta gemiye yükleneceği bildirildi. 
 Hava savunma filosu sözcüsü bugün yaptığı açıklamada, Patriot füze savunma sistemlerinin 8 Ocak’ta Travemünde limanında gemiye yükleneceğini belirtti. 
 
 Açıklamada, füzelerin ve radarların bir gün öncesinden Bad Sülze ve Sanitz kışlalarından araçlarla limana nakledileceği ifade edildi. 
 
 Askerlerin daha sonra havayolu ile Türkiye gideceği belirtilen açıklamada, füze sistemlerinin Şubat başında hazır halde olacağı kaydedildi. 
 
 Almanya’dan gönderilecek Patriot füze savunma sistemi Kahramanmaraş’ta konuşlandırılacak. 
 
 AA