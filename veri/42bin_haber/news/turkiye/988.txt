Karabulutları dağıtmak için...
 
 Türkiye Kadınlar Basketbol 1’inci Ligi’nde mücadele eden Samsun Basketbol Kulübü Başkanı Ahmet Öztürk, takımının üzerindeki karabulutları dağıtmak amacıyla kurban kestirmeye karar verdi. Spor salonunun ortasında kesilen kurbanın kanı, uğursuzluğun gitmesi için potalara sürüldü.
 
 Kaliteli bir kadroya sahip olmalarına karşın bir türlü istedikleri sonuçları alamadıklarını belirten Başkan Öztürk, "Kötü gidişe dur demek niyetiyle maçlarımızı oynadığımız salonda kurban kestik. Umarım bugünden sonra başarılı sonuçlar alır ve takımımızı ligde hak ettiği yerlere taşırız" dedi.
 
 Samsun Basketbol Takımı’nın ligde 3 galibiyeti 11 de mağlubiyeti bulunuyor. Ligde 17 puanla 12’ci sırada yer alıyor.
 
 DHA