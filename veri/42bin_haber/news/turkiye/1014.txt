Yemek fabrikasında zehirlenme
Bartın'da, bir yemek fabrikasında tüplerden sızan LPG gazından etkilenen 6 kişi hastaneye kaldırılarak tedavi altına alındı. 
Bartın'ın Gecen Köyü'nde bulunan bir yemek fabrikasının mutfağında çalışan Sema Kökoğlu (25), Havva Özaltın (36), Nejla Gün (39), Nazan Akgün (38), Rukiye Kazakoğlu (37) ve Dursun Poyraz (42), saat 18.00 sıralarında tüplerin gaz kaçırması sonucu rahatsızlandı. 6 kişi baş dönmesi ve karın ağrısı şikayeti ile 112 Acil Servis ekiplerince Bartın Devlet Hastanesi'ne kaldırıldı. 6 kişinin sağlık durumunun iyi olduğu öğrenilirken, olayla ilgili soruşturma başlatıldı.