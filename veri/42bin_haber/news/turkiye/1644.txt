Afet riski haritası çıkarılıyor
Çevre ve Şehircilik Bakanlığı, kentsel dönüşümle ilgili çalışmalarını sürdürüyor. Bakanlık, oluşturacağı veri tabanıyla konutların afet riski haritasını çıkaracak. 6.5 milyon konutun yıkılıp yeniden yapılacağı kentsel dönüşüm kapsamında Çevre ve Şehircilik Bakanlığı öncelikli afet riski altındaki alanları haritayla belirleyecek. 

Haritada hangi konutun ne kadar dayanıklı olduğu, deprem, sel ve heyelan gibi risklere maruz kalma ihtimali yer alacak. 

Her bir konut için bir afet puanı verilecek, afet riski yüksek konut öncelikli olarak yıkılacak. 

Belediyeler ve vatandaşlarda haritaları görebilecek, oturduğu bölgenin risk durumunu öğrenebilecek. 

Konutlardaki deprem riskinin ölçülmesi için hazırlanan çalışma Kandilli Rasathanesi ile ortaklaşa yürütülecek.