Zincirleme kaza E-5'i felç etti
E-5 Karayolu Okmeydanı mevkii Topkapı yönünde 4 aracın karıştığı zincirleme kaza trafiği felç etti. Tek şeride düşen yol, kaza yapan araçların çekilmesiyle normale döndü. 
Kaza saat 07.30 sıralarında  E-5 Karayolu Okmeydanı mevkii Topkapı istikametinde meydana geldi. Kazaya karışan sürücülerin iddiasına göre, bir sürücünün akıcı trafikte sağ şeritten orta şeride geçerek  durması sonucu kaza meydana geldi. 
Kazaya sebebiyet veren sürücü yonuna devam ederken arkadan gelen 4 araç birbirine girdi. Yaralananın olmadığı kazada E-5 Karayolu Topkapı istikametinde 3 şeritli yol tek şeride düştü. E-5'te trafik durma noktasına geldi. İşe gidiş saati olması nedeniyle trafik, Boğaz Köprüsü'ne kadar uzadı. Olay yerine gelen trafik polisleri, kaza yapan araçları çekicilere yükleterek yolu açtı.