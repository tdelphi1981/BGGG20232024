İşte Erdoğan'ın "Dolmabahçe" yanıtı
Başbakan Recep Tayyip Erdoğan'ın, TBMM Darbe ve Muhtıraları Araştırma Komisyonu'nun kendisine yönelttiği sorulara ilişkin cevapları, Komisyon'a ulaştı. Erdoğan, "Kamuoyunda 'Dolmabahçe Görüşmesi' olarak adlandırılan, dönemin Genelkurmay Başkanı ile yaptığımız görüşme, haftalık olağan ve sıradan bir görüşmedir" dedi. Erdoğan, TBMM Darbe ve Muhtıraları Araştırma Komisyonu'na gönderdiği cevapta, ''Doğrudan veya dolaylı olarak, bir gecede veya sürekli olarak, silah marifetiyle veya bürokratik aygıtlarla milletin iradesine ve onun adına yetki kullanan demokratik kurumlara tasallutta bulunan her girişim, her müdahale, her tavır aynı derecede kötüdür, aynı derecede demokrasi ve millet düşmanlığıdır'' dedi.

Başbakan Erdoğan gönderdiği cevapta, ''Vesayetçi anlayışı, darbeci zihniyeti, müdahaleci yaklaşımı tamamen tasfiye edene kadar, hukuki ve siyasi çabalarımız devam edecektir'' ifadelerini kullandı.

Dolmabahçe görüşmesi:
Başbakan  Erdoğan kamuoyunda günlerce tartışılan "Dolmabahçe görüşmesi" ile ilgili Komisyon'a gönderdiği cevapta, "Kamuoyunda 'Dolmabahçe Görüşmesi' olarak adlandırılan, dönemin Genelkurmay Başkanı ile yaptığımız görüşme, haftalık olağan ve sıradan bir görüşmedir" dedi.

27 Nisan bildirisi:
Erdoğan çok tartışılan "27 Nisan bildirisi" ile ilgili TBMM Darbe ve Muhtıraları AraştırmaKomisyonu'na gönderdiği cevapta, 27 Nisan 2007'de, TSK'nın internet sitesindey ayınlanan bildiri karşısındaki tavırlarının net ve kararlı olduğunu vurgulayarak, "27 Nisan bildirisi sonrasında yaşananlar, Türkiye'de samimi vekararlı bir sivil irade bulunması halinde, demokrasiye yönelik tehlikelerindemokratik sistemin kendi dinamikleri ile bertaraf edilebileceğini göstermiştir" dedi.

28 Şubat süreci:
Başbakan Erdoğan, komisyona gönderdiği cevabında, 28 Şubat müdahalesinin TBMM'yi, seçilmiş Hükümeti, millet iradesini, sivil siyaseti hedef aldığı kadar, doğrudan şahsını da hedef aldığını belirterek, bu müdahalenin ülkenin geleceğini ipotek altına alacak bir siyaset mühendisliğinin ürünü olduğunu kaydetti.

Erdoğan, ''28 Şubat, bizi, bizim temsil ettiğimiz siyasi idealleri, bizim şahsımızda milletin tercihlerini ve iradesini silmek, yok etmek, engellemek üzerine kurgulanmıştır'' ifadelerini kullandı.

28 Şubat süreci ile AK Parti ve kendi siyasi çalışmaları arasında kurulan spekülatif ilişkilerin haksız, insafsız ve mesnetsiz olduğunu ifade eden Başbakan Erdoğan, şöyle devam etti:

''Biz, 28 Şubat döneminde hedef alındık, engellendik, mağdur edildik, hatta zorlama gerekçelerle görevden alındık, cezaevine ve siyaset yasağına mahkum edildik. Biz, 28 Şubat'a rağmen, milletimizden aldığımız destek ve istikametle siyasi hayatımızı sürdürüp bugünlere geldik.''

28 Şubat'ın, temsil ettikleri siyasi idealleri, milletin tercihlerini ve iradesini silmek, yok etmek, engellemek üzerine kurgulandığını kaydeden Erdoğan, Komsiyon'a verdiği yanıtta şunları söyledi:

 "28 Şubat süreci ile AK Parti ve bizim siyasi çalışmalarımız arasında kurulan spekülatif ilişkiler haksız, insafsız ve mesnetsizdir. Biz, 28 Şubat döneminde hedef alındık, engellendik, mağdur edildik, hatta zorlama gerekçelerle görevden alındık, cezaevine ve siyaset yasağına mahkum edildik. Biz, 28 Şubat'a rağmen, milletimizden aldığımız destek ve istikametle siyasi hayatımızı sürdürüp bugünlere geldik. 

28 Şubat müdahalesine karşı dik ve kararlı duruşumuz, milletimize ve ülkemize olan inancımız, müdahalenin bizideğil, kendisini imha etmesi sonucunu beraberinde getirmiştir. Çünkü milleterağmen, hakka-hukuka rağmen, ma'şeri vicdana rağmen netice almak, uzun soluklubir başarıya ulaşmak mümkün değildir. Bu tür müdahaleler göle maya çalmak gibiakıl dışıdır, güneşi üfleyerek söndürmeye çalışmak gibi mantık dışıdır. 28 Şubatmüdahalesi karşısındaki cesur ve sabırlı duruşumuz, kararlı mücadelemiz, oyunubozmuştur. Yılmadan, yıkılmadan, umutsuzluğa ve yeise kapılmadan verdiğimiz mücadele başarıyla sonuçlandı."

"Darbeci zihniyetin enstrümanları... "

Erdoğan, ''Kronik sorunların çözülmesine yönelik girişimlerin sabote edilmesi, terör ve şiddetin tırmandırılması, laik-antilaik, Alevi-Sünni gibi yapay gerilim alanları oluşturulması, darbeci zihniyetin kullandığı enstrümanlardır'' dedi.