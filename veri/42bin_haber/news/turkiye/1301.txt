AB ile müzakerede yeni dönem başlıyor
 
 AB dönem başkanlığını Güney Kıbrıs Rum kesiminden devralan İrlanda, Türkiye ile "Bölgesel politikalar" başlığını müzakereye açmak için kolları sıvadı. AB muktesebatında 22 numaralı başlık olarak bilinen "Bölgesel politikalar" başlığının müzakereye açılma ihtimalinin bulunması Ankara tarafından memnuniyet ile karşılanıyor. Söz konusu başlık, bugüne kadar Türkiye’nin AB üyeliğine karşı çıkan Fransa’nın eski Cumhurbaşkanı Nicolas Sarkozy tarafından tek taraflı olarak veto ediliyordu. 
 2 AY İÇİNDE MÜZAKEREYE AÇILACAK
  
 Geçtiğimiz Haziran ayında Fransa Cumhurbaşkanı seçilen François Hollande, Turkiye ile müzakere sürecine yeniden ivme kazandırma konusunda önemli açıklamalarda bulunmuştu. Ancak 1 Temmuz 2012'de AB dönem başkanlığını üstlenen Güney Kıbrıs Rum kesimi, Fransa’nın bu çabalarını boşa çıkarıyordu. Bu çerçevede dönem başkanlığının İrlanda’ya devredilmesiyle birlikte müzakerelere sürecine yeniden ivme kazandırma imkanı yakalandı. Fransa ile sürdürülen ikili görüşmeler çerçevesinde "Bölgesel politikalar" başlığının müzakereye açılması konusunda ihtiyatlı bir iyimserlik hakim. Siyasi düzeyde yapılacak ikili görüşmeler aşığında, söz konusu başlığın önümüzdeki 2 ay içerisinde müzakereye açılması öngörülüyor.  
 Ankara, söz konusu başlığın müzakereye açılmasıyla birlikte Fransa’nın Sarkozy döneminde, Türkiye’nin AB üyeliğine yönelik olarak sergilediği hasmane tutumunun resmen sona ermiş olacağını dile getiriyor. Avrupa Birligi, 2.5 yıldan bu yana Türkiye ile herhangi bir başlığı müzakereye açmadı. En son 30 Haziran 2010 tarihinde Dışişleri Bakanı Ahmet Davutoglu, AB Bakanı ve Bamüzakereci Egemen Bağış ile Tarım Bakanı Mehdi Eker’in katılımıyla gıda güvenliği başlığını müzakereye açmıştı.