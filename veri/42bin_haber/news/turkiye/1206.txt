Türkiye ve Filipinler istihbarat değişimi yapacak
Türkiye ve Filipinler, kara para aklama ve terörizmin finansmanını önleme konusunda istihbarat değişimi yapacak. "Maliye Bakanlığı Mali Suçları Araştırma Kurulu Başkanlığı (MASAK) ile Filipinler Cumhuriyeti Mali İstihbarat Birimi Karapara Aklamayla Mücadele Konseyi (AMCL) Arasında Karapara Aklama ve Terörizmin Finansmanı ile İlgili Finansal İstihbarat Değişiminde İşbirliğine Dair Mutabakat Muhtırası"nın yürürlüğe konulmasına ilişkin Bakanlar Kurulu Kararı Resmi Gazete'de yayımlandı.

Buna göre, yetkili makamlar mütekabiliyet esasına dayalı olarak kara para aklama ve terörizmin finansmanıyla bağlantılı suç fiillerine ilişkin finansal işlemlerle ilgili sahip oldukları bilgi ve belgeleri toplamak, geliştirmek ve analiz etmek amacıyla işbirliği yapacaklar.