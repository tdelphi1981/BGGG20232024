Hakkari'de 73 kilo esrar bulundu
Hakkari'nin Şemdinli ilçesinde düzenlenen operasyonda, 73 kilo 480 gram esrar ile bin 950 litre kaçak akaryakıt ve 3 adet ruhsatsız av tüfeği ele geçirildi 
 İl Jandarma Komutanlığı’ndan yapılan yazılı açıklamada, bir ihbarı değerlendiren güvenlik güçlerinin, Şemdinli ilçesine bağlı Çatalca köyü Güvenli Mahallesi’nde kimliği açıklanmayan kişiye ait evde arama yaptığı belirtildi. 
 Açıklamada, ev ve eklentilerinde yapılan aramada, 69 kilo 640 gram kubar esrar, 3 kilo 840 gram toz esrar, bin 950 litre kaçak akaryakıt ve 3 adet ruhsatsız av tüfeği ele geçirildiği kaydedildi. 
 Olayla ilgili 4 kişinin gözaltına alındığı vurgulanan açıklamada, soruşturmanın çok yönlü devam ettiği ifade edildi. 
 AA