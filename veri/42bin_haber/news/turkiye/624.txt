Bomba sanılan paketten reçel çıktı
Bolu'da, otobüs durağına bırakılan poşet, bomba paniğine neden oldu. Fünye ile patlatılan poşetten iki kavanoz reçel çıktı 
 Bahçelievler Mahallesi Atatürk Bulvarı’nda otobüs durağında saat 18.00’de şüpheli poşet görenler, polise ihbarda bulundu. Olay yerine gelen polis, caddeyi trafiğe kapatarak, çevredekileri uzaklaştırdı. 
 Olay yerine gelen bomba uzmanı, gerekli önlemi aldıktan sonra poşeti fünye ile patlattı. Poşette kırılan 2 cam kavanozda reçel olduğu anlaşıldı. 
 Poşeti durakta otobüs bekleyen bir kişinin unuttuğu sanılıyor.
  