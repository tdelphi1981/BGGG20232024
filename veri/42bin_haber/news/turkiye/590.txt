TMO'dan Suriye'ye un yardımı
Gıda, Tarım ve Hayvancılık Bakanlığı Toprak Mahsulleri Ofisi (TMO), ülkelerindeki olaylardan zarar gören Suriye halkına hibe edilmek üzere 5 bin tona kadar un alacak. TMO'nun internet sitesinde yer alan duyuruda şunlar kaydedildi: 

"Suriye'deki olaylardan zarar gören sivil halka hibe edilmek üzere uruluşumuzdan talep edilecek ekmeklik buğdaya karşılık gelecek miktarda 5 bin
tona kadar çuvallı ekmeklik buğday unu temini ihalesi, pazarlık yöntemi ile 04.01.2013 günü, saat 11.00'da, TMO Genel Müdürlüğünde yapılacaktır. Teklifler kapalı zarf içinde sunulacak olup, zarflar isteklilerin önünde açıldıktan sonra, ihaleye temsilci göndermeyen ya da gönderdiği halde pazarlık için teklifi vermeyen firmaların kapalı zarfla verilen ilk teklifleri dikkate alınacaktır."

İhale ile ilgili şartname, TMO Genel Müdürlüğü Ticaret Daire Başkanlığından, TMO Taşra Şube Müdürlüklerinden ve "www.tmo.gov.tr" internet
adresinden ücretsiz temin edilebilecek.