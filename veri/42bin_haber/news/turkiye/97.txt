2 metrelik yayın balığı yakalandı
Almus ilçesindeki baraj gölünde, 2 metre 10 santimetre boyunda 75 kilo ağırlığında yayın balığı yakalandı 
 Kent merkezi Niksaryolu Kavşağı’ndaki bir balıkçıda sergilenen balık vatandaşlardan yoğun ilgi görüyor. Balıkçı Halil Üneş, balığın Almus Barajı’nda yakalandığını söyledi. 
 Balığın, balıkçıları 2 saat uğraştırdığını dile getiren Üneş, her sene bu boylarda 2 veya 3 balık yakalanabildiğini belirterek, şunları kaydetti: "Yayın balıklarının daha büyükleri de var. 200, 300 kiloluk yayın balığı görenler de var. Kayıkçılarımızın yakaladığı bu yayın balığı ise 2 metre 15 santimetre boyunda ve 75 kilo ağırlığında. 
 Büyük olduğu için biz ’Almus canavarı’ adını verdik. Balığı gören vatandaşlar nereden tutulduğunu merak ediyor. Özellikle çocukların ilgisi fazla. Kilosunu 20 TL’den satacağız." 
 AA