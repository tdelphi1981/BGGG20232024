5 çocuk çadırdaki yangında yaşamını yitirdi!..
Suriye sınırında sığınmacıların kaldığı çadırda yangın çıktı. 5 çocuk hayatını kaybetti, 1'si çocuk 4 kişi de ağır yaralandı. Yangın dün gece saatlerinde sınırın öte tarafında bulunan Atme kasabasında, sığınmacı ailenin kaldığı çadırda çıktı.

9 kişilik Haydar ailesi Maarra köyündeki evlerine bomba isabet etmesi nedeniyle naylon çadırda kalıyordu.

Ailenin çay yapmak için kullandığı gazlı ısıtıcı patladı. Alevler çadırı sararken diğer çadırdakiler yardıma koştu.

Yangında aynı aileden 6'sı çocuk 9 kişi yaralandı. İlk müdahalesi yapılan yaralılar Türkiye'ye getirilerek tedavi altına alındı.

Ancak hastaneye kaldırılan kardeşlerden 5'i hayatını kaybetti. Durumu ağır olan 1'i çocuk 4 kişinin tedavisi sürüyor. 

Çadırların naylon olduğunu ve çabuk yandığını söyleyen Suriyeli sığınmacılar, yanmayan çadır istiyor.

Geçen hafta da Şanlıurfa'nın Ceylanpınar ilçesindeki Telhamut çadır kentinde çıkan yangında 4 çocuk hayatını kaybetmişti.