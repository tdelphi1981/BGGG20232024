Polis aracına molotoflu saldırı
 
 İdil İlçesi Adile Naşit Caddesi üzerinde saat 19.30 sıralarında devriye görevi yapan zırhlı polis aracına, molotof kokteylli ve ses bombalı saldırı düzenlendi. Saldırganların attığı ses bombası zırhlı aracın çok yakınında patlarken, atılan molotof kokteyli, açık olan zırhlı aracın arka kapısından içeri girdi. 
 
 Molotof kokteyli nedeniyle zırhlı araç içinde çıkan yangında bir polis memuru hafif şekilde yaralandı. Zırhlı araç içerisinde bulunan diğer güvenlik görevlileri, olay sırasında havaya ateş açtı. 
 
 Karanlıktan faydalanarak kaçanların yakalanması için operasyon başlatıldı. Hafif şekilde yaralanan polis, İdil Devlet Hastanesi’ne kaldırılarak tedaviye alındı.
 
 
 Bayram KAPLAN/ İDİL,(Şırnak),(DHA)