"Suriyeli mültecilerin tüm yükü Türkiye'de"
Başbakan Yardımcısı Beşir Atalay, "Suriyeli mültecilerin tüm yükünü Türkiye çekiyor" dedi ve uluslararası camiadan yeterli destek olmadığını söyledi. Beşir Atalay, Suriye konulu koordinasyon toplantısında konuştu.

BM ve diğer uluslararası kuruluşları eleştiren Atalay, "Suriyeli kardeşlerimiz için uluslararası fazla bir yardım almadık" dedi. Ama Türkiye'nin sığınmacılara her türlü desteği vermeye devam edeceğini vurguladı.

Bakan Atalay, Türkiye'ye gelen Suriye'li sığınmacı sayısının 170 bin 700'ü bulduğunu da söyledi.