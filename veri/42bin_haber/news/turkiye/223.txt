Sırt çantasında ses bombası bulundu!
Ankara'da sırt çantasında ses bombası düzeneği bulunan kişi yakalandı 
 Başkentte sırt çantasında ses bombası düzeneği bulunan bir kişi gözaltına alındı. 
 Ankara Emniyet Müdürlüğü ekipleri, Yüksel Caddesi’nde şüphe üzerine durdurduğu Ç.H’nin sırt çantasında arama yaptı. Çantada, 2 pet şişe içine hazırlanmış ses bombası düzeneği bulan ekipler, zanlıyı gözaltına aldı. 
 Ankara Emniyet Müdürlüğü Terörle Mücadele Şube Müdürlüğü ekiplerince sorgulanan zanlı, sevk edildiği mahkemece tutuksuz yargılanmak üzere serbest bırakıldı. 
 18 yaşından küçük olduğu belirtilen zanlının, bir market ile bir siyasi partinin bürosuna molotofkokteyli atmaktan poliste kaydı olduğu bildirildi.