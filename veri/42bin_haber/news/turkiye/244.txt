Vural'dan Erdoğan'a: "Ecdadımla uğraşma!"
Başbakan Erdoğan'ın kınadağı Muhteşem Yüzyıl dizisi başkentte siyasetin yeni gündem maddesi oldu. MHP Grup Başkanvekili Oktay Vural, Başbakan'ı eleştirdi, "Kanuni'nin izinden gidiyor gibi yapıyor ama yaptıkları hiç benzemiyor. Ecdadımla uğraşma" dedi. Oktay Vural, basın toplantısında "Tamam dizideki gibi yapmamış Kanuni; ama senin gibi de yapmamış" diyerek Başbakan'a seslendi. 

Vural, "O cihan devleti dedi sen BOP'un eşbaşkanlığı. O Akdeniz'i Türk gölü yaptı, sen İsrail'in Türk vatandaşlarını öldürmesine mani olamadın" diye konuştu.

Başbakan'ın Kanuni'yi anlamadığını öne süren Vural, "Sen de dizideki gibi anlamışsın. Git kardeşim ufak at da civcivler yesin. Ecdadımla uğraşma" dedi.