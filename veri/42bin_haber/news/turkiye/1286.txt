Dondurucu soğukta PKK'ya operasyon!
Tunceli'de asker metrelerce zorlu kış koşullarına PKK'lıların peşinde... Munzur Vadisi'nde 20 kişilik PKK'lı grubun tespit edilmesi üzerine dondurucu soğukta operasyon düzenlendi. Operasyon Munzur Vadisi'ndeki Aşağıtorunoba köyü kırsal alanında, bir mağara içerisinde 20 PKK'lının bulunduğunun belirlenmesi üzerine şafak vakti başladı. 

Tunceli Jandarma Komutanlığı ve 4'üncü Komando Tugay Komutanlığı'na bağlı zırhlı araçlar ile bölgeye karadan özel eğitimli komando timleri sevk edildi. 

Bölgeye karadan zırhlı araçlarla giden birlikler, PKK'lıların gizlendiği vadiye ulaşmaya çalıştı. Fakat coğrafik yapı, 2 metreye varan kar kalınlığı, çığ riski ve eksi 20 derecedeki soğuk hava nedeniyle zorlukla ilerlediler. 

Bir grup asker de geri dönmek zorunda kaldı. 

PKK'lıların kaldığı bölge, insansız hava araçlarıyla sıkı kontrol altına altında tutulduğu belirtildi.