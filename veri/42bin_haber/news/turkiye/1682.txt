Gemide patlama
 
 Bandırma Liman İşletme Müdürü Orhan Kılıç, patlamanın Bulgaristan’dan ilçeye sülfürik asit getiren Panama bandıralı Hicri Kaan adlı yük gemisinde meydana geldiğini söyledi.
 
 Patlamanın yük gemisinin bacasındaki gaz sıkışmasından kaynaklandığını kaydeden Kılıç, "Patlamanın yüksek sesli olması limanda hareketli saatlerin yaşanmasına neden oldu.
 
 Patlama sonrasında her hangi bir can ve mal kaybı yaşanmadı. Ancak patlamadan kısa bir süre sonra 112 acil servise ait ambulansların başka bir vakaya gitmesi ve liman işletmeye ait yakın bir alandan geçmesi farklı anlamalara neden oldu. 
 
 Gemide yükleme boşaltma çalışmalarına kısa bir aradan sonra tekrar devam ediliyor. Endişelenecek bir durum yok" dedi.
 
 Mehmet TOSUN/BANDIRMA, (DHA)