5 katlı apartmandaki yangın korkkuttu
 
 Yangın, gece saatlerinde Murtaza Mahallesi’ndeki Çayıroğlu Apartmanı’nın 2’nci katında Süleyman ve Celile Doksoy çiftinin yaşadığı evde çıktı. Doksoy çiftinin evde olmadığı sırada çıkan yangını gören mahalle sakinleri, itfaiyeye haber verdi. 
 Gelen itfaiye ekibi yangına müdahale ederken, apartmanın diğer katlarında oturanlar dışarıya çıktı. Ancak 4’üncü kattaki 2 kişi, binayı saran duman nedeniyle dışarıya çıkamadı. Binada mahsur kalan 2 kişi, balkona çıkarak itfaiyenin yangını söndürmesini bekledi. 
 Çevrede paniğe neden olan yangın, itfaiyenin yaklaşık 1 saat süren çalışmasıyla diğer katlara ve çevredeki binalara sıçramadan söndürüldü. Yangında, eşyaların büyük bölümü kullanılmaz hale gelirken, evde de hasar oluştu. Çıkış nedeni henüz belirlenemeyen yangınla ilgili soruşturma başlatıldı. 
 DHA