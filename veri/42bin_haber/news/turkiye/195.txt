Suriye Ulusal Koalisyonu, Ankara'da
Türkiye, Suriyeli muhaliflerin çatısı altında birleştiği Suriye Ulusal Koalisyonu'nu en üst düzeyde ağırlıyor. Dışişleri Bakanı Ahmet Davutoğlu ile görüşen heyeti, Cumhurbaşkanı Abdullah Gül de kabul edecek. Davutoğlu, koalisyon heyeti görüşmesi sonrasında başkan Muaz El Hatip'le gazetecilerin sorularını yanıtladı.

Hatip, Suriye içerisinde kurtarılmış bölgelerde ofis açmak istediklerini söyledi. Dünyanın çeşitli yerlerinde de temsilcilik olacağından bahsetti, o temsilciliklerden biri de İstanbul'da açılacak. Koalisyon başkanı, "Temsilcilikler Suriyelilerin çıkarlarını temsil edecektir" dedi. Hatip son olarak Rusya ve İran'a seslendi, rejimden desteğinizi çekin mesajı gönderdi.

Dışişleri Bakanı Ahmet Davutuoğlu ise Suriye Ulusal Konseyi'nin taleplerini desteklemeye devam edeceklerini vurguladı. Bakan Davutoğlu "İstanbul ofisinin olması önemlidir" diye konuştu.

Geçiş sürecinde Suriye rejimiyle görüşme ihtimaline ise koalisyon başkanı Hatip kapıyı kapattı. Hatip, "Kendi halkını öldüren bu rejimle asla görüşme olmayacaktır" dedi.