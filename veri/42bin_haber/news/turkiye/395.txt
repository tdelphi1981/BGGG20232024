CHP'nin İngilizce pankartına takipsizlik
CHP'nin Temmuz ayında yapılan 34. Olağan Kurultayı'nda açılan İngilizce pankarta ilişkin yürütülen soruşturmada kovuşturmaya yer olmadığına karar verildi. Ankara Cumhuriyet Başsavcılığı'nın şikayet üzerine başlattığı soruşturmada verdiği takipsizlik kararının gerekçesi, "Hareketin kasıtlı olmaması" 17-18 Temmuz tarihlerinde yapılan kurultayda, demokrasi ve özgürlük istiyoruz anlamına gelen, "We want freedom and demokracy" yazılı pankart açılmıştı.

Şikayet üzerine başlatılan soruşturma, Siyasi Partiler Kanununun, "Azınlık yaratılmasının önlenmesi" başlıklı düzenlemesine muhalefet suçlamasından yürütüldü.

Görevlendirilen bilirkişi, hazırladığı raporunda, şüphelilerin kastı olmadığı sonucuna vardı ve ancak eylemin azınlık yaratmak amacıyla yapılması halinde suçun oluşabileceği değerlendirmesinde bulundu.

Şikayet dilekçesinde şüphelilerin, 6 aydan az olmamak  üzere hapisle cezalandırılmaları isteniyordu.