Hatay'da patlama
 
 Hatay’ın Reyhanlı ilçesindeki Cilvegözü Sınır Kapısı’nda patlama meydana geldiği, ölü ve yaralıların olduğu bildirildi. 
  Cilvegözü Sınır Kapısı’nın yaklaşık 40 metre ilerisinde Türkiye sınırları içindeki bir araçta henüz belirlenemeyen bir nedenle patlama meydana geldi. 
 Suriye’ye yardım için gönderilen araçların bekletildiği alanda park halindeki Suriye plakalı olduğu tahmin edilen otomobilin olduğu yerden patlamayla birlikte çevresindeki araçlarda da yangın meydana geldi. 
  
   
 Suriyeli plakalı bomba yüklü aracın sınırı geçişinin hemen ardından patlatıldığı iddiası Reyhanlı Belediye Başkanı tarafından da doğrulandı.
 
 Reyhanlı Devlet Hastanesi yetkililerinin bildirdiğine göre, 9 kişi öldü, çok sayıda da yaralı var. Yaralıların hem Türk hem Suriye uyruklu olduğu öğrenildi. Yaralılardan bazılarının hayati tehlikesinin olduğu bildiriliyor. 
 DHA