Şile'de bir kişinin daha cesedine ulaşıldı
İstanbul Şile'de batan Kıyı Emniyeti botundaki kayıp balıkçı Mümin Akbulut'un cesedine ulaşıldı.(DHA) -- Şile'de 12 gün önce batan Kıyı Emniyeti botundaki balıkçı Mümin Akbulut'un cesedine bu sabah ulaşıldı.

Kıyıdan yaklaşık 800 metre açıkta bulunan Akbulut'un cansız bedeni, morga kaldırıldı. 

Şile mendireğinin bittiği noktanın 500 metre doğusunda, 800 metre açıktaki küçük bir adada bulunan ve Şile Devlet Hastanesi morguna kaldırılan ceset, teşhis işleminden sonra Adli Tıp Kurumu'na götürüldü.

Balıkçı Mümin Akgün'ün cenazesi, akşam saatlerinde Adli Tıp Kurumu'ndan alınarak, Balıkesir'in Bandırma ilçesine gönderildi.

Akgün'ün, Bandırma'da yarın öğle namazının ardından toprağa verileceği öğrenildi.

Dün de aynı bottaki Kıyı Emniyeti çalışanı Mehmet Genç'in cesedi bulunmuştu. Batan yük gemisinin kayıp personellerini arama çalışması ise devam ediyor.

Mehmet Genç'in (47) cenazesi, toprağa verilmek üzere memleketi Giresun'a gönderildi.