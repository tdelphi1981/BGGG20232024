'Horoz' baskını
 
 Olay akşam saatlerinde Haşmiye Meydanı’nda bulunan bir kahvede meydana geldi. Güven Timleri ekipleri, bir kahvede horozlara dövüş yaptırılarak bahis oynatıldığı ihbarı aldı. 
 
 Bunun üzerine harekete geçen ekipler, söz konusu adrese baskın yaptı. Polisin baskını sırasında suçüstü yakalanan 10 şüpheli gözaltına alınırken, 20 dövüş horozuna ise el konuldu.
 
 Horozlarla birlikte gözaltına alınan 10 şüpheli hakkında Kabahatler Kanuna kapsamında Kumar Oynatmak suçundan cezai işlem uygulanacağı belirtildi. Özel olarak hazırlanmış arenada dövüştürülen horozlar ise polis aracına konularak, Sarayönü Polis Merkezine götürüldü.
 
 Olayla ilgili olarak soruşturma sürdürülüyor.
 
 Ali LEYLAK-Ömer ŞULUL/ ŞANLIURFA, (DHA)