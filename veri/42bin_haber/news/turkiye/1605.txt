Erkek nüfusundaki artış sürüyor
Son 5 yılda nüfusta yaşanan değişimle Türkiye'de erkeklerin çoğunlukta olduğu şehir sayısı 41'den 45'e çıktı. Adrese Dayalı Nüfus Kayıt Sistemi Sonuçları'na göre, 2007-2012 arasında geçen 5 yıllık dönemde erkek nüfusun fazla olduğu şehir sayısı arttı.

Bu dönemde 7 şehirde kadın sayısı erkek sayısını geride bıraktı. Kadın sayısının erkekleri geçtiği iller Amasya, Burdur, Denizli, Isparta, Mersin, İzmir ve Kütahya oldu. 

Aynı dönemde erkeklerin kadınlardan fazla olduğu şehirlerin sayısı 11 arttı. Adıyaman, Artvin, Çankırı, Gaziantep, Gümüşhane, Sakarya, Şanlıurfa, Yozgat, Yalova, Kilis ve Osmaniye'de erkeklerin sayısı kadınları geride bıraktı.

Şehirlerin kadın erkek nüfuslarındaki bu değişimle 2007'de 41 olan erkeklerin fazla olduğu şehir sayısı 45'e çıktı. Kadın nüfusun fazla olduğu şehir sayısı ise 26'ya geriledi.

Kadın nüfusun en fazla arttığı şehirler Antalya ve Tekirdağ oldu. Bu iki şehirdeki kadın ve erkek nüfus yüzde 17 arttı. Kadın nüfusun en fazla arttığı diğer şehirler ise yüzde 16'yla Yalova, yüzde 15'le Şanlıurfa oldu. 

Erkek nüfusundaki en fazla artış ise Hakkari'de gerçekleşti. Hakkari'de erkek nüfusundaki artış yüzde 20'yi buldu. Hakkari'yi yüzde 17'yle Antalya, Tekirdağ, Şanlıurfa ve Yalova, yüzde 16'yla Gaziantep izledi.