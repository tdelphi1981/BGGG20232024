Kılıçdaroğlu, Soner Yalçın ile telefonda görüştü
CHP Genel Başkanı Kemal Kılıçdaroğlu Soner Yalçın'ı telefonla arayarak tahliye edilmesinden duyduğu memnuniyetini belirtti. Kılıçdaroğlu, Soner Yalçın ile konuştuktan sonra "Gazeteci, yazar Soner Yalçın geçmişte, ara dönemlerde, kara dönemlerde bedel ödemeyi göze alan meslektaşları gibi, bedel ödemeyi göze alan bir gazeteci. Bedel ödemeyi göze aldı, başı dik, kendisini yargılayanları, yargılatanları yargıladı. Silivri Toplama Kampı'nda bedel öderken eğilip bükülmedi. Ayrıca mesleğinin gereğini yaptı, eser verdi ve çıktı. İçeri girerken de başı dikti, şimdide dik. Kendisini kutladım, başta Aren olmak üzere ailesine, yakınlarına, meslektaşlarına selamlarımı söyledim" dedi.