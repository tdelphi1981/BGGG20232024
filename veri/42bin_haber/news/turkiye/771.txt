Kadın cinayetlerine protesto
İzmir'de, 'Kadın Cinayetlerini Durduracağız' adlı platformun üyeleri, düzenledikleri eylemle, kadınlara koruma, katillere de ağır ceza istedi 
 Kemeraltı Çarşısı girişinde toplanan platform üyeleri, kentte cinayete kurban giden kadınların fotoğraflarını taşıyıp ’Kadınız, haklıyız, kazanacağız’, ’Kadınlara koruma, katillere ceza’ sloganları attı. 
 Eylemciler arasında kentte öldürülen Ferdane Çöl ile Pınar Ünlüer’in aileleri de katıldı. Üyeler adına yapılan açıklamada, kadın cinayetlerinin her gün arttığı, resmi kurumların bunun önüne geçmek için gerekli önlemleri almadığı, mücadelenin sürdürüleceği dile getirildi. 
 Eylemin ardından grup, olaysız dağıldı. 
 DHA