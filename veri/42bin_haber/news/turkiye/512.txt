Bilgi Üniversitesi'nden ODTÜ'ye destek
İstanbul Bilgi Üniversitesi Öğrenci Konseyi, ODTÜ'de geçtiğimiz hafta Başbakan Recep Tayyip Erdoğan'ı protesto eden öğrencilere uygulanan polis şiddetini ve öğrencisine sahip çıkan ODTÜ rektörlüğüne destek mesajı yayımladı. 18 Aralık günü Başbakan Recep Tayyip Erdoğan’ın ODTÜ’ye gelişini protesto etmek isteyen öğrencilere yönelik polis şiddeti ve yaşanan çatışmalarla başlayan tartışmalar, YÖK’ün ODTÜ ile ilgili başlattığı soruşturma ve üniversitelerin bildirileri ile boyutlandı.

İstanbul Bilgi Üniversitesi Öğrenci Konseyi'de yaşanan bu olaylara ilişkin yaptığı yazılı açıklamada yaşanan şiddeti kınadıklarını belirttiler.

Açıklamada şu ifadeler yer aldı: "ODTÜ'de yaşanan olaylarla ilgili olarak, öğrenciler üzerinde orantısız güç kullanılması, İstanbul Bilgi Üniversitesi Öğrenci Konseyi olarak bizi üzmüş ve endişelendirmiştir. Demokratik bir ülkede üniversitelerde böylesi şiddet olaylarının yaşanmasını kınıyoruz."
 