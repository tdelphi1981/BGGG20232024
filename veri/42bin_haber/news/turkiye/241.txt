Gül Muharrem ayı iftarı verdi
Cumhurbaşkanı Abdullah Gül, Çankaya Köşkü'nde Muharrem ayı dolayısıyla iftar yemeği verdi. Çankaya Köşkü'ndeki yemeğe, Diyanet İşleri Başkanı Prof. Dr. Mehmet Görmez, Dünya Ehl-i Beyt Vakfı Başkanı Fermani Altun, Alevi Vakıfları Federasyonu Genel Başkanı Doğan Bermek, eski İstanbul milletvekili Reha Çamuroğlu, Hitit Üniversitesi Rektör Yardımcısı ve Alevi Eğitim Merkezi Başkanı Prof. Dr. Osman Eğri, Karacaahmet Sultan Dergahı'ndan Muharrem Ercan, İstanbul Ticaret Üniversitesi Öğretim Üyesi Prof. Dr. Hüseyin Hatemi, Avukat Kezban Hatemi, Anadolu Alevi Bektaşi Dernekleri Başkanı Cengiz Hortoğlu, Alevi Bektaşi Federasyonu Genel Başkanı Selahattin Özel, Türkiye Caferileri Lideri Selahattin Özgündüz, İstanbul Alevi Dernekleri Genel Başkanı ve Erikli Baba Kültür Derneği Kurucu Başkanı Metin Tarhan, Cumhurbaşkanlığı Genel Sekreteri Mustafa İsen ve Cumhurbaşkanlığı Başdanışmanı Ahmet Ertürk katılıyor.

Alevi ve Caferilerin hassasiyetleri göz önünde bulundurularak hazırlanan iftar menüsünde iftariyelik olarak humus, köz patlıcan salatası ve enginarlı roka salatası, dereotlu kremalı mantar çorbası, zeytinyağlı iç baklalı çanak enginar, ana yemek olarak patates mantısı, çoban salata, vişne ve ayva kompostosu ve tatlı olarak da aşure yer alıyor.