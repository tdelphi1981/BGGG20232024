Bedesten Çarşı'sında korkutan yangın
 
 Yangın, saat 03.15 sıralarında merkez Meram İlçesi Furkan Dede Caddesi’nde bulunan tarihi Bedesten Çarşısı içerisindeki koltuk tamir ve imalathane yapılan işyerinde meydana geldi. İşyeri dışında bulunan koltuk süngerleri henüz belirlenemeyen nedenle alev aldı. 
 Yangının devriye gezen polis ekipleri tarafından fark edilmesi üzerine çok sayıda itfaiye ekibi sevk edildi. Gelen itfaiye ekipleri işyeri kepenklerinin kapalı olması nedeniyle yangına müdahale etmekte zorlandı. 
 Alevler, kısa sürede tüm işyerini sardı. Kepenkler balyoz ve demir kesme makasıyla kesildi. Yangın, 1 saatlik çalışma sonrası kontrol altına aldı. Yangın sırasında işyeri içerisinde bulunan oksijen tüplerinin patlamaması olası büyük tehlikeyi önledi. Yangın sonrası çok sayıda işyerinde hasar meydana geldi. Yangınla ilgili soruşturma başlatıldı. 
 DHA 