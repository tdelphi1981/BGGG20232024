60 öğrenci kumanyadan zehirlendi
 
 Olay, Kömür Beldesi’nde bulunan Bahçelievler İlköğretim Okulu’nda meydana geldi. Taşımalı eğitim gören 60 öğrenciye öğlen kumanyası olarak özel bir yemek şirketi tarafından hazırlanan kuru fasulye, pirinç pilavı ile tel kadayıf verildi. Kumanyaları yiyen öğrenciler, bir süre sonra rahatsızlandı. 
 Öğrenciler, Adıyaman Kadın Hastalıkları ve Doğum Hastanesi’nde tedavi altına alındı. Zehirlenme olayının duyulmasının ardından öğrencilerin aileleri hastaneye akın etti. 
 İl Sağlık Müdürlüğü ekipleri ise zehirlenen öğrencilerin yediği yemeklerden numunelerin alındığını, Halk Sağlığı Laboratuvarı ile Tarım Müdürlüğü’nün laboratuvarında incelendiğini bildirdi. 
 Olayla ilgili soruşturma sürüyor. 
 DHA