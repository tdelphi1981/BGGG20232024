Kaş 4.4'lük depremle sallandı
Antalya'nın Kaş ilçesinde bugün saat 09.24'te Richter ölçeğine göre 4.4 büyüklüğünde deprem meydana geldi 
  Boğaziçi Üniversitesi Kandilli Rasathanesi ve Deprem Araştırma Enstitüsü (KRDAE) Ulusal Deprem İzleme Merkezi tarafından, Kaş açıklarında saat 00.02 ile 09.39 arasında 18 deprem kaydedildi. İlk deprem saat 00.02’de denizde 1.8 büyüklüğünde, en son deprem ise saat 09.39’da 2.5 büyüklüğünde meydana geldi. 
 >> KAHRAMANMARAŞ DA BEŞİK GİBİ
  
 Kaş açıklarında meydana gelen, Kumluca ve Demre’de de hissedilen en büyük deprem ise 09.24’te kaydedildi. Denizde 9.5 kilometre derinlikte meydana gelen 4.4 büyüklüğündeki deprem nedeniyle bazı kişiler ev ve işyerlerinden çıktı.  
 Paniğe neden olan depremin can ve mal kaybına yol açmadığı kaydedildi. 
 Pınar AYAR/KAŞ(Antalya), (DHA)