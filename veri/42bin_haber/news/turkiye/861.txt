Gökçeada ulaşımına lodos engeli
 
 Saatteki hızı 70 kilometreyi bulan lodos fırtınası nedeniyle deniz ulaşımında aksamalar meydana geldi. Gestaş Deniz Ulaşım A.Ş.’den yapılan açıklamada, Gökçeada’dan Kabatepe’ye saat 07.00, Kabatepe’den Gökçeada’ya saat 10.00 seferlerinin kötü hava koşulları nedeniyle yapılamadığı belirtildi. 
 Bozcaada- Geyikli arasındaki seferlerde ise şuan bir aksama yaşanmıyor. Çanakkale Boğaz hattındaki Çanakkale- Eceabat, Çanakkale- Kilitbahir ve Lapseki- Gelibolu hatlarında seferler normal olarak devam ediyor. 
 DHA