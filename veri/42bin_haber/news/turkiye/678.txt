Kartal'da 300 adet ecstasy hap ele geçirildi
İstanbul Kartal'da rutin devriye görevini yapan polis ekipleri şüphelendikleri bir araç içerisinde 300 adet ecstasy uyuşturucu hap ele geçirdi. Önleyici Hizmetler Şube Müdürlüğü'ne bağlı ekipler dün 22.00'da Hürriyet Mahallesi'nde devriye gezerken şüphelendikleri 34 CJL 88 plakalı otomobili durdurdu.

Şüphelilere yapılan üst aramasında Ü.B.'nin (30) üzerinde poşetlenmiş halde 300 adet extacy hap ele geçirdi.

H.R.Ç'nin (23) üzerinde ise yüklü miktarda para bulundu.

Ele geçirilen uyuşturucu hapların üzerinde horoz amblemleri dikkat çekti.

Gözaltına alınan Ü.B. ile H.R.Ç'nin çok sayıda suç kaydının olduğu öğrenildi. Şüpheliler sorgulanmak üzere Yakacık Polis Merkezi'ne götürüldü.