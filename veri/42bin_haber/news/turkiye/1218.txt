Alanya'da hortum korkuttu
 
 Alanya’da kıyıdan yaklaşık 4 kilometre açıkta denizde 4 hortum oluştu. Karaya doğru ilerleyen hortumlar nedeniyle vatandaşlar panik yaşadı.
 
 Kleopatra ve Keykubat plajlarından net olarak görülen ve değişik noktalarda beliren hortumlar, kıyıya ulaşmadan yok oldu.
 
 İlçe genelinde dün gece başlayan yağışlı ve rüzgarlı hava ise akşam saatlerinde etkisini yitirdi. İlçe Meteoroloji Müdürlüğü yetkilileri, bölgede yağışlı havanın yarın da etkili olacağını bildirdi.
 
 Teoman ERİŞ / ALANYA(Antalya), (DHA)