Bir böcek de BDP binasından çıktı
Barış ve Demokrasi Partisi İstanbul Milletvekili Sebahat Tuncel, partisinin il binasında bulunan dinleme cihazıyla ilgili emniyeti suçladı. Dinleme cihazının il binasına yapılan polis baskını sırasında yerleştirildiğini iddia eden Tuncel, cihazı TBMM'ye götüreceğini söyledi.(DHA) -- Sebahat Tuncel, dinleme cihazının, BDP il binasındaki kütüphane salonunda prizin arkasına özel olarak takılmış bulunduğunu öne sürdü. 

Tuncel, "birkaç gündür 'Başbakan'ın evinde böcek bulunmuş' konuları konuşuluyor. Bu ülkede Başbakan bile dinleniyorsa, kanunsuz uygulamaların geldiği düzeyi siz düşünün. Herkes birbirine dinliyor." diye konuştu.