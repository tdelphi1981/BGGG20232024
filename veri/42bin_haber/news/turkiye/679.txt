Karayoluna kaya parçaları düştü
Zonguldak'ın Ereğli ilçesinde karayoluna düşen kaya parçaları nedeniyle, yol bir saat tek şeritten sağlandı. Zonguldak-Ereğli karayolu Ören mevkisinde, dağlık alandan düşen kaya parçaları yol güzergahının bir bölümünü trafiğe kapattı.

Kaya parçalarının yola düştüğü sırada ilçe merkezine seyir halindeki Recep Akkurt idaresindeki 67 DZ 634 plakalı otomobil, karayoluna düşen kaya parçasına çarptı. Sürücü, kazadan yara almadan kurtuldu.

Sürücü Recep Akkurt, gazetecilere yaptığı açıklamada, ailesiyle birlikte ilçe merkezine gittiği belirterek, "Heyelan olmuş burası göçmüş. İşaret falan da görmedim. Seyir halindeyken birden kaya parçalarına çarptım. Olan oldu" dedi.

Bu arada, Karayolları Bölge Müdürlüğü'ne bağlı ekipler, olay yerine gelerek iş makineleriyle temizlik yaptı.

Yapılan temizleme çalışmasının ardından yol, trafiğe yeniden açıldı.