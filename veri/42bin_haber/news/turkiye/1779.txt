Eşini boğarak öldürdü!
Manisa Soma'da bir koca henüz bilinmeyen nedenle çıkan tartışmada karısını boğarak öldürdü. Olay, akşam saatlerinde, İstasyon Mahallesi Niğbolu Sokak üzerindeki evde meydana geldi.

 Soma İlçe Emniyet Müdürlüğü'ne saat 18.30 sıralarında giden maden işçisi Ö.D. (25), tartıştığı eşi 18 yaşındaki M.D.'yi boğarak öldürdüğünü söyledi.

 Bunun üzerine polis ekipleri verilen adrese gitti.

 Ekipler, evde MD.'nin cesedi ile karşılaştı.

 Olay Yeri İnceleme Şube Müdürlüğü ekipleri, evde incelede yaparken, M.D.'nin cesedi otopsi için İzmir Adli Tıp Kurumu'na kaldırıldı.

G özaltına alınan Ö.D. işlemlerinin ardından adliyeye sevk edileceği bildirildi.

 Maden işçisi olduğu belirtilen Ö.D.'nin yüklü miktarda borcunun bulunduğu ve bu nedenle de bir süredir bunalımda olduğu ileri sürüldü.

 Çiftin 1 yaşında çocuklarının bulunduğu öğrenildi. Doğum günü olan bebeğe, kocası tarafından boğularak öldürülen M.D.'nin pasta aldığı belirtildi. Cinayetle ilgili soruşturma sürüyor.