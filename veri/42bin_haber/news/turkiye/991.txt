Artvin'de facia:6 ölü
Artvin'de kontrolden çıkan otomobil 10 metrelik şarampole yuvarlandı. Kazada akraba oldukları öğrenilen 6 kişi yaşamını yitirdi. 
Kaza, akşam saat 18:00 sıralarında Borçka İlçesi Orman İşletme Müdürlüğü yakınlarında meydana geldi. Sürücü Fehmi Vural'ın direksiyon hakimiyetini kaybetmesi sonucu yoldan çıkan otomobil 10 metrelik şarampole yuvarlandı. 
Kazada Ümmühan Vural olay yerinde, ağır yaralanan İbrahim, Fatma, Merve, Fehmi ve Aysel Vural da kaldırıldıkları hastanede yaşamlarını yitirdi. 
Sivas'ın Ulaş İlçesi'nde de bir yolcu otobüsü buzlanma ve tipi nedeniyle yoldan çıkarak devrildi. Kazada 15 yolcu yaralandı.