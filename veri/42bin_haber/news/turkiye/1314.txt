Sarıgül'den HYP iddialarına yanıt
Şişli Belediye Başkanı Mustafa Sarıgül, Halkın Yükselişi Partisi'ne geçeceği yönündeki iddiaları reddederek, "Bölen ya da dağıtan değil bütünleştirici olmam lazım" dedi. 
Mustafa Sarıgül, Hilton Otel'de belediye basın danışmanları toplantısına katıldı. 
Burada AA muhabirinin sorularını yanıtlayan Sarıgül, HYP'ye geçeceği iddialarının doğru olmadığını kaydederek, şöyle dedi: "Ben bütün düşüncelerimin iktidara gelmesini istiyorum. Hayatım boyunca bölen ya da dağıtan değil, bütünleştirici olmam lazım. Benim en büyük arzum, Türkiye'de sosyal demokrasinin evrensel geleneklerle iktidar olması ve çok büyük bir demokratik buluşmayı sağlamaktır."