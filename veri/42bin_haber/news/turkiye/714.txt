STK'lardan İmralı görüşmelerine destek
Diyarbakır'da aralarında KADEP ve BDP'nin siyasi part ve STK'lar, görüşmelerin tekrar başlamasını önemli bulduklarını deklere etti. Sümerpark Resepsiyon Salonu'nda biraraya gelen ve aralarında KADEP ve BDP'nin de bulunduğu siyasi parti ve STK'lar adına hazırlanan açıklamayı Devrimci Demokrat Kürt Derneği Başkanı İmam Taşçıer okudu.

Türkiye'de demokratikleşmenin önündeki en önemli engelin ülkenin en temel sorunu olan Kürt sorunundaki çözümsüzlük politikaları olduğunu belirten Taşçıer, "Abdullah Öcalan ile görüşmeler başlamıştır. Bu görüşmelerin diğer görüşmelerden farkı Öcalan ile Kürt siyasetçilerin de görüşmesiyle önemli bir boyut kazanmış olmasıdır. Görüşmelerin tekrar başlamasını önemli buluyoruz. Diyaloğun müzakerelere tüm ulusal toplumsal kesimlerinde dahil edilerek sürdürülmesi gerektiğine inanıyoruz. Demokratik çözümün baskı politikaları ile beraber yürüyemeyeceği olabildiğine açıktır" dedi. 

Taşçıer, "Çözüm istemeyen derin güçlerin Paris'te Kürt siyasetinin örgütsel ve diplomatik temsilcilerinden olan üç Kürt kadın siyasetçiyi katletmesi Kürt halkının ulusal birliğine ve özgürlük istemlerine karşı yapılmış bir saldırıdır. Bu süreçte tüm kamuoyunun dikkatli, pratik katkı sunan ve sürece sahip çıkan bir tutum almasının önemli olduğunu düşünüyoruz. Geçmiş deneyimler bu tutumun ne kadar gerekli olduğunu bize anlatmaktadır. Bu sürecin başarısı herkesin başarısı olabilirse anlamlı olur. Bunun içinde sürece aktif katılım gerekmektedir" diye konuştu.