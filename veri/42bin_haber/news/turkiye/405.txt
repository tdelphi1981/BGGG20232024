Genç kadını verilen ilaç mı öldürdü?
Adıyaman'ın Gölbaşı ilçesinde göğüs ağrısı şikayetiyle hastaneye başvuran genç kadın, hayatını kaybetti. Hasta yakınları, genç kadına ilaç verildikten bir süre sonra hayatını kaybettiğini öne sürerek, savcılığa suç duyurusunda bulundu. Alınan bilgiye göre, ilçeye bağlı Savran köyünde yaşayan Rabia Kısakara (28), göğüs ağrısı şikayetiyle Gölbaşı Devlet Hastanesi'ne başvurdu.

İddiaya göre, acil serviste doktorunun istediği tahlilleri yaptırdıktan sonra müşahede odasına yatırılarak serum takılan genç kadın, bir süre sonra hayatını kaybetti.

Hasta yakınları, genç kadına ilaç verildikten bir süre sonra hayatını kaybettiğini öne sürerek, savcılığa suç duyurusunda bulundu. 

Bunun üzerine Savcılık olayla ilgili soruşturma başlattı.

Yaklaşık iki hafta önce doğum yaptığı belirtilen genç kadının cesedi, otopsi yapılmak üzere Malatya Adli Tıp Kurumu'na gönderildi.