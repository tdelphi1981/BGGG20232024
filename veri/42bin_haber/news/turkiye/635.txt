Öğrenciler ölümden döndü: 18 yaralı
Balıkesir'in Kepsut ilçesinde öğrenci servisinin devrilmesi sonucu 15'i çocuk 18 kişi yaralandı. Dalköy ve Tuzak köyünden, İsaalan köyündeki ilköğretim okuluna öğrenci taşıyan Cihan Ç. yönetimindeki 10 R 3233 plakalı minibüs, kontrolden çıkarak devrildi.

Kazada, 15'i çocuk 18 kişi yaralandı. Yaralanan çocuklar, Balıkesir Atatürk Devlet Hastanesi'ne, sürücü ile diğer 2 kişi de Balıkesir Devlet Hastanesi'ne kaldırıldı.

Çocuklardan 9'unun yapılan müdahalenin ardından taburcu edildikleri, 6 çocuğun ise müşahede altında tutulduğu bildirildi.

Yaralı yakınlarından Şuayip Küçük, kazanın minibüsün freninin patlaması sonucu meydana geldiğini öğrendiklerini belirterek, "Allah çocuklarımızı korudu. Takla atan minibüste ölen olmadı. Yaralıların da durumlarının iyi olduğunu öğrendik" dedi.