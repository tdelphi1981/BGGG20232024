Havalimanında 71 bin ecstasy ele geçirildi
Atatürk Havalimanı'nda bir yolcunun valizinde, 71 bin 500 ecstasy hap ele geçirildi. 
Atatürk Havalimanı Yolcu Salonu Gümrük Müdürlüğü ekipleri, Dış Hatlar Geliş Salonu'nda Brüksel'den gelen bir yolcudan şüphelenerek, çantasını kontrol etti.

Bulgaristan uyruklu A.E.E'nin valizinde yapılan aramada, 14 paket halinde 71 bin 500 ecstasy hap bulundu.

Gözaltına alınan şüpheli, Emniyet Müdürlüğü'ne götürüldü.