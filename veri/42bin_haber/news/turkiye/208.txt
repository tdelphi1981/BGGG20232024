"Utanç davası"nda 4 öğrenciye tahliye kararı
Sakarya'da 14 yaşındaki lise öğrencisine 34 kişinin cinsel istismarda bulunduğu iddiasıyla açılan davanın 2'inci duruşması görüldü. 4 tahliye kararı daha çıktı. Olay haziran ayında yaşanmıştı.

Sakarya'nın Adapazarı ilçesinde 2'si polis müdürü, 28'i çocuk 34 kişi hakkında lise birinci sınıf öğrencisine cinsel istismarda bulunduğu iddiasıyla dava açıldı. Davanın ikinci duruşması Sakarya Adliyesi'nde görüldü. 

Tutuksuz yargılanan polis müdürü N.T. ile sonradan teslim olan 4 tutuklu öğrenci yaptıkları savunmada suçlamaları kabul etmedi. Mahkeme heyeti 4 öğrencinin tutuksuz yargılanmak üzere tahliyesine karar verdi. 

Böylece 34 kişinin yargılandığı davada tutuklu sanık kalmadı. Davanın 1 numaralı sanığı olarak gösterilen diğer polis müdürü ile bir öğrenci ise hala aranıyor.