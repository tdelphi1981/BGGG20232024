120 ton kaçak petrol hammaddesi ele geçirildi
 
 İzmir Gümrük Muhafaza Kaçakçılık İstihbarat Müdürlüğü ekipleri, yurda sokulacak akaryakıt ürününün, matbaada kullanılmak üzere temizleme sıvısı olarak beyan edileceği bilgisini edindi.
 
 Takip başlatan ekipler, Torbalı İlçesi’nde faaliyet gösterdiği bildirilen firmanın, Aliağa gümrügündeki 5 konteynırında bekletilen, 360 bin TL değerindeki 120 ton petrol hammaddesine el koydu.
 
 İşyerine yapılan baskında ise herhangi bir üretim tesisinin bulunmadığı, marangoz olarak faaliyet gösterdiği belirlendi. Firma sahibi olarak kayıtlarda gözüken kişinin ise Şanlıurfa Ceylanpınar’da asgari ücretle çalışan bir işçi olduğu da ortaya çıktı. Soruşturma kapsamında K.T., F.T., G.Ş., D.D. ve V.V. hakkında savcılığa suç duyurusunda bulundu.
 
 Turaç TOP/İZMİR, (DHA)