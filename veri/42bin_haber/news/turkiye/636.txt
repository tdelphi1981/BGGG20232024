Büyükelçiler Konferansı'nda sürpriz isim
5. Büyükelçiler Konferansı'nda bugün bütün gözler MİT Müsteşarı Hakan Fidan'ın üzerindeydi. Öğle saatlerinde konferans salonuna giren Fidan'a Dışişleri Bakan Yardımcısı Naci Koru eşlik etti. Suriye'nin düşürdüğü F-4 uçağı nedeniyle hakkında suç duyurusunda bulunulan MİT Müsteşarı bugün Türkiye'nin dünyanın dört bir yanında görev yapan büyükelçilerine hitabetti. 

Fidan'ın özellikle Kuzey Irak, Suriye ve PKK konusundaki gelişmeler hakkında bilgi verdiği belirtiliyor. 

İmralı ile açlık grevlerinin bitmesi süreci ile başlayan görüşme trafiği konusunda da Fidan'ın büyükelçilerle bilgi paylaşımında bulunduğu tahmin ediliyor. Özellikle son dönemde Öcalan ile yapılan görüşmelere Fidan'ın doğrudan mudahil olduğu istihbarat kulislerinden yansımış, MİT de bu yorumları yalanlamamıştı.