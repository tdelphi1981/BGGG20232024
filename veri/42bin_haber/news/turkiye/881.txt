3 PKK'lının cenazesi İstanbul'da
 
 Fransa'nın başkenti Paris'te infaz edilen 3 PKK'lı kadının cenazesi Türk Hava Yolları'nın (THY) tarifeli uçağı ile İstanbul'a getirildi. Cenazeler yolcular indikten sonra kargo bölümünden Diyarbakır uçağına nakledilecek.
 
 Cenazelerin getirilmesi nedeniyle yaklaşık 100 kişilik bir grubun havalimanında bekleyişi devam ediyor. Sloganlar atan grup nedeniyle Çevik Kuvvet polisleri havalimanında geniş güvenlik önlemleri aldı.
 
 
 .
 Ölenlerin yakınları ve arkadaşlarının eşlik ettiği cenazelerin İstanbul'dan Diyarbakır uçağına aktarılması ve programda bir değişiklik olmaması halinde bugün 20.30'da Diyarbakır'da olması öngörülüyor.
 
 CENAZE YARIN 
 
 Bu arada Diyarbakır'da da, cenaze töreni için hazırlıkları sürüyor. Belediyeye ait iş makineleri törenin yapılacağı Batıkent Meydanı’nda son düzenlemeleri yapıyor. Paris’te öldürülen PKK’lı Sakine Cansız, Fidan Doğan ve Leyla Söylemez için yarın Diyarbakır’da geniş katılımlı cenaze töreni düzenlenecek. 
 
 Törenin yapılacağı Batıkent Meydanı’nda başlayan düzenleme çalışmalarında son aşamaya gelindi. Diyarbakır Büyükşehir ile merkez Yenişehir, Bağlar ve Kayapınar belediyelerine bağlı iş makineleri ve işçiler dün akşamdan bu yana aralıksız çalışmalarını sürdürüyor. 
 
 19 kamyon, 3 kepçe, 2 greyder ve 2 dozer ile yaklaşık 20 bin metrekarelik alanda düzenleme çalışmasında son aşamaya gelindi. Kamyonlarla getirilen çakıl taşları alana dökülürken, çalışmaların gece geç saatlere kadar süreceği belirtildi. 
 
 Paris’te öldürülen kadınların cenazesi bu akşam saatlerinde Diyarbakır’a getirildikten sonra özel bir hastanenin morguna konulacak. Cenazeler yarın sabah hastaneden alınıp 1 kilometre mesafedeki Batıkent Meydanı’na omuzlarda taşınıp, burada yapılacak törenin ardından memleketlerine gönderilecek. startFlvPlayer_Posta("divFlvPlayer8699","8699","201301","8699-8.jpg");