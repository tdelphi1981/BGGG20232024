Un yerine alçı kullanınca...
Bilecik'in Bozüyük ilçesinde lahmacun yapmak isterken un yerine alçı kullanan anne ve 2 çocuğu zehirlendi 
 Emine Y. (48), çocuklarına lahmacun yaparken yanlışlıkla un ile alçıyı karıştırdı. Lahmacunları yedikten bir süre sonra anne ve çocukları Kemal (14) ve Taha Berk Y. rahatsızlandı. 
 Kendi imkanlarıyla Bozüyük Devlet Hastanesi’ne giden ailenin, yapılan muayenelerinde zehirlendikleri belirlendi. 
 Hayati tehlikeleri bulunmayan anne ve iki çocuğu tedavinin ardından taburcu edildi. 
 AA