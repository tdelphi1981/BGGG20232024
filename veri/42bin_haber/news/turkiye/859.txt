Sulama kanalı enerjisini güneş üretecek
 
 AK Parti Kayseri Milletvekili Ahmet Öksüzkaya, bu projenin Türkiye’de ilk defa Yeşilhisar İlçesi’nde uygulamaya konulacağını söyledi. Öksüzkaya, yıllık 17 milyon kilovat-saat elektrik tüketen Yeşilhisar Sulama Kooperatifi ile Eltem-Tek A.Ş. arasında yapılan anlaşmaya göre ilk etapta 1 megavat kurulu güçte Güneş Enerjisi Elektrik Üretim Santrali kurulması ve kapasitesini yaklaşık 6 ay içinde 10 megavata çıkartılması için gerekli anlaşmanın yapıldığını söyledi. 
 Güneş Enerjisi hakkında bilgi veren Eltem-Tek A.Ş. Genel Müdürü Sinan Coşkun ise, Enerji ve Tabii Kaynaklar Bakanlığı’nın Yenilenebilir Enerji kaynaklarının kullanımı konusundaki hassasiyetini bildiklerini, bu projeyi geliştirmeyi sosyal sorumluluk olarak gördüklerini söyledi. DHA