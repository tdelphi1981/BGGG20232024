Erdoğan'dan AB açıklaması
Başbakan Erdoğan, Türkiye'nin Avrupa Birliği'ne üyelik süreciyle Şangay İşbirliği'ndeki diyalog ortaklığı durumunun, birbirine alternatif olmadığını bildirdi. Başbakan Recep Tayyip Erdoğan Prag'da yaptığı konuşmada "Ben Şangay İşbirliği konusunu gündeme getiriyorum. Bundan bazıları rahatsız oluyor. Şangay İşbirliği konusu AB'nin alternatifi midir? O ayrı bir yapılanmadır, bu ayrı bir yapılanmadır. Niye rahatsız oluyorsunuz? Hiç rahatsız olmaya gerek yok. AB üyesi ülkeler, onlarla ticari ilişkilerini gayet rahat bir şekilde götürebiliyor. Yapıyorsunuz zaten. Niye rahatsız oluyorsunuz, rahatsız olmayın ama Türkiye de her türlü arayışın tabii ki içinde olacak" dedi.