500 litrelik sahte içki operasyonu
Bağcılar'da polis bir eve düzenlediği operasyonda yaklaşık 500 litre sahte içki ve 25 bin civarında içki şişesi ele geçirdi. 
Bağcılar Asayiş Şube Müdürlüğü'ne bağlı ekipler, daha önce şüphelendikleri kişileri takibe aldı. Günlerce süren takip sonucu şüphelilerin kaldıkları ev tespit edildi. 
Bağcılar, Yenimahalle'de bulunan Pınarcık Sokak üzerindeki şüphelilerin evine polis baskın düzenledi. Yapılan baskında içki imalathanesine dönüştürülen evde, dünyaca ünlü markalara ait 25 bin civarında içki şişesi, çok sayıda sahte bandrol ile içki yapımında kullanılan aletler ele geçirildi. Ayrıca, varillere doldurulmuş yaklaşık 500 litre sahte içkiye el koyan polis, olayla ilgili 4 kişiyi gözaltına aldı.