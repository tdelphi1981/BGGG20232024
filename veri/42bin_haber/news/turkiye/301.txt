Polis: Annenizin yanına gidin
ŞIRNAK'taki Cudi Dağı'nda güvenlik güçleriyle girdiği çatışmada ölen PKK'lıların cenazeleri sonrası olaylar çıktı. Çocuklar yine öne sürüldü. Polis anonslarında, "Çocuklar evlerinize gidin, kötü amaçlı kişilere alet olmayın. Anneniniz yanına gidin rica ediyoruz" uyarısı yaptı 
 Cudi Dağı’nda 5 Kasım günü güvenlik güçleriyle girdikleri çatışmada öldürülen PKK’lıların cenazeleri Şırnak merkezde toprağa verildi. Cenazeler nedeniyle Şırnak kent merkezinde kısmen, Cizre’de ise esnafın büyük kısmı kepenk kapattı.
 
 ’ÇOCUKLAR KÖTÜ AMAÇLI KİŞİLERE ALET OLMAYIN’
 
 Cenazenin ardından çoğunluğunu çocukların oluşturduğu bir grup İdil Caddesi’ni barikatlarla kapatıp, ateş yaktı. Polis aracından göstericilerin dağılması yönünde uyarı anonsları yapıldı. Anonslarda, "Çocuklar evlerinize gidin, kötü amaçlı kişilere alet olmayın. Anneniniz yanına gidin rica ediyoruz" uyarısı yapıldı.
 
 Anonslara rağmen dağılmayan göstericilere tazyikli su ve gaz bombası ile müdahale edildi. Göstericiler polise ses bombası, molotof kokteyli ve taşlarla saldırdı. İdil Caddesi’ni savaş alanına döndüğü olaylar sırasında polis saldırganları dağıtmak için havaya ateş açtı.
 
 Bu sırada okuldan çıkan öğrencilerden bazıları sıkılan gazdan olumsuz etkilendi. Ailelerin çocuklarını alıp evlerine götürdüğü görüldü. Olaylar sırasında göstericiler ara sokaklara kaçarken, polisle yaşanan kovalamaca yer yer sürdü. 
 DHA