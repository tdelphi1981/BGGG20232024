Irmağın rengi değişti
 
 Bartın Irmağı’nın rengi, Bartın Organize Sanayi Bölgesi’nde bulunan sanayi kuruluşlarından bırakıldığı tahmin edilen atıklarla değişti. Bartın İl Çevre ve Orman Müdürlüğü ekipleri, sudan numune alarak inceleme başlattı. 
 Irmakta yaşanan kirliliğe tepki gösteren Orduyeri Mahalesi Muhtarı İbrahim Kanbur, "Özellikle yağmurlu havalarda organize sanayi bölgesinden bırakılan atıklar nedeniyle yemyeşil ırmağımız, simsiyah oluyor. Burada balık ölümleri de yaşanıyor. Eskiden burada ırmağa girerdik. Ama şimdi bu mümkün değil. Yetkililer buraya geliyor, numune alıp gidiyor, hiçbir sonuç çıkmıyor. Yetkililerin buna çözüm bulması gerekir" dedi. 
 DHA