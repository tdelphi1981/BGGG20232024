ÇHD Başkanı Selçuk Kozağaçlı gözaltına alındı
DHKP-C'ye yönelik operasyon kapsamında hakkında yakalama kararı çıkartılan Çağdaş Hukukçular Derneği (ÇHD) Başkanı Selçuk Kozağaçlı, Atatürk Havalimanı'nda gözaltına alındı. 
Türk Hava Yolları'na (THY) ait bir uçakla saat 11.30'da Beyrut'tan İstanbul'a gelen Selçuk Kozağaçlı, kargo terminaline park ettirilen uçaktan indiği sırada Terörle Mücadele Şube Müdürlüğü ekipleri tarafından gözaltına alınarak İstanbul Emniyet Müdürlüğü'ne götürüldü. 
Gözaltına alınanlar adliyede 

 DHKP-C'ye yönelik geçtiğimiz cuma günü düzenlenen operasyonda alınan şüphelilerden bazıları, Çağlayan'daki İstanbul Adalet Sarayı'na sevk edildi. 

 İstanbul Cumhuriyet Başsavcılığı'nca Terör örgütü DHKP-C'ye yönelik yürütülen soruşturma kapsamında Cuma günü operasyon düzenlendi. Operasyonda kapsamında 97 kişi gözaltına alındı. Gurup Yorum üyeleri ve bazı avukatlarında gözaltına alındığı operasyonda, bazı şüphelilerin İstanbul Emniyet Müdürlüğü'ndeki işlemleri bu sabah tamamlandı. Şüpheliler sorgulanmak üzere adliyeye sevk edildi. Çevik kuvvet ekiplerine ait otobüslere bindirilen şüpheliler, slogan atttı. Şüphelilerin savcılık sorgularının yapılması bekleniyor