Mehmet Ali Birand'ın ölümünün ardından...
 
 ERTUĞRUL ÖZKÖK: 'Herkesin başı sağ olsun başka söyleyecek bir şey yok.' 
 FARUK BİLDİRİCİ
 
 Çok şaşkınım. Mehmet Ali Birand Türkiye'de televizyon haberciliğinde ve televizyonda yapılan araştırmacı gazetecilikte bir ekoldü. Bu ekol öğrenciler yetiştirdi ve televizyon haberciliğine damga vurdu. İnanıyorum ki Birand artık aramızda olmasa da onun öğrencileri o ekolü yaşatmaya devam edecek, Birand'ın her daim gülümseyen yüzünün silüeti maalesef Türkiye gerçekleriyle kararan haberlerimizin üzerinden hiç silinmeyecek. 
 
 KANAT ATKAYA
 
 Kuşaklar boyu pek çok gazeteci üstünde hem emeği olan ve genç gazetecilere vizyon kazandıran biriydi. 32. günde dünyanın büyük liderlerine ulaşmanın imkansız olmadığını gördük. Çok pozitif bir insandı. Onu her zaman içten gülümsemesi ve Galatasaray maçlarında yaşadığı müthiş coşkusuyla hatırlayacağım. 
 
 AKİF BEKİ
 
 Ben de Türk medyasının başı sağ olsun diyorum şahsen de tanıdığım sevdiğim çok değerli bir meslektaşımızdı. Büyük üzüntü içindeyim. Çok uzun yıllar göz önünde yaşadı onun için, Birand’ın kişiliği en az benim kadar geniş kitlelerce de iyi bilinir. En aykırı fikirlere bile açık ama bunları sempati uyandıracak şekilde dile getirime yeteneğine sahip, son derece sıra dışı biriydi. Çok çok büyük emeği var. 
 
 ERDAL SAĞLAM
 
 Türk medyasının en büyük değerlerinden bir tanesiydi. Enerjisiyle, heyecanıyla hiç ölmeyecek bir gazeteci gibiydi. Çok önemli olaylara tanıklık etmiş çok iyi haberciydi. Türk basınının başı sağolsun.. 
 
 MURAT YETKİN
 
 Daha çok genç yaştayken, Mehmet Ali Birand’ı izleyerek gazeteceliği öğrenmeye başladık. Gazeteciliğin standartlarını yükselten gerçek bin gazeteciydi. Biz genç gazeteciler için onun yaptıklarını yapmak çok önemliydi. 32. Gün programı ile gazetecilikte yeni bir ufuk açtı. Birand, sadece iyi bir gazeteci değil aynı zamanda iyi bir insandı. Onu, genç gazetecilerin önünü açan bir insan olarak tanıdık. Yıllarca onun yazılarını yayınlamaktan çok mutlu oldum şimdi ise yayınlayamayacağım için çok mutsuzum. 
 
 
  