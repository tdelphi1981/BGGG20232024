Siirt'te jandarma karakoluna taciz ateşi
 
 Siirt'in Eruh ilçesindeki Erenkaya Jandarma Karakoluna saat 19.30 sıralarında bir grup PKK’lı tarafından taciz ateşi açıldı. Karakoldaki askerlerin  karşılık vermesiyle PKK’lılar dağlık alana kaçtı.
 
 Eruh ilçesine bağlı Erenkaya Köyü’nde bulunan Erenkaya Jandarma Karakolu’na Besta Vadisi’nden gelip hakim tepelerde konuşlanan bir grup PKK’lı tarafından saat 19.30 sıralarında uzun namlulu silahlarla taciz ateşi açıldı. 
 
 Karakoldaki askerlerinde ağır silahlarla anında karşılık vermesi üzerine başlayan çatışma yaklaşık 10 dakika sürdü. Taciz ateşinin duyulmasının ardından Siirt 3’ncü Komando Tugayı’ndan kalkan kobra helikopterleri Erenkaya Karakolu’nun bulunduğu alana giderek PKK’lıların bulunduğu bölgeyi yoğun ateş altına aldı. PKK’lılar karakoldan ve helikopterlerden açılan ateşle birlikte dağlık alana doğru kaçtı.
 
 Turan KOYUNCU, DHA