Polisten esnafa sahte para belirleyen kalem
 
 Isparta Emniyet Müdürlüğünce düzenlenen dağıtım töreninde konuşan Isparta Valisi Memduh Oğuz, Emniyet Müdürlüğü’nün vatandaşların maddi ve manevi anlamda
  zarara uğramaması için yaptığı çalışmanın önemli olduğunu söyledi.
 
 Isparta’da geçen yıl 300 sahte paranın piyasaya sunulduğuna dikkati çeken Oğuz, bu rakamın azımsanamayacağını, bunun önlenmesi için tedbir alınması gerektiğini vurguladı. Dağıtılan kalemlerin sahte para ile mücadelede önemli bir  görev yapacağını kaydeden Oğuz, "Kalemler gerçek para da sarı, sahte parada ise siyah iz bırakıyor. İlk aşamada bin 500 kalem dağıtacağız. Bu kalem birkaç kişi tarafından da kullanılabilecek" dedi. 
 Konuşmanın ardından Vali Oğuz ve Emniyet Müdürü Mehmet Or, Üzüm Çarşı’ndaki esnafa kalem dağıtarak, nasıl kullanılacağını anlattı. 
 Murat Yolcu / Güç Gönel, AA