Minibüs çöp kamyonuna çarptı: 1 ağır, 2 yaralı
İstanbul Esenler'de aşırı hız ve dikkatsizlik yine kazaya neden oldu. Bir minibüsün çöp kamyonuna arkadan çarptığı trafik kazasında, 1'i ağır 2 kişi yaralandı. Kaza, gece saat 01.30 sıralarında meydana geldi. 

İddiaya göre, Mevlüt Candan aşırı hız nedeniyle kullandığı minibüsün direksiyon hakimiyetini kaybetti önünde ilerleyen çöp kamyonuna arkadan çarptı. 

Kazada çöp kamyonunun arkasında bulunan temizlik görevlisi 45 yaşındaki Osman Demir ağır yaralandı. Minibüs sürücüsü Candan ise hurdaya dönen araç içerisinde sıkıştı. 

Olay yerine hemen sağlık ve kurtarma ekipleri geldi. Yaralılar hastaneye kaldırıldı. Kazada ağır yaralanan Osman Demir'in sağlık durumu ciddiyetini koruyor.