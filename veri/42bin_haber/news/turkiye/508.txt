Fosil sergisini bastılar!
Bursa'da metro istasyonunda açılan fosil sergisini basan yaklaşık 10 kişiden oluşan öğrenci grubu slogan atarak, içersinde fosil bulunan bir camekanı kırdılar.(DHA) -- Merkez Nilüfer İlçesi'nde Uludağ Üniversitesi'nin bulunduğu kampüse yolcu taşıyan Bursaray'ın istasyonunda geçen cuma günü fosil sergisi açıldı.

Bugün öğle saatlerinde sergiye gelen yaklaşık 10 kişiden oluşan ve sol görüşlü oldukları ileri sürülen grup, sloganlar attıktan sonra bir fosilin saklandığı camekanı kırdı. 

Daha sonra sergi alanında kırdıkları fosil sergisinin camekanı önünde cep telefonu ile fotoğraf çektirdikleri öne sürülen grup buradan ayrıldı.

Bursa Emniyet Müdürlüğü yetkilileri bazı görevlileri tartakladıkları öne sürülen saldırganlarla ilgili kendilerine şikayette bulunulmadığını, inceleme başlatıldığını söyledi.