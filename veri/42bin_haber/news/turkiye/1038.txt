İncirlik önünde 'Patriot' gözaltısı
 
 Türkiye’nin Suriye’den gelebilecek olası füze ve uçak saldırısı tehdidine karşı NATO’dan istediği Patriot füze savunma sistemleri bir yandan İskenderun limanına ulaştırılırken, Amerika Birleşik Devletleri’ne ait 2 batarya da Adana’daki İncirlik Üssü’ne getirildi. 
 >> PATRIOT'LAR İNCİRLİK'TE 
 
 ABD’den Türkiye’ye gönderilen 2 Patriot füze savunma sisteminin parçaları 18 Ocak’tan itibaren dev kargo uçaklarıyla sevk edilmeye başlandı. Gaziantep’e konuşlandırılacak, Patriot füze savunma sistemlerinin parçaları 4 gün boyunca 23 kargo uçağıyla Türkiye’ye ulaştırıldı. 
 Bir çoğu askeri kamyonların üzerinde monte edilmiş vaziyetteki Patriot donanımları kargo uçaklarından indirilip, son kontrolleri yapılmak üzere hangarlara götürüldü. Patriot füze savunma sistemlerini konuşlandıracak ve kontrol edecek 400 ABD’li askerin de eş zamanlı olarak İncirlik’e gelişleri tamamlandı. startFlvPlayer_Posta("divFlvPlayer8744","8744","201301","8744-2.jpg"); 
   
 ABD’ye ait Patriot füze savunma sistemlerinin getirildiği İncirlik Üssü’nün nizamiyesi önünde protesto eylemi yapmak isteyen ’Gençlik Muhalefeti’ adlı grup ile polis arasında arbede yaşandı, 26 kişi gözaltına alındı. 
 Saat 12.30 sıralarında İncirlik Mahallesi’nin girişine gelen protestocular, polis barikatıyla karşılaştı. Çevik kuvvet polisleri, protestocu gençlerin geçişine izin vermedi. 
 Gruptaki gençler ile polisler arasında sert tartışmalar yaşandı. Gerginliğin arttığı sırada protestocular arasındaki bazı kişiler, ellerindeki flamaların sopalarıyla polislere saldırdı. Bunun üzerine polisler de coplarla karşılık verdi. Polisler, yerlere yatırdıkları protestocuları etkisiz hale getirdi. Yaşanan arbedede 26 kişi gözaltına alındı. Otobüslere bindirilen protestocular Emniyet Müdürlüğü’ne götürüldü. 
 DHA