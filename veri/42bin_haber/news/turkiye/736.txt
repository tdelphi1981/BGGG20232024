Karısını sokak ortasında 15 yerinden bıçakladı
Konya'da, tartıştığı karısını sokak ortasında 15 yerinden bıçakla yaralayan kişi kaçtı. İddialara göre, Yavuz K. ile eşi İlknur K. arasında, merkez Meram ilçesi Sahipata Mahallesi Sırçalı Medrese Caddesi'nde, henüz belirlenemeyen bir sebeple tartışma çıktı.

İlknur K, kavgaya dönüşen olayda vücudunun 15 farklı yerinden bıçaklandı.

Sokak ortasında kanlar içinde bulunan İlknur K, 112 Acil Servis ekiplerinin ilk müdahalesi sonrasında Konya Eğitim ve Araştırma Hastanesi'ne kaldırıldı.

Şüpheli Yavuz K. ise olay yerinden kaçtı. İlknur K'nin durumunun ağır olduğu, kaçan Yavuz K'nin yakalanması için başlatılan çalışmanın sürdüğü bildirildi.