CHP önünde silahlı kovalamaca
Başkent'te hırsız kovalamacası CHP Genel Merkezi'nin önünde son buldu 
 Ankara da bugün polis ekipleri, çalıntı bir araçla kaçan 5 kişiyi takip sonucu CHP Genel Merkezi önünde uzun süren kovalamacanın ardından durdurdu. Bu sırada araç sürücüsü kıskıvrak yakalanırken, diğer 4 şüpheli kaçmaya başladı. Polis “durö ihtarının ardından kaçan şüphelileri durdurmak için havaya ateş açtı. ODTÜ yerleşkesine tellerden aşarak kaçan şüphelileri yakalamak isteyen polislerde tellerden atlayarak ODTÜ’ye girdi. Güvenlik güçleri ODTÜ’nün ormanlık arazisinde izlerini kaybettiren 4 şüpheliyi bulmak için geniş çaplı operasyon başlattı. Şüphelilerin kullandığı aracın çalıntı olduğu ve içinde çok sayıda hırsızlık malzemesi bulunduğu ileri sürülürken yakalanan araç sürücüsü sorgulanmak üzere karakola götürüldü.
 
 Bu arada şüphelileri durdurmak için polisin havaya ateş açması sonucu CHP Genel Merkezi’nde de kısa süreli bir panik yaşandı ve CHP’de görevli polislerden bir bölümü de hırsızların yakalanması için operasyona eşlik etti. CHP Genel Başkanı Kemal Kılıçdaroğlu’nun koruma polisleri ise, şüphelileri kovalayan polislerden olayla ilgili bilgi aldı.
 
 DHA