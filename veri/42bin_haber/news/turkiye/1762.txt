"Casusluktan dava açmadık"
"Devlete ait gizli belgelerin şantaj yoluyla elde edilmesi" soruşturmasıyla ilgili olarak savcılık tarafından yapılan açıklamada davada suçlamanın askeri casusluk olmadığı belirtildi. 
İzmir Cumhuriyet Başsavcı Vekili Ali Haydar imzasıyla yapılan açıklamada, hakkında casusluk suçlaması ile soruşturma yapılan ve dava açılan hiçbir sanığın bulunmadığı hatırlatıldı. 
Açıklamada soruşturma sırasında farklı şüphelilerden ve adreslerden ele geçirilen, birbirini teyit eder nitelikli dijital delillerin yanı sıra birçok fiziki gizli belgenin bulunduğu belirtildi. 
Ele geçirilen deliler arasında sperm ve kan örnekleri için hazırlanmış tüpler, fişleme kayıtları, gizli kamera görüntüleri de var. 
357 sanıklı davada 55'i muvazzaf asker 88 sanık tutuklu bulunuyor.