Gül'ün danışmanı liste dışı
12 Eylül'de yapılan anayasa değişikliği ile kamu hayatına giren ombudsmanlık yani başdenetçilik için Meclis'te seçim vardı. Başvuran 23 aday 3'e indirildi. Öne çıkan isim eski Yargıtay üyesi Mehmet Nihat Ömeroğlu. 
Seçimin ilk ayağı Meclis İnsan Hakları ve Dilekçe Karma Komisyonu'nda tamamlandı. 23 aday tek tek dinlendi. Sonra da oylama yapıldı.  Oylamada cumhurbaşkanı Gül'ün danışmanı eski Merkez Bankası Başkanı Durmuş Yılmaz liste dışı kaldı. 
Yargıtay eski üyesi  ve 2010'da Başbakan'ın oğlunun nikah şahitliğini yapan Mehmet Nihat Ömeroğlu ile eski Denizli valisi Yavuz Erkmen yeterli çoğunluğu alabildi.Yine Yargıtay eski üyesi Halime Nuray Turcan  da adaylar arasında. 
Üç aday 15 gün içinde genel kurulda başlayacak seçimle teke indirilecek. Türkiye de o seçimle birlikte başdenetçilik ile tanışacak. 
Pek çok anlaşmazlık mahkemeye gitmeden başdenetçi ve beraberinde çalışacak denetçiler tarafından  çözülecek.