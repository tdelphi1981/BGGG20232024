Vali, 'sabotaj' iddiaları için ne dedi?
 
 İstanbul Valisi Hüseyin Avni Mutlu, Galatasaray Üniversitesi'ndeki yangınla ilgili 'sabotaj' iddialarına, "Bu tür binalarda rastlamış olduğumuz yangın türü elektrik kaçağı deniliyor. İtfaiyenin ve emniyetin raporu önemli. Cumhuriyet Savcılığımızda işin adli tahkikatını zaten en objektif biçimde değerlendirecektir. Yine de sabotaj ihtimali de değerlendirilecektir. Bunlar ciddi değerlendirmeyi gerektiren konulardır. Titiz bir  inceleme bütün yangınlarda olduğu gibi yapılacaktır"diye yanıt verdi.
 
 'SÖNDÜRMEDE HATA YOK'
 
 Vali Mutlu,"Söndürme çalışmalarında hata olup olmadığıyla" ilgili iddialara ise "Kesinlikle böyle bir şey söz konusu değil. Yani bunlar tamemen asılsız değerlendirmelerdir. Bunu ben bizzat gelen ilk itfaiye ekibinin personelleriyle birlikte de de görüşmek suretiyle de nasıl bir yangınla karşı karşıya kaldınız nasıl bir müdahale tarzı geliştirdiniz diye bunların detaylarını anlatın diye bizzat itfaiye ekipleriyle görüştüm. Onlar geldiklerinde varolan yangın deniz tarafından bir odada vuku bulan yangına müdahale şeklindeydi. Bu müdahaleye süratle yöneldiklerini bilahare çatıda bu yangının gözükmesi üzerine artan ekiplerle müdahalenin yoğunlaştırıldığı ifade edildi. Yangın önce kontrol altına alınmış sonra itfaiye vesaire bunların tamamı kafa karıştırıcı süpekülasyonlardır. Bu süpeküsayonların nereden çıktığını ben de merak ediyorum açıkçası. Bunu da bulursam böyle bir değerlendirmeyi açıkça inceleyeceğim. Çünkü bu konuyla ilgili kulağıma çalınan bu tür spekülasyonlar olduğu yönünde değerlendirmeler de geldi. Ben o nedenle ilk ekibimizle de o nedenle görüştüm. Söndürülmüş bir yangının üzerine gelmiş bir itfaiye değil varolan bir yangına gelen ve müdahale eden ama müdahaleyi süreç içinde çatıda da yoğunlaştığını görünce de daha da güçlü bir şekilde bu müdahaleyi yapan bir ekip var" şeklinde yanıt verdi.
 
 DHA