Fransa protestosuna polis müdahalesi
Fransa'nın Mali'ye yönelik müdahalesini, Taksim'deki Fransa Konsolosluğu önünde protesto eden bir gruba polis müdahale etti. Sosyalist Demokrasi Partisi üyesi bir grup gösterici, İstiklal Caddesi üzerinde yürüyüş yaptı. Pankart ve dövizler taşıyan grup İstiklal Caddesindeki Fransa Konsolosluğu önünde temsili füzeler yaktı.

Konsolosluk binasına boya kutuları atan gruba polis, biber gazı ile müdahale etti.

Eylemciler, polisin müdahalesine taş ve sopalarla yanıt verince olaylar büyüdü. Bazı göstericiler gözaltına alındı, ara sokaklara kaçanlar ise bir süre daha polisle çatıştı.