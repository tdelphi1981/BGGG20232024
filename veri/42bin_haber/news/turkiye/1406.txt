Facia ucuz atlatıldı
 
 Kopan elektrik telleri olay sırasında yoldan geçen ve içinde çok sayıda yolcu bulunan otobüsün ön camına çarptı, cam çatladı. Ardından da yolcu otobüsünün yan camı da tellerin çarpması sonucu kırıldı. 
 
 Şans eseri olay sırasında ölen ya da yaralanan olmadı. Adı öğrenilemeyen şoför soğuk kanlı bir şekilde otobüsü telin bulunduğu yerden uzaklaştırdı ve yol kenarına çekti. Yolcular, büyük bir korkuyla otobüsü terk etti. Ayrıca teller, seyir halindeki üç otomobile daha hasar verdi.
 
 Yaşananlar üzerine olay yerine gelen polis, ilk olarak yolu çift taraflı olarak trafiğe kapattı. Elektrik arıza ekipleri ile bağlantı kuran polis, elektrik akımının kesilmesini sağladı. Yoldaki elektrik telleri toplanıp kenara alındıktan sonra, otobüs yolcularını da alıp otogara gitti. Ardından da yol kontrollü olarak trafiğe açıldı. Ekipler de çalışma başlattı.
 
 DHA