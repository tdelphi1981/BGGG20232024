Polislere 'öfke kontolü' eğitimi
 
   
 Proje kapsamında Nevşehir Emniyet Müdürlüğü’nde 86 amir ile 66 polis memuru, 12 gün boyunca uygulamalı eğitimden geçecek. Emniyet Müdür Yardımcısı Seyit Ali Atik, Ahiler Kalkınma Ajansı’nın destek verdiği proje kapsamında, amirler ve polis memurlarının iki ayrı eğitim programına alınacağını söyledi. Projelerinin 21 bin lira toplam maliyeti bulunduğunu ve İstanbul’dan gelen alanında uzman 3 öğretim üyesi tarafından verileceğini ifade eden Atik, "Nevşehir genelinde 86 amir konumunda emniyet görevlisi bulunuyor. 
 Bu arkadaşlarımıza ’İnsan Kaynakları Yönetimi’ ve ’İş Yaşamında Profesyonelleşme’ ana başlıkları altında 12 gün boyunca 12 farklı konuda eğitim verilecek. 66 polis memuru arkadaşa ise vatandaşlarla birebir ilişki içerisinde bulunmaları ve stresli bir ortamda çalışmaları nedeniyle ’Stres Yönetimi’ ve ’Öfke Kontrolü’ konusunda similasyon, birebir diyaloglar, örnek çalışmalar eşliğinde uygulamalı bir eğitim verilecek" diye konuştu. 
 Eğitim programını organize eden firmanın eğitim müdürü Esra Tümayman da baskı ve stres altında hizmet vermeye çalışan polis memurlarına stresten korunma, rahat bir ortamda çalışma teknikleri eğitimi vereceklerini ifade etti. DHA