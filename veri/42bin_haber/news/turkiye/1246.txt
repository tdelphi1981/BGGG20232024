Vize kolaylığı geliyor
 
 Avrupa Birliği Türkiye Delegasyonu Başkanı Büyükelçi Jean-Maurice Ripert,  AB temsilcileriyle birlikte Vali Duruer’i ziyaretinde yaptığı konuşmada, Türkiye’nin sadece İstanbul ve Ankara’dan ibaret olmadığını Edirne bölgesinde de çeşitli ziyaretler de bulunduklarını söyledi. 
 Avrupa Birliği Bakanlar Kurulu’nun geçen yıl komisyona, Türkiye ile vize, göç ve hareketlilik konularında kapsamlı diyalog yürütme çerçevesinde yetki verdiğini belirten Ripert, "Çalışmalar kapsamında Türkiye’de geri kabul anlaşmasının imzalanması süreci üzerinde çalışıyoruz. Geri kabul anlaşması zaten karşılıklı taraflarca müzakere edildi, imzalanması sürecinin tamamlanması gerekiyor. 
 Bununla birlikte Türk vatandaşlarına vizesiz seyahat imkanına yol açacak vize kolaylığı sürecini müzakereleri üzerinde de çalışmalar devam ediyor. Bu konudaki diyaloğun kısa sürede başlatılmasını ümit ediyoruz" diye konuştu.
  
 SINIR YÖNTEMİYLE İLGİLİ ÇALIŞMALAR VAR 
 
 Edirne’nin Avrupa Birliği’ne üye ülkelerle sınır olduğunu anımsatan Ripert, "Edirne, Türkiye’nin AB’ye katılım süreciyle en yakından ilgilenen illerden birisidir. O sebepten dolayı bu fırsattan istifade ederek buradaki yetkili makamlar ile birlikte İrlanda dönem başkanlığı sırasında müzakere sürecinin yeniden canlandırılmasını görüşmek istiyoruz. Ayrıca, katılım sürecinde önemli konulardan biri olan vize, göç ve hareketlilik konularında da karşılıklı alışveriş içerisinde bulunmak istiyoruz" dedi. Avrupa Birliği’nin, Edirne bölgesinde entegre sınır yönetimi konusunda önemli projelerinin olduğunu ifade eden Ripert, aynı konularla ilgili Bulgaristan ve Yunanistan heyetleriyle de görüşeceklerini kaydetti.
 
 Bir gazetecinin, "AB’nin iki üye ülkesi özellikle Yunanistan ve Bulgaristan, daha önce tam üyeliğini almadan önce, bir nevi bölgenin jandarması görevindeydi. Şu an bu görevi Türkiye üslenmiş durumda ancak AB üyesi değil. Bunu nasıl değerlendiriyorsunuz. Türkiye başarılı mı" sorusu üzerine Ripert, "Zannediyorum iki günlük ziyaretlerimizde bunuda değerlendireceğiz. Şu aşamada yasa dışı göçle daha etkin bir şekilde mücadele edebilmek için Tükiye ve AB arasında güçlü bir işbirliğine ihtiyacımız var. Özellikle de ekonomik yavaşlamaların yaşandığı bu dönemde bu zorluk dahada karşımıza çıkıyor. Bu anlamda bazı ilerlemeler kaydedildi. Yasalar çıkarıldı. Bu çabaların devam etmesini istiyoruz. Bunun neticesinde de somut sonuç alınmasını istiyoruz" yanıtını verdi.
  