Bir asker daha intihar etti
Van'ın Başkale ilçesinde vatani görevini yapan er Davut Yardımcı, başına ateş ederek yaşamına son verdi.(CNN TÜRK) -- Er Davut Yardımcı, Başkale'ye bağlı Albayrak köyünde bulunan 3. Hudut Tabur Komutanlığı'nda görevliydi. 

İddiaya göre, nöbet sırasında tüfeğiyle başına ateş edince ağır yaralandı. 

Başkale Devlet Hastanesi'ne götürülen Davut Yardımcı, yapılan tüm müdahalelere rağmen kurtarılamadı. 

Cenazesi otopsi işlemlerinin ardından memleketi Şanlıurfa'nın Viranşehir ilçesine gönderilecek.