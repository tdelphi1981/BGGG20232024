Buzdolabını kuluçka makinesi yaptı
 
 Çaykur’da Çay Eksperi olarak görev yapan ve Muradiye Beldesi’nde yaşayan Mehmet Ali Mert, bir süre önce ek gelir elde etmek için civciv üretip satmaya karar verdi. Kuluçka makinesi almak yerine kendi makinesini yapmak isteyen Mert, hurdacıdan 10 liraya eski bir buzdolabı satın aldı. 
 Kurt eski buzdolabını önce boyadı, ardından ısıcam taktı, sonra da ısıtma araçları ve ısıyı ayarlayan termostat gibi aksamları yerleştirerek kuluçka makinesine dönüştürdü. 
 Makinenin iç ısısını 36 ila 37 dereceye ayarlayan Mehmet Ali Kurt, aldığı tavuk yumurtalarını 18 ila 22 gün bekleterek civciv çıkması için gerekli şartları sağladı. Mehmet Ali Mert, buzdolabından oluşturduğu kuluçka makinesi ile bir yılda 400’e yakın civciv üretmeyi başardı. 
 Mert, buzdolabını kuluçka makinesine çevirmek için 350 lira harcadığını belirterek, "Hem ek gelir elde etmek, hem de hobi olarak başladım. Makineyi yaptıktan sonra da bir yılda yaklaşık 400 civciv aldım. Bazılarını yavruyken, bazılarını da büyüttükten sonra sattım. Böylece ek gelir elde ettim" dedi. 
 DHA