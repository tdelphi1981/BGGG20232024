Kahramanmaraş'ta Patriot incelemesi
Türkiye'nin, NATO'dan talep ettiği patriot sistemlerinin kurulumu için Kahramanmaraş'ta bulunan Alman askerleri incelemelerini sürdürüyor. Türkiye'nin, NATO'dan talep ettiği patriot hava savunma sistemlerinin kurulumu için Kahramanmaraş'ta bulunan Alman askerleri, Gazi Kışlası'ndaki incelemelerini sürdürüyor.

Heyet, kiraladıkları özel araçlarla sabah erken saatlerde konakladıkları otelden ayrılarak polis ve jandarma eskortu eşliğinde Gazi Kışlası'na geldi. 

Bazı teknik ekipmanları da yanlarında getiren heyetin, kışla içerisinde teknik çalışma yaptıkları gözledi. 

Bu arada, Alman askerlerin önümüzdeki günlerde gelmesi beklenen patriot hava savunma sistemini taşıyacak araçların geçeceği yol güzergahı ile ilgili de çalışma yaptığı belirtildi.