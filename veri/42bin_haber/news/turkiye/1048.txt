Katibeyi rehin alan hakim emekliliği istedi
 
 64 yaşındaki 17. Asliye Ceza Mahkemesi’nin hakimi Ü. Y.E.’nin (64), uzun süredir kendisini taciz ettiğini belirten katip Zeynep R. D., hakim hakkında şikayetçi oldu. Bunun üzerine Adalet Bakanlığı Müfettişleri hakim hakkında soruşturma başlattı. 
 
 >>> HAKİM KATİBEYİ REHİN ALDI
 
 Soruşturma sürerken adliyede skandal boyunda bir olay yaşında. Hakkında soruşturma yürütülen hakim geçen Perşembe mesai saati bitimine doğru kadın katibin çalıştığı odaya girdi. Kapıyı kilitledi ve silahını çekerek ile kadın katibi bir süre rehin aldı. Olayın ortaya çıkmasının ardından hakim Ü. Y. E.’nin emekliliğini istediği öğrenildi. Hakim Ü. Y. E.’nin emeklilik dilekçesini Hakim ve Savcılar Yüksek Kurulu’na (HSYK) verdiği belirtildi.
 
 MÜFETTİŞER HAKİMİN "TEDBİREN" GÖREVDEN ALINMASINI İSTEDİ
 
 Öte yandan hakim hakkındaki soruşturma da Adalet Bakanlığı Müfettişleri tarafından yürütülmeye devam ediyor. Ancak hakim Ü. Y. E.’ye ulaşamayan müfettişler henüz ifadesini alamadı. Ancak müfettişlerin, HSYK’ya başvururak ‘hakimin tedbiren görevden alınmasını’ istediği öğrenildi.
 
 Selahattin GÜNDAY / İSTANBUL, (DHA)