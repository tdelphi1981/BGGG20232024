Üniversitenin çatısı çöktü
 
 Şırnak Üniversitesi İktisadi ve İdari Bilimler Fakültesi ile İlahiyat Fakültesi’ni içinde barındıran, yaklaşık bin öğrencinin eğitim gördüğü binanın hem ön, hem de arkasındaki çatı duvarları, biriken kar yığınlarını taşıyamadı ve dün gece çöktü. Çökmenin gürültüsü çevreden de dulurken, o sırada binada kimsenin bulunmaması nedeniyle yaralanan olmadı. 
 Şırnak Üniversitesi Öğrenci Konseyi Başkanı Ömer Kulpu, binanın 4 ay önce tamamlanarak hizmete girdiğini belirterek "Yeni yapılan bir binanın duvarının çökmesi, bu binanın yapımında ihmalkarlığın olduğunu ortaya koyuyor. 
  
 Biriken karı taşıyamayan çatı böyle çöktü.
  
 Öğrencilerin okulda olmaması nedeniyle bir faciadan kurtulduk. Yani 4 ay içerisinde yeni yapılan bu binanın çatı duvarının yıkılması ve gereken önlemin anılmaması öğrencilere zarar verilecektir. 
 Biz bunu yapan ve sorumlu olan kişilerin hesap vermesini istiyoruz ve bu durumdan şikayetçiyiz. Öğrencilerin olmaması büyük bir faciadan dönülmüş olabilir, bunun için yetkililerin bir an önce duruma el koymasını istiyoruz" dedi. 
 Ebubekir KARATOPRAK/ ŞIRNAK, (DHA)