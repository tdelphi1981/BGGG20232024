THY uçağına yakıt nakil aracı çarptı
Bangkok seferini yapmaya hazırlanan Türk Hava Yolları'na (THY) ait yolcu uçağına yakıt nakil aracı çarptı 
 Çarpma sonucu uçağın sol motorunda hasar meydana geldi. Gece saat 00.15 sıralarında meydana gelen kaza şu şekilde gelişti; Türk Hava Yolları’nın TK–68 sefer sayılı İstanbul-Bangkok seferini yapmaya hazırlanan uçağa, yolcu alımı öncesi yakıt alması için Turkısh Opet’e ait yakıt nakit aracı yaklaştı. Bu sırada araç uçağın sol motoruna çarptı. Çarpma sonucu uçağın motorunda hasar meydana geldi. 
 Kaza sonrası olay yerine gelen teknisyenler uçakta incelemelerde bulundu. Yapılan bakımın ardından uçak seferden çekildi. 267 yolcu havalimanında sabahlamak zorunda kalırken, yolcular 05.40’ta THY tarafından tahsis edilen başka bir uçakla Bangkok’a gönderilecek. 
 DHA