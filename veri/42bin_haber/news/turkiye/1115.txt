Afyonkarahisar'da tecavüz dehşeti!
Afyonkarahisar'da tecavüz dehşeti yaşandı. Alkollü üç kişi, girdikleri bir evdeki bir kadın ile 16 yaşındaki bir kıza tecavüz ettikleri iddiasıyla tutuklandı. Kentte Kocatepe Karakolu'na başvuran 16 yaşındaki bir kız, misafirliğe gittikleri eve zorla giren 3 kişinin, kendisine ve ev sahibi kadına tecavüz ettiğini, fırsat bulup evin camından kaçtığını ve karakola geldiğini ileri sürdü. 

Şikayet üzerine olay yerine giden polis, kaçan saldırganların yerini tespit etti ve kısa süre sonra olayın failleri oldukları öne sürülen 3 kişiyi gözaltına aldı. 

Adliyeye sevk edilen şüpheliler mahkemece tutuklanarak cezaevine gönderildi.