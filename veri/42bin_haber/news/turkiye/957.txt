Meteoroloji uyardı
 
 Doğu Akdeniz’de fırtına ve kuvvetli yağış uyarısında bulunuldu. Meteoroloji Adana 6. Bölge Müdürlüğü’nden yapılan açıklamada, bugün öğleden sonra özellikle Mersin’in Anamur, Aydıncık, Bozyazı ve Gülnar ilçelerinde kuvvetli yağış (metrekareye 21-50 kilogram) ve kıyı kesimlerde güney-güneybatı yönlerden kuvvetli lodos beklendiği bildirildi.
 
 Ayrıca, yine bugün öğle saatlerinden itibaren Doğu Akdeniz’de batı ve güneybatı yönlerinden saatte 70-75 kilometre hızında fırtına beklendiği belirtildi.
 Gece saatlerine kadar devam etmesi beklenen yağış ve fırtına sırasında oluşabilecek sel, su baskını, yıldırım düşmesi, çatı uçması ve zehirlenmelere karşı dikkatli olunması istendi.
 
 Fırtınanın gece saatlerinde etkisini kaybedeceğinin tahmin edildiği kaydedildi.
   
 AA