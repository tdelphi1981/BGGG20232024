Adana fırtınaya teslim!
Adana'da şiddetli fırtına birçok ağacın devrilmesine neden oldu, 2 okulun çatısı uçtu.(DHA) -- Sabah saatlerinde çıkan fırtına, gün boyu şiddetini arttırarak devam etti. 

Saatte hızı zaman zaman 80 kilometreye ulaşan fırtına nedeniyle birçok ağaç kökünden söküldü, bazı binaların çatısı uçtu. 

Reklam tabelalarının da söküldüğü fırtına sırasında, elektrik tellerinin kopması nedeniyle kesintiler de oldu.

125'inci Yıl ve Seyit Ali Onbaşı ilkokullarının çatıları uçtu. Üzerine ağaç ve tabela düşen 20 araç ise hasar gördü.

Belediye ekipleri yola devrilen ağaçları da temizlemek için gün boyu çalışma yaptı.