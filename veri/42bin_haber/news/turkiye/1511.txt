Hastane yolunda kızak üstünde 3 km
 
 Van’ın Başkale İlçesi’ne bağlı, yolu kardan kapanan Çaldıran Köyü Birifkan Mezrası’nda rahatsızlanan 84 yaşındaki Besi Durmaz, köylülerin yaptığı kızakla 3 kilometre uzaklıktaki araca ulaştırıldı. Durmaz, daha sonra Hakkari’nin Yüksekova İlçesi Devlet Hastanesi’ne getirilerek tedavi altına alındı.
 
 Bölgede etkili olan kar yağışı hayatı olumsuz etkilerken, en büyük sıkıntıyı da köylerde hastalananlar yaşıyor. Başkale İlçesi’ne bağlı Çaldıran Köyü Birifkan Mezrası’da oturan 84 yaşındaki Besi Durmaz, rahatsızlandı. 
 
 Durmaz’ın yakınlarıda yolları kardan kapalı olduğu için kendi imkanları ile yaptığı kızağa yaşlı kadını koyarak 3 kilometre taşıdı. Burada araca bindirilen Besi Durmaz, Hakkari’nin Yüksekova İlçesi’ndeki Devlet Hastanesi’ne götürülerek tedavi altına alındı.
 
 Durmaz’ın yakınları bir yandanda cep telefonla yaşadıkları sıkıntıyı görüntüledi. Hasta yakınları köy yolunun 15 gündür kapalı olduğunu belirterek, ihtiyaçlarını bile karşılayamaz hale geldiklerini söyledi.
 
 DHA