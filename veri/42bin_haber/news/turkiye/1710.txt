Taşucu Gümrüğü'nde cephanelik gibi araç bulundu
Mersin Taşucu Gümrük Müdürlüğü ekiplerince şüphe üzerine yapılan kontrollerde, Irak plakalı bir araçta adeta cephanelik bulundu. Mersin Taşucu Gümrük Müdürlüğü ekiplerince  şüphe üzerine yapılan kontrollerde, Irak plakalı bir araçta adeta cephanelik bulundu. Mersin Cumhuriyet Başsavcılığı soruşturma başlattı.

Mersin Gümrük ve Ticaret Bölge Müdürlüğü ekiplerinin yaptığı kontrol, silah transferini önledi. X-Ray cihazıyla yapılan taramalarda Irak plakalı bir araç şüphe üzerine durduruldu.

Lübnandan gelip, Irak'a  gitmekte olan araçta yapılan aramada 21 bin 100 adet 9 mm ve 7.65 mm çapında mermi, suikast silahı olarak bilinen 3 adet Uzi, 3 adet Smith Wesson ve 2 adet Glock marka tabanca ele geçirildi.

Irak vatandaşı olan araç sahibi gözaltına alındı. Mersin Cumhuriyet Başsavcılığı soruşturma açtı. Silahların kime ve ne amaçla gönderildiği araştırılıyor.