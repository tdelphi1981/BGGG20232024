2013'ün ilk yurt içi gezisinde Suriyelileri ziyaret edecek
Başbakan Recep Tayyip Erdoğan hafta sonu Gaziantep'te Suriyeli mültecilerin kaldığı çadır kentleri ziyaret edecek. 2012 yılının son ziyaretinde Suriyeli sığınmacılarla biraraya gelen Başbakan Erdoğan, 2013'ün ilk yurtiçi gezisinde de yine Suriyelilerle buluşacak.

Başbakan Erdoğan hafta sonu Gaziantep'te olacak. Cumartesi günü, toplu açılış törenine katılacak. Erdoğan'a Gaziantep Ünıversitesi tarafından fahri doktora ünvanı verilecek.

Erdoğan, Pazar günü ise Suriyeli sığınmacıların kaldığı kamplari ziyaret edecek. Başbakan önce 8360 mültecinin kaldığı İslahiye çadır kentine gidecek.

Sonrasında ise yine 7 bin 493 Suriyeli'nin yaşadığı Nizip çadır kentini ziyaret edecek.

Başbakan yeni yıldan önce de Şanlıurfada'ki kampları ziyaret etmişti.