Gerilim tırmanıyor
Çin'e ait iki geminin, tartışmalı adaların bulunduğu Japon sularına girdiği bildirildi. 
Japon sahil güvenlik ekipleri, iki geminin Doğu Çin Denizi'nde Japon sularına girdiğini, 3 Çin gemisinin ise Japon sularının sınırında devriye gezdiğini belirtti. 
Doğu Çin Denizi'nde iki ülke arasında soruna neden olan adalar Çin'de "Diaoyü", Japonya'da ise "Senkaku" olarak biliniyor. Adalar üzerinde Çin ve Japonya ile birlikte Tayvan da hak iddia ediyor. 
Gerginlik Japonya'nın geçen yaz adalardan bazılarını "kamulaştırma" kararı almasının ardından daha da artmış, Çin ise Japonya'nın bu çıkışına adaların bulunduğu bölgeye ardı ardına gözetleme gemileri göndererek yanıt vermişti. 
Çin'e ait bir savaş gemisinin, 30 Ocak'ta Japonya Sahil Güvenlik Birimi'ne ait bir gemiye silah radarıyla kilitlenmesi, iki ülke arasında kırmızı hat kurulmasını tekrar gündeme getirmişti.