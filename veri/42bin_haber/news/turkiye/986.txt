Cami minaresine yıldırım düştü
 
 Burhaniye’ye 9 kilometre mesafedeki Pelitköy Beldesi’ndeki caminin minaresine saat 11.30 sırasında, büyük bir gürültüyle yıldırım düştü. 
 Minarenin üst bölümünde çatlaklar oluşurken, şerefenin camları kırılıp, etrafa saçıldı. Minarenin giriş kapısı yerinden sökülürken, yaklaşık 3 metre ileri fırladı. Yıldırım, caminin ses sistemine de zarar verdi. 
 Ezanı caminin merdivenlerinde seyyar ses cihazıyla okumak zorunda kalan imam Hüseyin Gülmez, yıldırımın namaz saati dışında düşmesinin faciayı önlediğini söyledi. 
 Caminin elektrik tesisatının onarımına başlandı. 
 DHA