Define ararken gazdan zehirlendi
 
 Olay, Aksaray merkeze bağlı Gökçe Köyü’nde gece saat 24.00 sıralarında meydana geldi. Hakan Irmak, arkadaşlarıyla birlikte define bulmak için boş arazide kazdıkları 10 metre derinliğindeki kuyuya ip merdiven kullanarak indi. Bir süre sonra Irmak, sızan metan gazından zehirlenerek bayıldı. 
 Abdulmuttalip Güneş ve Ahmet Uğuz, bayılan arkadaşlarını kuyudan çıkararak Aksaray Devlet Hastanesi’ne getirdi. Burada yapılan tüm müdahaleye rağmen, Hakan Irmak kurtarılamadı. Jandarma ekipleri olayla ilgili inceleme başlattı, Güneş ve Uğuz gözaltına alındı.  
 DHA