Diyanet'ten kıyamet söylentilerine yanıt
"Batıl, sahte hurafe kıyamaet senaryolara itibar etmeyelim" 
 Diyanet İşleri Başkanı Mehmet Görmez sosyal medyada paylaştığı mesajlarıyla Maya Takvimi kıyamet senaryolarına değindi. 
 Diyanet Basın Merkezi’nden yapılan açıklamaya göre, Mehmet Görmez, Twitter’dan paylaştığı cuma mesajında, "Öncelikle cumanız mübarek olsun, gönülleriniz ve haneleriniz sevgiyle, muhabbetle, güzelliklerle dolsun" yazdı. 
 AHİRET İÇİN "DUA EDELİM" DEDİ
  
 Mehmet Görmez, mesajına şunları da ekledi "Gelen yoğun sorular üzerine derim ki batıl, sahte, hurafe kıyamet senaryolarına itibar etmeyelim. Ebedi aleme hazırladıklarımıza bakalım. Dünya ahiretin tarlasıdır. Cennet, tohumunu bu dünyada ektiğimiz bir bahçedir. Cehennem ise ateşini bu dünyadan götürdüğümüz bir ocaktır. ’Rabbimiz, bize dünyada da ahirette de güzellikler ver’ diye dua edelim."