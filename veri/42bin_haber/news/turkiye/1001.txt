Gözaltına alınan avukatlar adliyede
Çağdaş Hukukçular Derneği İstanbul Şube Başkanı avukat Taylan Tanay'ın da aralarında bulunduğu 40 şüpheli Çağlayan'da bulunan İstanbul Adalet Sarayı'na getirildi. 
Çağlayan Adliyesi'nde bir araya gelen Halk Cephesi üyesi yaklaşık 100 kişi, DHKP-C terör örgütüne yönelik operasyonda avukatların ve Grup Yorum üyelerinin gözaltına alınmasını protesto etti. 
Gruba, CHP Milletvekilleri Hüseyin Aygün, İlhan Cihaner, Mahmut Tanal, Melda Onur ve Ankara Barosu Yönetim Kurulu Üyesi Avukat Erol Aras ile avukatlar destek verdi. Arkadaşlarının gözaltına alınmasını protesto eden Grup Yorum üyelerinden Eren Olcay türkü söyledi, bir grup da halay çekti. 
Halk Cephesi üyesi yaklaşık 100 kişi sabah saat 11.00'da İstanbul Adalet Sarayı'nda Adliyesi'nde toplandı. Ellerinde "Türküler susturulamaz", "Devrimci sanat engellenemez" yazılı pankart taşıyan grup, "Baskılar, gözaltılar, tutuklamalar bizi yıldıramaz" ve "Devrimci sanat engellenemez" diye slogan attı. Gruba, CHP milletvekilleri Hüseyin Aygün, İlhan Cihaner, Mahmut Tanal, Melda Onur ve Ankara Barosu Yönetim Kurulu Üyesi Avukat Erol Aras ile avukatlar destek verdi. 
"Devrimci avukatların hesap sormasından korkuyorsunuz" 
Basın açıklamasını okuyan Grup Yorum üyelerinden Eren Olcay, "Bütün üretim araçları, bütün beyin yıkama araçları elinizde ama yine de korkuyorsunuz. Devrimci sanatın halklaşmasından, kitleselleşmesinden, yenilmez bir umuda dönüşmesinden korkuyorsunuz. Kaç sazımızı kırdınız, stüdyomuzu dağıttınız, kaç bilgisayarımızı, büyük bir emekle biriktirdiklerimizi çapulcular gibi yağmaladınız. 
Kaç kez çalıştığımız kurumları bastınız, kaç gözaltı, kaç yasak, kaç tutuklama, kaç işkence kaç kurşunlama, kaç toplatma..Ne oldu susturabildiniz mi? Sabahattin Ali 1940'lı yıllarda katledildikten sonra yeni Sebahattin Ali'ler sustu mu? Nazım Hikmetler, Ahmed Arifler, Ruhi Su'lar zindanlarda sustu mu? Pir sultanlar darağaçlarında sustu mu? Şimdi Sebahattin Ali'nin kitapları, Nazım'ın, Ahmet Arif'in şiirleri, Ruhi Su'nun türküleri, Pir Sultanın deyişleri, öğretileri on yıllardır, yüzyıllardır dilden dile yürekten yüreğe söylene gelir. Binlerce, onbinlercesi doğar, yetişir, üretir..." dedi. Hükümeti eleştiren Olcay, "Devrimci avukatların hesap sormasından korkuyorsunuz. Zulümle abad olunmaz demiş halk. Zulmü ebediyete sürdüremeyeceksiniz, kalıcı olmayacaksınız" ifadelerini kullandı. Halk Cephesi adına açıklama yapan Meryem Öztürk de gözaltıları eleştirerek, kendilerinin susturulamayacağını ifade etti. Basın açıklamalarının ardından Grup Yorum üyelerinden Eren Olcay türkü söyledi, bir grup da halay çekti. 
"Bu doğrudan savunmayı yok etmeye yöneliktir" 
CHP Milletvekili Hüseyin Aygün, gözaltına alınan avukat Taylan Tanay'ı ve Selçuk Kozağaçlı'yı yakından tanıdığını söyleyerek, "Taylan'la 2011'de 16 insanın kemiklerini toplu bir mezardan çıkarmıştık. ÇHD pek konuyla birlikte çalıştık. Ben insan hakları ihlallerini parlemantoda dile getirirken ÇHD'deki avukatların büyük yardımını alan bir milletvekiliyim. Fakat burada Suriye'ye dikkat çekmek istiyorum. Dün İstanbul Emniyet Müdürlüğü'nün yabancı ülkeler lehine ajanlık yapma suçlaması son derece temelsiz olduğu gibi, aynı zamanda Suriye'de ÇHD'nin insan haklarını araştıran tavrına da hükümetin tepkili olduğunu düşünüyorum. Çünkü Selçuk Kozağaçlı 'Suriye'deki insanlık suçlarını araştıracağız ve hükümet aleyhine dava açacağız' dedi. Tahmin ediyorum bizim hükümetin yürüttüğü bu polis operasyonu da tümüyle siyasi. ÇHD'yi aslında yürüttüğü bu insan hakları faaliyetleri nedeniyle hedef alan gözaltılar yaşanıyor. Ama ne 12 Mart'ta ne 12 Eylül'de ne de günümüzde hiç bu güne kadar bu kadar çok sayıda avukat gözaltına alınmadı. Bu doğrudan savunmayı yok etmeye yöneliktir. 12 Eylül faşizmi bile böyle bir şeye cesaret edememiştir" diye konuştu. 
"Operasyon kimsesizlerin kimsesi olan avukatlara yapılmış bir operasyondur" 
CHP Milletvekili Mahmut Tanal da avukatların gözaltına alınmasını eleştirerek "Avukatlara yönelik bu yönelik bu eylem bir zorba devletin yapıldığı bir eylemdir. Hukuktan ayrılan bir devlettir. Meşruiyeti olmayan bir devlettir" şeklinde konuştu. CHP Milletvekili Melda Onur da "Bu operasyon kimsesizlerin kimsesi olan avukatlara yapılmış bir operasyondur. Bu opesyon sol düşüncenin, muhalif düşüncenin itibarsızlaştırılması için yapılıyor. Bunun peşini bırakmayacağız" dedi. 
CHP milletvekili Cihaner: "Gün savunma mesleğini savunma günüdür" 
CHP Milletvekili İlhan Cihaner de "Çağdaş Hukukçular Derneği 70'li yıllardan bu yana Türkiye'de nerede bir hak ihlali iddiası varsa orada yerini almış mücadele etmiş bir geleneğin temsilcileri. Türkiye'de bu oyunu daha öncede gördük. Öğrenciler tutuklandı, öğrencilik faaliyetinden dolayı değil dendi. Gazeteciler tutuklandı gazetecilik faaliyetinden dolayı değil denildi. Şimdi aynı oyunu avukatlar için yapıyorlar. Avukatlık faaliyetinden avukatlık görevinden dolayı tutuklanmadıklarını söylüyorlar. Ama Çağdaş Hukukçular Derneği bir savunma örgütü. Aynı şekilde Halkın Hukuk Bürosu'da benzer bir görevi yerine getiren çok eskiden beri hak mücadelesi içinde yerini almış ve avukatlık mesleğini icra eden bir örgüt. Nasıl ki bir zamanlar yazılmamış kitapları topladılar. Çok büyük bekleyin ne deliller çıkacak dedilerse aynı oyunu şimdi oynayıp nerede bir direnen varsa, nerede bir muhalif bir yapı varsa onu sindirmeye çalışıyorlar. Bu oyuna düşülmemesi gerektiğini düşünüyorum. Grup Yorum'ada aynı şekilde baskın yapıldı. Henüz çıkmamış albümlerinin kayıtlarına bile el konuldu. Gün savunma mesleğini savunma günüdür. Çağdaş Hukukçular Derneği nasıl bu güne kadar ezilenlerin, işkence görenlerin, hak ihlali uygulayanların yanında olduysa şimdide bizlerin onların yanında olması gerekiyor" dedi. 
40 şüpheli adliyede 
Öte yandan DHKP-C'ye yönelik geçtiğimiz cuma günü düzenlenen operasyonda alınan aralarında avukat Taylan Tanay'ında bulunduğu 40 şüpheli Çağlayan'daki İstanbul Adalet Sarayı'na getirildi. Halk Cephesi üyesi yaklaşık 10 kişilik grup da adliye önünde bekleyişi devam ederken, polisinde adliye çevresinde yoğun güvenlik önlemi aldığı görüldü.

ÇHD Başkanı Selçuk Kozağaçlı gözaltına alındı
 
DHKP-C'ye yönelik operasyon kapsamında hakkında yakalama kararı çıkartılan Çağdaş Hukukçular Derneği (ÇHD) Başkanı Selçuk Kozağaçlı, Atatürk Havalimanı'nda gözaltına alındı.
 
  Türk Hava Yolları'na (THY) ait bir uçakla saat 11.30'da Beyrut'tan İstanbul'a gelen Selçuk Kozağaçlı, kargo terminaline park ettirilen uçaktan indiği sırada Terörle Mücadele Şube Müdürlüğü ekipleri tarafından gözaltına alınarak İstanbul Emniyet Müdürlüğü'ne götürüldü.