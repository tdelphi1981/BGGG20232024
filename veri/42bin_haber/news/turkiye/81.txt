Sahipsiz katır, trafiği alt üst etti
Bilecik'te sahipsiz katır, çevre yoluna çıkınca trafiği alt üst etti 
 Bilecik’in Bozüyük ilçesinde sahipsiz katır, çevre yoluna çıkınca trafiği alt üst etti. Çevreyolunda bir katırın dolaştığı ve trafiği tehlikeye düşürdüğünü ihbarını alan polis ekipleri harekete geçti. 
 Trafik ekibinin peşine düştüğü sahipsiz katır, Bozüyük-Bilecik karayoluna kaçtı. Burada da polisin kovaladığı katır, boş araziye kaçtı. Sahipsiz katırın tekrar yola çıkma ihtimali üzerine peşini bırakmayan polis, çevik kuvvet ekiplerinin de olay yerine gelmesiyle katırı bir hafriyat sahasında yakaladı. Yaklaşık 1,5 saatlik kovalamacanın ardından yakalanan katır, hafriyat sahasındaki demire bağlandı. Ekipler, katırı Bozüyük Belediyesi Zabıta Müdürlüğü ekiplerine teslim etti. 
 
 AA