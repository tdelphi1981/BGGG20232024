Uludere anmasına taşlı saldırı
Karabük Üniversitesi'nde bir grup öğrenci, Uludere olayında hayatını kaybedenler için mum yaktı, yere serdikleri siyah bir beze karanfil bıraktı. Bir grup öğrenci açıklamayı engellemek için taşlı saldırıda bulundu. 100 Yıl Mahallesi Pazar alanında toplanan öğrenciler, basın açıklamasını okumak istedi. Ancak başka bir grup öğrenci açıklamayı engellemek için taşlı saldırıda bulundu.

Olay yerinde hazır bekleyen polis ekipleri saldırıya müdahale ederek grubun dağılmasını sağladı ve saldırıda bulunan 6 öğrenciyi göz altına aldı.

Uludere olayını hatırlatan yazıların yer aldığı dövizleri açan grup, olayda hayatını kaybedenleri unutmadıkları ve unutmayacakları yönünde slogan attı. 

Basın açıklamasının okunması ardından öğrenciler, Uludere olayında hayatını kaybedenler için yere serdikleri siyah bir beze karanfil bıraktı. 

Öğrenciler, daha sonra olaysız şekilde dağıldı.