Özel idareye "çete" operasyonu
Samsun İl Özel İdaresi ile Çarşamba, Salıpazarı ve Terme ilçe özel idarelerine jandarma tarafından operasyon yapıldı. Operasyon kapsamında çok sayıda kişinin gözaltına alındığı bildirildi. Samsun'da bu sabah jandarma tarafından eş zamanlı operasyon yapıldı. İl Özel idaresi ile Çarşamba, Salıpazarı ve Terme ilçe özel idarelerine sabah erken saatlerde yapılan operasyonda, aralarında avukat, işadamı, muhasebeci, meclis üyelerinin de bulunduğu çok sayıda kişi gözaltına alındı.

'Çıkar amaçlı suç örgütü kurmak, ihaleye fesat karıştırmak, rüşvet alıp vermek, irtikap, görevi kötüye kullanmak"' iddialarıyla yapılan operasyon kapsamında ekipler, il ve ilçe özel idarelerinde inceleme ve arama yaptı.

Bilgisayarlara ve bazı evraklara el konulduğu belirtildi. Ekiplerin arama ve inceleme çalışmalarının sürdüğü kaydedildi.