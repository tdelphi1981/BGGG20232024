Diyarbakır'a yeni üniversite
Diyarbakır'da, "Selahaddin Eyyubi Üniversitesi" adıyla vakıf üniversitesi kurulmasını öngören kanun, Resmi Gazete'de yayımlandı. Buna göre, 6414 sayılı "Yükseköğretim Kurumları Teşkilatı Kanununda Değişiklik Yapılmasına Dair Kanun"da yapılan değişikliğe göre, Diyarbakır'da İlahiyat Eğitim, Kültür ve Sağlık Vakfı tarafından "Selahaddin Eyyubi Üniversitesi" adıyla bir vakıf üniversitesi kurulacak. 

Üniversite de, iktisadi ve idari bilimler, mühendislik ve mimarlık, ilahiyat ve sağlık bilimleri fakülteleri, sosyal bilimler, fen bilimleri ve sağlık bilimleri enstitüleri ile meslek yüksekokulundan oluşacak. Üniversite bünyesinde ayrıca bir de "Yerel Diller Enstitüsü" kurulması planlanıyor.