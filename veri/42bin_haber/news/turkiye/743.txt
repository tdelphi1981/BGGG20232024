Hurdalıktan sızan gaz 30 kişiyi zehirlendi
Diyarbakır'da 30 kişi hurdacının bahçesinde bulunan oksijen tüpünden yayılan gazla zehirlendi. Hastaneye kaldırıldı. İçlerinden 1'inin durumu ağır. İplik mahallesindeki koku akşam saatlerinde duyuldu. İddiaya göre, hemen itfaiye ekiplerine haber verildi fakat ekipler geç geldi. 

Kısa süre sonra da fenalaşanlar oldu. Bazı kişiler olay yerine gelen ambulanslarda tedavi edildi. Aralarında kadın ve çocukların da bulunduğu 30 kişi hastanelere kaldırıldı. 22'si ayakta tedavi edildi. 8 kişi ise halen müşade altında. 1 yaşlı kadının durumunun ağır olduğu belirtildi. 

Büyükşehir Belediyesi itfaiye ekipleri de ölçüm aletleriyle kokunun kaynağını araştırdı. Hurdacı dükkanında yoğunlaşan ekipler, gazın hurdalar arasında bulunan oksijen tüpünden sızdığını belirledi. 

Tüp olay yerinden uzaklaştırıldı.