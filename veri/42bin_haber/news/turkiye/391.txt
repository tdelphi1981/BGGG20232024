Haberal'dan Kılıçdaroğlu'na teşekkür mektubu
CHP'nin tutuklu Zonguldak Milletvekili Mehmet Haberal, Genel Başkan Kemal Kılıçdaroğlu'na tutukluluk haline gösterdiği duyarlılıktan dolayı teşekkür mektubu gönderdi. CHP Basın Birimi'nden yapılan yazılı açıklamaya göre, tutuklu milletvekili Haberal, Kılıçdaroğlu'na gönderdiği mektupta halka "Yeter, söz
milletindir" çağrısını yapması ve Ergenekon davasının 13 Aralık'ta görülen duruşmasına çok sayıda kişinin gelerek kendilerine destek verilmesi nedeniyle teşekkür etti.

Mektubunda, bu çağrı ve desteğin bir dönüm noktası olduğuna işaret eden Haberal, "İnanıyorum ki; Cumhuriyet Halk Partisi, bu çalışmalarını, bütün
ülkemiz sathında devam ettirecek; demokrasinin, adaletin, insan hak ve özgürlüklerinin yeniden yerleşmesinde önemli katkılar sağlayacaktır" değerlendirmesinde bulundu.

Haberal, Kılıçdaroğlu'na ve onun şahsında partisinin Genel Başkan Yardımcıları, Grup Başkanvekilleri, Milletvekilleri, bütün teşkilat yöneticileri
ve üyelerine teşekkür etti.