9 yaşındaki çocuk, su dolu çukurda boğuldu
Su dolu bir çukur, bir çocuğun daha sonu oldu. Şanlıurfa'da 9 yaşındaki Muhammet, oyun oynarken düştüğü çukurda boğularak hayatını kaybetti. 
Olay, saat 16.30 sıralarında akabe mahallesi toki konutlarının bulunduğu bölgede meydana geldi.

İlkokul öğrencisi Muhammet Nur Sarısu, arkadaşlarıyla birlikte boş alanda oyun oynarken dengesini kaybedip yağmur suyunun doldurduğu çukura düştü. Ve suda kayboldu. 
İhbar üzerine olay yerine ulaşan ekipler çocuğun cesedine ulaştı. 
Çocuğun cesedi otopsi için Şanlıurfa Eğitim ve Araştırma Hastanesi morguna götürüldü. 
Haberi alıp bölgeye gelen yakınları ise sinir krizleri geçirdi. 
Muhammet'in ölümüne yol açan su dolu çukur ise itfaiye ekipleri tarafından tahliye edildi.