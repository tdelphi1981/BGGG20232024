Doğu kara teslim oldu!
Yurdun büyük bölümünde etkili olan kar yağışı hayatı olumsuz etkilemeye devam ediyor. Gaziantep'te gece saatlerinde bastıran kar yağışı nedeniyle vatandaşlar zor anlar yaşadı. Elazığ 'da etkili olan yoğun kar yağışı nedeniyle ilk ve orta dereceli okullar bir gün süre ile tatil edildi. Gaziantep:
Gaziantep'te akşam başlayan ve gecenin ilerleyen saatlerinde şiddetini artıran kar yağışı özellikle yüksek bölgelerde hayatı felç etti. 

Aniden bastıran kar nedeniyle onlarca araç yollarda mahsur kaldı. 
 
Araçlarına zincir bile takmaya fırsat bulamayan sürücüler saatlerce yolların açılmasını bekledi

Kar nedeniyle kapanan yollarda ilerleyemeyeceğini anlayan vatandaşlar araçlarını yol kenarlarına park etti ve yürüyerek evlerinin yolunu tuttu.

Elazığ:
Elazığ 'da etkili olan yoğun kar yağışı nedeniyle ilk ve orta dereceli okullar bir gün süre ile tatil edildi. 

Kars:
Kars'ta da gece en düşük hava sıcaklığı sıfırın altında 26 derece ölçüldü. Çeşmeler su sayaçları dondu,  araçlar çalışmadı.

Karın keyfini çıkaranlar ise yine çocuklar oldu. 

Doğu Anadolu'da çok sayıda köye kara yoluyla ulaşılamıyor. Tipi ve sis Van'a hava ulaşımını da engelledi.

Soğuk, en çok sokak hayvanlarını etkiliyor.