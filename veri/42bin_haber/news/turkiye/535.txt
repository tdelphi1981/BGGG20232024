'Kirli şeyler durdukça yanar'
Türkiye Bilimler Akademisi Şeref Üyesi Prof. Dr. Üner Tan, bir evde 4 ayda 300'den fazla yangın çıkmasıyla ilgili evdeki eşyaların kirlenip yağlanmasından kaynaklandığını ileri sürdü 
 Türkiye Bilimler Akademisi Şeref Üyesi Prof. Dr. Üner Tan, Siirt’te bir evde 4 ayda 300’den fazla yangın çıkmasıyla ilgili "Kirli ve pis şeyler durdukça bunlardaki yağ, üstü de örtülü olunca oksitleniyor ve için için yanmaya başlıyor" dedi. Tan, bilimsel çalışmalarını yürüttüğü Çukurova Üniversitesi’ndeSiirt’te evlerinde 4 ayda 300’den fazla yangın çıkan Toprak ailesinin Türkiye gündeminde önemli bir yer tutuğunu ancak olaya bilimsel bir yaklaşım getirilmediğini belirtti. Ailenin ve halkın kafasının karıştığını söyleyen Tan, bilimin bir konuyu açıklamak için deneysel kanıt istediğini belirterek, bu olayın da böyle bir kanıtı olduğunu belirtti. 
 'KENDİLERİ DE YANABİLİR'
  
 Bu olayın bilimsel bir kanıtı olduğunu söyleyen Tan "Bu yanma olayıdır. Bir şey nasıl yanar. Eğer bir şey yanıcı maddeyse ve oksijenle irtibat sağlarsa yanar" dedi. Bir eşyanın hatta insanın bile kendi kendine yanabileceğini belirten Tan, "Bu aile şükretsin ki kendileri yanmadılar. Bir gün kendileri de yanabilirler dikkat etsinler" diye konuştu. Geçmişte yapılan bir deneyi fotoğraflarıyla anlatan Tan "Deneyde bir kovaya bez parçaları konuluyor ve üzerine keten yağı dökülüyor. Bir şey kirlenince yağlanır. Bu yağ dökülerek bu taklit ediliyor. Bu kovaya ısısını ölçmek için de bir cihaz takılıyor. Başlangıçta 42 derece. 3 saat beklendikten sonra ısı 178 dereceye çıkıyor. Duran yığınlarda ısı artar" dedi.  
 'HAVALANMAZSA YANAR'
  
 Çöp yığınlarının eşilmezse veya havalandırılmazsa zamanla yanacağını söyleyen Tan "Deneyde zamanla bezler kararmaya başlıyor, 4 saat sonra ısısı 212 dereceye çıkıyor ve kenarlarından duman çıkmaya başlıyor. 5 saat sonra ısı 370 derece oluyor ve dumanlar iyice artıyor. 7 saat sonra 431 derecede alevler çıkmaya başlıyor. 8 saat sonunda bezler iyice alevli şekilde yanıyor. Yani kirli ve pis şeyler durdukça bunlardaki yağ, üstü de örtülü olunca oksitleniyor ve için için yanmaya başlıyor. Yanmak demek oksitlenmek demek zaten. Eğer ısı kaybolmazsa belli bir süre sonra alev alıyor" dedi. Kirliliğin kimyasal reaksiyonlara yol açtığını, bu durumun çok nadir görülen bir olay olduğunu ve 20-25 yılda bir meydana gelebildiğini anlatan Prof. Dr. Tan, olayın çözümü için ailenin evinin ve tüm eşyasının değiştirilmesi gerektiğini sözlerine ekledi.  
 AA