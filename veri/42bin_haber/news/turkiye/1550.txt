'Serbest kıyafet'e yeni ayar!
 
 Yeni Milli Eğitim Bakanı Nabi Avcı, velilerden ve eğitim sendikalarından gelen yoğun şikayetleri dikkate alarak yönetmeliği yeniden inceleme kararı aldı.
 
 Özel okullarda, velilerin yüzde 60'ının onayına bırakılan serbest kıyafet uygulamasında, devlet okullarında da veli onayı aranması planlanıyor.
 
 YÖNETMELİK DEĞİŞİKLİĞİ GÜNDEMDE
 
 Avcı'nın, serbest kıyafetle ilgili şikâyetleri veli, eğitim sendikası, okul forması imal eden firmalar, özel okullar ve tüm kesimlerden tek tek dinledikten sonra yönetmeliğin tekrar incelenmesi için talimat verdiği bildirildi. 
 
 DEVLETE DE YÜZDE 60 ŞARTI
 
 Yeni eğitim öğretim dönemi başlamadan özel okullar için geçerli olan, "Velilerin en az yüzde 60'nın onayıyla, özel kurumlara ait okul öncesi, ilkokul, ortaokul ve liselerde, okul yönetimlerince okul kıyafeti belirlenir" ifadesinin aynı şekilde devlet okulları için de geçerli olabileceği belirtiliyor.