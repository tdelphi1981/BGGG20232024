Şok kaza
 
 Muğla’nın Fethiye ilçesinde aynı motosiklete binen 3 genç, servis minibüsünün çarpması sonucu yaralandı. Minibüsün motosiklete çarpma anı güvenlik kamerasına yansıdı. 
 Aynı motosiklete binen 3 genç, gezintiye çıktı. Doğan Özdemir yönetimindeki 48 GU 269 plakalı motosiklete, ’U’ dönüşü yaptığı sırada, karşı yönden gelen Muhittin Köse yönetimindeki 48 S 3133 plakalı minibüs yandan çarptı. Çarpmanın etkisiyle motosikletin üzerindeki 24 yaşındaki Doğan Özdemir ile kuzenleri 17 yaşındaki Recep Durdu ve aynı yaştaki Ramazan Durdu, savrularak yere düştü. 
 Başlarında kask bulunmayan gençler, çeşitli yerlerinden yaralandı. Yaralı gençlere ilk müdahaleyi olay yerine gelen 112 Acil Servis ekipleri yaptı. Yaralılar, daha sonra ambulansla Fethiye Devlet Hastanesi’ne götürülerek tedaviye alındı. Recep Durdu’nun sağ ayağında kırık olduğu saptanırken, diğerler yaralıların genel sağlık durumlarının iyi olduğu belirtildi. 
 KAZA ANI GÜVENLİK KAMERASINDA 
  
 Polis ekipleri, kazaya ilişkin soruşturma başlatırken servis minibüsünün motosiklete çarpma anı Fethiye Mesleki Eğitim Merkezi’nin güvenlik kameralarına yansıdı. Görüntülerde dönüş yapmaya çalışan motosiklete hızla gelen minibüsün yandan çarptığı görülüyor. Çarpmanın etkisiyle motosikletin üzerinden savrulan gençler kaldırıma düşüyor. 
 DHA