Sivas'ta yolcu otobüsü devrildi: 13 yaralı
Sivas'ın İmranlı ilçesinde yolcu otobüsünün devrilmesi sonucu 13 kişi yaralandı. Antalya'dan Erzurum'a giden, Mustafa Koyuncu (52) yönetimindeki 42 BAE 99 plakalı yolcu otobüsü, Sivas-Erzincan Karayolu'nun İmranlı-Kızıldağ bölümünün 15. kilometresinde kontrolden çıkarak devrildi.

 Kazada, sürücü Koyuncu ile otobüste bulunan Mehri Yaşar (23), Gamze Kaya (22), Nuray Uzundal (31), Sura Damla Donat (6), Ali Bozkaya (21), Meral Baykal (53), Özge Koç (22), Ali Eren (29), Mustafa Zaladinli (59), Erman Kılıç (1), Kübra Polat ve Muhterem Akgül yaralandı.

 Yaralılardan 10'unun İmranlı Devlet Hastanesi'nde tedavi altına alındığı, 3'ünün ise Sivas'taki hastanelere sevk edildiği öğrenildi.

 Yaralıların sağlık durumlarının iyi olduğu belirtildi.