Misak-ı Milli'nin kabulünün yıl dönümü
 
 Milli Misak’ın yerini gayrimilli müzakere almıştır" iddiasında bulundu. Yalçın, Misakımilli’nin kabul edilişinin yıl dönümü dolayısıyla yaptığı yazılı açıklamada, Türkiye, Cumhuriyet’in kuruluşundan bu yana en badireli günlerini yaşadığını, iktidar partisinin açılım adı altında Misak-ı Milli’yi ve Lozan Antlaşması’nı delen yasal düzenlemeler yaptığını ileri sürdü. 
 AK Parti’nin terörle mücadeleden ayrılarak müzakere kulvarına geçtiği iddia eden Yalçın, Başbakan Recep Tayyip Erdoğan’ın kabine değişikliği yapmasının nedeninin de "terörle müzakere koşusuna ayak uyduracak bir müzakere kabinesi oluşturmak" olduğunu iddia etti. Yalçın, şunları kaydetti: 
 "AKP hükümetinin yürüttüğü icraat, Misak-ı Milli’nin belirlediği sınırlar içinde bölücü ve ayrılıkçılara yeniden ümit vermiştir. Birliğimize kast eden bölücü terörü yok edebilecek olan devlet, yöneticiler eliyle ayrılıkçı unsurların oyuncağı haline getirilmiştir. Milletin emperyalist güçlere karşı bağımsızlık ilanı demek olan
 Misak-ı Milli, hasbelkader millet temsilcisi olanlar eliyle kademe kademe yok  edilmektedir. Milli misakın yerini gayrimilli müzakere almıştır. Bu bir bölünme ve  ayrışma senaryosudur; oyuncuları içeride, suflör ve yönetmenleri dışarıdadır.  Geçim derdi, çoluk çocuğun maişetini temin endişesi ve güvenlik kaygısından  gözünü açamayan mazlum millet ise seyirci durumuna düşürülmüştür. Halk, barışla,  huzurla, yardım paketleriyle ve silahlar sussun edebiyatıyla aldatılmaktadır."  
 Yalçın, yaşanan gelişmelerin kaygı verici olduğunu belirterek, meşru ve kutsal bir varlık davasından ibaret olan Türklüğün, AK Parti tarafından halka ırkçılık ve etnik ayrımcılık olarak lanse edildiğini iddia etti. Milletvekillerinin hangi siyasi parti çatısı altında bulunursa bulunsunlar, Türk devletinin bekasını, vatanın bölünmezliğini ve milletin birliğini temsil ettiği vurgulayan Yalçın, "Etnik ayrımcılığı ve ırkçı niyetleri reddeden Misak-ı Milli, Türk milletinin parçası olan bütün unsurların üzerinde ittifak ettiği bir mutabakat metnidir. MHP olarak bundan geriye dönüşü bölücülük ve ihanet sayıyoruz" değerlendirmesinde bulundu. 
 AA