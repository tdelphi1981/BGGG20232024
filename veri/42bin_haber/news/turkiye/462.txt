Hatay Havaalanı sular altında
Hatay'da son bir haftadır etkisini sürdüren şiddetli yağışların ardından sular altında kalan Hatay Havaalanı'nda belli aralıklarla uçuşlara ara verildi. 
Hatay ve bölgesinde aralık ayı boyunca etkili olan şiddetli yağışların ardından sular altında kalan Hatay Havaalanı. Pisti ve çevresi göle dönerken havaalanında DHMİ, DSİ, İl Özel İdaresi ve İl Afet ve Acil Durum Müdürlüğü ekipleri suyun tahliyesi için çalışmalarını sürdürüyor. 
Kurutulan Amik Gölü üzerine inşa edilen Hatay Havaalanı çevresinde bulunan tarım araziler de Asi Nehri'nin taşması nedeniyle sular altında kaldı. 
Hatay Havaalanı pistinin büyük bir bölümü de sular altında kalınca bazı uçuşlar iptal edildi.