Liseli kızlara kayak ve snowboard eğitimi
 
 Develi Belediye Başkanı Recep Özkan, ilçede 1940’lı yıllarda Halk Evi tarafından kayak takımı kurulduğunu belirterek şunları söyledi: 
 "İlçemizde 70 yıldan beri kayak yapılmaktadır. Belediyespor kayak takımında 17 sporcunun yanı sıra, sömestr tatilinde kayak yapmayı öğrenmek isteyen öğrencilere yönelik de programlar hazırlanıyor. 
 Bu arada liseli 40 kız ögrenciye de kayak ögretiyoruz. Develi Müftülüğü Kuran Kursu’nda eğitim gören 43 öğrenciye de kayak kursu verip, ’ilçemizde kayak yapmayan kimse kalmasın’ sloganı ile ilçemize 20 kilometre mesafede bulunan Erciyes kayak merkezinden gençlerin yararlanmasının yanı sıra, hayatında hiç kayak yapmayan istekli kişilerin de kayak sporunu öğrenmesini sağlıyoruz." 
 DHA