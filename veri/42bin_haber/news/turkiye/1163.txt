Yüksek sesle türkü söylediği için dövüldü
 
 Kocaeİi'nin Darıca İlçesi'nde oturan R.Ş., sabah erken saatlerde türkü söyleyen inşaat işçisi H.Ö.'yü kalasla döverek hastanelik etti. Dövülen işçi geçici olarak hafızasını kaybederken, R.Ş. gözaltına alındı. 
 Darıca Cami Mahallesi'nde bir inşaatta çalışan H.Ö., iddiaya göre sabah saatlerinde inşaatta yüksek sesle türkü söylemeye başladı. Yan binada oturan ve sesten rahatsız olan R.Ş., uyarmasına rağmen türkü söylemeyi kesmeyince inşaata giderek H.Ö. ile tartıştı. Tartışmanın kavgaya dönüşmesi üzerine R.Ş. eline geçirdiği kalası birkaç kez H.Ö.'nün başına vurdu. Baygınlık geçiren H.Ö., olaya müdehale eden diğer işçiler tarafından hastaneye kaldırıldı. Geçici hafıza kaybı yaşadığı belirlenen H.Ö.'nün tedavisi sürerken, R.Ş. de gözaltına alındı. 
 DHA