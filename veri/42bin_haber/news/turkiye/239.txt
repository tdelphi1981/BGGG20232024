"BDP'lilerin dokunulmazlıklarını kaldıracağız"
Başbakan Erdoğan, BDP milletvekillerinin güvenlik güçlerine yönelik tavırlarına ilişkin bir soru üzerine, "Dokunulmazlıklarını kaldıracağız" dedi. İspanya'ya hareketinden önce Ankara Esenboğa Havalimanı'nda açıklamalarda bulunan Erdoğan, BDP'lilerin güvenlik güçlerine ilişkin tavırlarıyla ilgili soruya “Dokunulmazlık zırhına bürünen bu zevatla ilgili kararımızı dokunulmazlıklarını kaldırılmak suretiyle vereceğiz. Ondan sonrası artık yargıya ait” yanıtını verdi.