AKP'li başkanın makamında da böcek!
Bolu Belediye Başkanı Alaaddin Yılmaz, makam odasında yapılan aramalarda 2 adet dinleme cihazı bulunduğunu belirterek,"Başbakanı bile bu kadar korumanın altında dinleyebiliyorlarsa, bizi dinlememeleri mümkün değil. Biz de dinlesinler diyoruz" dedi. 
Yılmaz, AA muhabirine, Türkiye'de belirli makamlara gelen insanların yaşantısı ve konuştuklarının merak edildiğini söyledi. 
Meraklarını tatmin içinde olanların masa ve dolap gibi malzemelerin gizli bölmelerine dinleme cihazı koyarak, meraklarını gidermeye çalıştıklarını anlatan Yılmaz, "Ben belediye başkanı olmazsam kimse beni merak etmezdi. Belediyebaşkanı olduktan sonra birkaç kere makamımda yaptırdığımız aramada bazı yerlerdedinleme cihazlarına rastladık. İki adet dinleme cihazına farklı zamanlardarastladık" diye konuştu. 
Yılmaz, yetkililerin dinleme cihazlarının çok profesyonel olmadığını söylediğini belirterek, "Ben cihazları gördüm ama bunların hangisinin profesyonel, hangisinin değil, onu bilecek durumda değilim" şeklinde konuştu. 
Demokratik ülkelerde bunların olmaması gerektiğine dikkati çeken Yılmaz, şunları kaydetti:"Bizim gibi geçiş dönemindeki ülkelerde bunlar oluyor. Başbakanı bile bu kadar korumanın altında dinleyebiliyorlarsa, bizi dinlememeleri mümkün değil. Bizde dinlesinler diyoruz. Gizlimiz, saklımız yok. Her konuda açık ve şeffafız. Bir merakları varsa bana sorsalar ben olduğu gibi söylerim.Türkiye çok şeyleri yavaş, yavaş aştı. Demokratikleşme açısından katettiğimiz yolları şöyle bir düşündüğümüzde inanılmazı başardık. İnşallah bunlarda yavaş yavaş aşılacaktır."Olayla ilgili araştırmanın devam ettiğini anlatan Yılmaz, "Yasal süreç başlatılsa ne olacak ki. Ben koydum dermisiniz? Bunla ilgili ancak yorumyapabiliriz, oda doğru olmaya bilir. Netice itibariyle siz belirli bir yere geldiyseniz birileri sizi merak ediyor. Öyle olunca da bu şekildeki sistemlere doğru gidiyorlar" ifadelerini kullandı.