Deniz otobüsünde yangın
 
 İDO’nun Bakırköy-Kadıköy-Bostancı seferini yapan deniz otobüsünün motor dairesinde, Yenikapı açıklarında ufak çaplı yangın meydana geldi. Deniz otobüsünde görevli personel tarafından söndürücü tüpler ile müdahale edilen yangın, söndürüldü. 
 Yangının ardından deniz otobüsünde bulunan yolcular Yenikapı iskelesine yanaşılarak, tahliye edildi. Yangın sonucu deniz otobüsünde maddi hasar meydana geldi. 
 AA 