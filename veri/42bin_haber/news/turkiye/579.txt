Çocuk dilenciler polisi görünce ağladı
Adıyaman polisi 'çocuk dilenci' avına çıktı. Sokaktaki çocuk dilenciler MOBESE kameralarından fark ederek kendilerini yakalamaya gelen polisleri karşısında görünce gözyaşı döktü 
 Olay, dün gece Gölbaşı Caddesi üzerinde meydana geldi. Demokrasi Parkı yakınlarında dilenen ve yoldan geçenleri rahatsız eden çocuklar, vatandaşlar tarafından polise ihbar edildi. 
 Polisler de MOBESE kameralarıyla yerleri belirlenen çocukların yakalanması için bölgeye yönlendirildi. Demokrasi Parkı’na giden Çocuk Şube Polisleri, kısa süre içerisinde yolda dilenen 4 çocuğu fark etti. Çocuklar da görünce kaçmak istedikleri polisler tarafından yakalanınca ağlamaya başladı.
 
 Gözyaşı dökerek kurtulmayı başaramayan çocuklar, polisler tarafından ilk olarak zabıta karakoluna götürüldü. Burada yapılan üst aramalarında 200 lira para bulunan çocuklar, daha sonra Çocuk Şube Müdürlüğü’ne götürüldü. İşlemleri yapılan çocukların ailelerine idari para cezası uygulandığı bildirildi. 
 DHA