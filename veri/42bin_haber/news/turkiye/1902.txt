Dev gemi, boğazı kapattı
Panama bandıralı "MSC Beatrice" adlı dev konteyner gemisi, Çanakkale Boğazı'ndan geçiş yaptı. 
Geminin geçişi sırasında boğaz, tek yönlü transit gemi geçişlerine kapatıldı.

İzmit'ten Yunanistan'ın Pire Limanı'na giden 366 metre uzunluğunda, 50 metre genişliğinde ve 151 bin 500 groston ağırlığındaki geminin geçişine güvenlik amacıyla Kıyı Emniyeti Genel Müdürlüğü'ne ait "Kurtarma-6" ve "Kurtarma-9" römorkörleri refakat etti.

Geminin geçişi sırasında Çanakkale Boğazı, tek yönlü olarak transit gemi geçişlerine kapatıldı. Geminin boğaz geçişini tamamlamasının ardından deniz trafiğinin normale döneceği bildirildi.