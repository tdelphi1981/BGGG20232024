Yalova'da elyaf fabrikasında yangın!
Yalova'ya 13 kilometre uzaklıkta bulunan AKSA Akrilik Kimya Sanayi fabrikasında yangın çıktı. Yangın itfaiyenin çalışması sonucu kısmen kontrol altına alındı. Yalova-Karamürsel yolunda bulunan AKSA Akrilik Kimya Sanayi A.Ş. Fabrikası'nda, sabah saatlerinde henüz belirlenemeyen bir nedenle yangın çıktı.

İhbar üzerine itfaiye ve doğalgaz ekipleri kısa sürede olay yerine geldi.

Kısmen kontrol altına alınan yangında, doğalgaz ekipleri de çevre güvenliği aldı.

Bu arada elyaf deposunda çıktığı öne sürülen yangının büyüme ihtimaline karşın çevre ilçelerden takviye ekip istendiği bildirildi.