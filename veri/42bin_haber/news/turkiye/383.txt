Üniversite öğrencisi kızı başından vurdular
Bursa İnegöl ilçesinde, evinde darbedilerek ağır yaralanan bir üniversite öğrencisi genç kız, hastaneye kaldırıldı. İnegöl ilçesinde evinde yaralı halde bulunan genç kızın silahla başından vurulduğu belirlendi. Olayı gerçekleştirdiği öne sürülen bir kişi gözaltına alındı.

Burcu Doğan (19) adlı genç kızın evinde başından yaralı ve komaya girmiş halde bulunmasının ardından harekete geçen polis ekipleri, yaptıkları araştırmalar sonucu olayı gerçekleştirdiği iddia edilen Temel K'yı (27), Bursa'nın Görükle Mahallesi'nde yakaladı. Gözaltına alınan ve sorgulaması tamamlanan zanlı, sağlık kontrolüne götürüldü.

Temel K'nın sağlık kontrolünün ardından İnegöl Adliyesi'ne sevk edileceği bildirildi.

Öte yandan zanlının polisteki ifadesinde, Burcu Doğan'ı yanlışlıkla silahla vurduğunu söylediği öğrenildi.