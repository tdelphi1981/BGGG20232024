Umut yolculuğu yarım kaldı
 
 Dikili İlçesi’nden Yunanistan’ın Midilli Adası’na gitmek üzere botla yola açılan 45 kaçak, ada yakınlarında Yunan Sahil Güvenlik botu tarafından fark edildi. 
 
 İddiaya göre, Yunan askerleri, bottaki akaryakıt bidonunu boşalttı ve kaçakları Türk karasularına kadar götürüp denizin ortasında terketti. 
 
 Bir süre denizde sürüklenen aralarında kadın ve çocukların da bulunduğu 45 kaçağın imdadına Türk Sahil Güvenlik botu yetişti. 
 
 Dikili’ye çıkarılan kaçaklar sağlık kontrolünden geçirildikten sonra jandarmaya teslim edildi.
 
 Sedat Celil BULLALIOĞLU/DİKİLİ (İzmir), (DHA)