Karayolları buz pistine döndü: 32 yaralı
Kar yağışı ve buzlanma yurdun bazı bölgelerinde ulaşımı aksatıyor. Sivas'ta buzlanma nedeniyle devrilen midibüsteki 32 kişi yaralandı. Yıldızeli ilçesinde belediyeye ait midibüs, Köklüce köyü girişinde buzlanma yüzünden kaza yaptı. Yoldan çıkarak devrilen minidüsteki 32 kişi yaralandı. Yaralılardan 2'sinin durumunun ağır olduğu öğrenildi.

Kaza nedeni ile Sivas-Ankara karayolunun tek şeridi bir süre ulaşıma kapandı.

Zonguldak'ın Ereğli ilçesinde ise kar yağışı ulaşımı aksattı. Araçlar kar nedeniyle yolda kalınca, trafik ekipleri  büyük araçların geçişine izin vermedi. Yolda kalan sürücüler zor anlar yaşarken, kar lastiği takmayan sürücüler de ekiplerin kontrolüne takıldı.