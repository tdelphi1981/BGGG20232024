Vatan Caddesi karıştı
 
 Grup saat 13.00 sıralarında Vatan Caddesi’ndeki İstanbul Emniyet Müdürlüğü önünde toplandı. "Baskınlara, gözaltılara rağmen, milyonları örgütleyeceğiz Halk Cephesi" yazılı bir pankart açan gurubun basınç açıklaması talebine polis izin vermedi. 
 
 TOMA aracından yapılan anonsla; gösterinin yasal olmadığı ve grubun dağılması istendi. Bir grup üyesi Çevik Kuvvet amiri ile konuşup basın açıklaması yapıp gitmek istediklerini söyledi. Çevik Kuvvet amiri; göstericilerin eylem yapmaya ve basın açıklamasına izinleri olmadığını belirtti. Grup üyesi, açıklama konusunda ısrarcı olunca polis müdahale kararı aldı. Telsizden yapılan anonsla TOMA’da görev yapan polise müdahale talimatı verildi. Biber gazlı su sıkılması talimatı üzerine, TOMA’dan göstericilere biber gazlı su sıkıldı.
 
 BİR KİŞİ GAZDAN ETKİLENDİ
 
 Polisin göstericileri dağıtmak için yaptığı müdahale nedeniyle Hüsnü Yılmaz adında bir gösterici gazdan etkilendi. Yerde yatan göstericiye diğer eylemciler yardım ederek, olay yerinden uzaklaştırarak Emniyet Metro girişi önüne taşıdı. Hüsnü Yılmaz’ın çevresinde toplanan gruba polis tekrar basınçlı su sıkarak müdahale etti. Bayılan Hüsnü Yılmaz arkadaşları tarafından bir araca bindirilerek hastaneye götürüldü.
 
 YOLU KESTİLER
 
 Hasan Yılmaz, hastaneye götürülürken, yaklaşık 10 kişilik grup Adnan Menderes Bulvarı üzerinde kısa süreliğine yolu kesti. Yolu kesen eylemcilere polis gaz ve su sıkarak müdahale etti. Polis göstericileri Akdeniz Caddesi’ne kadar kovaladı. startFlvPlayer_Posta("divFlvPlayer8728","8728","201301","8728-6.jpg"); 
 
 
  