Akın Birdal'a kafa atan sanığa 2 yıl 6 ay hapis
Bursa'da BDP Milletvekili Akın Birdal'a kürsüde konuşma yaptığı sırada kafa atan sanığa 2 yıl 6 ay hapis cezası verildi. 10 Eylül 2010 tarihinde Gökdere Meydanı'nda düzenlenen mitingde konuşma yapan milletvekili Akın Birdal'a kürsüye çıkan Bilgehan Şimşek kafa atmış, bunun üzerinde meydanda bulunan kalabalık da Bilgehan Şimşek'i linç etmek istemişti.

Olayla ilgili açılan dava sonuçlandı. 

"Halk arasında korku ve panik oluşturacak şekilde tehdit" ve "basit yaralama" suçundan 7 yıla kadar hapsi istenen Bilgehan Şimşek'e 2 yıl 6 ay hapis cezası verildi. 

Mahkeme cezayı erteleyerek cezanın bitimine kadar sanığın denetime tabi tutulmasına hükmetti. 

Olayın ardından Şimşek'e saldırdıkları iddiasıyla yargılanan 13 kişi ise 1'er yıl 6'şar ay hapis cezasına çarptırıldı. Onların da cezası ertelendi.