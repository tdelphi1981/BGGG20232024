İmralı'da görüş günü
Abdullah Öcalan'ın kardeşi Mehmet Öcalan ve diğer mahkûmların yakınları İmralı Cezaevi'ne gitmek üzere bu sabah Bursa'nın Gemlik ilçesine geldi 
 İmralı Adası'nda ağırlaştırılmış ömür boyu hapis cezasına çarptırılan Abdullah Öcalan'ın kardeşi Mehmet Öcalan, İmralı Cezaevi'ne gitmek üzere bu sabah Bursa'nın Gemlik ilçesine geldi.
 
 İmralı Yüksek Güvenlikli F Tipi Cezaevi'nde cezasını çeken Abdullah Öcalan'ın kardeşi Mehmet Öcalan ile diğer mahkumların yakınları, bu sabah adaya gitmek üzere Gemlik Jandarma Bölük Komutanlığı'na geldi. 
 
 Jandarma Bölük Komutanlığı önünde bekletilen Mehmet Öcalan ile diğer mahkumların yakınlarının, işlemlerin ardından İmralı'ya gidecekleri bildirildi
 
 DHA  
  