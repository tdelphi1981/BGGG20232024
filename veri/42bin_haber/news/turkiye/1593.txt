Hatay'da bomba yüklü araç patladı
 
 Hatay’ın Reyhanlı ilçesindeki  Cilvegözü Sınır Kapısı’nın yaklaşık 40 metre ilerisinde Türkiye sınırları içindeki bomba yüklü bir araçta patlama meydana geldi. 
 Suriye’ye yardım için gönderilen araçların bekletildiği alanda park halindeki Suriye plakalı otomobilde meydana gelen patlamada 10 kişi hayatını kaybetti. 
 ONLARCA YARALI VAR
  
 Reyhanlı Belediye Başkanı olayda ölenlerden 4 kişinin Türk vatandaşı olduğunu açıkladı. Patlamada yaralanan çok sayıda kişi de hastaneye başvurdu. Ambulanslarla getirilen kayıtlı yaralı sayısının 32’ye ulaştığı, kendi imkanlarıyla veya vatandaşların yardımıyla hastaneye gelen kayıtsız yaralılarla bu sayının 50 civarında olduğu kaydedildi. 
 Cilvegözü ile Suriye’nin Bab-al Hawa Sınır Kapısı arasındaki 4.5 kilometrelik tampon bölgede Suriye'ye gönderilen yardımların aktarılma işlemi yapılıyordu.  startFlvPlayer_Posta("divFlvPlayer8969","8969","201302","8969-1.jpg"); 
   
 AKÇAKALE'DE DE 5 KİŞİ ÖLMÜŞTÜ
  
 Şanlıurfa’nın Akçakale İlçesi’nde, geçen yıl 3 Ekim’de Suriye tarafından atılan bir top mermisi sınırı aşarak Kazım Karabekir Mahallesi’nde Timuçin ailesinin yaşadığı eve isabet ederek patladı. Patlamada evin avlusunda bulunan Zeliha Timuçin ile kızları Hatice, Zeynep ve Ayşegül ile komşuları olan Gülşen Özer yaşamını yitirdi. 5 kişinin ölümünün ardından Türk Silahlı Kuvvetleri, angajman kuralları çerçevesinde Suriye’ye yönelik obüs toplarıyla misilleme atışı yaptı. Yaşananların ardından Genelkurmay Başkanı Orgeneral Necdet Özel de Akçakale’ye gelerek incelemede bulundu. Suriye ile en uzun sınır hattına sahip olan Şanlıurfa’nın Akçakale ve Ceylanpınar ilçelerinde geçen Eylül ayından bu yana sınırı aşan mermiler nedeniyle aralarında çocukların da bulunduğu 30 civarında kişi yaralanırken, onlarca ve işyerinde de maddi hasar meydana geldi. 
 DHA