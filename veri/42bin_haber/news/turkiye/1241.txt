Minibüsdeki parayı çaldı
 
 Adapazarı- Poyrazlar Köyü arasında yolcu taşıyan minibüs şöförü Zafer Akçay durakta kalkış saatini beklerken hemen karşıdaki çay ocağına giderek çay aldı. Bu sırada minibüse yolcu olarak binen 30 yaşlarındaki kişi arka koltuğa oturdu. 
 Ardından da şoför bölümünde paranın konulduğu kutuyu görünce yerinden kalkarak minibüsteki kameraya aldırmadan 55 TL parayı alıp araçtan indi. Hırsızlığı fark eden minibüs şoförü Zafer Akay "Durağa geldiğimizde kısa süre araçtan ayrılınca yolculardan aldığımız paraları direksiyon yanındaki kutuya koyuyoruz. 
 Paranın eksik olduğunu görünce kamera kayıtlarını inceleyince, bu görüntü ile karşılaştık. Adam kameranın içine baka baka 55 lirayı çalmış" dedi. 
 Adapazarı’nda dolmuş duraklarında zaman zaman yaşanan hırsızlık olayları nedeniyle çalınan paralar şoförlerin günlük ücretinden kesiliyor. Hırsızlık olayı nedeniyle Adapazarı İlçe Emniyet Müdürlüğü araçtaki hırsızlık anı görüntülerini alarak görüntüleri inceleyip hırsızı yakalamak için çalışmalara başladı. 
 DHA