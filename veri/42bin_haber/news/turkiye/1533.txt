Köprüye bomba süsü verilmiş pankart astılar
İstanbul Okmeydanı'nda bir köprüye ucunda şüpheli paket bulunan pankart asıldı. E-5 Karayolu bir süre çift yönlü trafiğe kapatıldı. Örnektepe Köprüsü'ne ucunda şüpheli paket bulunan pankart asıldığını tespit eden polis ekipleri, çevrede güvenlik önlemi aldı.

Olay yerine gelen bomba imha ekipleri, paketi fünyeyle patlattı.

İncelemede, pakette patlayıcı madde olmadığı tespit edildi.

Ekiplerin çalışması sırasında E-5 Karayolu'nun çift yönlü trafiğe kapatılması yoğunluğa neden oldu. Bu sırada seferlerin yapılamaması nedeniyle çok sayıda metrobüs de duraklarda bekletildi.

Çalışmaların ardından, trafik normale döndü.