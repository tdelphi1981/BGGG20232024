Dağda ilgi çeken ay-yıldız
 
 ’Ay- yıldız kardan mı’ yapıldı diye merak edenler, karayolunda otomobillerinden iniyor ve tepeye tırmanıyor. Çevrenin de karlı oluşu nedeniyle oluşan bu tereddüt ay- yıldızın brandadan yapıldığının anlaşılmasıyla gideriliyor. 
 ÜNİVERSİTELİ GENÇLER YAPTI 
 Atatürk Üniversitesi Güzel Sanatlar Fakültesi öğrencilerinin uyguladığı proje ile kırmızı toprak kaplı tepeye yaptıkları ay- yıldızla tepe bayrak görünümünü kazandı. Bu tepe de ’ay- yıldızlı tepe’ diye adlandırıldı. 
 Erzurum’dan Şenkaya’ya giderken karayolu kenarında, karlar arasındaki ilginç ay yıldızı gören CHP Ardahan Milletvekili Ensar Öğüt, "Brandadan bir ay- yıldız yapmış ama beyazlık uzaktan bakılınca kar manzarası gibi gözüküyor. 
 Ülkemizin en ücra köşesinde ay-yıldızın karla kaplı gibi gösterilmesi çok enteresan. Şunu herkes bilsin ki Türkiye Cumhuriyeti devleti vatanıyla toprağıyla insanıyla bir bütün. İnsanlarımız al bayrağımızı ve ay-yıldızımızı en güzel şekilde yaşatıyor" diye konuştu. 
 DHA