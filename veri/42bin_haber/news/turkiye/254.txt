Mersin'de şafak operasyonu: 13 gözaltı
Mersin'de, terör örgütünün sokak eylemlerini organize ettikleri, araç kundaklayıp, polise molotofkokteyli attıkları öne sürülen 8 kişinin de aralarında bulunduğu 13 kişi gözaltına alındı. İl Emniyet Müdürlüğü Kaçakçılık ve Organize Suçlarla Mücadele, Terörle Mücadele ve Asayiş Şube Müdürlüğü ekipleri, kent merkezinde bulunan 40 adrese sabah saatlerinde eş zamanlı "Şafak" operasyonu düzenledi.

Yapılan çalışmada, Terörle Mücadele Şube Müdürlüğü ekipleri, "terör örgütünün sokak eylemlerini organize ettikleri, araç kundakladıkları, polise molotofkokteyli ve taşla saldırdıkları" iddia edilen 8 kişiyi gözaltına aldı.

Asayiş Şube Müdürlüğü ekipleri de, aynı operasyonda cezaevi firarisi oldukları, hırsızlık ve cinsel istismar gibi çeşitli suçlardan aranan 4 kişiyi, Organize Suçlarla Mücadele Şube Müdürlüğü ekipleri ise uyuşturucu suçundan aranan 1 kişiyi yakaladı.

Operasyonda gözaltına alınan zanlılar, Mersin Devlet Hastanesi'ndeki sağlık kontrolünün ardından ifadeleri alınmak üzere Emniyet Müdürlüğüne götürüldü