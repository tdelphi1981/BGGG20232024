Cizre'de kaçak bahis operasyonu: 114 gözaltı
Şırnak'ın Cizre ilçesinde kaçak bahis oynatanlara yönelik yapılan operasyonda, 114 kişi gözaltına alındı. 
 Şüphelilerin büyük bölümü serbest bırakıldı. 25 kişi ise adliyeye sevk edildi. 
Cizre Emniyet Müdürlüğü ekipleri, ilçenin değişik semtlerinde 27 iş yerine yapılan operasyon ile yasa dışı yollarla, internet üzerinden kaçak bahis oynatanları hedef aldı. 
Gözaltına alınan 114 kişi Cizre Emniyet Müdürlüğü'nde sorgulandı. 89 kişi 182 lira idari para cezası ödenmesi koşuluyla serbest bırakıldı. 25'i ise sabah saatlerinde adliyeye sevk edildi. 
Operasyon kapsamında çok sayıda bilgisayar kasaları ve kaçak bahis dokümanlarına el konuldu.