Şafak Operasyonu'nda ağır hapis cezası
 
 
 Kastamonu’da 32 sanığın yargılandığı uyuşturucu madde ticaretine ilişkin gerçekleştirilen "Şafak Operasyonu"davasında, 22 sanık 5-16 yıl ağır hapis cezasına çarptırılırken, 9 sanık ise beraat etti.Kastamonu Ağır Ceza Mahkemesi’ndeki karar duruşmasına, sanıklar ve sanık avukatları katılırken, geniş güvenlik önlemleri alındı. Duruşmada, tanık olarak dinlenen İrfan Ekşi, kimseden uyuşturucu madde almadığını iddia ederek, "Sanıkların çoğu arkadaşım. Sanıklardan Eray, Emrah ve Kamil’le uyuşturucu içtik ama hiçbir şekilde onlardan uyuşturucuyu parayla almadım. Daha öncede ifade vermiştim ama farklı yazılmış" ifadelerini kullandı. 
 Tanıklardan Samet Boyacı da kimseden para karşılığında uyuşturucu madde almadığını, daha önceki ifadesinde polislerin kendisine baskı da bulunduğunu ileri sürerek, ağzından çıkan kelimelerin aynen yazılmadığını iddia etti. Orhun Can Yılmaz ise Kamil P’den uyuşturucu madde almadığını söylemesi üzerine mahkeme başkanı, "Daha önceki ifadende Kamil P’den uyuşturucu aldım, temin ettim demiştin. Şimdi neden ifadeni değiştirmek istiyorsun?" dedi. 
 Yılmaz, polise, baskı altında ifade verdiği söylemesi üzerine mahkeme başkanı, "Kim sana baskı yaptı? Allah üzerine yemin ettin. Polisler de mesleğe girmeden önce Allah üzerine yemin ediyorlar, biz de ediyoruz. Siz de burada namus ve şeref üzerine yemin ediyorsunuz. Unutmayın!" demesi üzerine Yılmaz, "Ben bu kadar kişinin içinde konuşmak istemiyorum. Size sadece söyleyeyim" dedi. 
 Mahkeme başkanının, Yılmaz’a son kez Kamil P’den uyuşturucu madde alıp almadığını sorması üzerine, "Fişek diye tabir edilen uyuşturucu maddeyi Kamil P’den aldım" dedi. Mahkeme başkanı tanıkların dinlenmesi üzerine kısa bir ara verdikten sonra, sanıklardan İ.C.S, 16 yıl 8 ay, E.İ ve T.Y. 15’er yıl, O.K, E.K, U.Ü, H.S, M.K ve Ü.A ise 10’ar yıl hapis cezası verildi. Diğer sanıklardan, M.Y, M.A, R.E.Y, K.P, E.K, T.Ş, U.K.S, B.Y, Ö.F.Ö, G.Y, O.Y, M.K. ve M.S de 5’er yıl ağırlaştırılmış hapis cezasına çarptırıldı. Sanıklardan 8’i beraat ederken, 1 kişinin ise bulunamadığı için yargılanamadı. İl Emniyet Müdürlüğü Kaçakçılık ve Organize Suçlar Şube Müdürlüğü(KOM) ekipleri, İstanbul, Ankara, Kastamonu ve Çankırı illerinde operasyon kararı alındı. 
 Ekipler, cumhuriyet savcılığından alınan izinler doğrultusunda daha önceden belirlenen adreslere eş zamanlı ’şafak operasyonu’ yaptı. Yaklaşık 120’den fazla polisin görev aldığı operasyona özel harekat timleri de destek verdi. Yapılan operasyonlar sonucu 72 kişinin ’uyuşturucu madde satmak, temin etmek, nakletmek, bulundurmak ve kullanmak’ suçlarını işledikleri iddiasıyla gözaltına alındı. İfadelerin alınması ardından gözaltına alınan 21 kişi, tutuklanma talebiyle adliyeye sevk edildi. Şahıslardan 2’si serbest bırakılırken 19’u tutuklandı. 
 Operasyonlarda, 221 gram kubar esrar maddesi, 151 gram toz esrar maddesi, 4 kök Hint keneviri, 2 gram kenevir tohumu, 6 çarşaf tabir edilen esrar içiminde kullanılan kağıt, 57 gram Bonzai, 10,6 gram Jameican, 45 uyuşturucu hap ele geçirildi. Şahısların Ankara ve İstanbul’dan temin ettikleri esrar, kimyasal içerikli uyuşturucu madde ve hapları Kastamonu’ya getirerek pazarladıkları kaydedildi. 
 DHA