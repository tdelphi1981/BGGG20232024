ODTÜ'de 48 saatlik 'işgâl'
Geçen hafta ODTÜ'deki protesto ve çıkan olayların ardından öğrenciler dün 48 saat okulu terk etmeme eylemi başlattı 
 ODTÜ'lü öğrenciler, geçtiğimiz hafta yapılan protesto sırasında polisin müdahalesini ve bazı üniversitelerin yayımladığı bildirilere karşı dün işgâl eylemi başlattı.  ODTÜ Hazırlık Binası önünde toplanan öğrenciler, U3 amfisine yürüdükten sonra basın açıklaması yaptı.  Öğrenciler, öğretim üyeleri ve mezunlar 48 saat boyunca kalacakları U3 amfisinin girişine "ODTÜ ayakta, AKP'ye direniyor" pankartı astı.    ODTÜ'nün Kuzey Kıbrıs'taki kampüsünde de eyleme destek sürüyor.
   Amfide 2 gün boyunca paneller, film gösterimi, atölye çalışmaları gibi etkinlikler düzenlenecek.       Geçtiğimiz hafta Göktürk 2 uydusunun Çin'den fırlatılması nedeniyle ODTÜ Kampüsü'nde düzenlenen ve Başbakan Recep Tayyip Erdoğan'ın da katıldığı tören öncesi protesto gösterileri olmuş, polis öğrencilere tazyikli su ve gazla müdahale etmişti.  GALATASARAY ÜNİVERSİTESİ DE PROTESTO EDİYOR
   Ankara’da  ODTÜ’de yaşanan olayların ardından İstanbul’daki bazı üniversitelerin yayınladığı ortak bildiriye öğrencilerin tepkisi sürüyor.  Bildiride imzası bulunan Galatasaray Üniversitesi rektörlüğü protesto edildi. Öğle saatlerinde üniversitenin Ortaköy’de bulunan yerleşkesinde bir araya gelen yaklaşık 150 öğrenci eylem yaptı. Rektörlük binası önünde pankart açan ve slogan atan,  Rektör Prof. Dr. Ethem Tolga’yı istifaya çağıran öğrenciler basın açıklaması yapmak istedi. Ancak basın mensupları içeri alınmadı. Bunun üzerine araç giriş kapısına yürüyen öğrenciler demir parmaklıklı kapının açılmasını istedi. Güvenlik görevlileri kapıyı açmadı.  "ÖZÜR BEKLİYORUZ"
   Kapının önünde oturma eylemi yapan öğrenciler adına yapılan ortak basın açıklamasında ," Üniversitenin onuruna leke sürün açıklama için rektörlükten biran önce özür bekliyoruz " denildi.  Açıklamanın ardından yeniden rektörlük binasına yürüyen öğrenciler," ODTÜ öğrencilerini değil. Rektörü kınıyoruz "yazılı pankartı kapıya astı.
  