Büyük usta Birand'a veda...
Türk basını Birand'a veda ediyor. Duayen gazeteci Mehmet Ali Birand için ilk tören Doğan TV binasında yapıldı. Birand için ikinci törenin adresi ise Teşvikiye Camii'ydi. Birand için Teşvikiye Camisi'nde öğle namazının ardından cenaze namazı kılındı. Birand'ın cenazesi Amerikan Hastanesi'nden saat 07.50 sıralarında alındı. 

Birand'ın cenazesi Zincirlikuyu Mezarlığı'ndaki gasilhaneye götürüldü. 

Birand'ın eşi Cemre ile oğlu Umur Birand da gasilhaneye geldi.

İlk durak Doğan TV binası oldu

Usta gazetecinin son yolculuğundaki ilk durağı yıllardır çalıştığı ve çok sevdiği Doğan TV binası oldu. 

Saat 10.00'da başlayan törende, mesai arkadaşları ve meslektaşları Birand'a veda etti.



CEMRE BİRAND EŞİNE BÖYLE VEDA ETTİ...

Sonraki durak Teşvikiye Camii oldu

Usta gazeteci Mehmet Ali Birand'ın cenazesi, uzun yıllar görev yaptığı Doğan TV Center önündeki törenin ardından Teşvikiye Camisi'ne getirildi.

Birand'ın tabutunu taşıyanlar arasında AK Parti Genel Başkan Yardımcısı Hüseyin Çelik, İstanbul Büyükşehir Belediye Başkanı Kadir Topbaş ve Şişli Belediye Başkanı Mustafa Sarıgül de yer aldı.

Birand'ın naaşı cenaze arabasına konduktan sonra da sevenleri tabutunun üzerine sarı ve kırmızı güller bıraktı. Galatasaray Lisesi mezunu ve Galatasaray Spor Kulübü üyesi Mehmet Ali Birand'ın tabutunun üzerine "Hayatımız Galatasaray" yazılı sarı kırmızı bir de atkı serildi.



Birand'ın cenazesi Teşvikiye Camisi'nde musalla taşına konulduktan sonra eşi Cemre Birand, torunu Umberto'nun çorabını tabuta iğneyle taktı. Cenaze töreni öncesinde Birand'ın eşi Cemre ve oğlu Umur Ali ve gelini Caterina Birand, taziyeleri kabul etti. Umur Ali Birand'ın, taziyeleri kabulü sırasında göz yaşlarını tutamadığı görüldü.

Cenaze törenine Cumhurbaşkanı Abdullah Gül, TBMM Başkanı Cemil Çiçek, CHP Genel Başkanı Kemal Kılıçdaroğlu, Başbakan Yardımcısı Bülent Arınç, Avrupa Birliği Bakanı ve Başmüzakereci Egemen Bağış, Çevre ve Şehircilik Bakanı Erdoğan Bayraktar, İstanbul Valisi Hüseyin Avni Mutlu, İstanbul Büyükşehir Belediye Başkanı Kadir Topbaş'ın da aralarında bulunduğu siyaset, iş, spor ve sanat camiasından çok sayıda kişi katıldı.

Mehmet Ali Birand için Teşvikiye Camisi'nde öğle namazının ardından cenaze namazı kılındı.



Birand'ın cenazesi Anadoluhisarı'ndaki aile kabristanına defnedilecek. 

FOTOĞRAFLARLA BİRAND'IN YAŞAM ÖYKÜSÜ...

BİRAND'I BU SÖZLERLE ANLATTILAR:

ABD Büyükelçisi Francis Ricciardone: 
"Türklere dış gündemi anlatırdı. Bize de yani yabancılara da Türkiye'nin karışık ve çok yönlü gerçeğini ikna edici bir yolla anlattı. Özgürlük ve barış için bir kahramandı. Bu yüzden her zaman onu anımsayacağız. " (Açıklama için tıklayın...)

Gazeteci Ali Kırca: 
"1976’da Oslo’da şahsen tanıştık. Birand'ın ekrandaki samimiyet hali topluma yansıdı. 32. Gün programı 1985'te yayına başladığında biz Brüksel'de iki kişiydik. Ama iki kişiyken bile çok planlı, disiplinli çalışırdı. Galatasaray'ın son maçına dahi gitti. Trabzon deplasmanındaydı. Oysa uzun süredir sağlık durumu nedeniyle deplasman maçlarına gitmiyordu. Sanki planlamıştı bu ölümü. Hasan Cemal'e de o ısrar etmiş bu maça gitmeleri için. "
Rıfat Ababay (Posta Gazetesi Genel Yayın Yönetmeni): Tam istediği gibi öldü. Daha Pazartesi günü ekrandaydı. Aslanlar gibi yaşadı aslanlar gibi öldü. 

Fener Rum Patriği Barthomoleos: 
"Rahmetliyi çok seviyorduk. 9 Ocak akşamı evinde yemek yedik. Unutulmaz bir akşam geçirdik. Aramızdan kimse böyle bir şeyi tasavvur edemezdi. Ama yüce Allah'ın dediği olur her zaman. Biz yüce rabbimizin isteklerine itaat etmeliyiz.Türk toplumuna, uluslararası topluma, dünya barışına daha çok uzun süreler hizmet edebilirdi.Çok cesur, çok demokrat birisiydi. Azınlığın isteklerine her zaman destek verdi. Ona minnettarız. " (Açıklama için tıklayın...)

ÇALIŞMA ARKADAŞLARI "O"NU ANLATTI...
SİYASİLERDEN BİRAND MESAJLARI...
ARZUHAN DOĞAN YALÇINDAĞ "O"NU ANLATTI
SANATÇILARIN GÖZÜNDEN BİRAND...