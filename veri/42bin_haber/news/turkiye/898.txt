Birand'ın yattığı hastaneden açıklama
 
 POSTA yazarı ve Kanal D Haber Grup Başkanı Mehmet Ali Birand'ın (72) beyin ölümünün gerçekleştiği iddia edilmişti. Birand'ın oğlu ise babasının Twitter adresinden yaptığı açıklamada ''Ben Umur Birand, babam halen yoğun bakımda. İyileşmesi için dua ediyoruz. Gösterdiğiniz sıcak ilgi için çok teşekkürler' yazdı. 
 
 'TEDAVİSİ DEVAM EDİYOR' 
 
 Mehmet Ali Birand'ın sağlık durumuna ilişkin son açıklama ise Vehbi Koç Vakfı Amerikan Hastanesi'nden geldi: "Mehmet Ali Birand hastanemizde yatmakta olup, yoğun bakımda tedavisine devam edilmektedir" 
 
 Birand, dün safra kesesindeki stent değişimi için Amerikan Hastanesi’nde ameliyat olmuştu. Birand’ın sağlık durumuyla ilgili açıklama yapan Kanal D Haber Direktörü Süleyman Sarılar, "Daha önce biliyorsunuz safra kesesine bir stent takılmıştı. Bu stendin rutin değişme zamanı gelmişti. Dün (önceki gün) yapılacaktı ama operasyon bugüne (dün) kaldı. Stent değiştiğinde bir enfeksiyon meydana geldi. Doktorlar bir enfeksiyon tespit etti. Kan değerlerinin normale dönmesi için hastanede tutuyorlar. Doktorlar hayati tehlikesi yok diyor'' demişti.
 
 
 .
 OĞLU TWITTER'DA YAZDI
 
 Mehmet Ali Birand'ın oğlu babasının Twitter adresinden yaptığı açıklamada ''Ben Umur Birand, babam halen yoğun bakımda. İyileşmesi için dua ediyoruz. Gösterdiğiniz sıcak ilgi için çok teşekkürler'' yazdı.   
 
 KANAL D: YOĞUN BAKIMDA, YAŞIYOR 
 
 Kanal D Haber Müdürü Salih Selçuk, Birand'ın sağlık durumuna ilişkin, “Birand, yaşıyor, yoğun bakımda” dedi. 
 
  