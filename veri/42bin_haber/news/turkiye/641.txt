Sarıgül, Anayasa Mahkemesi'ne başvuracak
Şişli Belediye Başkanı Mustafa Sarıgül, Büyükşehir Yasası ile birlikte ilçedeki sınır değişikliliğine itiraz için cuma günü Anayasa Mahkemesi'ne başvuruda bulunacak. 
Büyükşehir Belediye Kanunu'na göre Şişli'den alınarak Sarıyer'e bağlanan Maslak, Ayazağa ve Huzur mahalleleri ile ilgili sınır değişikliği, Anayasa Mahkemesi'ne taşınıyor. 
Şişli Belediyesi'nden yapılan yazılı açıklamada, Şişli Belediye Başkanı Mustafa Sarıgül'ün, bölgeyi temsil eden belediye meclis üyeleri ve mahalle muhtarlarından oluşan bir heyetle, yarın Ankara'ya gideceği bildirildi. 
Bölgedeki vatandaşları temsilen seçilen heyetin, sınır değişikliğini öngören yasanın iptali için Anayasa Mahkemesi'ne başvuruda bulunacağı belirtildi.