Kadıköy'de silahlı-bıçaklı kavga
İstanbul Kafıköy'de pompalı tüfek, silah ve bıçakların da karıştığı kavgada 2'si ağır 11 kişi yaralandı.(DHA) -- Olay Kadıköy Rasim Paşa Mahallesi, İzzettin Bey Sokak'ta saat 05.30 sıralarında meydana geldi. 

Aralarında husumet olan iki grup arasında bir restaurant çıkışında sözlü tartışma yaşandı. Tartışma bir anda kavgaya dönüştü. Kavga sırasında bir kişi bıçaklanarak yaralandı. 

Ardından yaralanan kişinin yakınları telefonla diğer grubu arayarak Kadıköy'de buluştular. 

Pompalı tüfek ve silah ve bıçaklarla iki grup arasında kavga çıktı. Buradaki olayda da 7 kişi çeşitli yerlerinden yaralandı. 

Olay yerindeki şahıslardan 4'ü kendi imkanlarıyla Haydarpaşa Numune Hastanesi'ne gitti. 3 kişi ise olay yerine gelen ambulanslarla aynı hastaneye sevk edildi. 

Taraflar bu kez Haydarpaşa Numune Hastanesi'nde tekrar karşı karşıya geldi. Hastanedeki kavgada da 3 kişi bıçakla yüzlerinden yaralandı. 

Olaylarda yaralananlardan 9 kişinin isimleri şöyle: 

"Bülent, Zeki, Orhan, Özcan, Naim Binelli ile Murat, Mehmet, Aydın, Naim Yaprak. " 

Yaralılardan Bülent Binelli ile Murat Yaprak'ın durumlarının ciddiyetini koruduğu öğrenildi. 

Polis olayla ilgili geniş çaplı inceleme başlattı.