Hatay'da bir kaçırılma iddiası daha
 
 Hatay Valiliği, kaçırıldığı iddia edilen Suriye Ordusu mensubu bir kişinin kayıp olduğunu ve arama çalışmalarının sürdüğünü bildirdi. Valilikten yapılan yazılı açıklamada, bazı basın yayın organlarında yer alan "Suriye Ordusu mensubu bir Suriyeli'nin kaçırıldığı" iddialarıyla ilgili açıklama yapma ihtiyacının oluştuğu belirtildi.
 
 Suriye uyruklu R.A'nın 28 Ocak'ta kayıp olduğu yönünde Emniyet Müdürlüğüne bilgi intikal etmesi üzerine başlatılan çalışmalarda, şahsın kentteki yakınlarının bilgilerine başvurulduğu kaydedilen açıklamada, şu görüşlere yer verildi: 
 "Şahsın 28 Ocak günü akşam saatlerinde, yakınlarıyla birlikte ikamet ettiği evden ayrıldığı ve bir daha dönmediği anlaşılmıştır. 
 
 Kayıp olduğu değerlendirilen şahısla ilgili bütün güvenlik birimlerimiz tarafından araştırma ve tahkikat çok yönlü olarak sürdürülmekte olup, konu tüm yönleriyle incelenmektedir."
 
 CNNTÜRK