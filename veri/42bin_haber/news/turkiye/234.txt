Memurluk için son 2 gün
Memur adayları için tercih işlemleri, 28 Kasım'da sona erecek. Kamuya en çok mühendis alınacak 
 Ortaöğretim, ön lisans ve lisans düzeyinde sınava giren memur adaylarının, kamu kurum ve kuruluşlarındaki boş kadro ve pozisyonlara ilişkin KPSS tercih kılavuzu doğrultusunda yaptıkları tercih işlemleri sürüyor. Adayların tercih işlemleri, 28 Kasım'da sona erecek. Adaylar en fazla 30 tercih yapabilecek.
 
 Kamu kurum ve kuruluşlarındaki 7 bin 328 kadro ve pozisyon için yerleştirme işlemi yapılacak. 
 
 Kamu kurum ve kuruluşlarına en çok yerleştirme işlemi yapılacak meslek grubunu, bin 263 kişiyle mühendisler oluşturdu. Mühendisleri bin 200 kişiyle veri hazırlama ve kontrol işletmenleri takip etti.
 
 185 kurum ve kuruluş arasında en fazla yerleştirme işlemi, bin 17 kişi ile Milli Eğitim Bakanlığında yapılacak. 
 Yıldız Aktaş - AA