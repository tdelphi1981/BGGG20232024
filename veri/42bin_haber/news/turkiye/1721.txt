Termik santralde yangın çıktı
Kahramanmaraş'taki Afşin Elbistan B Termik Santrali'nde yangın çıktı. Afşin-Elbistan B Termik Santrali'nin ikinci ünitesi Brüden trafolarında henüz belirlenemeyen bir nedenle yangın çıktı. 

B Santrali'nin ana gövdesinin 70-84 metreleri arasında çıktığı belirtilen yangının, ekiplerin müdahalesi sonucunda kontrol altına alındığı ifade edildi.

Kuledeki yangın söndürme cihazları ile soğutma çalışmaları sürerken, olay yerinde tedbir amaçlı itfaiye ve ambulans ekipleri bekletiliyor.

Maddi hasara yol açan yangında ilk belirlemelere göre herhangi bir can kaybı ve yaralı olmadığı belirtildi.