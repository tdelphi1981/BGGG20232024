28 Şubat'ın 3 komutanı daha tutuklandı
28 Şubat soruşturması kapsamında tutuklama talebiyle mahkemeye sevk edilen 6 emekli askerden 3'ü tutuklandı. 
 Ankara Cumhuriyet Başsavcılığı'nın yürüttüğü 28 Şubat soruşturması kapsamında savcılık sorgularının ardından tutuklama talebiyle mahkemeye sevk edilen 6 emekli askerden 3'ü tutuklandı, 3'ü ise adli kontrol şartıyla serbest bırakıldı. 
TMK'nın 10. maddesiyle görevli Ankara Nöbetçi 3 No'lu Hakimliği'nde sorgulanan 6 emekli askerden, emekli Koramiral Aydan Erol, emekli Tümgeneral Şevket Turan ve emekli Tuğamiral İsmail Ruhsar Sümer tutuklanırken, emekli Korgeneral Ahmet Atalay Efeer, emekli Tümamiral Mustafa Özbey ve emekli Tuğgeneral İzzettin Gürdal adli kontrol şartıyla salıverildi. Emekli Orgeneral Ergin Celasin ise savcılık sorgusu sonrasında serbest bırakılmıştı.

 3 emekli asker cezaevine gönderildi 
 Ankara Cumhuriyet Başsavcılığı'nın yürüttüğü 28 Şubat soruşturması kapsamında savcılık sorgularının ardından tutuklanan 3 emekli asker cezaevine gönderildi. 
TMK'nın 10. maddesiyle görevli Ankara Nöbetçi 3 No'lu Hakimliği'nde sorgulanan 6 emekli askerden, tutuklanmasına karar verilen emekli Koramiral Aydan Erol, emekli Tümgeneral Şevket Turan ve emekli Tuğamiral İsmail Ruhsar Sümer, emniyete ait bir minibüsle eskort eşliğinde Sincan F Tipi Cezaevi'ne gönderildi. 
Hakimliğin, adli kontrol şartıyla serbest bırakılmasına karar verdiği, emekli Korgeneral Ahmet Atalay Efeer, emekli Tümamiral Mustafa Özbey ve emekli Tuğgeneral İzzettin Gürdal ise işlemlerinin tamamlanmasının ardından Ankara Adliyesi'nden ayrıldı.