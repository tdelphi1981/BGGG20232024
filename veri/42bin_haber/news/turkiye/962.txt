Antalya'da yağmur hayatı felç etti
Ege ve güney bölgelerde etkili olan yağış ve fırtına hasara neden oldu. Ağaçlar devrildi, evler, yollar su içinde kaldı. 

Antalya'da bir minibüs sele kapıldı. Araç içinde mahsur kalan hamile kadın ve eşi, itfaiye ekiplerince kurtarıldı. 

Antalya'da dün akşam saatlerinde etkisi göstermeye başlayan sağanak yağış ve fırtına, su baskınlarına neden oldu. Ağaçlar, tabelalar devrildi. 

Yağmur özellikle Antalya'yı Havalimanı ve Manavgat, Alanya ilçelerine bağlayan çevre yolunda etkili oldu. Aksu ilçesinde tarım alanlarını ve seraları su bastı. 

Hamile kadın ve eşinin bulunduğu minibüs sele kapıldı. Suda mahsur kalan hamile kadın ve eşi, zodyak botlarla kurtarıldı. Havalimanına inemeyen 3 uçak başka limanlara yönlendirildi.

Yağmur ve fırtına iç ve kıyı Ege'de de etkili oldu. İzmir Bornova'da mazgallar taştı, yollar su içinde kaldı. 

Manisa'da birçok ev ve işyerini su bastı. 

Marmaris'te ise fırtınanın hızı 90 km'yi buldu. Elektrik direkleri ve ağaçlar devrildi. 5 balıkçı teknesi battı.