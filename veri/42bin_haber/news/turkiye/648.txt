İstanbul Üniversitesi’nde "ODTÜ" arbedesi
İstanbul Üniversitesi Avcılar Kampüsü’nde ODTÜ’lü öğrencilere destek vermek için afiş asmak isteyen öğrencilerle özel güvenlik görevlileri arasında arbede çıktı. Zaman zaman yumruklaşmaların yaşandığı olaylar öğrenciler tarafından cep telefonuyla görüntülendi. 
İstanbul Üniversitesi Avcılar Kampusü yemekhanesinde toplanan bir grup öğrenci, ODTÜ’lü öğrencilere destek amacıyla hazırladıkları afişleri asmak istedi. Afiş asılmasına müsaade etmeyen okul güvenliği ve öğrenciler arasında sözlü tartışma başladı. Afiş asma konusunda herhangi bir yasağın olmadığını iddia eden öğrenciler ve güvenlik görevlileri arasındaki tartışma kısa sürede arbedeye dönüştü. Güvenlik görevlileri ve öğrenciler arasında yumruklaşmalar yaşandı. Yaşanan arbede üzerine üniversite kampüsüne çevik kuvvet polisi sevkedildi. ‘Her yer ODTÜ, her yer direniş’ şeklinde sloganlar atan öğrencilere olay yerine gelen polis ekipleri herhangi bir müdahalede bulunmadı. Üniversite kampüsünde yaşanan tartışma ve kavga öğrenciler tarafından kameraya kaydedildi. Kampusteki gerginlik devam ediyor