Ekmek "kuralına uygun" yapılıyor
Tarım Bakanlığı verilerine göre, tuz ve kepek oranı ile hijyen koşullarına uygun ekmek üretim oranı, yüzde 94'e ulaştı. Gıda, Tarım ve Hayvancılık Bakanlığı'nca ekim itibarıyla tuz ve kepek oranları ile hijyen koşulları bakımından ekmek üretim noktalarına yapılan 23 bin denetimden bin 515'inde idari para cezası verildi. 

Sonuçlara göre, ekmek Türkiye'de, tuz ve kepek oranlarıyla hijyen kurallarına yüzde 94 uygun üretiliyor. 

Bakkal, market ve unlu mamul satış yerlerinde de aynı dönemde toplam 88 bin 714 denetim yapıldı. 

Bu denetimlerde 2 bin 775 idari para cezası kesildi, 10 ceza ise savcılığa intikal etti.