Kadıköy ve Avcılar'da su kesintisi
İstanbul'da yarın ve perşembe günü Kadıköy ile Avcılar'da bazı bölgelerde su kesintisi uygulanacak 
 İSKİ'den yapılan açıklamada Ayrılık Çeşme Mevkii'ndeki dere ıslah çalışmaları nedeniyle Kadıköy'de bazı bölgelere yarın saat 8'den, Perşembe saat 14'e kadar su verilemeyeceği duyuruldu.
 
 Buna göre Osmanağa, Caferağa, Rasimpaşa, Zühtüpaşa, Hasanpaşa, Koşuyolu ve Dumlupınar mahallelerinin tamamı ile Fikirtepe ve Acıbadem mahallelerinin bir kısmına 30 saat süreyle su verilemeyecek.
 
 Avcılarda da Üniversite Mahallesi'nde gerçekleşecek çalışmalardan dolayı yarın saat 09.00 ile 21.00 arasında Mustafa Kemal Paşa, Üniversite ve Firüzköy mahallelerinin tamamı ile Yeşilkent, Gümüşpala, Cihangir ve Merkez mahallelerinin bir bölümü su alamayacak. 
 
 NTV