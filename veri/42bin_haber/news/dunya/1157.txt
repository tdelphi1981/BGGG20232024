Gerard Depardieu Rusya'da
Rus vatandaşlığına geçen oyuncu Gerard Depardieu, Rusya Devlet Başkanı Vladimir Putin ile görüşmek üzere Soçi kentine geldi. Kremlin sözcüsü Dmitri Peskov, özel ziyaret için Soçi'ye gelen Depardieu'nun Putin ile bu akşam görüşmesinin beklendiğini belirtti.

Peskov, ziyarette Depardieu'nun Rus pasaportunu alıp alamayacağına ilişkin soruya, bu ihtimalin bulunduğunu ifade etti.

Rusya Devlet Başkanı Putin, başı François Hollande hükümetiyle gelir vergisi yüzünden derde giren Fransız oyuncu Gerard Depardieu'ye Rus vatandaşlığı verilmesini öngören kararnameyi önceki gün imzalamıştı.