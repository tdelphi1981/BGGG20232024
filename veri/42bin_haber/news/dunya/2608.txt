İHA saldırılarını savundu
 
 İnsansız savaş uçakları ile yapılan saldırılar, aralarında Yemen ve Pakistan'ın da bulunduğu ülkelerde sivillerin de ölümüne neden oluyor; insan hakları savunucuları yargısız infaz yapıldığını da söylüyor.
 
 2011 yılının Mart ayında Pakistan'da dört militanı taşıyan bir araca düzenlenen insansız uçak saldırısında aşiret liderleri ve yerel tüccarların da aralarında bulunduğu 40 kişi hayatını kaybetmişti.
 
 John Brennan 2008 yılında da CIA'in başkanlığı için aday adayları arasındaydı ancak geri çekilmişti.
 
 Brennan, Geoge W. Bush döneminin istihbarat alanındaki önde gelen isimlerinden biriydi.
 
 Barack Obama'nın ikinci başkanlık döneminde CIA'in başına getirilecek olan Brennan senatodaki onay sorgusunda ABD'nin insansız hava saldırılarını son çare olarak düzenlediğini, sivillerin canına kast edilmediğini ve son derece dikkatli olunduğunu söyledi.
 
 Senato istihbarat komitesinin toplantısı sırasında poretestocular oturumun akışını kesintiye uğrattı.
 
 Bir protestocu, insansız savaş uçakları saldırılarında ölen sivillerin isim listesinin olduğunu, diğeri bebekleri-çocukları öldürdüklerini söyledi.
 
 Elinde pankart taşıyan diğer bir gösterici de John Brennan'ın adaylığına karşı olduğunu elinde tuttuğu "Brennan=İnsansız uçak saldırıları" yazılı pankartla gösterdi.
 
 BBC TÜRKÇE