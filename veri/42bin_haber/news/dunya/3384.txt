Sanatçı dostları hastaneye akın etti
Geçirdiği by-pass ameliyatının ardından 4 aydır yoğun bakımda tutulan sanatçı Müslüm Gürses'in sağlık durumuna ilişkin sabah saatlerinde çıkan iddialar üzerine Gürses'in sanatçı dostları hastaneye geldi.
Orhan Gencebay, Ferdi Tayfur, Selami Şahin'in yanı sıra Sezen Aksu da hastaneye koşanlar arasındaydı. Gürses'in eşi Muhterem Nur'la görüştükten sonra hastaneden ayrılırken basın mensuplarına kısa bir açıklama yapan Aksu, "Yaşıyor, beyin ölümü de gerçekleşmiş değil, doktorlar söyledi. Onun için dua etmek lazım. Ümit kesilmez diyorum ben. Sosyal medya çalkalanmış, fakat beyin ölümü diye bir şey yok yani şu anda" dedi.