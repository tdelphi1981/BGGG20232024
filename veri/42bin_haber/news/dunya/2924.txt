Sınır kapısı açıldı
Geçtiğimiz günlerdeki patlamanın ardından kapatılan Cilvegözü Sınır Kapısı, Suriye plakalı araçların çıkışı için sabah saatlerinde açıldı.
Hatay'ın Reyhanlı ilçesindeki Cilvegözü Sınır Kapısı'nda bomba yüklü aracın patlaması sonucu 4'ü Türk vatandaşı 14 kişi hayatını kaybetmiş, 26 kişi de yaralanmıştı. Olayın ardından kapı tüm giriş çıkışlara kapatıldı. Gümrük ve Ticaret Bakanlığı tarafından dün getirilen x-ray cihazı sınır kapısında geçişlerin yapılabilmesi için hizmet vermeye başladı. İlk olarak Suriye plakalı araçlar 20'şer araçlık konvoylar halinde kapıdan çıkış yaptı. İnsani yardım ve ticari amaçla kapıda bekleyen TIR sayısı binleri bulurken, yetkilileri küçük araçların ardından TIR geçişlerine izin verileceğini aktardı.