Saddamı balyozla yıkan adam pişmanım dedi
Irak işgali sonrası eline balyozunu alarak Saddam heykelinin yıkılmasının ateşini başlatan Caburi, şimdi pişman. Caburi, Irakın bugünkü durumuna bakarak Keşke hiç öyle bir şey yapmasaydım dedi.

10 YIL önce Irak eski Devlet Başkanı Saddam Hüseyinin heykelinin yıkılmasına öncülük eden ve elinde balyozuyla çekilen fotoğrafı dünya basınına manşet olan Kadum el Caburi, Keşke hiç öyle bir şey yapmasaydım dedi. Caburi, Bağdatta Firdevs Meydanında bulunan eski diktatörün heykelinin yıkımını başlatan Balyozlu Adam o öğleden sonrayı ve yarattığı sembolizmi öfkeyle ve pişmanlıkla hatırlıyor. Observerın konuştuğu 52 yaşındaki Caburi, Saddamdan nefret ederdim. Beş yıl boyunca o heykeli devirmeyi diledim. Ama sonrasında olan bitenler büyük bir hayal kırıklığı oldu. O zamanlar sadece bir diktatörümüz vardı, şimdi yüzlercesi var. Hiçbir şey iyiye gitmedi diyerek ABD işgali sonrası Irakta yaşananları böyle dile getirdi.
Saddam sonrası hiçbir şeyin iyiye gitmediğini, tersine daha better olduğunu kaydeden Kadum el Caburi, siyasi problemler,  yolsuzluklar ve hemen hemen her gün yaşadıkları ölümleri hatırlatarak, Hiçbir şey daha iyi olmadı dedi.
11 yıl Ebu Garipte kaldı
Saddam döneminde 11 yılını Ebu Garip Hapishanesinde geçiren el Caburi, heykelin yıkımını ise şöyle anlattı: Ben burada dükkanımda kendi kendime oturuyordum. Aklımda heykeli yıkmak vardı ve bunu yaptım. Meydanda gizli polis ve Saddamın fedaileri vardı. Onlar da ne yaptığımı izliyorlardı ama ateş etmeleri ihtimaline karşı etrafımı sarmışlardı. Amerikalılar 45 dakika sonra geldi. Komutan yardıma ihtiyacım olup olmadığını sordu ve heykeli devirdi. 
En azından güvenlik vardı
El Caburinin pişmanlıkları ise iki yıl sonra başlamış. Caburi, Saddam döneminde güvenlik vardı. Yolsuzluk vardı ama böylesi yoktu. Hayatlarımız güvencedeydi. Elektrik, gaz gibi temel ihtiyaçlar çok daha ucuzdu ifadelerini kullanırken, İki yıl geçti ve ben ilerleme göremedim. Sonra cinayetler, hırsızlıklar ve mezhep şiddeti başladı dedi. Olan bitenden Amerikalıları ve Iraklı siyasetçileri sorumlu tutan, el Caburi. Amerikalılar başlattı, sonra politikacılarla birlikte ülkeyi yerle bir ettiler. Hiçbir şey değişmedi diye konuştu.