Yağmur ormanları kurtuluyor
Yıllardır süren kamuoyu baskısı ve Greenpeacein sürdürdüğü kampanyanın ardından dünyanın en büyük kağıt üreticilerinden APP şirketi Endonezyanın yağmur ormanlarından elini çekiyor.
6 Şubat 2013, Endonezya  Dünyanın en büyük kağıt ve ambalaj üreticilerinden Asia Pulp & Paper (APP) şirketi, Endonezyanın yağmur ormanlarını tahrip etmeyi bırakıyor. 
Yaklaşık on yıldır süren kamuoyu baskısı ve Greenpeacein 2010dan beri sürdürdüğü kampanyanın ardından APP dün yeni bir Orman Koruma Politikası yayımladı. Eğer APP bu politikayı uygulamaya koyarsa şirketin uzun yıllardır neden olduğu yağmur ormanı tahribatı sona erecek. 

Greenpeace Endonezya orman kampanyası sorumlusu Bustar Maitar Bu, yağmur ormanları için bu çok önemli ve pozitif bir gelişme, ancak tabii uygulama kısmı önemli. Greenpeace olarak bu kararın uygulanmasının takipçisi olacağız. Endonezya yağmur ormanlarının tahribatı Sumatra kaplanı ve orangutan gibi hayvanların soyunu tükenme tehlikesiyle karşı karşıya bıraktı. Kağıt endüstrisi, palmiye yağı endüstrisi ile birlikte yağmur ormanlarının tahrip olmasının en büyük nedeni. Bu konu ancak hem Hükümetin hem de tahribata neden olan şirketlerin atacağı ciddi adımlarla çözülebilir dedi. 

100ün üzerine firma APP ile ilişkisini kesti
Endonezyada uzun yıllardır yerel ve uluslararası pek çok sivil toplum örgütü APPnin orman tahribatıyla mücadele ediyordu. Greenpeacein 2010da başlattığı kampanya da, Endonezyanın kağıt endüstrisini dönüştürmek için APP ile ilişkisi olan büyük markaları ortaya çıkarttı. Bu kampanyanın sonucunda kağıt ve ambalajını APPden temin eden ve aralarında Adidas, Kraft, Mattel, Nestle ve Unileverin olduğu 100ün üzerinde firma APP ile bağlarını kopardı.
 
APPnin verdiği taahhüt, zamanlama açısından da kritik. Endonezya Cumhurbaşkanı Susilo Bambang Yudhoyono tarafından 2011de ilan edilen ormansızlaştırma üzerindeki iki yıllık moratoryum bu yıl Mayıs ayında sona eriyor.
Greenpeace, APPnin bu kararından sonra Endonezya Hükümetini moratoryumu uzatmaya ve güçlendirmeye çağırıyor. Greenpeace ayrıca, Endonezyanın ikinci büyük kağıt ve kağıt hamuru üreticisi olan APRIL firmasından da ormanların tahribatını önlemek için APP ile benzer bir taahhütte bulunmasını talep etti.