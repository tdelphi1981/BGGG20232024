ABD'de seri katile dönüşen eski polis dehşeti
ABDli eski polis memuru Christopher Jordan Dorner, işinden kovulmasına sebep olduğunu iddia ettiği 3 kişiyi 4 gün arayla öldürdü. Katilin peşine düşen polis ekiplerinin, içinde Dorner'ın olduğu sanılan araca ateş açmaları sonucu olayla ilgisi olmayan 2 kişi hayatını kaybetti.
Yetkililerin silahlı ve tehlikeli olduğu konusunda halkı uyardığı Dorner, 2008 yılında bir meslektaşına şiddet uygulamak suçlamasıyla işinden atıldı. İntikam yemini eden Dorner, olay sonrası işini kaybetmesine sebep olanları öldüreceğini açıkladı. Yaklaşık 4 yıl sonra harekete geçen Dorner, geçtiğimiz Pazar günü davasına bakan avukatını ve nişanlısını öldürdü.

Bu olaydan 4 gün sonra ise ikinci eylemini gerçekleştiren Dorner, aynı gün içinde farklı yerlerde 4 polis memuruna daha saldırdı. Dornerın saldırısından bir polis memuru yara almadan kurtulurken biri hayatını kaybetti, diğer ikisi ise yaraladı. Yaralı polislerden birinin durumun ağır olduğu ifade ediliyor. Dorner'ın Facebook'taki hesabına "Ben adımı geri kazanıncaya ve adalet yerini buluncaya kadar ölümlerin sonu gelmeyecek" yazdığı belirtildi.