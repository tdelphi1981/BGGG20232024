Pulitzer ve Emmy ödüllü gazeteci yazar Karnow öldü
Pulitzer ve Emmy ödüllü gazeteci, tarihçi ve yazar Stanley Karnow 87 yaşında hayatını kaybetti.
Oğlu Micheal Karnow, babasının Maryland eyaletinin Potomac kentindeki evinde öldüğünü açıkladı.

Karnow, Vietnam Savaşı'yla ilgili yazdığı kitaplar ve televizyon belgeselleri sayesinde Emmy, Filipinler'in tarihiyle ilgili yazdığı eser sonrasında ise 1990 yılında Pulitzer ödülü kazanmıştı.

Gazeteciliğe "Time" dergisinin Paris muhabiri olarak başlayan Karnow, kariyeri boyunca Avrupa, Ortadoğu, Afrika ve Asya'da görev yapmıştı.

Karnow, ayrıca "Life, Saturday Evening Post, London Observer, Washington Post ve NBC News" gibi yayın kuruluşlarında da çalışmıştı.

Vietnam Savaşı sırasında öldürülen ilk Amerikalıların haberini de Karnow yapmıştı.