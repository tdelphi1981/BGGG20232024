Krala hakaret eden kişi beraat etti
Tayland'da sosyal paylaşım sitesinden ülkenin kralına hakaret eden bilgisayar programcısı beraat etti.
 Mahkemenin, Facebook üzerinden monarşi hakkındaki hakaret içeren yorumları nedeniyle geçen yıldan bu yana hapishanede olan 42 yaşındaki Surapak Puchaisaeng hakkında savcılığın sunduğu kanıtların eksikliği nedeniyle serbest bırakılmasına karar verdiği bildirildi.
          
 Tayland kanunlarına göre monarşi yönetimine hakarette bulunanlar 15 yıla kadar hapis cezasına çarptırılabiliyor.
          
 İnsan hakları örgütleri, söz konusu yasanın siyasi amaçlar için kolay bir şekilde istismar edilebileceğini belirterek, yasayı eleştiriyor.
          
 AA
  