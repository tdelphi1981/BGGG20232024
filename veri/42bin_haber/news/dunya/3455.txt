Pakistan ordusundan Taliban'a operasyon
Pakistan'ın Afganistan sınırındaki Orakzai bölgesinde Taliban güçlerine karşı düzenlenen operasyonda 8 militanın öldüğü bildirildi.
Güvenlik yetkililerinin açıklamasına göre, Orakzai'nin Momzai kırsalındaki operasyonlarda 8 militan ölü ele geçirilirken, militanlara ait silah ve mühimmatlara el konuldu.

Operasyonlarda 4 güvenlik görevlisinin de yaralandığı belirtildi.

Taliban militanlarının kalesi konumunda olan Orakzai'de bahar mevsiminin gelmesiyle ordunun operasyonları yoğunlaştı. Son bir ayda 100'e yakın militanın öldürüldüğü belirtiliyor.