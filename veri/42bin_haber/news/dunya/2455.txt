Kuzey Kore'de tartışma yaratan kare
Kuzey Kore lideri Kim Jong Unun bir toplantı esnasında masasında görüntülenen akıllı telefonun markası ülkede tartışmalara yol açtı.
Kuzey Kore basınında çıkan fotoğrafla beraber, Kimin geçen hafta düzenlediği ulusal güvenlik toplantısında masada görülen cep telefonunun hangi firmaya ait olduğu tartışılmaya başladı.

Çok büyük olasılıkla Kime ait olduğu ifade edilen telefonun, Güney Koreli Samsunga mı, Tayvanlı HTCye mi yoksa Amerikalı firma Applea mı ait olduğunu tartışırken beklenen açıklama gecikmedi.

AFPye konuşan Samsung, kendilerine ait olmadığını belirttikleri söz konusu siyah renkli telefonun HTCnin bir modeline benzediğini belirtti.

Seul hükümet yetkilileri ise fotoğraflardan yola çıkarak telefonun incelendiğini ve büyük olasılıkla HTCnin bir modeli olabileceğine vurgu yaptı.

İddialar karşısında sessiz kalan HTC ise telefonun kendilerine ait olup olmadığı konusunda herhangi bir bilgi vermedi.

Dünyanın en kapalı toplumlarından biri olan Kuzey Korede, cep telefonu kullanımına 2008de izin verilmeye başladı.

Ancak sayıları 1 milyonu geçen cep telefonu kullanıcılarının yalnızca ülke içi aramalarına izin veriliyor.

Geçen ay, Kuzey Kore, turistlere uyguladığı cep telefonu yasağını esnetmiş ve yabancıların ülkede kendi cep telefonlarını kullanmalarının önünü açmıştı.

Daha önceki uygulamada, Kuzey Koreye gelen turistler cep telefonlarını sınırda bırakıyordu.

Babası Kim Jong İlin 17 Aralık 2011de kalp krizi sonucu yaşamını yitirmesinin ardından iktidara gelen 20li yaşlarının sonunda olan Kim Jong Un, iktidar partisinin genel sekreteri, Kore ordusunun başkomutanı ve mareşal unvanlarını taşıyor.