Nükleer müzakereler 25 Şubat'ta yapılsın teklifi
Batı, İran'la nükleer müzakereler için tarih belirledi. P5+1 ülkeleri, görüşmelerin 25 Şubat'ta olmasını teklif ediyor. Tahra'dan ise henüz resmi açıklama yok. Hafta içinde AB'den görüşmelerin kısa zamanda devam edeceği sinyali gelmişti ancak tarih verilmemişti.

Güvenlik konferansı için Münih'te bulunan İran Dışişleri Bakanı Salihi, Batı ülkelerinin 25 Şubat'ta Kazakistan'da bir araya gelmeyi kararlaştırdığını duyurdu.

Salihi, İran'ın yanıtına dair kesin bir açıklama yapmadı ancak Tahran'ın teklife olumlu baktığı söyleniyor.

Taraflar arasındaki son görüşme haziran ayında Moskova'da yapılmıştı.

Batı ülkeleri, İran'ı nükleer silah geliştirmekle suçluyor, Tahran ise çalışmalarının bilimsel amaçlı olduğu iddiasında.