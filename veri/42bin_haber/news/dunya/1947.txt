Bir evden 67'si ölü, 166 kedi çıktı
ABD'de yaşayan bir kadının evinden 67'si ölü, 166 kedi çıkarıldı. Yetkililer, New York eyaletindeki Wright kasabasında bir evden 67 ölü ve 99 canlı kedinin çıkarıldığını belirtti.

Komşuların kötü koku yüzünden şikayette bulunmalarının ardından eve gelen yetkililer, kedi leşlerini plastik torbalara koyarak evden çıkardı.

Canlı kedilere el koyan hayvan barınağı yöneticisi, kadında istifçilik denilen davranış bozukluğu olabileceğini belirtti.