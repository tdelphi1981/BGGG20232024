Berlusconiden seçim öncesi AB liderlerine sert eleştiri
İtalya'nın eski Başbakanı Silvio Berlusconi'den Avruğa Birliği (AB) liderlerine sert eleştiri geldi. Haftaya İtalya'da yapılacak seçimlerin arefesinde konuşan Berlusconi, Avrupa'da kendisine güven duyulduğunu iddia ederek AB Konsey Başkanı Herman Van Rompuy'u 'silik olmakla' suçladı.
Eski İtalya Başbakanı Silvio Berlusconi (76) ülkesinde yapılacak seçimlerde bir kez daha başbakanlık için aday oldu. Kamuoyu yoklamalarında sol bloka karşı yüzde 30 civarında oy ile ikinci konumda olan Berlusconi, seçim kampanyasında AB liderlerine sert eleştiriler yöneltti. AB Konsey Başkanı Herman Van Rompuy ve AB Dışişleri ve Güvenlik Politikasından Sorumlu Yüksek Temsilcisi Catherine Ashton için "Ülkelerinde dahi tanınmıyorlar, hiç popüler değiller." eleştirisinde bulundu. Berlusconi ayrıca Almanya ve Fransa'nın AB'e üzerinde baskı oluşturduğunu iddia ederek Van Rompuy'un 'silik olmasında' iki ülkenin baskıcı tutumunun rol oynadığını iddia etti. "Beni en çok sinirlendiren ise AB içinde güvenirliğimin olmadığı yönündeki iddialar." diyen Berlusconi, kendisinin AB içindeki güvenirliğin üst seviyelerde olduğunu iddia etti. 

Mali krizle boğuşan İtalya'da Berlusconi, Kasım 2011'de başbakanlığı Mario Monti'nin başkanlığındaki teknokrat hükümete bırakmak zorunda kalmıştı.