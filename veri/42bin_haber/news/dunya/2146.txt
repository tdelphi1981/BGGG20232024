Çocuklarını kafese kilitlediler
Amerikalı bir kadın ve erkek arkadaşı, 8 yaşındaki evlatlık kızlarını kafese kilitleyip sinemaya gitti.
New Mexico eyaletinde polis, 33 yaşındaki Cindy Patriarchias ile 37 yaşındaki erkek arkadaşı Edmond Gonzalesin, ebeveynlik görevlerini ihmal ettiği gerekçesiyle suçlu bulanarak tutuklandığını açıkladı.

Diğer 3 çocuğunu yanlarına alan çiftin, yakınlardaki bir okulda düzenlenen film gösterimine gitmek için gelişim bozukluğu olan 8 yaşındaki evlatlık kızlarını 1,5 metre yüksekliğinde, 60 santimetre genişliğinde el yapımı ahşap bir kafese kilitlediği bildirildi.

Kafesin, kızın odasında yatağının hemen yanında bulunduğu da ifade edildi. Olayın, Patriarchiasın eski kocasının eve gelmesiyle ortaya çıktığı belirtildi. Patriarchias, çocuk istismarı, erkek arkadaşı Gonzales ise çocuk istismarına yardımcı olmakla suçlanıyor.

Çiftin, 8 yaşındaki kızları ve diğer 3 çocuğunun aileden alınarak, devlet korumasına geçtiği de kaydedildi.