Merkel oy kaybetti ama yine de birinci!
Almanya Başbakanı Angela Merkel için, eylül ayında yapılacak genel seçim öncesinde ilk ciddi sınavını verdiği Aşağı Saksonya Eyaletinde lideri olduğu Hıristiyan Demokrat Birlik birinci parti olmasına rağmen oy kaybetti. Son dönemde büyük oy kaybı olduğu öne sürülen Liberaller ise sürpriz yaparak barajı aştı. 

Merkel için bir sınav olarak değerlendirilen Aşağı Saksonya Eyaleti'ndeki parlamento seçimleri pazar günü yapıldı. 

Deutcshe Welle Merkel'in partisi Hıristiyan Demokrat Birlik Partisi'nin (CDU) birinci çıkmayı başardığını bildirdi. Açıklanan sonuçlara göre CDU oyların yüzde 36'sını alırken, Sosyal Demokrat Parti ise yüzde 32,4 oy oranına ulaştı. 

Seçimlerde, koalisyon hükümetinin küçük ortağı Hür Demokrat Parti'nin oylarını artırdı. Koalissyon ortağı Hıristiyan Demokrat Birlik birinci olmasına rağmen 6,5 puanlık oy kaybına uğrarken, Sosyal Demokrat (SPD) ana muhalefet partisinin oyları ise bir önceki seçimlere oranla 2 puan arttı. Yeşiller Partisi tarihinin bu eyaletteki en yüksek oy oranına ulaştı. 

Kesin olmayan sonuçlara göre, liberallerin oluşturduğu Hür Demokrat Parti ise beklentilerin aksine yüzde 10 civarında oy olarak yüzde 5'lik seçim barajını aşmayı başardı. 

Eyaletteki oy oranı 5,5 puan artan Yeşiller yüzde 13,4 civarında oy toplarken, seçim barajını geçemeyen Sol Parti ve Korsanlar Partisi ise eyalet parlamentosunda temsil edilmeyecek.

Oy dağılımı, mevcut Hıristiyan Demokrat Birlik - Hür Demokrat Parti koalisyonu ile iktidarı devralmak üzere güç birliği yapan Sosyal Demokrat ve Yeşiller partilerini başa baş duruma getirdi. Almanya'nın ikinci büyük eyaleti olan Aşağı Saksonya'daki seçimler bir genel seçim provası olarak görülüyordu. 

Başbakan Angela Merkel açısından da bir sınav niteliği taşıyan seçimin sonuçları Hrıstiyan Demokratlar açısından kritik önem taşıyor. 

Sandık başına 6 milyon 100 bin seçmenin çağrıldığı seçimlere katılım oranının yüzde 53 civarında olduğu belirtiliyor.