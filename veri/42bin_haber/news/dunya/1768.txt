Ünlü kulüpte yasak aşk skandalı
Başkanın eşiyle yatınca namağlup takımından kovuldu.
Yunanistan Liginde Olympiakos için her şey yolunda gidiyordu. Kırmızı beyazlı ekip, Portekizli teknik adam Leonardo Jardim yönetiminde sezona oldukça iyi başlamış, namağlup şekilde liderliğe kadar yükselmişti. Ancak geçtiğimiz haftasonu, Jardimin görevine başkan Evangelos Marinakis tarafından flaş bir kararla son verildi. Ligde oynadığı 17 karşılaşmada, 14 galibiyet ve 3 beraberlik alan Olympiakos, Leonardo Jardimin kovulmasının ardından 1 galibiyet daha aldı.

MARİNAKİS ÖĞRENİNCE ÇILGINA DÖNDÜ

Eşi Atanasija ile Leonardo Jardimin birlikte olduğunu öğrenen Olympiakos Başkanı Marinakis, kulübü çok iyi bir performans ortaya koymasına rağmen teknik direktörü gönderdi. Yunanistanın en gözde iş adamlarından biri olan Marinakis, Jardim ile eşi arasındaki ilişkiyi öğrendiği anda Portekizli hocanın kulüple ilişiğini kesti.

Yunan medyasında ise olaya farklı bir açıdan bakıldı. Çok sayıda Yunan gazetesi yer verdiği haberlerde, Jardim çok popüler olmasına ve çok sayıda mankenle birliktelik yaşamasına rağmen başkanın eşiyle aşk macerası yaşamayı seçti ifadelerine yer verdi.

Yunan iş adamı Marinakis, 2010 yılının ortasından bu yana Olympiakos kulübünün başkanlık görevini yürütüyor.