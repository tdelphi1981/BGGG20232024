İsrailli askerlerin aymazlığı devam ediyor
İsrailli askerlerin işgal altındaki Batı Şeriada Filistinlilere karşı uyguladığı şiddeti gösteren fotoğrafların yenileri ortaya çıktı.

 “Elektronic İntifada” adlı Filistinli insan hakları aktivistlerinin sitesinde yer verilen fotoğrafların en dikkat çekici olanı, İsrailli bir askerin iki Filistinliyi hedef aldığı kare. Fotoğrafta Filistinliler, İsrail askerinin menzilinde gözüküyor.  İsrailli askerin bir filistinli çocuğu hedef alıp fotoğrafı Instagram’daki sayfasında paylaşmasının ardından “Elektronik İntifada” ve İsrail’in işgaline muhalif birçok internet sitesi İsrail askerlerine ait diğer fotoğrafları yayınladı. İşgal altındaki topraklarda her gün İsrail askerleri tarafından aşağılanmaya maruz kalan Filistinliler, İsrail askerleri için dalga geçilecek bir araç gibi görülüyor. İsrailli bir asker tarafından palyaşılan en son fotoğraf ise iki Filistinli’nin hedef alınması ve bunun paylaşılması. Diğer bir asker de giydiği tişörtün arkasındaki  yazıya dikkat çekiyor. İbranice yazan yazıyı fotoğraflayıp, İnstagram’da paylaşan askerin giydiği tişörtte, “ Benim son kurşunum, O’nun son nefesi’ yazıyor. İşgal bölgesinde görevli  İsrail askerlerinin Filistinlilere bakışını net bir şekilde açıklayan bu resimlere tepki yağıyor.