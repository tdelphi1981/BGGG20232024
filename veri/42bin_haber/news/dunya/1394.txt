Berlusconi partileri siyasi oldu
 
 İtalya'da 24-25 Şubat günleri arasında yapılacak genel seçimlere katılmak isteyen partilerin İçişleri Bakanlığı’na sembollerini bildirim süresi doldu. Toplam 215’ sembolün bildirimi yapıldı. Bunların içinde en dikkat çekici olan ise 'Bunga Bunga Siyasi Hareketi’ oldu. Berlusconi’nin villalarında verdiği öne sürülen cinsel içerikli 'Bunga bunga’ partileri böylece resmen siyasi bir oluşum halini aldı. Sembol bidiriminde geçen seçimlere oranla yüzde 15’lik bir artış olduğu gözlendi. İçişleri Bakanlığı’nca gereken incelemeler yapılıp seçimlerde kullanılması uygun görülen semboller 48 saat içinde açıklanacak. 
 
 KORSANLAR BUNGA BUNGA’YA KARŞI 
 
 Yapılan bildirimler arasında en çok ön plana çıkan 'Bunga Bunga Hareketi’ oldu. Sembolde karikatürize edilmiş iki insan silüetinden biri diğerine arkadan tekme atıyor. Bunun yanında "Politikacıların Maaşını Yarıya İndirelim", "Haydi Vergi Kaçakçıları-Hırsızlar Ülkesi", "Kadınların Kardeşliği", "Siyah gül-Sağın Eşcinselleri", "Ulusal Sivil Liste- Ben Oy Vermiyorum", "Equitalia’dan (Ulusal vergi toplayan şirket) Kurtuluş", "İnternet Partisi" ve "Korsan Partisi" sembolleri ön plana çıkan başvular oldu. Ayrıca bir dönem parlamentoya da girerek dünya siyaset tarihine geçen ünlü İtalyan porno yıldızı Cicciolina’nın resminin bulunduğu, adının açılımı Demokrazia (Demokrasi) Natura (Doğallık) Amore (Aşk) olan "D.N.A. Partisi" de dikkat çekti. 
 TAKLİTLERİ DE VAR
  
 Semboller arasında seçimlerde parlamentoya girmesine kesin gözüyle bakılan bazı parti ve oluşumların sembollerinin taklitleri de yeraldı. Orjinallerine küçük detaylar dışında çok benzeyen semboller, başta son dönemlerin en önemli siyasi çıkışlarından birini yapan komedyen Beppe Grillo’nun lideri olduğu Beş Yıldız hareketi olmak üzere Monti sivil liste oluşumu ve ve komünist temelli eski savcı Antonio İngroia’nın sivil devrim hareketi de bu kurnazlıktan nasibini aldı. Sembolleri taklit edilen parti ve siyasi hareketler İçişleri Bakanlığı’ndan bu kurnazlığın önüne geçilmesini ve taklit sembollerin iptal edilmesini istedi.İçişleri Bakanlığının açıklayacağı liste son bir haftaya damgasını vuran semboller savaşını sona erdirmiş olacak.
  