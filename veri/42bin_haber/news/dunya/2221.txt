El yazmalarının yandığı iddiası Fransızların savaş propagandası
Fransızların, muhalefetin kalesi Timbuktuya girdiğinde dünyaya duyurduğu tarihi el yazmalarının bulunduğu kütüphane yandı iddiası yalan çıktı. Tarihi el yazmalarının savaş başlamadan önce inşa edilen korunaklı bir binaya nakledildiği ortaya çıktı.

Fransız ordusunun Mali’de isyancı muhaliflerin elinden aldığı Timbuktu’daki tarihi kütüphane ile birlikte içindeki el yazması eserlerin isyancılar tarafından yakıldığı iddiası yalan çıktı. Timbuktu’daki tarihi Ahmet Baba Yazma Eserler Kütüphanesi’nde araştırmacı olarak görev yapan Dr. Muhammed Said Mathee, Fransızlar’ın Mali’deki olayları çarpıttığını söyledi. İki gün önce Fransız ve İngiliz haber kaynaklarının dünyaya duyurduğu ve isyancıların tarihi kütüphaneleri yaktığı şeklinde servis ettiği haberlerin gerçeği yansıtmadığı ortaya çıktı. 
Yananlar eski saklama kapları 
Cape Town Üniversitesi’nde Öğretim üyesi olan Dr. Muhammed Said Mathee “Kütüphane ile Capetown üniversitesi arasında başlatılan proje kapsamında görev almıştım. Tarihi kitapların yakıldığı şeklinde haberler doğru değil çünkü o eserlerin korunması için daha önce yeni bir bina inşa edilmişti ve tüm eserler yeni binaya taşındı. Yakılanlar ise kitapları korumak için yapılmış olan eski saklama kaplarıdır. Kitapların tamamı sağlam” şeklinde konuşarak tepki gösterdi. 
Müdahale barışı zorlaştırdı 
Fransız müdahalesiyle birlikte bölgesel barışın daha da zorlaşacağını belirten Dr. Mathee: “Zaten kütüphane için yeni bir bina yapılıp yazma eserler bu binaya taşınmıştı. Timbuktu’yu kontrol eden Ensaruddin bulunduğu süre zarfında eserlerin korunmasına özel önem verdi. Ancak Timbuktu’da bu eserlerin çalınması ve bölgeye gelen yabancılara satılması çok sık rastlanan bir olaydır. Medyanın bu konuyu farklı yansıtmasının iki nedeni var. Birincisi Fransa’nın müdahlesini meşrulaştırmak. İkincisi ise Fransa’nın kütüphaneyi (Amerikanın Irak’ta yaptığı gibi ) tahrip edip bu çirkin eylemi İslamcı grupların üzerine atmak istemesi ve bu şekilde islam dünyasının tepkisini de azaltmak istemesidir. Acı olan ise yüzbinlerce eserin gereken ilgiyi görmemesi ve sadece günümüze kadar bin tanesinin tercüme edilmesidir” dedi. 
MALİ’YE ‘BARIŞ GÜCÜ’ BM GÜNDEMİNDE 
BM Güvenlik Konseyi’nin 20 Aralık’ta kabul ettiği 2085 sayılı kararda Mali’ye Afrika ülkeleri öncülüğünde bir barışgücü (AFISMA) konuşlandırılmasının planlandığı bildirildi. Öte yandan Mali Cumhurbaşkanı Taroure ülkenin kuzeyini elinde tutan Tuareg militanları ile ulusal barışma için konuşma önerdi. Taroure, diyalog için ön şartının MNLA’nın silahlarını bırakması ve herhangi bir toprak talebinde bulunmaması olduğunu söyledi. 
SAVAŞIN PARASI JAPONYA’DAN 
Mali’de asıl olarak Fransız ve Afrika askerleri çatışsa da savaşın finansını birçok ülke irlikte karşılıyor. bunların arasında en dikkat çekici olanı ise Japonya. Japonya, Mali’deki askeri operasyonlara 120 milyon dolar maddi yardımla ilk sırada yer alırken, ikinci sırada 96 milyon dolarla ABD bulunuyor. Almanya öncülüğündeki Avrupa Birliği’nin mali yardımı ise 67 milyon dolar. Japonya’nın Mali’deki askeri operasyona en büyük mali desteği vermesinin altında, Çin’in Afrika’daki nüfuzunu her geçen gün arttırması gösteriliyor.