Altın yüklü uçağın sırrı çözüldü Kral tutuklandı
Ganalı güvenlik güçleri, İstanbul Atatürk Havaalanında 18 gün bekletildiktan sonra Dubaiye gönderilen altın yüklü uçakla ilgili yapılan baskında ülkenin maden kralı Peter Kofi Bedzrahı yakaladı.
80 milyon dolarlık soruşturma

AFRİKA ülkesi Ganadan yüklediği 1.5 ton külçe altınla İstanbul Atatürk Havaalanına acil iniş yapan uçağın sırrı çözüldü. İstanbul merkezli Türk kargo şirketi ULS Havayolları ile Ganadan getirilen ve Gümrük ekipleri tarafından eksik evraklar nedeniyle 18 gün uçakta bekletilen 1.5 ton altının Dubaiye gönderilmesinin ardından ülkenin en önemli madenlerinden biri olan Omanye Altının sahiplerinden Peter Kofi Bedzrah tutuklandı. 

Gana Devlet Güvenlik Güçleri, geçen çarşamba günü yapılan bir baskınla altın kralını tutukladı. Uçak, Gana Madencilik Dairesinin güvenirliliğini de sarstı. İddialara göre kurum, 1.5 ton külçe altın hakkında  hiçbir ticari değerin yok, laboratuvar analizleri için kullanılabilir raporu vermiş. 31 Aralıkta imzalanan rapordaki bilgiler ise devlet görevlilerince hemen onaylanmış. Yetkililer değeri 80 milyon doları aşan altın için değersiz ibaresi veren çeteyi soruşturuyor.