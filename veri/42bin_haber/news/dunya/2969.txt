Pakistan, Hindistan sınırında gerginlik yükseliyor
Bir Pakistan askerinin, Hindistan askerlerinin açtığı ateş sonucu öldüğü bildirildi.
Pakistan ordusundan yapılan açıklamada, İkhlak sınır noktasında sınırı yanlışlıkla geçen bir Pakistan askerinin Hint askerleri tarafından vurularak öldürüldüğü duyuruldu.

Hint askeri yetkilileriyle yapılan temas sonrası, hayatını kaybeden askerin cenazesinin bugün teslim alınarak toprağa verileceği belirtildi.