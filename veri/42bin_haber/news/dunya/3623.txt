Kemal Unakıtan tedavi için İsraile gitti
İsrail'de bir tıp merkezinde kök hücre nakli yaptıran eski Maliye Bakanı Kemal Unakıtan, tedavisine devam etmek için Tel Aviv'e gitti.
İsrail'deki bir tıp merkezinde tedavisi gören Kemal Unakıtan, kök hücre nakli yaptırmasının ardından Türkiye'ye dönmüştü. Burada bir süre kalan Unakıtan, tekrar Tel Aviv'e gitmek üzere Atatürk Havalimanı'na geldi. Eşi Ahsen Unakıtan ile bir süre VIP salonunda oturan Unakıtan, korumalar eşliğinde İsrail'in başkenti Tel Aviv'e gitti. Korumalar, basın mensuplarının görüntü almaması için Unakıtan'ın önünü kapattı.