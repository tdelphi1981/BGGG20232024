19 kişiye mezar olan balon böyle yere çakıldı
Mısır'ın güneyindeki Luksor kentinde 19 kişinin ölümüne sebep olan balon kazasının yeni görüntüleri ortaya çıktı.
İçinde 21 kişi bulunan balon, dün sabah saatlerinde helyum gazında meydana gelen sızma ve patlamanın ardından 300 metre yükseklikten alevler içinde düşmüş, 19 kişi hayatını kaybetmişti. Başka bir balondan çekilen amatör görüntülerde, kaza yapan balonun üzerinden dumanlar yükseldiği, çarşaf gibi yırtıldığı ve alevli bir şekilde yere çakıldığı görülüyor. Ağır yaralanan 2 kişinin tedavileri sürüyor. 

Bu arada, Luksor Valisi İzzet Said, kazanın ardından soruşturma tamamlanana kadar şehirdeki turistik balon uçuşlarının durdurulduğunu bildirdi. Kazaya balonun havalanması için kullanılan helyum gazında meydana gelen sızmanın sebep olduğu belirtiliyor. Kazanın ardından Başsavcılık olaya ilgili soruşturma başlattı.