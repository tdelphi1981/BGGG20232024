Güney Kore
Güney Kore ve Kuzey Kore arasındaki gerginlik yeniden siber ortama taşındı.
Güney Kore, Kuzey Kore'yi JoongAng Ilbo gazetesini geçen yaz hedef alan siber saldırının arkasında olmakla suçladı.

Güney Kore emniyetinden yapılan açıklamada, Kuzey Koreli 'hacker'ların, JoongAng Ilbo'nun internet sitesine saldırı düzenlediği ve sistemdeki bazı verileri sildiğini bildirdi.

Açıklamada, yapılan incelemeler sonucunda siber saldırıda kullanılan IP adresinin Kuzey Kore'de bir bakanlığa ait olduğunun anlaşıldığı öne sürüldü.

Merkezi Seul'de bulunan JoongAng Ilbo gazetesinin Kuzey Kore yönetimini eleştiren yazı ve haberleriyle öne çıktığı biliniyor.

Güney Kore, daha önce de Kuzey Kore'yi siber saldırılar düzenlemekle suçlamış, ancak bu iddialar Kuzey Kore tarafından kabul edilmemişti.