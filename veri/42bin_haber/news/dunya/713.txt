Amerikan askerleri Türkiye'ye geliyor
ABD Savunma Bakanlığı Pentagon, Suriye'den gelecek olası bir füze saldırısına karşı, iki Patriot hava savunma sistemi ve 400 Amerikan askerinin Türkiye'ye gönderileceğini açıkladı.
Pentagon, kararın Suriye'deki durumun giderek belirginsizleşmesi üzerine alındığını açıkladı. ABD Savunma Bakanı Leon Panetta'nın, ABD'nin Adana'daki İncirlik Üssü'nü ziyaret ettiği sıralarda, Pentagon Sözcüsü George Little tarafından yapılan açıklamada, ABD tarafından Türkiye'ye gönderilecek iki Patriot füzelerinin nerede konuşlandırılacağı belirtilmedi. Little, gazetecilere yaptığı açıklamada Türkiye'ye 400 Amerikan askeri ve 2 Patriot füze sistemi gönderilmesine ilişkin, "Bu gönderimler ABD'nin, NATO üyesi ülkeler ile birlikte Türkiye ile ne kadar yakın işbirliği içinde olduğunun bir göstergesi" diye konuştu ve füzelerin Suriye'den gelebilecek olası bir saldırıya karşı kullanılacağını belirtti.