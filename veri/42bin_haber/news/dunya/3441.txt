Makdisi Dubai'de ortaya çıktı!
Suriye'nin geçen yıl kasım ayında ortadan kaybolan Dışişleri Sözcüsü Cihad Makdisi 4 ay sonra ilk kez Dubai'de görüntülendi.(CNN TÜRK) -- Dubai merkezli El Arabia televizyonuna konuşan Suriyeli bir aktivist, Jihad Makdisi'yi Dubai'de bir kafede arkadaşlarıyla sohbet ederken gördüğünü söyledi. Ardından da televizyona bu fotoğraf karesi iletildi.

El Arabia, Makdisi'nin göründüğü iddia edilen kafeden olayı doğrulatmak istedi ancak kafe yetkilileri bilgi vermekten kaçındı.

Suriye'de hükümet düzeyinde yer almış birkaç Hristiyan'dan biri olan Jihad Makdisi, Dışişleri Sözcüsü olarak çalışmaya 2009 yılında başlamıştı. 

Aralık ayında ülkeyi terkederek muhaliflerin safına geçtiği iddia edilmiş, ancak Suriye rejimi bu iddiayı yalanlamıştı. 

Eski Dışişleri Sözcüsü, en son kamera karşısına geçen yıl kasım ayında çıkmıştı.