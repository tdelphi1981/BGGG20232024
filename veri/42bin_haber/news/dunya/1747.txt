Bu video internette izlenme rekorları kırıyor
Rusya'da, bir otomobilin içerisinde 20 yolcu bulunan minibüse çarpmasının ardından kaçmaya çalıştığı görüntüler internette tıklama rekoru kırdı. Sürücünün park edip kaçtığı araçtan ceset çıkması ise polisi şoke etti.
Rusya'nın Yaroslav şehrinde gerçekleşen olayda, bir araç şehir merkezinde bir yolcu minibüsüyle çarpıştı. 

Çarpışmanın ardından neredeyse yarısına kadar parçalanan araç, polisi beklemek yerine olay yerinden kaçmaya çalıştı.

Sarhoş olduğu öğrenilen ve hızla olay yerinden kaçmaya çalışan aracı, kazaya şahit olan Rus bir çift takip etmeye başladı. Rus çift'in araç kamerasına yansıyan görüntülerde aracın parçalanmasına rağmen, son sürat şehir merkezinden kaçmaya çalıştığı görüntüler yer alıyor. Aracı takip eden Rus çift, aynı anda polisi arayarak aracın hangi yol üzerinde gittiği bilgisini verdi. 

Yol üzerindeki kırmızı ışıklara aldırmadan hızla kaçmaya devam eden araca bu sırada başka bir Cip'in de çarpması görüntülerde yer alıyor. Hızla yoluna devam eden araç bir süre sonra gözden kayboluyor.



Aracın arkasındaki cesetle yoluna devam etti

Konuyla ilgili olarak açıklama yapan Yaroslav Bölgesi Polis Merkezi, sarhoş sürücünün Çaykovskiy caddesinde aracı park ederek kaçtığını bildirdi. Açıklamada, olay yerine gelen polis ekiplerinin, parçalanmış aracın arkasında bir ceset bulduğu ve cesedin 33 yaşında bir erkeğe ait olduğu kaydedildi. Ayrıca açıklamada, araç şoförünün yakalandığı ve gözaltına alındığı bilgisi geldi. Konuyla ilgili olarak başlatılan soruşturma devam ediyor.