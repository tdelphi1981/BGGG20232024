Hükümet sözcüsünün sitesi durdu
Irak Hükümeti Sözcüsü Ali ed-Debbağ'a ait resmi internet sitesinin faaliyetinin dondurulduğu açıklandı. Siteden, Rusya-Irak arasında imzalanan ve Debbağ'ın da imzalanmasında önemli bir rol oynadığı silah anlaşmasındaki yolsuzluk iddiaları yalanlanmıştı. Debbağ'ın resmi internet sitesinin, Irak Başbakanı Nuri el-Maliki'nin, Rusya-Irak arasında imzalanan silah anlaşmasında ortaya atılan yolsuzluk şüphelerini yalanlayan açıklamasından sonra dondurulması dikkati çekti.

Maliki, Debbağ'ın, Irak-Rusya arasında imzalanan silah anlaşması hakkında yolsuzluk şüphelerinin olduğunu ve bu şüphelerini kendisine bildirdiğini ve bu konuda görevlendirilmesini de yalanladı.

Ali Debbağ ise daha önce yaptığı açıklamalarda, "Başbakan Maliki'ye, Irak-Rusya arasında imzalanan silah anlaşması hakkında bazı şüphelerinin olduğunu bildirdiğini ve bu yönde Maliki'yi uyaran ilk kişi olduğunu" belirtmişti.

Ayrıca Ali Debbağ'ın ismi, basında "Irak-Rusya arasındaki 4,2 milyar dolarlık anlaşmanın imzalanmasında rol oynayan kişiler" arasında yer almıştı.