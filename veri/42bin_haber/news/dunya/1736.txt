The Guardian'dan Türkiye'ye şok suçlama
İNGİLİZ The Guardian gazetesi, Türkiye'nin yurt dışındaki müzelerde bulunan arkeolojik eserleri geri almak için yabancı ülkelerin müze ve arkeologlarına şantaj yaptığını öne sürdü. Gazete ayrıca Kültür Bakanlığı'nı "kültürel şovenizm" uygulamakla suçladı.
The Guardian, yasa dışı yollarla yurt dışına çıkarılan yabancı ülkelerdeki kültürel varlıklarını Türkiye'ye getirmek için son birkaç yılda adeta seferberlik başlatan Eruğrul Günay liderliğindeki Kültür ve Turizm Bakanlığı'nca talep edilen kültür varlıklarını iade etmek istemeyen Berlin, Paris ve New York'un müze ve arkeoloji adamlarını, Türkiye'de arkeolojik kazı yapma izinlerini yenilememekle tehdit etti. Bakanlık ayrıca bu kentlerdeki müzelere hiçbir sanat ve kültür eserini ödünç vermeme tehdidinde bulunduğini öne sürdü. Kültür ve Turizm Bakanlığı'nın girişimleri için 'Türkiye kültür savaşı açtı' ifadesini kullanan gazete, 1829'dan bu yana Türkiye'nin en önemli arkeoloji alanlarında kazılar yapan Alman Arkeoloji Enstitüsü, Berlin Müzesi'nde bulunan 3 bin 300 yıllık dev Hitit sfenksin verilmemesi halinde Türkiye'nin kendilerini yeni kazı izni vermemek veya izinlerini uzatmamakla tehdit ettiğini öne sürdü. Enstitü, sfenksin Türkiye'ye iade edilmesinden sonra bazı kazı izinlerinin yenilendiğini iddia etti. 


Berlin'de bulunan ve ünlü Bergama Tapınağı'nın sergilendiği Bergama Müzesi'nin bağlı olduğu Prusya Kültürel Miras Vakfı Başkanı Hermann Parzinger de, Ankara'yı 'Kirli siyasi oyunlarla bilimsel çalışmaların geleceğini tehlikeye atmakla' suçladı. Parzinger, "Türkiye bize arkeologlarımızı ülkeden dışarı atma şantajı uyguluyor. Son olarak arkeolojik kazı alanlarına alt yapı hizmeti vermemekle tehdit ettiler" dedi. 


The Guardian, Türkiye'nin arasının bazı arkeolojik eserleri geri vermeyi reddeden Paris'teki Louvre Müzesi ve Ankara'nın yasa dışı yollara yurtdışına çıkarıldığını söylediği 18 parçalık Norbert Shimmel koleksiyonunu iade etmeyen New York Metropolitan Muzesi ile de kötü olduğunu belirterek, "Ankara bir süre önce Paris'e Fransız arkeologların kazı izinlerini iptal ederek misilleme yaptı" diye yazdı.