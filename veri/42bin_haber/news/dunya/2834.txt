'Rambo' intihar etti
 
 ABD'de düşmanlarından Hollywood filmi "Rambo" tarzı "intikam" almak amacıyla harekete geçen eski polis memuru Christopher Jordan Dorner'ı yakalamak için başlatılan operasyon kanlı bitti.  
 3 kişiyi öldürdükten sonra kayıplara karışan eski polis memuru Christopher Jordan Dorner, California eyaletindeki "Big Bear" kayak merkezinde tahta bir kulübede köşeye sıkıştırıldı. 
 ABD polisinin operasyan düzenlemesi sonrasında tahta kulübede dumanlar yükselmeye başladı. Alev alan kulübede bir tek kurşun sesi duyuldu. ABD basını, eski polis memuru Dorner'ın başına kurşun sıkarak intihar ettiğini belirtiyor. 
 Biri polis memuru 3 kişiyi öldüren Dorner, insansız hava araçlarının da kullanıldığı geniş çaplı bir operasyonla aranıyordu. 
 ÖLÜM LİSTESİ  
 Eski Los Angeles Polis Departmanı (LAPD) memuru ve eski asker olan 33 yaşındaki Dorner, 2008'de işinden kovulmasına neden olan kişileri öldüreceğini açıklamıştı. Hedefindeki 13 kişinin ismini açıklayan Dorner, söz konusu kişilerin ailelerini de öldüreceğini ilan etmişti. 
 ntvmsnbc