Moskova'da kar, 3 bin 500 kilometrelik trafik oluşturdu
Rusya'nın başkentinde etkili olan kar yağışı nedeniyle kent genelinde trafik akışında ciddi tıkanmalar meydana geldiği ve araçların oluşturduğu trafik uzunluğunun 3 bin 500 kilometreyi bulduğu bildirildi.
Uzmanlar gün boyu aralıksız yağan kar nedeniyle araç hareketinin kısıtlandığını yollarda "Moskova-Madrid" arasındaki mesafeye eşdeğer uzunlukta tıkanıklık meydana geldiğini belirtti.

Yoğun kar yağışı nedeniyle Moskova havalimanlarında da uçak seferleri iptal edildi. Moskova'ya inemeyen Başbakan Dmitriy Medvedev'in uçağı, Sank Petersburg Havalimanı'na yönlendirildi.

İş çıkış saatlerinden itibaren yoğunlaşan ve en yüksek tıkanıklık derecesi 10. dereceye ulaşan trafik yoğunluğu gece şiddetini azaltarak normal akışına döndü.