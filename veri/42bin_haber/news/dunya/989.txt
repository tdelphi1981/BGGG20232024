İki general daha Türkiye'ye kaçtı
Suriye Hava Kuvvetleri'nde görevli 2 generalin de aralarında bulunduğu 17 subay ile aileleri Türkiye'ye sığındı 
 Hatay’ın Reyhanlı ilçesine bağlı Bükülmez Köyü sınırına gelen Suriyeliler, Türkiye’ye sığınma talebinde bulundu. Sınırdaki askerler tarafından işlemleri yapılan Suriye Hava Kuvvetleri’nde görevli 2 general, 5 albay, 2 binbaşı, 1 yüzbaşı, 4 üsteğmen, 3 başçavuş ile aileleri geniş güvenlik önlemleri altında Apaydın kampına gönderildi. 
 Bu generallerle birlikte Türkiye’ye sığınan general sayısının 46’ya yükseldiği ileri sürüldü. 
 14 YARALIDAN 2’Sİ ÖLDÜ
  
 Suriye’nin Halep kentine bağlı Han El Asel kasabasında meydana gelen şiddetli çatışmalarda yaralanan 14 kişi, Reyhanlı İlçesi’ne getirildi. Reyhanlı Devlet Hastanesi’ne götürülen yaralılardan 2’si öldü. 
 Ferhat DERVİŞOĞLU/REYHANLI (Hatay), (DHA)