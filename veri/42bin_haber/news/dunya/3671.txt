Putin'in çocuk politikası sonuç verdi
Rusların 1 çocuk için 3 bin TL, 3. çocuk için 400 TL kampanyası fazlasıyla işe yaradı Rusya Devlet Başkanı Vladimir Putin'in nüfus artışı için uygulamaya koyduğu teşvik programından sonuç alınmaya başlandı. Sovyetler Birliği'nin dağılmasından beri, Rusya'da ilk kez doğum oranı yüzde 10,5 arttı.
Rusya Sağlık Bakanlığı'ndan yapılan açıklamada, "Ocak ayında 158 bin 900 çocuk dünyaya geldi. Bu geçen yılın aynı döneminden 15 bin 100 çocuk daha fazla. Doğum oranları yüzde 10,5 arttı. Nüfus programının yapılmasından bu yana bu oranda artış ilk kez görülüyor." denildi.

Rusya'nın birçok bölgesinde doğum oranında artı değer kaydedildi. Tataristan, İnguşetya ve Kaliningrad bölgelerinde yüzde 15'in üzerinde artış görülürken, St. Petersburg, Krasnoyarsk, Rostov gibi 23 ayrı bölgede ise yüzde 10-15 arasında artış yaşandı.

Putin'in teşvik paketinde üç ve üzeri çocuklu aileler için konut, ikinci çocuk için bir defaya mahsus 387 bin ruble (12 bin dolar) ödeme yapılması, aylık destek gibi çeşitli sosyal imkanlar bulunuluyor.

Rusya nüfusu Sovyet sonrası dönemde ilk kez geçen yıl yaklaşık 300 bin artışla 143,3 milyona yükselmişti. Rusya Federal İstatistik Servisi'nin verilerine göre, 2012'nin ilk 11 ayında 1 milyon 744 bin çocuk dünyaya geldi. 2011'in aynı döneminde ise bu rakama 1 milyon 639 bin olarak gerçekleşmişti. Ölüm rakamları ise bir önceki yıla göre azaldı.

Rusya'da nüfus artışına en büyük katkı ise göçmenler olarak görülüyor. 2011'de 250 bini aşkın göçmenin yerleştiği ülkeye, 2012'e 271 bin 618 göçmen geldi. Rusya yurt dışında yaşayan vatandaşların ülkeye göç etmelerini teşvik ediyor.