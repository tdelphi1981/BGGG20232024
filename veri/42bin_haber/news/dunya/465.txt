Japon televizyonundan Abe'ye 'sapık'iması
Japonya'da yayım yapan Tokyo televizyonu, gelecek ay yapılacak erken genel seçimlerden zaferle çıkması beklenen Liberal Demokrat Partisi lideri Şinzo Abe'ye "sapık" imasında bulundu. Televizyonun sabah yayını sırasında bir cinsel suçluya ilişkin haber yayımlanırken, Abe'nin fotoğrafı yayımlandı.
 Olayın fark edilmesinin üzerine televizyon kanalı, yanlış bir fotoğraf yayımladıklarını kabul etti. Şinzo Abe ise Facebook hesabı üzerinden yaptığı açıklamada, kanala tepki göstererek kanalın hala özür dilemediğini söyledi. Kendi fotoğrafının böyle bir haberde kullanılması ve özür dilenmemesinin de kendisine karşı yapılan bir kampanyanın parçası olduğunu savundu. Kanalın yayımladığı haberin fotoğrafları ise sosyal medyada hâlâ görülüyor. Şinzo Abe, Tokyo Televizyonu'nun "Unit 371"e ilişkin yayımladığı bir haberde de kendi fotoğrafını kullandığını kaydetti. "Unit 371", Japonya'nın 2. Dünya Savaşı sırasında kimyasal araştırmaların yaptığı bölümün ismiydi.
 Başbakan Yoşihiko Noda, geçtiğimiz hafta meclisi feshederek 16 Aralık'ta erken genel seçimlerin yapılmasını kararlaştırmıştı. Kamuoyu yoklamalarına göre Abe'nin liderliğindeki Liberal Demokratlar tekrar iktidara gelecek.
 CİHAN
  