Çölde vurulan konvoy böyle görüntülendi
Cihan Haber Ajansı (Cihan), Mali'de Sahra Çölü'nde Lere kasabası yakınında Fransa destekli Mali ordusu tarafından isyancıların imha edilen uçaksavar araçları konvoyunu görüntüledi.
Dünya basınında ilk defa görüntülenen araçlarda yanmış iki ceset bulunuyor. Hava saldırısı sonucu imha edilen araçların yanında patlamamış bir el bombası da görülüyor. 

Bu arada olay mahalline gelen yöredeki insanlar ise demir yığınına dönüşen araç enkazından işlerine yarayacak parçaları sökmeye çalıştı. 

Öte yandan Cihan olay mahallinde ilginç bir ayrıntıya ulaştı. İsyancılar tarafından kullanılan bazı silah ve mermiler için Rus ilgililer tarafından 2007'de düzenlenmiş belge dikkat çekti.