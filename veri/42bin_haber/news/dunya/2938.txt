Sevgililer Günü'nde en uzun öpüşme rekoru
Tayland'da Sevgililer Günü için düzenlenen "en uzun öpüşme" yarışmasına katılan Taylandlı çift 58 saat, 35 dakika, 58 saniye öpüşerek rekor kırdı.
Bangkoklu Ekkachai ve Laksana Tiranarat çifti bu rekorun ardından yarışmayı kazanırken, organizatörler bunun tarihteki "en uzun öpüşme süresi" olarak kayda geçtiğini, çiftin Guinness Dünya Rekorları'na girebilmesi için yetkililerin onayını beklediklerini söyledi.

-Taylandlı çift aynı ödülü son 3 yılda 2. kez kazandı-

Çiftin yarışmanın ardından 3 bin 300 dolar para ödülü ve iki elmas yüzük kazandığını belirten yetkililer,2011'de düzenlenen yarışmanın galibinin de aynı çift olduğunu hatırlattı.

Salı günü başlayan ve 9 çiftin katıldığı yarışmanın kurallarına göre, öpüşme sırasında adayların oturmasına, dinlenmesine ya da uyumasına izin verilmiyor.