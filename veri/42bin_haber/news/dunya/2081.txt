Atina'ya Türk camisi geliyor
 
 Başbakan Recep Tayyip Erdoğan, Katar’ın başkenti Doha’da Yunanistan Başbakanı Antonis Samaras ile görüştü. Erdoğan görüşmenin ardından gazetecilere açıklama yaptı. Erdoğan, şöyle dedi:
 
 'BİZ YAPABİLİRİZ' DEDİK
 
 "5 Mart’ta Ankara’da üst düzeyli istişari konsey toplantısını yapacağız. Yunanistan Başbakanı ile Batı Trakya’daki sorunları ele aldık. Atina’daki caminin parlamentodan geçtiğini bize söylediler. Kendisine ’Siz yapmak zorunda değilsiniz. Bunu biz de yapabiliriz’ dedik. 'Yeter ki Atina’ya gelen Müslümanların ibadet edecekleri yer bulabilsinler’ dedik. Sayın Samaras da olumlu tavır gösterdi."
 
 BAHÇELİ’YE İDRİS NAİM ŞAHİN CEVABI
 
 MHP lideri Devlet Bahçeli’nin İdris Naim Şahin’le ilgili ’Kabinenin yüz akıydı açılıma kurban edildi’ sözleriyle ilgili soruya da Erdoğan, "Bu tür tasarruflar sayın Bahçeli’nin elinde değil. Ülkenin başbakanı kimse o seçer ve Cumhurbaşkanı da onaylarsa bu değişiklik yapılır. Sayın Bahçeli de niyet okumaya başlamışsa yapacak bir şeyimiz yok" dedi.
 
 DHA