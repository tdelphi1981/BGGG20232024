5 bin emekli bu raporla şaşkına döndü
İsveç'te emekliliğin keyfini çıkartan 5 bin kişi, emekli sandığı tarafından gönderilen ve posta kutularına düşen 'ölüm raporunu' görünce şaşkına döndü.
Ölüm raporunu alanlardan biri olan ve geçen sene emekliye ayrılan Göran Wiklander (66), raporu görünce çok şaşırdığını belirterek, kendisi için hayatın yeni başladığını ve çok sağlıklı olduğunu kaydetti. Şikayetlerin artmasından sonra bir açıklama yapan emekli sandığı yetkilileri, yanlışlığın bilgisayar sisteminden kaynaklandığını dile getirerek, emeklilerden özür dilendi.