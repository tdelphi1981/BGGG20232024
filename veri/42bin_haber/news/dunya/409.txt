Mısır Başbakanı Gazze'ye gidiyor
İsrail'in Gazze Şeridi'ne yönelik saldırılarını görüşmek üzere Başbakan Hişam Kandil'in yarın Gazze'ye gideceği bildirildi.
Mısır Cumhurbaşkanı Muhammed Mursi'nin, İsrail'in Gazze Şeridi'ne yönelik saldırılarını görüşmek üzere Başbakan Hişam Kandil ve beraberinde bakanlardan oluşan heyeti kabul ettiğini belirten Cumhurbaşkanlığı sözcüsü Yasir Ali, yaptığı basın açıklamasında, Başbakan Hişam Kandil'in Cumhurbaşkanı Mursi'nin talimatıyla beraberindeki bir heyetle yarın Gazze'ye gideceğini duyurdu.

Ali ayrıca, ziyaretin, İsrail'in 'vahşi saldırısı'na karşılık Gazze halkı ile dayanışma ve öncelikli ihtiyaçlarının tespiti için yapılacağını kaydetti.

Öte yandan, Mısır Cumhurbaşkanlığı'ndan yapılan açıklamada, Cumhurbaşkanı Mursi'nin, Gazze Şeridi'ne yerel ve uluslararası yardım kampanyası başlattığı belirtildi.