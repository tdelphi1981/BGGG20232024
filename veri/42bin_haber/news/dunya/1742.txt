Rumlara bir darbe de Rusya'dan!
Ekonomik krizdeki Rumların büyük umutlarla beklediği Rus kredisi, çıkmaza girdi. Rusya Başbakan Yardımcısı İgor Şuvalov, ülkesinin Güney Kıbrıs'a bir kez daha ekonomik destek vermeyi düşünmediğini açıkladı.
Mali krizdeki Güney Kıbrıs'a Rusya'dan kötü haber geldi. Rusya Başkan Yardımcısı İgor Şuvalov, Rusya'nın AB ülkelerine destek vermek yerine öncelikle kendi ihtiyaçlarına bakması gerektiğini aktardı. Rumlara artık kredi verilmesine sıcak bakmadığını dile getiren Shuvalov, Kıbrıs'a başka para verilmesini istemiyorum." dedi. 

Shuvalov sadece bu açıklamayla da yetinmedi. İgor Shuvalov, Güney Kıbrıs'a 2011 yılında verdikleri borcu silmelerinin de söz konusu olmadığını ifade etti.

Avrupa Birliği Destek Mekanizması'na bağlı Troyka'nın bazı isteklerini yerine getirmeyen Rumlar, Rusya'dan gelecek krediye güveniyordu. Ancak Rusya'dan resmi bir ağızdan yapılan bu açıklamanın ardından, Güney Kıbrıs'ın Troyka'nın bazı isteklerini yerine getirmek zorunda kalacağı ifade ediliyor. Rum Başkanlık seçimleri arifesinde, Kıbrıs açıklarında tatbikat yapan Rusya'dan gelen bu açıklamanın Rum tarafına nasıl etki yapacağı şimdiden merak konusu oldu.