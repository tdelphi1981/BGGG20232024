İşte en yaşlı dünya şampiyonu
Bernard Hopkins, rakibi Tavoris Cloud'u mağlup ederek en yaşlı dünya şampiyonu boksörü unvanını kazandı.
New York'taki Barclays Center'da yapılan maçta, 48 yaşındaki Hopkins, 31 yaşındaki rakibi hafif ağır sıklet şampiyonlarından IBF unvanının sahibi Cloud'u yenmesiyle, kendi rekorunu kırarak en yaşlı dünya şampiyonu boksör unvanını kazandı.

1965 doğumlu Hopkins, 21 Mayıs 2011'de Jean Pascal'ı mağlup ederek WBC şampiyonu olmuş ve George Foreman'ın elinden dünyanın en yaşlı şampiyon boksör unvanını da almıştı.

Hopkins'in, Chad Dawson karşısında WBC hafif ağır sıklet şampiyonluğunu kaybetmesinin ardından boksu bırakacağı iddia edilmiş, ancak 48 yaşındaki boksör Mart ayında yeniden ringe çıkacağını duyurmuştu.