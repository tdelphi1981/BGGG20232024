Suriye'de Ekim bilançosu: 4910 ölü
Suriye'de Ekim ayında Esed yönetiminin operasyonları sonucu 4 bin 910 kişi hayatını kaybetti.
 Suriye Devrim Şehitleri Veritabanı (SRMD), 595'inci gününü dolduran Suriye'deki şiddet olaylarında, hayatını kaybedenlerle ilgili istatistikleri açıkladı.
 SRMD'nin yayımladığı son rapora göre Suriye'de Esed güçlerinin 15 Mart 2011'den bu yana geçen 20 ayda gerçekleştirdiği operasyonlarda 35 bin 692'si sivil ve 3 bin 492'si Özgür Suriye Ordusu (ÖSO) askeri olmak üzere 39 bin 184 kişi hayatını kaybetti. Hayatını kaybedenlerin 35 bin 615'inin erkek, 3 bin 569'unun ise kadın olduğu belirtildi.
 Suriye'de Esed yönetiminin operasyonları sonucu Ekim ayında da 4 bin 910 kişinin hayatını kaybettiği bildirildi.
 SRMD'de, geçen yıl 15 Mart'ta başlayan gösterilerde Suriye güvenlik güçlerinin orantısız güç kullanımı nedeniyle meydana gelen ölümlere ilişkin çok sayıda kamera kaydı ve fotoğraf da yer alıyor.
  