Kanada'ya tsunami çöpü parası
Japonya, 2 yıl önce yaşanan tsunami sonrası çekilen sularla birlikte denize giden çöplerin kıyısına vurduğu Kanada'ya 1 milyon dolar yardımda bulundu.
Japonya Başkonsolosu Seiji Okada, bu paranın "Kanada ve halkının, tsunami sonrası Japonya'ya gösterdikleri büyük desteğe karşı şükranın bir nişanı olduğunu" belirtti. 11 Mart 2011'de yaşanan 9.0 büyüklüğündeki depremin tetiklediği tsunami, Japonya'da büyük bir yıkıma yol açmıştı. Yıkılan evler ve diğer eşyalar, çekilen sularla birlikte Büyük Okyanus'ta kirliliğe yol açarken, bazıları da ABD ve Kanada kıyılarına vurmuştu. Japonya, ABD kıyılarına vuran çöpler yüzünden bu ülkeye 5 milyon dolar yardım yapmıştı. Yardımın, okyanustaki çöplerin toplanması ve imha edilmesi için kullanacağı bildirilmişti. Amerika'ya ulaşan molozlar arasında tsunaminin vurduğu limanların parçaları da var. Japonya'da 11 Mart 2011'de yaşanan 9.0 büyüklüğündeki deprem ve oluşan tsunami sonucu 20 bine yakın insan yaşamını yitirmişti.