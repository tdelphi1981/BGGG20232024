ABD hükümetine şok suçlama
İnternet özgürlüğü için mücadele eden aktivist Aaron Swartz'ın babası, cenaze töreninde, oğlunu ABD hükümetinin öldürdüğünü ileri sürdü.
ABD Başsavcılık Dairesi tarafından yürütülen davada yargılanırken 11 Aralık'ta intihar eden yazılım geliştiricisi ve aktivist Swartz için Chicago'da cenaze töreni düzenlendi.

Törende konuşan Robert Swartz, hükümetin 26 yaşındaki oğlunu izlediğini söyledi.

Swartz, "Oğlumu hükümet öldürdü. Massachusetts Institute of Technology (MIT) de Aaron'ı reddederek bütün temel ilkelerine ihanet etti" dedi.

Reddit'in yanı sıra bloglar, podcast ile internet-tabanlı üyelik hizmetlerinde kullanılan RSS'nin yaratıcılarından Swartz, Cuma günü New York'taki apartman dairesinde ölü bulunmuştu.

Swartz, 2011 yılında MIT'nin bilgisayar ağını hacklemek ve akademik makalelerin arşivlendiği JSTOR hizmetinden 4,8 milyon dokümanı yasadışı indirmekle suçlanıyordu.

Yargılanmasına Nisan ayında başlanacak olan Swartz, suçlu bulunması durumunda 4 milyon dolar para cezası ve en az 50 yıl hapisle karşı karşıya kalacaktı.

Swartz'ın intiharı, Amerikan kamuoyunda bilgisayar sistemlerine giren, verileri diğerlerinin paylaşımına açan kişilere karşı nasıl bir tutum izlenmesi gerektiği ile ilgili tartışma başlatmıştı.