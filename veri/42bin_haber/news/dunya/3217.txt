Japonya'da hava kirliliği için önlem !
Çin'de hava kirliliği, rüzgarlar nedeniyle Japonya'yı da vurdu. Fukuoka'daki yetkililer, cumartesi sabahı metrekareye düşen sağlığa zararlı partikül oranının (PM 2.5) 50.5 mikrograma çıktığını belirtti.
Çin'de tehlikeli boyutlara tırmanan hava kirliliği, Japonya'yı da etkiledi. Yetkililer, Fukuoka sakinlerinin dışarıya çıktıklarında maske takmalarını tavsiye etti.

Çin'de hava kirliliği, rüzgarlar nedeniyle Japonya'yı da vurdu. Fukuoka'daki yetkililer, cumartesi sabahı metrekareye düşen sağlığa zararlı partikül oranının (PM 2.5) 50.5 mikrograma çıktığını belirtti. Bunun üzerine yetkililer, halkın maske takarak sokağa çıkmaları yönünde uyarı yayımladı. Japon yetkililer, havadaki kirliliği 6 noktaya yerleştirilen vericilerle takip ediyor. Hava kirliliği oranı, öğle saatlerine doğru düştü.

Çin'in başkenti Pekin'de metrekareye düşen sağlığa zararlı partikül oranı (PM 2.5) ocak ayı sonunda 500'ün üzerine çıkmıştı. Bu oran daha sonra 900'e kadar yükselmişti. Çin'den ada ülkesine doğru esen rüzgarlar kirli havayı Japonya'nın Fukuoka, Saga ve Toyama eyaletlerinde de taşımıştı. Bu ay başında yaşanan gelişme yüzünden halk bilgi almak için Çevre Bakanlığı'nın internet sitesine yüklenmişti. Artan endişe nedeniyle bakanlık, gerektiği durumlarda uyarı yayımlamak üzerine hazırlık yapmıştı.