15 kişilik müzik grubu kayıp
 
 Nuevo Leon Eyaleti Soruşturma Kurumu, Monterrey’in kuzeyindeki Hidalgo’daki bir barda sahne alan grubun 25 Ocak’tan bu yana kayıp olduğunu duyurdu. 15 kişilik grup üyelerinin dışında 5 kişinin daha kayıp olduğu belirtiliyor. Olay günü bölgeden silah seslerinin geldiği iddia ediliyor. 
 8 KİŞİNİN CESEDİNE ULAŞILDI
  
 Meksika’nın kuzeyindeki bir kuyuda 8 kişinin cesedine ulaşıldı. Cesetlerin kayıp olan müzik grubunun üyelerine ait olup olmadığı araştırılıyor. Adli Kurum’dan yapılan açıklamada, ülkenin kuzeyindeki Monterrey yakınlarındaki Mina’daki bir kuyuda 8 kişinin cesedinin bulunduğu bildirildi. 
 CESETLER GRUP ÜYELERİNİN Mİ?
  
 Kuyunun 25 Ocak’tan bu yana kayıp olan 15 üyeli "Kombo Kolombia" isimli grubun sahne aldığı barın olduğu Monterrey’in kuzeyindeki Hidalgo bölgesine yakın olduğu kaydedildi. Cesetlerin grup üyelerine ait olup olmadığı araştırılıyor. 
  