Somali'de 3 Şebab mensubu öldürüldü
Somali'de Şebab hareketi mensubu olduğu iddia edilen 3 kişinin öldürüldüğü bildirildi.
Yerel medya organlarına konuşan Somali'nin Ard Somali(Puntland) eyaleti Enformasyon Bakanı Mahmud Adid, güvenlik güçleriyle Şebab hareketi arasında çıkan çatışmada harekete mensup 3 kişinin öldürüldüğünü belirtti.

Güvenlik güçlerinin Somali'nin doğusundaki Busasu kentinin güvenlik açısından hassas bölgelerine saldırı düzenleyen gruba ağır zayiat verdirdiğini ve 3 kişinin etkisiz hale getirildiğini kaydeden Adid, 'Saldırganların Şebab hareketi mensubu olduğu sanılıyor' dedi.

Adid, terörist grupların, hükümet karşıtı 'en büyük isyancı kalesi' olarak değerlendirdiği Gul Gula dağının eteklerinde saklandığını öne sürdü.

Konuya ilişkin Şebab tarafından ise henüz açıklama yapılmadı.