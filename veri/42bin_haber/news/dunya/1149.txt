Özbekistan-Kırgızistan sınırında ateş açıldı: 1 ölü
Kırgızistan-Özbekistan sınırında açılan ateş sonucu Kırgızistan vatandaşı bir kişinin öldüğü bildirildi.
 Kırgızistan Devlet Sınır Dairesi'nden yapılan açıklamada, dün yaşandığı belirtilen olayda Kırgızistan vatandaşı bir şahsın Özbek Sınır Koruma Muhafızları'nın açtığı ateş sonucu hayatını kaybettiği kaydedildi. 
 
 Özbekistan ise, öldürülen kişinin sınırı kaçak geçtiğini iddia etti. Taşkent,  öldürülen Kırgız vatandaşının kaçakçılık ettiğini de iddia ediyor. 
 Kırgızistan,  silahsız bir vatandaşının Özbekistan topraklarında öldürülmesini kınadı.   Olayla ilgili soruşturma başlatılırken, sınırların iç içe olduğu bölge sakinleri yeni ölümcül vakaların yaşanmasından endişe ediyor. Sınır geçişler konusunda daha hassas davranan Özbekistan, özellikle sınırlardaki kaçak geçiş vakalarına hiç göz yummuyor. İki ülke sınır olayları nedeniyle sık sık karşı karşıya geliyor.
 CİHAN
  