Navigasyon zede!
 
 Fransa sınırındaki Erquelinnes kasabasında yaşayan Sabine Moreau (67) adındaki yaşlı kadın, yaklaşık 100 kilometre mesafedeki Brüksel'e gitmek isterken, kendisini bin 500 kilometre ötedeki Hırvatistan'ın başkenti Zagreb'de buldu. Arabasının navigasyon cihazına güvenerek yola çıkan sürücü, iki gün sonra 'Zagreb' tabelasını görünce yanlış yolda olduğunu fark etti. 
 İSTASYONDAN ARKADAŞLARINI ALACAKTI
  
 Oysaki Sabine Moreau Brüksel'deki tren istasyonundan arkadaşlarını alacaktı. Sabine Moreau "Brüksel'in Nord (Kuzey) tren istasyonunda arkadaşımı almak için arabamla yola çıktım. Aracımdaki navigasyon cihazına adresi girdim. Ve GPS'in yönlendirmelerini dikkate alarak sürmeye başladım. Navigasyonum arada sinyal kaybediyordu, fakat sonra yeniden toparlıyordu" diye konuştu. 
 FARKLI DİLLERDEKİ TABELALARI BİLE ALGILAMADI
  
 Saatlerce araba kullanan Sophie farklı dilde tabelalar görmesine rağmen yanlış yolda gittiğinin farkına varmamış. Sophie Moreau "Birden 'Zagreb' tabelasını gördüm. O zaman anladım ki Belçika'da değilim" dedi. Yolda iki kez yakıt değiştirmek zorunda kalan Sophie Moreau yine de durumun farkına varmamış. 
 OĞLU BUNDAN BÖYLE ONA İZİN VERMİYOR
  
 İstasyonda Sopine Moreau'yu bekleyen arkadaşı ise Sophie'den haber alamayınca oğlunu aramış. Yaşlı kadın, Brüksel yerine Zagreb'de olduğunu anlamasının ardından aynı yoldan iki gün sonra tekrar Belçika'ya dönmüş. Oğlu tarafından tek başına bir daha araba kullanmasına izin verilmeyen yaşlı kadın 'Benim de tuhafıma gitti, ama ben sadece GPS'in verdiği direktifleri takip etmeye çalıştım.' şeklinde konuştu.