Maya kehanetine geri sayım başladı!
Bilim dünyasının yıllardır tartıştığı Maya kehanetinde belirtilen tarihe sadece bir ay kaldı. Maya’ların Haab takviminin sonuna işaret eden takvim, uzun yıllar dünyanın sonunu getirecek doğal afetlerin habercisi olarak kabul edildi.
 Son yıllarda gerçekleştirilen arkeolojik bulgular bu inanışın aksini savunurken, bugün bazıları dünyanın sonunu, diğerleri ise yeni bir çağın başlangıcını bekliyor.
 Antik Mayaların beşinci Güneş Çağı’nın sonunu gösteren 144 bin günlük Haab takvimi, 21 Aralık 2012’de sona eriyor. Söz konusu tarihte, 394.26 yıla bölünmüş olan takvimin son ve 13’üncü dönemi bitiyor. Böylece yaradılış döngüsü de sona eriyor ve Altıncı Güneş Çağı başlıyor. Altıncı Güneş Çağı’nın ‘başlangıcı’ denirken, birçokları bu başlangıcı Dünya’nın sonunu getirecek olayların başlangıcı olarak kabul ediyordu.
 Bunun nedeni, 1983’te IRAS uzay teleskopu tarafından keşfedilen devasa Marduk gezegeniydi. Marduk, 21 Aralık 2012’de Mars ve Jüpiter’in arasına girecek ve çekim kuvvetiyle neden olacağı değişim, Dünya’nın dev deprem, tsunami ve fırtınalarla yok olmasına neden olacaktı. Öte yandan, Dünya’nın Balık Çağı’ndan Kova Çağı’na geçeceği ve Güneş Sistemi’nde konumlandığı açının değişeceği öne sürülen 21 Aralık 2012’de, insanlığın mutluluk ve aydınlanma dönemine gireceğini savunanlar da var.