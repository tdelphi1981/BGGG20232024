Tren çaldı, binaya çarptı!
 
 İsveç’te bir temizlikçi, çaldığı trenle bir binaya çarptı. Polis sözcüsü Lars Bystrom, kadın temizlikçinin, sabah erken saatlerde boş bir depodan çaldığı treni, başkent Stockholm’ün bir banliyösüne kadar sürdüğünü, burada raydan çıkan trenin bir binaya çarptığını açıkladı. 
 TEMİZLİKÇİ AĞIR YARALANDI
  
 Kazada, ağır yaralanan kadının hastaneye kaldırıldığı ve halkı tehlikeye attığı suçlamasıyla tutuklandığı belirtildi. Tren işletmecisi Arriva’nın sözcüsü Tomas Hedenius da 1990 doğumlu kadının, 4 vagonlu treni Stockholm dışındaki bir depodan çaldığını, yaklaşık 1,6 kilometre sürdükten sonra 3 katlı bir binaya çarptığını söyledi. Kadının treni neden çaldığı ise bilinmiyor.