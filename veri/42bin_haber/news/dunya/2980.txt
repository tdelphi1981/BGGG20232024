Telafer'de bombalı saldırı: 1 Tuğgeneral ve 3 koruması öldü
Irak'ın kuzeyindeki Musul'a bağlı Telafer'de düzenlenen intihar saldırısında bir Tuğgeneral öldü.
Musul Emniyet Müdürlüğünden bir yetkili, bu sabah Musul'un 80 km kuzeyindeki çoğunluğu Türkmen olan Telafer şehrinin El-Vıhde semtindeki evinin önünde bir intihar eylemcisinin üzerindeki patlayıcı kuşağı patlattığını ve olayda Savunma Bakanlığı'na bağlı Genel İstihbarat Okulu Müdürü Tuğgeneral Avni Ali Abd'in hayatını kaybettiğini belirtti.

Yetkili, olayda ayrıca Tuğgeneralin korumalarından 3 kişinin öldüğünü ve olay yerine gelen güvenlik güçlerinin soruşturma başlattığını bildirdi.

Bu arada, bu sabah yine Telafer şehrinde başka bir intihar eylemcisinin üzerindeki patlayıcı yeleği bir kontrol noktasında patlattığı ve olayda ölen ve yaralanan olmadığı kaydedildi.