"Ya Irak, ya Maliki"
KERKÜK'teki Festivaller Meydanı'nda bir araya gelen yüzlerce kişi Cuma namazı kıldı ardından gösteri düzenlendi.Cuma hutbesinde göstericilerin istekleri yinelendi. Cuma namazının ardından 'Ya Irak Ya Maliki Cuması' adı verilen gösteriler düzenlenendi. Gösteriye Kerkük'teki din adamları ve yüzlerce kişi katıldı. Göstericiler ülkenin farklı illerinde yapılan gösterilerde dile getirilen taleplere destek verdiklerini bildirdi.
Ortak Cuma namazı hatibi şeyh Mahmut Hasan El Tuma hükümetin göstericiler tarafından sunulan isteklere en kısa sürede yanıt vermemesi halinde durumun daha karışık hal alabileceğini söyledi. Gösteriye katılanlar suçsuz tutukluların serbest bırakılması, terörle ilgili 4'üncü maddesinin iptal edilmesi ile adalet ve soruşturma kanunun yok edilmesini istedi. Göstericiler hükümete uyguladığı politikada değişiklik yapma çağrısı yaptı.

Kerkük'e bağlı Havice İlçesi'nde de gösteri düzenlendi. Binlerce kişi cuma namazı kıldıktan sonra düzenlenen gösteriye katıldı. 

Selahaddin ilinin Tuzhurmatu ilçesine bağlı Yengice nahiyesinde de gösteri düzenlendi. Bir araya gelen din adamları ile çok sayıda kişi birlikte cuma namazı kıldıktan sonra düzenlenen gösteriye katıldı. Gösteriye katılanlar, isteklerin hükümet tarafından yerine getirilmesini istedi. Göstericiler ülkenin farklı illerinde yapılan gösterilere destek verdiklerini bildirdi.

Musul'da 'Geliyoruz Bağdat' adı verilen gösteriye katılanlar da cuma namazı ardından El Ahrar Meydanı'nda bir araya geldi. Gösteriye Musul'un bir çok bölgesinden aşiret katıldı. Gösterinin yapıldığı El Ahrar Meydanı'na akın edenler birlikte Cuma namazı kıldı, ardından düzenlenen gösteriye katıldı. Gösteriye Musul'dan çok sayıda din adamları da katıldı. Gösteriye katılanlar hükümetin artık halkın taleplerini ciddiye alması gereketiğini belirterek Bağdat'a gitme konusunda ısrarcı olduklarını belirtti. 

Başkent Bağdat'taki gösterilerin adresi haline gelen El Azamiye bölgesindeki Ebu Hanife camiinde kılınan Cuma namazında bir araya gelen Bağdatlılar, daha sonra düzenlenen gösteriye katılarak isteklerini dile getirdi. Din adamları isteklerin yerine getirilmesini çalışmayan hükümeti eleştirdi. Gösteride bir araya gelen yüzlerce kişi, Bağdat yönetimini protesto etti. Bağdat'ın El Azamiye bölgesindeki Ebu Hanife Camii'nde namaz kılan kalabalık, ülkenin değişik yerlerinde yapılan hükümet aleyhtarı gösterilere desek sloganları attı. Cuma hutbesinde konuşan Hatip, hükümete yüklenerek ülkede uygulanan zulüm ve baskılardan vazgeçilmesini istedi. 

Gösteriye katılan din adamları ile tutuklu yakınları, isteklerinin meşru olduğunu, hükümetin durumun ciddiyetine varması gerektiğini bildirdi. Ramadi kentinde Cuma hatibi şeyh Abdulmunim El Bedrani hükümeti, göstericilerin talepleri üzerindeki geciktirme politikasından vazgeçmeye çağırdı. Binlerce kişinin katıldığı gösterilerde benzer istekler dile getirildi.

Diyale'de ortak cuma namazı ve düzenlenen gösteriye yüzlerce kişi katıldı. Diyale'deki gösteriler 7'nci haftasına girdi. Ortak Cuma namazında bir araya gelenler namaz sonrası düzenlenen gösteriye katıldı. Bakuba'daki El Tahrir bölgesinde bulunan El Tavbe camiinde bir araya gelen yüzlerce kişi hükümeti eleştirdi ve isteklerin yerine getirilmesini istedi. 

Diyale'deki gösterilerin barışçıl olduğunu dile getiren din adamları hükümetin halk tarafından sunulan taleplerin yerine getirilinceye kadar devam etmesini istedi.