Sri Lanka'da seller: 6 ölü
Sri Lanka'da meydana gelen sellerde altı kişinin öldüğü bildirildi. Afet Yönetim Merkezi Sözcüsü Sarath Lal Kumara, Hambantota bölgesinde hafta sonu etkili olan şiddetli yağmurların neden olduğu sellerde dört kişinin boğulduğunu, iki kişinin ise yıldırım çarpması sonucu hayatını kaybettiğini belirtti.

Kumara, sellerin etkisiyle oluşan toprak kaymaları yüzünden Nuwara Eliya bölgesinde yaklaşık 364 kişinin evlerini terk etmek zorunda kaldığını ifade etti.

Bölgede bu ayın başında etkili olan tropikal fırtına nedeniyle iki kişi ölmüş, yaklaşık 5000 kişi yerlerinden olmuştu.