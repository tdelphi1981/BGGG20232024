Kerry, ilk yurtdışı turuna çıkıyor
ABD Dışişleri Bakanı John Kerry, Türkiye'yi de kapsayan ilk yurtdışı turuna çıkıyor. Kerry'nin ilk durağı İngiltere olacak. 
Kerry'nin ziyaretinin gündeminde Suriye'deki kriz, Mali'deki çatışmalar, Afganistan ve İran'ın nükleer programı var. 
İngiltere'nin ardından geçeceği Berlin'de, Rusya Dışişleri Bakanı Sergey lavrov ile de görüşecek. Ardından Fransa'ya, Fransa'dan sonra da Suriyeli muhalifleri bir araya gelmesinin planlandığı İtalya'ya geçecek. 
Beşinci durağı, 1 Mart'ta geleceği Türkiye olacak. 
Türkiye'den sonra da Mısır, Suudi Arabistan, Birleşik Arap Emirlikleri ve Katar'ı ziyaret edecek.