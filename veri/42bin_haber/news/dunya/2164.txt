Pakistan'da patlama: 4 ölü
Pakistan'ın Karaçi kentinde meydana gelen patlamada 4 kişi öldü.
Kentin Al-Asıf Meydanı'nda, bir motosiklete yerleştirilmiş patlayıcı maddenin uzaktan kumandalı düzenekle infilak ettirildiğini belirten polis kaynakları, patlamada 4 kişinin öldüğünü, 10'dan fazla kişinin de yaralandığını kaydetti.

Saldırının sorumluluğunu henüz üstlenen olmadı.

Öte yandan, son günlerde sık sık bombalı saldırıların yaşandığı Karaçi'de de patlamaya hazır 300 kilogramlık patlayıcı madde ele geçirildiği bildirildi.

Polisin, patlayıcı maddenin bulunduğu Goth Sohrab bölgesini kontrol altına aldığı ve patlayıcılarla ilgili soruşturma başlattığı belirtildi.