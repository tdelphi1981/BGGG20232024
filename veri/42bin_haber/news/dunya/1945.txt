ABD'den savunma füzesi denemesi
ABD'nin karadan havaya savunma füzesi denemesini başarıyla gerçekleştirdiği bildirildi. ABD ordusundan yapılan açıklamada, füzenin, California sahilinin orta kesiminde hedef kullanılmadan yapılan uçuş testinin başarılı olduğu belirtildi.

ABD Füze Savunma Ajansı adlı kurumdan yapılan açıklamada da Ground-Based Interceptor adlı füzenin Vandenberg Hava Kuvvetleri Üssü'nden dün öğleden sonra fırlatıldığı ve uzaya eriştikten sonra önceden planlanan bir dizi manevrayı gerçekleştirdiği bildirildi.

Açıklamada, füzenin tüm birleşen parçalarının tasarlanan görevlerini yerine getirdiğinin görüldüğü kaydedildi.

Yapılan denemeden elde edilen sonuçlar ABD'nin balistik füze savunma sistemini daha iyi hale getirmede kullanılacak.