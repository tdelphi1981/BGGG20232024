İnternet korsanıyla başı dertte
 
 NYT’den yapılan açıklamada, gazetenin 53 çalışanının şifrelerini çalan Çinli korsanların, son 4 aydan beri sürekli olarak bilgisayar ağlarına sızdığı, ancak saldırılarda gazete müşterilerine ilişkin kayıtların zarar görmediği belirtildi. Açıklamada, internet korsanlarının gazetenin bilgisayar ağlarındaki, Çinli bir liderin ailesinin elde ettiği büyük servete ilişkin dosyaların izini sürdüğü kaydedildi. 
 ÜNİVERSİTE BİLGİSAYARINDAN SALDIRI YAPIYOR
  
 Gazetenin güvenlik uzmanlarının, internet korsanlarının izini Çin’e ve hatta bazı durumlarda Çin ordusuna ait bilgisayarlara kadar sürdüğü kaydedilen açıklamada, Çinli internet korsanlarının, kullandıkları kötü niyetli yazılımları, ABD üniversitelerine ait bilgisayarlara yüklediği ve bu bilgisayarlar aracılığıyla saldırıları yaptığı bildirildi. Uzmanlar, geçmişte ABD ordusu için çalışan özel güvenlik görevlilerinin bilgisayarlarına yönelik saldırılarda da yine aynı bilgisayarların kullanıldığına işaret ediyor. 
 Çinli internet korsanlarının Eylül ayının ortalarında başlayan saldırıları, gazetenin, Çin Başbakanı Ven Ciabao’nun ailesinin 2 milyar doları aşkın serveti hakkında yaptığı araştırma sırasında meydana geldi. Güvenlik uzmanları Çin’in, gizli sırları çalmak ve Çin yönetimini eleştirenlerin gözünü korkutmak amacıyla geniş çaplı siber casusluk operasyonları yürüttüğünü belirtiyor.
  