Sharon'un beyninde hareketlenme
 
 Beerşeba’da Soroka Hastanesi doktorların yaptığı testlerde Sharon’un dış etkilere yanıt verdiğini, aile fotoğrafları gösterildiğinde ve oğlunun sesini duyduğunda bu hareketlenmenin arttığını vurguladılar. İsrailli ve Amerikalı bilim adamlarından oluşan doktorlar, test sonrası önemli beyin hareketi gözlediklerini, bu hareketlenmenin Sharon’un tam bilinç kazanması anlamına gelmediğinin ama "umut verici" olduğu değerlendirmesinde bulundu. 
 'KONUŞULANLARI DİNLİYOR' 
 
 Nöroloji Direktörü Alon Friedman, komada olan Sharon’un "konuşulanları dinliyor ve bazı önemli bilgiler beyinine ulaşıp işlem görüyor" tespitinde bulundu.
 84 yaşındaki Sharon, 2006 yılından geçirdiği felç sonrası komaya düşmüştü. 2001 yılında İsrail Başbakanı seçilen Ariel Sharon, 2005’de İsrail ordusunun ve yerleşimcilerin Gazze’den çekilmesini düzenlemişti. İşgal topraklarda yerleşim birimlerinin çoğalması politikasını destekleyen Sahron, İsrail ve Filistin’i ve Batı Şeria’nın içini ayıran "utanç duvarının" yapılmasını başlatmıştı. 
 1982 yılında Savunma Bakanı olan Sharon, İsrail’in Lübnan’a açtığı savaşı yürütmüştü. İşgal sırasında, İsrail’in işbirliği yaptığı Hristiyan Falanj Milisleri Sabra ve Şatilla mülteci kamplarına girerek binlerce Filistinli sivil öldürdü ve tarihin en büyük katliamlarından birini gerçekleştirmişti.
  