İsrail'den Cenin kentine baskın
İsrail askerleri, Batı Şeria'da Filistin yönetiminin kontrolündeki Cenin kentine Filistinli bir militanı yakalamak için baskın düzenledi. Askerler ve Batı Şeria'da yaşayan Filistinlilier arasında operasyon sırasında çatışmalar yaşandı. İsrail askerlerinin kente girmesi sonrası 500 Filistinli, askerlere tepki gösterdi. 

İki taraf arasında çatışma çıktı. 

Bu İsrail'in Batı Şeria'da bu hafta içinde düzenlediği ikinci operasyon. 

Salı günü de Filistinli kılığında bölgeye giren İsrail askerleri Tamun köyüne baskın düzenleyerek İslami Cihad grubunun bir üyesini tutuklamıştı. 

Bölge aslında Filistin yönetiminin kontrolünde, ancak İsrail operasyon yapma hakkını saklı tutuyor.