98 mülteci umut yolunda açlığa yenildi
Myanmarlı mültecilerin Avustralya'ya umut yolculuğu korkunç bir trajediyle son buldu. Teknede 21 boyunca aç kalan 130 göçmenden 98'i öldü.
YASADIŞI yollarla Avustralya'ya ulaşmaya çalışan 130 Myanmarlı mültecinin 98'inin yolculuk sırasında öldüğü öğrenildi. Üç haftadır aç olan 32 göçmenin gemileri ise batmak üzereyken Sri Lanka deniz kuvvetleri tarafından kurtarıldı. Sri Lanka Deniz Kuvvetleri, mülteci teknesinin Avustralya'nın 250 deniz mili doğusunda bulunduğunu, sağ kalanlara akut sıvı kaybı tedavisinin yapıldığını duyurdu. Ordu sözcüsü, kendilerine yerel bir balıkçı tarafından ihbar yapıldığını, sağ olanların 21 gündür aç kaldığını açıkladı. Mültecilerden alınan bilgiye göre umut yolculuğuna 130 kişi çıktı. Çoğunun Arakanlı Müslüman olduğu göçmenlerden 98'i açlıktan ve susuzluktan öldü. Ölenlerin denize atıldığını anlatan mülteciler, kendilerine uygulanan baskı ve katliamlar nedeniyle, Myanmar'dan kaçmaya çalıştıklarını anlattı.