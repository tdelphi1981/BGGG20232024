Timsah bastı!
 
 Beeld gazetesinin haberine göre, Güney Afrika-Botsvana sınırında yükselen suyun neden olduğu basıncı hafifletmek için bu hafta bir barajın kapaklarının açılmasıyla timsah çiftliğinde tutulan 7 bin kadar timsah firar etti. Haberde, timsahlardan 2 bininin yakalandığı belirtildi. 
 15 BİN TİMSAH YAŞIYOR 
 Görgü tanıkları halkın küçük timsahları yakaladıklarını ve Güney Afrika’nın kuzeyindeki Rakwena Timsah Çiftliği’ne geri götürdüklerini söyledi. Konuyla ilgili açıklama yapmayan Rakwena Timsah Çiftliği’nde 15 bin timsahın yaşadığı belirtiliyor.
  