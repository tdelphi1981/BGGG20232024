Türkiye Afgan doktor eğitecek
 
 Afganistan Sağlık Bakanı Dr. Süreyya Delil, sağlık çalışanlarından 49 kişini uzmanlık almak için Türkiye’ye gönderileceğini söyledi. Delil, Türkiye’ye gönderilecek sağlık çalışanlarının, kapasite geliştirme, hemşirelik, tıp tedavisi, ebelik, eczacılık konularında uzmanlık alacaklarını belirtti. 49 sağlık çalışanının 2 grup halinde gönderileceğini ifade eden Delil, gönderileceklerin ülke genelinde doktorlar ve hemşireler arasında düzenlenen yarışma sonuç seçildiğini dile getirdi. Delil, sağlık çalışanlarının, Türkiye’de 6 aylık süre içinde uzmanlık eğitimi alacaklarını vurguladı. 
 'TÜRKİYE'YE TEŞEKKÜR EDERİM'
  
 Türkiye’nin Afganistan’a her konuda yaptığı yardımlardan dolayı Türk halkına ve devletine teşekkür eden Delil, "Bizim amacımız sağlık alanında daha çok uzman yetiştirmektir" dedi. Türkiye’nin Kabil Büyükelçisi Basat Öztürk de Türkiye’nin Afganistan’daki en büyük yatırımının sağlık ve eğitim sektöründe olduğunu kaydetti. 
 Türkiye’nin Afganistan’a yönelik yardımının uzun vadeli olduğunun altını çizen Öztürk, "Türkiye’nin Afganistan’daki en büyük projelerinden biri Ali Abad Hastanesi’nin yapımının tamamlanmasının ardından, Türk doktorları Afgan doktorlarını burada eğitecektir" diye konuştu. Afganistan’da Türkiye’nin yaptırdığı onlarca hastane ve klinik bulunuyor. Bu sağlık merkezlerinde halka bedava hizmet veriliyor.
  