ABD'de silahlanmaya karşı ilk adım Demokratlardan geldi
ABD'nin Connecticut' eyaletinde yaşanan ilkokul saldırısından bir gün sonra, bazı demokrat partili kongre üyeleri ABD'li kanun koyucuları silah edinmeyi kontrol altına alacak kapsamlı bir adım atmaya çağırdı.
 Temsilciler Meclisi Demokrat Grup Başkanı John Larson, Kongre'ye özel bir kanun listesi sundu ve bu konuda bir an önce oylama yapılmasını talep etti.
 Değişiklik yapılmasını benzer şiddet olaylarının engellenmesi için tek çare olarak gören Larson, sorunun çözümü için aynı zamanda uzun ve derin bir tartışma süreci gerektiğini söyledi.
 ABD tarihinde yaşanan 12 benzer saldırının yarısının son 5 yıllık dönemde olduğunu hatırlatan Larson, "Bunun bir daha olmayacağından endişe etmeyen tek bir Amerikalı bile yok." şeklinde konuştu.
 Başkan Obama da Cuma günü konuyla ilgili yaptığı basın açıklamasında, siyasete bakılmaksızın anlamlı adımların atılması gerektiğini ifade etmişti.
 ABD'de 1994 yılından bu yana silahsızlanmaya karşı kapsamlı bir kanun onaylanmadı.
 CİHAN
  