Rusya savaşa hazır!
Rusya Askeri Bilimler Akademisi'nin genel kurul toplantısında konuşan Gerasimov, "Geniş çaplı savaşı kimse inkar etmiyor ve bu savaşa hazırlıksız olduğumuz da söz konusu bile olamaz." dedi.
Rus Genelkurmay Başkanı, askerlerin olağan dışı fonksiyonlarını kolaylaştırmak açısından dış kaynak kullanımının gerekli olduğuna işaret etti. Gerasimov, "Dış kaynak sadece barış zamanında ve sürekli askeri yerleşim birimlerinde lazım... Tüm askeri tatbikatlar ve savaş operasyonları sırasında bu fonksiyonları ise ordu birlikleri yapacak." ifadesini kullandı.

Rusya Askeri Bilimler Akademisi Başkanı General Mahmut Gareyev de, ordudaki dış kaynak kullanımının temel olarak yeniden gözden geçirilmesi gerektiğini kaydetti. Gareyev, "Savaş olasılığı sırasında dış kaynakların askeri konumuna aktarılması ve kışla komutanlarının emrine tamamen verilmesini öngören yasalar çıkarmak lazım. Tersi durumda lojistik ve teknik destek sağlama işleri başarısız olur." tespitinde bulundu.