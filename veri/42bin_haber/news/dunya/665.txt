Yabancı basında Patriot yankısı
NATO'nun, Patriot hava savunma sistemini Türkiye'de konuşlandırılmasına onay vermesi haberini yabancı gazeteler de sayfalarına taşıdı.
İngiliz Daily Telegraph gazetesi, İngiltere'nin Suriye'ye kimyasal silah kullanmaması konusunda uyarıda bulunduğunu yazdığı haberinde, NATO'nun Türkiye'nin patriot füzelerini konuşlandırma talebini onayladığını yazdı. Gazete, İngiltere Dışişleri Bakanı William Hague'nin, "Kimyasal silahlar konusunda endişeliyiz. Suriye'ye, bu silahları kullanması durumunda sonuçlarının ne olacağını kendimiz, açık ve özel bir mesajla ilettik" açıklamalarını da aktardı.

Amerika'nın yüksek tirajlı gazetesi New York Times gazetesi, NATO'nun onayını Genel Sekreter Anders Fogh Rasmussen, "Türkiye dayanışma ruhu içinde NATO'dan destek istedi. Türkiye'ye saldırmayı düşünen ülkelere diyoruz ki; aklınızdan bile geçirmeyin' ve Suriye'nin kimyasal silah kullanmasından endişe edenler var" açıklamarı ile verdi.

Gazete, "NATO, Türkiye'nin savunma planını onayladı" başlığı ile duyurduğu haberinde, NATO'nun Suriye'nin nükleer silah kullanma olasılığı karşısında çok ciddi endişeleri olduğunu da aktardı.

Washington Post gazetesi de NATO'nun Amerikan yapımı hava savunma sistemlerini Türkiye'nin Suriye sınırına konuşlandırmasına onay verdiğini bildirdiği haberinde, NATO ve Amerikalı yetkililerin bu sistemlerin tamamiyle Türkiye'nin savunması için kullanılabileceği Suriye'ye askeri bir müdahale için asla olmadığını vurguladıklarını aktardı.

Wall Street Journal ise, "NATO, Türkiye'de hava savunma bataryalarına onay verdi' başlığı ile gelişmeleri duyurdu. Gazete, Dışişleri Bakanı Ahmet Davutoğlu'nun, "Bu önlemler sadece savunma için ve ulusal hava sahamızın savunmasını artırmak içindir. Bu savunma önlemlerinin uçuşa yasak bölge kurmakla bir ilgisi yoktur" açıklamalarını da aktardı.

El Cezire Televizyonu da, 28 ülkenin Dışişleri Bakanları'nın katıldığı NATO zirvesinde Türkiye'ye savunma sistemi füzelerine onay verdiklerini toplantı sonunda hazırlanan raporda, "Türkiye'nin sınırına tekrarlanan ihlaller sonucunda savunma konuşlandırılması onaylandı" açıklamasına yer verdi. Toplantı sonunda bakanların uluslararası toplum içinde barışcıl bir çözüm bulmayı tamamiyle destekliyoruz' ortak açıklamasına aktaran yayın kuruluşu, NATO'nun bu konuşlandırmanın sadece savunma için olduğu açıklamasına da vurgu yaptı.