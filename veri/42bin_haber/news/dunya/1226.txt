Cuma namazı sonrası destek mitingi
Irak'ın kuzeyindeki Kerkük şehrinde Cuma namazında bir araya gelen binlerce kişi, daha sonra ülkede devam eden gösterilere destek mesajı verdi.
 Kerkük'ün Tisin semtindeki Ebrar Camii'sinde namaz kılan kalabalık,  ülkenin değişik yerlerinde yapılan hükümet aleyhtarı gösterilere desek sloganlarını attı. Kalabalık, yoğun güvenlik önlemleri altındaki buluşmayı   "birlik namazı" olarak adlandırdı. Hükümetin uyguladığı zulüm ve baskısının sona erdirilmesini isteyen Kerküklüler, protestoculara kulak asılmasını istedi.  
 Diğer kentlerde yapılan göstericilere destek olmak için bütün farklı gruplar olarak birlikte Cuma namazı kılma kararı aldıklarını söyleyen katılımcılardan Casım El İzzi, "Burada Arap, Türkmen, Kürt hep bir aradayız. Ülkemizde fitne çıkarmak isteyenlere mesaj vermek istedik. Bugün hepimiz Iraklı olduğumuzu gösterdik" dedi. 
 İsmail Hadidi isimli katılımcı ise  "Bugün kardeşlerimizi desteklemek için buradayız. Yapılan gösteriler yasal bir haktır. Yapılan gösteriler barış gösterilerdir. Kimsenin fitne çıkarmasına gerek yok. Hükümetten cevap gelene kadar bu gösteriler devam edecek, biz de onlara destek vereceğiz" ifadesini kullandı. 
 CİHAN
  