Ölüme böyle meydan okuyor!
Kimi yükseğe tırmanamaz, kimi tırmansa da aşağı bakamaz. Ancak Güney Koreli maceraperest Jun Ahn, dünyanın en yüksek gökdelenlerine tırmanarak korkusuzca poz veriyor.
Seul, Hong Kong ve New York gibi gökdelenlerin yoğun olduğu kentleri ziyaret eden ve yüksek binaların üzerinde oturarak, ayakta durarak hatta kimi zaman sallanarak poz veren Jun'un fotoğraflarından etkilenmemek imkansız.

Ekstrem pozlar veren sanatçı, İnsanlar fotoğrafların gerçek mi olduğunu merak ediyorlar. Çoğu kişi üzerinde oynamalar yaptığımı sanıyor diyerek karelere ilginin büyük olduğunu dile getirirken, Elbette güvenli bir durum değil ama elimden geldiğince dikkatli olmaya çalışıyorum açıklamasıyla herhangi bir oynama yapmadığını ifade ediyor.

İnsanların çalışması sırasında bir şey fark etmemesine şaşıran Jun ekliyor, Şu ana kadar sadece iki durumda insanlar beni fark etti. İlkinde bir kadın yukarıya doğru bakıyordu. Diğerinde ise bir aile barbekü partisi veriyordu, yan binanın penceresinden beni fark etti.

Bu farklı projeye 2008 yılında başlayan Ahn, şu ana kadar yaklaşık 14 tane gökdelen ve apartman bloğuna çıktı.