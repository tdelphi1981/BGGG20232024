Senegal'de okul yangını: 9 ölü
Senegal'de, dini eğitim veren bir okulda çıkan yangında en az 9 çocuk hayatını kaybetti.
Senegal Haber Ajansı (APS) başkent Dakar'da, Medina bölgesinde sabah saatlerinde bir kuran kursunda çıkan yangında en az 9 çocuğun öldüğünü, bir çocuğun ağır yaralandığını duyurdu.

Yaşları açıklanmayan 40 kadar çocuğun, yangının çıktığı esnada aynı odada bulunduğu ifade edildi.

Sağlık Bakanı Eva Marie Coll Seck, durumu trajedi olarak nitelerken, ölen çocukların kimliklerinin belirlenemediğini söyledi.

Yangının neden çıktığı henüz bilinmiyor.