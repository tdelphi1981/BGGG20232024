İsrail cezaevinde ölen meçhul tutuklu
2010 yılında bir İsrail cezaevindeki hücresinde asılı bulunan, gerçek adı ve hangi suçtan dolayı cezaevinde tutulduğu gardiyanları tarafından dahi bilinmeyen kişinin kimliğinin belirlendiği bildiriliyor.
Avustralya televizyonu ABC'nin bir belgeselinde Mahpus X olarak anılan bu kişinin Avustralyalı Mossad ajanı Ben Zygier olduğu iddia edildi.

Ancak, ABC televizyonunun araştırmasında İsrail'deki Ayalon Cezaevi'nin yüksek güvenlikli özel bir bölmesinde tam tecrit altında tutulan Avustralyalı kişinin, hangi suçtan cezaevinde tutulmuş olduğu ortaya konabilmiş değil.

Avustralya Dışişleri Bakanı Bob Carr konuyla ilgili yaptığı açıklamada, bu kişinin, isminin dahi açıklanmadığı tam tecrit koşulunda tutulmasının arkasında vatana ihanet gibi bir suçlamanın bulunmasının olası olduğunu söylüyor.

ABC televizyonun araştırmasına kaynaklık eden bilgi, Ben Zygier'in cenazesinin Avustralya'ya getirilmesi sırasında, cenazenin Zygier'in ikinci pasaportunda kullandığı Ben Allen adına gönderildiğinin fark edilmesi olmuştu.

İsrail yönetimin, bu konuyla ilgili haberlerin kamuoyuna duyurulmaması için İsrail basınıyla özel bir toplantılar yapıldığı bildirliyor.

Avustralya basınında çıkan haberleri duyuran İsrailli Haaretz gazetesi, daha sonra bu konudaki haberini sayfasından kaldırmıştı.

İsrailli yetkililer henüz, ABC televizyonunun araştırması ile ilgili resmi bir açıklama yapmadı.

Televizyon, Melbourne'deki Zygier'in Mossad'da katılarak Ben Alon ismiyle İsrail'e gittiğini duyurmuştu.