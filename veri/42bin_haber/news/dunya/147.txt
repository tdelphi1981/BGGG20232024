Kendi cenazesine katıldı
Brezilya'da ağabeyinin yanlış cesedi teşhis etmesi sonucu öldüğü sanılan kişi, annesinin evinde düzenlenen matem törenine katılınca bazıları bayıldı, bazıları kaçtı.
 Güvenlik yetkililerinin verdiği bilgiye göre, Alagoinhas kentinde meydana  gelen olay, Jose Marcos Araujo'nun şehir hastanesi morgunda kendisine gösterilen  bir cesedi yanlışlıkla 41 yaşındaki araba yıkayıcısı kardeşi ''Gilberto'' olarak  teşhiş etmesiyle başladı.Ölen kişinin kardeşi olduğunu sanan Araujo, daha sonra cesedi Hristiyan  geleneklerine göre cenaze matem töreni yapılmak üzere annesinin evine götürdü.  Evde cenaze töreni yapıldığı sıralarda, sokakta yürürken gördüğü bir arkadaşından  kendisi için matem tutulduğunu öğrenen Gilberto, durumu anlamak için annesinin  evine gitti.       
  Cenaze töreni için hazırlık yapan yakınlarının, öldüğünü sandıkları  Gilberto'yu bir anda karşılarında görmeleri evde büyük bir şaşkınlık yaşanmasına  yol açtı. Evdekilerin bazıları bayılırken bazıları da korkudan kaçtı. Gilberto'nun annesi Marina Santana, ne olup bittiğinin anlaşılmasının  ardından gazetecilere yaptığı açıklamada, ''İnanılmaz ölçüde sevinçliyim.  Kendisine öldüğü söylenen oğlunu karşısında canlı olarak gören hangi anne böyle  sevinçli olmaz ki'' diye konuştu.   