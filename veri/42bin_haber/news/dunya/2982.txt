Chavezin fotoğrafları Venezuelayı heyecanlandırdı
Venezuela Devlet Başkanı Hugo Chavez'in Küba'da iki ay önceki ameliyatının ardından çekilen ilk fotoğraflarının yayınlanması, ülkesinde heyecanla karşılandı.
Fotoğraflarda Chavez, iki kızıyla gazete okurken görülüyor. Objektiflere gülümseyen Chavez'in, Küba Komünist Partisi'nin yayın organı Granma'yı okuduğu görülüyor. 

Televizyonda yayınlanan fotoğrafları büyük bir heyecanla takip eden Chavez taraftarlarından Manuel Cova, "Onun öldüğünü söylüyorlardı. Artık bu fotoğraflar sayesinde onun yaşadığını biliyoruz. Başkanımız hayatta." dedi. Aniluz Serrano ise Chavez hakkındaki dedikodular kulak asmadıklarını belirterek, "Şeytana inanmıyoruz. Hükümetin açıklamalarına güveniyoruz." diye konuştu.

Chavez'in hayatta olduğunu kendi gözleriyle gören Rosa Sandovel da, "Chavez, iyisin. Venezuela'ya güçlenerek döneceksin. Çünkü sen (Yunan mitolojisindeki) insan başlı atsın." dedi.

Hugo Chavez, son birkaç yıldır kanser hastalığı sebebiyle tedavi görüyordu. Ekim ayındaki seçimleri kazanan Chavez, Küba'da son geçirdiği ameliyat sebebiyle geçtiğimiz ayki yemin törenine de katılamamıştı.