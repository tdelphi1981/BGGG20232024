Gençler bu adada tatil yapmayacak
 
  Gençler yaz kampını başkent Oslo’nun yaklaşık 10 kilometre batısında kalan başka bir adada yapacak. Norveç’in şirin tatil ve kamp merkezi olarak tanınan Utöya Adası’na ilginin, Breivik’in gerçekleştirdiği saldırı sonrası azaldığı açıklandı. Özellikle Norveçli siyasi partilerin gençlik kollarının yaz aylarında bu adada yaz kampı düzenlemelerinin gelenek haline geldiği ve katliamın yaşandığı 2011 yazına kadar bu geleneğin devam ettiği bildirilirken, geçtiğimiz 2012 yazında ise adada hiçbir etkinliğin yapılmadığına dikkati çekildi. 
 >>MAHKEME KARARINA BOYUN EĞDİ
  
 >>NORVEÇ'İN BEBEK YÜZLÜ KATİLİ
  
 
 Norveç İşçi Partisi Gençlik Kolları Başkanı Eskil Pedersen, "Parti olarak her yıl Ada’da gerçekleştirdiğimiz kampımıza geçen yıl ara vermek zorunda kaldık. Ancak bu yıl bu geleneğimizi devam ettirmek istiyoruz. Fakat 69 üyemizi kaybettiğimiz Utöya Adası’nda bunu yeniden yapmak bizim için çok zor. Bu nedenle diğer partilerin gençlik kolları gibi biz de Utöya Adası yerine başka bir adada Gulsrud’da kamp yapmaya karar verdik" dedi. Öte yandan bu yaz gerçekleşecek kampta güvenlik önlemlerinin en üst düzeyde olacağı ve sağlık personelinin de tam kadro olarak adada yerlerini alacağı bildirildi. 
 21 YIL HAPİS CEZASINA ÇARPTIRILMIŞTI 
 
 Anders Behring Breivik, 22 Temmuz 2011 tarihinde başkent Oslo’daki hükümet binası önünde düzenlediği bombalı saldırıda 8 kişiyi, daha sonra gençlerin kamp yaptığı Utöya Adası’na geçip burada da 69 genci elindeki silahla ateş ederek tek tek öldürmüştü. Breivik, mahkeme tarafından 21 yıl hapis cezasına çarptırılmıştı.
  