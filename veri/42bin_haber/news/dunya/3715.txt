Aslanlarla 1 yıl aynı kafeste
Hayvanat bahçesi sahibi Alexander Pylyshenko, yardım toplamak için bir yıl boyunca aslanlarla aynı kafeste yaşayacak.
Ukraynalı hayvanat bahçesi sahibi Alexander Pylyshenko, 2011de deneyimlediği sıradışı tecrübeyi tekrar yaşamaya hazırlanıyor.

Pylyshenko, 2011'de beş hafta boyunca bir aslanla beraber yaşamasının ardından bu yıl tekrar aslanlarla birlikte yaşamayı planlıyor. Ancak Pylyshenko, bu kez kafeste bir yıl geçirmek istiyor.

Rus gazetesi Segodnyanın haberine göre Alexander Pylyshenko, Vasylivka şehrinde bulunan özel hayvanat bahçesinde yardım toplamak için aslanlar yaşayacak. Pylyshenko, toplamak istediği 45 bin dolarlık yardımla aslanlar için bakım evi inşa edecek.

Pylyshenko bir yıl boyunca aslanlarla yaşamayı başarırsa, Ukraynada daha önce kendine ait 35 günlük rekorunu kıracak. Pylyshenko, aslanlar geçirdiği süreyi resim yaparak ve aslanlar hakkında kitap yazarak geçirmeyi planlıyor.