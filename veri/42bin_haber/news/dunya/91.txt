Bağlan'da otobüs devrildi: 1 ölü, 27 yaralı
Afganistan'ın Bağlan vilayetinde meydana gelen trafik kazasında 1 kişi öldü, 27 kişi yaralandı.
 Afganistan'ın kuzeyinde bulunan Cevizcan vilayetinden başkent Kabil'e gitmekte olan bir yolcu otobüsü, Bağlan kent merkezi Pulhumri'nin Çeşmeyişir bölgesinde, sürücüsünün direksiyon hakimiyetini kaybetmesi sonucu devrildi.
          
 Bağlan Devlet Hastahanesi doktoru Ahmet Cavit Alimyar'ın bildirdiğine göre, kazada otobüste bulunan yolculardan biri hayatını kaybederken, 22 yaralı Bağlan Devlet Hastahanesi'ne kaldırıldı.
          
 Durumu ağır olan 5 yaralı ise başkent Kabil'e gönderildi.
          
 AA