Perwer: Fethullah Gülen'in açıklamalarını önemli buluyorum
Kürt müziğinin önde gelen ses sanatçısı Şivan Perwer, Fethullah Gülen Hocaefendi'nin Kürt sorunu ile ilgili yaptığı açıklamaları önemli bulduğunu açıkladı. Türkiye'nin Gülen'in sözlerini dilediğinin altını çizen Perwer, Hocaefendi'nin süreci desteklemesinin büyük bir hadise olduğunu dile getirdi.
Irak'ın kuzeyinde yayımlanan Rudaw gazetesine konuşan Şivan Perwer,"Süreçle ilgili çok iyi açıklamaları oldu. Gülen Hocaefendi'nin fikirleri çok iyidir. Onun bu süreci desteklemesi çok büyük bir şeydir. O, çok geniş bir alanda milletlerin edebiyatına, sanatına ve inancına hizmet sunmaktadır. O'nun okulları dünyada çok rağbet görüyor. O'nun Kürt sorununa desteği gereklidir."dedi.

Gülen'in Kürt meselesiyle daha çok ilgilenmesini beklediklerini Perwer, "Kürt meselesi üzerinde daha yeni yeni çalışılıyor. Kendileri de elinden geldiğince çok iyi yaklaşıyor bu meseleye. Umut ediyorum Hocaefendi daha da yakından bu meseleyle ilgilenir . Çünkü, Türkiye en çok O'nu dinler, O'nun sözlerine kulak verir" 

Erbil'de ünlü sanatçı İbrahim Tatlıses'le 40 yıl sonra bir araya gelmelerine de değinen Perwer, eskiden Tatlıses'in kendisi ile görüşmemek için kaçtığını iddia etti. 
Perwer, "Geçtiğimiz günlerde arkadaşlar geldi, İbrahim seni görmek istiyor deyince, tabii ki ne zaman isterse görüşürüz. Geçmişte İbrahim'i görmek isterdim O kaçardı. Korkardı, 'Şivan hükümlüdür' derdi. O şimdi korkusunu kırmış. O hasret çekiyordu, ağlıyordu. Bana dedi ki sana çok çok teşekkür ediyorum. Çok iyi işler yaptın. Sen her zaman bizim sevgilimizdin. Ancak sorunlar vardı o yüzden senden kaçıyordum. Doğruları dile getirdi. Bu görüşme bir tesadüf sonucu gerçekleşti. Acak çok iyi de oldu ve çok da ses getirdi."dedi.