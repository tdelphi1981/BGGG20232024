'İran da kimmiş' pozu
Yaz aylarında, Başbakan Erdoğan'la telefonda konuşurken çekilmiş beyzbol sopalı fotoğrafıyla Türkiye gündemini sarsan ABD Başkanı, İran'a karşı da ayaklarını uzatarak poz verdi 
 POSTA İNTERNET
 
 Yeni bir nükleer yakıt tesise sahip oldukları yönünde açıklamalar yapan İran, son dönemde gerçekleştirdiği tatbikatlar ve geliştirdiği silah sistemleriyle dünya nezdinde Washington yönetimini 'kızdırırken', ABD Başkanı Barack Obama bunu pek de umursamazmış gibi rahat pozlar verdi. 
 
 BEYAZ SARAY ÇEKTİ, REUTERS DAĞITTI
 
 İran'la ilgili hazırlanan son raporun Obama'ya sunulması sırada Beyaz Saray muhabiri tarafından çekilen ve Reuters haber ajansının fotoğraf departmanı tarafından dünyaya servis edilen fotoğrafta, ABD Başkanı Obama , stratejik danışmanları Ben Rhodes ve David Axelrod'la Oval Ofis'te oldukça rahat bir ortamda sohbet ederken görülüyor. 
 
 Ayaklarını, üzerinde büyük bir meyve tabağı duran sehpaya doğru uzatmış şekilde oturan Obama, 'İran'ın yaptıkları umrumda bile değil' mesajı veriyor. 
 
 BEYZBOL SOPALI FOTOĞRAF DA TÜRKİYE'Yİ SARSMIŞTI
 
 Yaz aylarında, ABD Başkanı Obama'nın, Başbakan Erdoğan ile konuşurken çekilmiş beyzbol sopalı fotoğrafı Türkiye gündeminde üst sıralara yerleşmiş ve çok değişik yorumlara neden olmuştu. 
 
 Gazeteciler, Beyaz Saray yetkililerine, Suriye konulu bir telefon görüşmesine ait fotoğraftaki sopanın, Obama yönetiminin dış politika yaklaşımını sembolize edip etmediğini sormuştu. 
 
 Beyaz Saray Ulusal Güvenlik Konseyi Sözcü Yardımcısı Caitlin Hayden ise, bu fotoğrafla ilgili olarak, ”Bu fotoğrafı sadece, Başkan Obama’nın Başbakan Erdoğan ile devam eden yakın ilişkisini vurgulamak ve onların Suriye’de kötüye giden durum hakkındaki önemli görüşmelerine dikkati çekmek amacıyla yayınladık” demişti. 
 
 
 
  