Almanyada 23 yaşındaki Türklerin zor kararı
Çifte vatandaş olan ve 23 yaşına giren gençler, bir karar vermek zorunda...
Almanya'da çifte vatandaşlık tartışmaları büyüyor. Ülkede yaşayan binlerce Türk kökenli genç, iki vatandaşlıktan birini tercih etmek zorunda... Gençler bu konuda bir ayrımcılık yapıldığına dikkat çekiyor ve siyasetçilerden çözüm bekliyor.

23 YAŞINDAKİLER İÇİN KARAR YILI

Almanya'da opsiyon modeli ile çifte vatandaş olan ve bu yıl 23 yaşına giren gençler için karar yılı. Gurbetçiler eşit muamele talebinde bulunuyor.

Gençler, ülkede yaşayan birçok ülke vatandaşının çifte vatandaşlık hakkı olmasına rağmen kendilerine sunulan bu seçenek için siyasetçilerden çözüm bekliyor. Binlerce genç hangi vatandaşlığı seçeceği konusunda kararsız.

RENCİDE EDİCİ

Bu sorunu yaşayan makine mühendisi Erdal Özdoğan, Çifte vatandaşlık çok önemli. Burada karar vermekte çok zorlanıyoruz. Siyasi olarak da bunu yansıtmamız gerekiyor. Diğer ülkelerin bu hakka sahip olup da bizim burada çoğunluk olarak Türk vatandaşlarının bu hakka sahip olmaması rencide edici bir konu dedi.

AİLELER ÜZGÜN

Bu durum gençlerin ailelerini de oldukça üzüyor.

Fikriye Özdoğan, Çocuklarımız 18 yasından sonra 23 yasına kadar bir karar vermek zorunda kalıyorlar. O ana kadar Almanlardı, Türklerdi, ikisine de sahiplerdi. Bir zaman geliyor ya Alman olacaklar ya Türk olacaklar. Bu hakikaten çok saçma bir şey. Bu insanın fıtratına uymuyor. Hissiyat olarak bunu yapmak mümkün değil. Belki kağıt üzerinde insanlar bunu değiştirebilirler ama his olarak hem Alman ve Türk olmaları onların faydalarınadır diye konuşurken Yelda Kılıçaslan ise İki tane oğlum var. Hem Türk vatandaşı hem Alman vatandaşı. Ama ilerde seçim yapmak zorunda kalacaklar. Ve birinden vazgeçmek zorunda kalacaklar. Ama buda bizleri üzüyor açıkçası dedi.

Yasin Kılıçaslan da 16 yasındayım 10. Sınıfa gidiyorum. Hem Türk hem Alman vatandaşıyım. Ama ilerde hangisine karar vereceğimi bilemiyorum diyor.

Çözüm beklenen siyasetçilerse yaklaşan seçimler öncesi Türk kökenli seçmelerden oy alabilmek için çifte vatandaşlık vaatlerinde bulunuyor. (TRTHaber)