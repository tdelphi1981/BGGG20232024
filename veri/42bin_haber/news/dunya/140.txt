'Suriye'de ateşkes sağlanırsa, ordu kışlasına geri dönsün'
Fransa Dışişleri Bakanlığı, Suriye'de bayramda ateşkesin sağlanması halinde düzenli ordunun kışlasına geri dönmesini istedi.
 Bakanlık Sözcüsü Philippe Lalliot, BM ve Arap Birliği'nin Suriye Özel Temsilcisi El Ahdar el İbrahimi'nin ''Suriye'nin bayramda ateşkes ilan etmeyi kabul ettiği'' yolundaki açıklamaları üzerine ülkesinin görüşlerini belirtti.
  
 Lalliot, ''Eğer ateşkes sağlanırsa, karşılıklı olarak bu düşmanlığın sona ermesi için ateşkesin uzun süreli olması ve düzenli ordunun da barakalarına dönmesi için çalışmak gerekir'' dedi.
 Fransız sözcü, halka yönelik baskının Suriye ordusundan geldiğini belirterek, bu konuda ilk adımın da yine Şam yönetiminden gelmesi gerektiğini ifade etti. AA