Chavez, Venezuelaya döndü
Sağlık sorunları nedeniyle bir süredir Küba'da tedavi gören Venezuela Devlet Başkanı Hugo Chavez, ülkesine döndüğünü açıkladı.
Twitter hesabından bir açıklama yapan Chavez, "Yeniden Venezuela topraklarına geldik. Teşekkürler Tanrım! Teşekkürler sevgili halkım! Tedaviye burada devam edeceğiz." ifadelerini kullandı. 

Hugo Chavez ayrıca Küba Devlet Başkanı Raul Castro, eski başkan Fidel Castro ve tüm Küba halkına teşekkür etti.
58 yaşındaki Hugo Chavez 11 Aralık'ta kanser tedavisi için Küba'nın başkenti Havana'ya gitmişti.