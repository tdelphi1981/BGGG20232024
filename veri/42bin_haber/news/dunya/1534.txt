Kurtarma fiyaskosu: 35 rehine öldü!
Cezayir ordusunun ülkenin doğusundaki İlizi kenti Ayn Emnas bölgesinde bulunan doğalgaz tesisine yaptığı helikopter destekli kurtarma operasyonunda 35 rehinenin hayatını kaybettiği, 15 militanın ise öldürüldüğü öne sürüldü.
Cezayir helikopterlerinin rehine krizinin yaşandığı doğalgaz tesisini hedef alan saldırısında 35 Batılı rehinenin hayatını kaybettiği öne sürüldü.

Tesisi işgal eden gruptan bir sözcü Moritanya haber ajansı ANI'ye yaptığı açıklamada, saldırıda kendi gruplarından 15 kişinin de öldüğünü ifade etti. Öldürülenler arasında eylemi düzenleyen grubun lideri Ebu'l Bera'nın da olduğu belirtildi. Söz konusu kişi, Cezayir askerlerinin yeni bir saldırı düzenlemesi durumunda ellerinde kalan 15 rehinenin de öldürüleceği tehdidinde bulundu.

Öte yandan Batılı ajanslar ise 15 kadar Batılı rehinein tesisten kaçarak kurtulduğu haberlerini geçiyor.