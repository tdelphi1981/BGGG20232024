Kadın gardiyan, polis katilinden hamile kaldı
 
 2003 yılında James Nemorin ile Rodney Andrews adlı iki dedektifi öldürmekten 2007'de mahkum olan ve savcıların idamını istediği Ronell Wilson’la hücresinde defalarca cinsel ilişkiye girdiğini itiraf eden 29 yaşındaki gardiyan Nancy Gonzalez, salı günü gözaltına alındı. 8 aylık hamile olan Gonzalez, 15 yıl hapis cezası alabilir.
 
 Brooklyn Metropolitan Hapishanesi’ndeki diğer mahkûmlar, çete üyesi Wilson ve gece gardiyanlık yapan Gonzales’in saatlerce sohbet ettiğini, kadını bazen Wilson’ın hücresinden çıkarken gördüklerini anlattı. Bazı yetkililer ise çiftin Wilson’ın idam cezasından kurtulması için çocuk yaptığını iddia etti. Gonzalez ise mahkemeye verdiği ifadede şunları söyledi: “Çok yalnızdım ve sevilmek istiyordum. Şimdi onun çocuğunu taşıyorum." 
 
 Bu durumun başına iş açabileceğini bildiğini söyleyen Gonzales, en büyük endişesinin de çocuğuna babasının kimliğini söylemek olduğunu ifade etti.