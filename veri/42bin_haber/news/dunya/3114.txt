Endonezya'da silahlı saldırı: 7 kişi ölü
Endonezya'nın doğusunda silahlı bir grup tarafından düzenlenen iki ayrı saldırıda 7 kişi öldü.
Ordu Sözcüsü Iskandar Sitompul yaptığı açıklamada, ülkenin doğusundaki Papua bölgesinde askeri bir araca pusu kuran silahlı grubun saldırısı sonucu 4 askerle iki sivilin hayatını kaybettiğini belirtti.

Sitompul, aynı bölgedeki başka bir saldırıda ise 1 askerin öldüğünü, birinin de yaralandığını ifade etti.

Yaklaşık 20 kişilik silahlı grubun her iki saldırıdan da sorumlu olduğu tahmin ediliyor.

Eski bir Hollanda kolonisi olan Papua, 1969'da Endonezya ile birleşmişti. Bölgede Özgür Papua Hareketi tarafından bağımsızlık için mücadele veriliyor.