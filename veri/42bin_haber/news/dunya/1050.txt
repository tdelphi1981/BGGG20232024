Pakistan'da kızamıktan 210 çocuk öldü
Dünya Sağlık Örgütü (WHO), Pakistan'da geçen yıl 210 çocuğun kızamık hastalığından öldüğünü açıkladı. WHO tarafından yayımlanan rapora göre, kızamık salgınının en fazla güneydeki Sind eyaletinde can kaybına yol açtığı belirtildi.

Raporda, 2012 yılında 7 bin 274 çocuğun kızamık hastalığına yakalandığı, bunların 210'unun hastalığa yenik düştüğü kaydedildi.

Kızamık salgının önüne geçmek için ilk etapta 1,3 milyon kızamık aşısı temin edildiği, yıl sonuna kadar 2,9 milyon çocuğa kızamık aşısının yapılmasının hedeflendiği kaydedildi.