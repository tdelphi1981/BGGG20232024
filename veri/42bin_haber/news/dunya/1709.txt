Obez sürücülerin kazalarda ölme riski daha fazla
 
 ABD’deki kaza verilerini inceleyen bilimadamları, sağlık durumlarının iyi olmaması ve emniyet kemerinin yeterince koruyamaması nedeniyle obezlerin (çok
 şişman)  yolda ölme riskinin normal kilolulardan daha fazla olduğu sonucuna vardı.
 
 California ve West Virginia üniversitelerinden bilimadamları, özel araçla yapılan ve sürücünün öldüğü 1996-2008’deki 57 binden fazla kazayı inceledi.        Sürücünün obez olmasının kazada ölüm riskini artırdığı belirlendi. Birinci derecede obez olan sürücülerin, ölüm riskinin normal kilolulara göre yüzde 21, ikinci derecedekilerin yüzde 51 ve üçüncü derecedekilerin yüzde 80 fazla olduğu belirtildi.
 
 Obezlerin sağlık durumunun kötü olması nedeniyle kazada ölme riskinin fazla olduğunu belirten bilimadamları ayrıca çarpışma simülasyonlarında emniyet kemerinin, karın bölgesinde daha fazla yumuşak dokuya sahip olmaları nedeniyle obezleri iyi koruyamadığının da görüldüğünü vurguladı. İngiliz "Emergency Medicine Journal" dergisinde yayımlanan araştırmada bilimadamları, araçların aşırı kilolu ya da obez kullanıcıları korumakta yetersiz kaldığına dikkati çekti.
 
 AA