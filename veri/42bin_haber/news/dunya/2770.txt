'Antalya'da diplomatlarımız mayo ile gezmiyor'
Libya olaylarından ders aldıklarını kaydeden Rusya Dışişleri Bakanı Sergey Lavrov, Rus turistler açısından en çok gidilen ülkelerden biri olması nedeni ile Türkiyenin de problem yaşanan ülkeler arasında olduğunu söyledi.
Resmi Rossiya televizyon kanalının, Voskresnıy Veçer programına konuşan Lavrov, Trajik olaylardan sonra gerçekten de bize dediler ki, Rusya Arap dünyasını kaybetti. Neticede bu olmadı, çünkü sanki devrimciler geldi ve her şeyi çözecek diye bir nevi aşırı hayalperest bir ortamda duygusal söylemler dile getirildi. Bu arada, Libya Geçiş Hükümeti Başbakanı Mahmut Cibril yakınlarda Moskovaya gelecek. Şu anda kendisi Libyanın ana siyasi gücüne liderlik yapıyor. Dolayısıyla aracı olmadan biz ilk ağızdan olanları öğreneceğiz. dedi.

Yurtdışında Rus diplomatların kendi vatandaşlarına sahip çıkması ile ilgili değerlendirmede bulunan Lavrov, sunucu Vladimir Solovyovun, Hangi ülkeler en sorunlu? Zor duruma düşen turist veya vatandaşlarımıza diplomatların sürekli yardım etmek zorunda kalan ülkeler açısından? sorusunu şöyle yanıtladı:

Turistlerimizin daha fazla bulunduğu ülkeler. Bunlar Mısır, Türkiye, Tayland... Bu arada orada konsolosluk ağırlığımızı artırmak istiyoruz. Ama mali sorunlar da var. Yılda 3 milyon turistimiz Türkiyeye gidiyor, oysa Antalyada bizim 3 konsolos yetkilimiz çalışıyor!.. İstatistik rakamlara göre, orada her 5 bin turistimizden biri zor duruma düşüyor veya yardım için başvuruyor.

Sunucunun, Doğru mu anlıyorum: diplomatlar için Antalya bir sürgün anlamına mı geliyor. Kötü çalıştın, o zaman Antalyaya gidiyorsun! esprili sorusuna Lavrov, Yine de tatil sürgünü. Fakat ne yazık ki orada mayo ile değil, pantolon ve kravatla çalışmak zorundasın. yanıtını verdi.