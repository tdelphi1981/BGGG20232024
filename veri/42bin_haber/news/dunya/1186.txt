ABD'de silahlı saldırı: 4 ölü
ABD'nin Colorado eyaletinde silahlı saldırganın 3 kişiyi öldürdüğü, daha sonra polisle girdiği çatışmada ölü ele geçirildiği bildirildi. Güvenlik yetkilileri, saldırganın ve ikisi erkek, biri kadın olan kurbanların adını açıklamazken, olayın Aurora kentinde saldırganın evinde gerçekleştiğini söyledi.

Yetkililer, bir evde silah sesi duyulduğuna dair ihbar üzerine olay yerine giden güvenlik ekibiyle saldırgan arasında çatışma çıktığını açıkladı.

Saldırganın intihar edip etmediğinin ya da vurularak öldürülüp öldürülmediğinin henüz tespit edilemediği kaydedildi.

Cinayetlerin sebebinin araştırıldığı belirtildi.