Medyada flaş gelişme!
Merkezi Katar'da bulunan Al-Jazeera haber kanalı Amerikan kablolu yayın pazarında kendine yer edinmek için Al Gore'un sahip olduğu "Current Tv" kanalını satın aldı.
 Bu hamlesiyle Al-Jazeera seyirciye ulaşım rakamını dokuz katına çıkararak toplamda 40 milyon eve girmeyi başarmış oldu.
 Satışın gerçekleştiğini bugün açıklayan Al Gore ve ortağı Joel Hyatt " Bugün medya belirli bir kaç hedef üzerine kurulu: Duyamadıklarımızın sesini duyurmak, bağımsız ve farklı bakış açılarını ortaya koymak ve kimsenin anlatmadığı hikayeleri anlatmak. Al-Jazeera'de Current Tv gibi bu hedeflere sahip ve gerçeklerin dünyayı daha iyi anlamamızı sağladığına inanıyor" dedi.
 Satışın gerçekleşmesiyle beraber Al-Jazeera New York ve Washington gibi ABD'nin büyük şehirleri de dahil 4.7 milyon eve daha ulaşmayı başarmış oldu.
 Kanalın ABD kablolu pazarına giriş yapmasıyla beraber ülkenin en büyük ikinci kablolu yayın sağlayıcı firması Time Warner Cable Inc., Current TV'yi yayınladığı kanallar listesinden çıkardığını açıkladı. Şirketten yapılan açıklamada " Current Tv ile yaptığımız anlaşma sona erdirilmiştir, kanalın yayınını en kısa sürede durduracağız" denildi.
  