"Çocuksuz ailelerden vergi alalım"
Rusya Ortodoks Kilisesi üst düzey yetkililerinden Dmitri Smirnov, çocuğu bulunmayan ailelerden vergi alınmasını önerdi. Kilisenin ordu ve güvenlik görevlileriyle işbirliği masası başkanı görevinde bulunan Smirnov, alınacak verginin öksüz çocukları evlatlığa alan ailelere yardım olarak aktarılmasını da teklif etti.
Rusya'nın Sesi radyosuna konuşan kilise yetkilisi, "Çocuğu bulunmayan veya az çocuğu olanlardan vergi alınmasını önerdim. Eğer kişi çocuk yapmak için fedakarlık yapmıyorsa veya yapamıyorsa bu durumda küçük bir vergi ödesin. Bu vergiden elde edilen paralar da öksüzleri evlatlık olarak alan ailelere destek amacıyla aktarılsın." dedi.

Amerika'yı da örnek veren Smirnov, "Neden Amerika'da çocuklar evlat ediniliyor? Çünkü, devlet çocukların karnını doyurmak ve fakir yaşamamak için yeterli derecede destek veriyor." dedi.