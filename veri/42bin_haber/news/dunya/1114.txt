Clinton taburcu oldu
Kafasında oluşan kan pıhtısı nedeniyle hastaneye kaldırılan ABD Dışişleri Bakanı Hillary Clinton, hastaneden taburcu oldu. Clinton'ın sözcüsü Philippe Reines, yaptığı yazılı açıklamada, kafasında oluşan kan pıhtısı nedeniyle geçen hafta sonu New York'ta hastaneye kaldırılan Clinton'ın yerel saatle bu akşam taburcu olduğunu bildirdi.

 Reines, doktorlarının Clinton'a, sağlığının her yönden iyi ilerleme gösterdiğini ve tam olarak iyileşeceğinden emin olduklarını söylediklerini
aktardı.

Clinton'ın, görevine yeniden dönmeyi arzuladığını belirten Reines, bakanın programına dair son bilgileri, gelecek günlerde daha fazla netleştikçe basınla paylaşacaklarını kaydetti.

Reines, Clinton ve ailesinin, New York Presbyterian Hastanesi doktorları, hemşireleri ve personelinden gördüğü mükemmel bakımdan dolayı takdirlerini ifade ettiğini sözlerine ekledi.