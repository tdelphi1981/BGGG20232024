Otoyol köprüsü çöktü: 26 ölü
Çin'in orta kesimindeki Henan eyaletinde bir kamyonun otoyol köprüsünde patlaması sonucu köprü çöktü.
Devlet medyasından Çin Ulusal Radyosu'na göre, olayda enkaz altında kalan araçlardaki 26 kişi hayatını kaybetti. Ancak devlet televizyonu CCTV'nin haberine göre ise olayda 5 kişi öldü, 11 kişi yaralandı. Ölü sayısının artmasından endişe ediliyor. 

Patlamaya neden olan kamyonun çatapat ve havai fişek türü patlayıcılarla yüklü olduğu ifade edildi. Köprünün çökmesiyle birlikte araçların köprüden uçtuğu ve ölü sayısının artabileceğini kaydedildi. 

Patlamanın bu sabah 8.52'de Mianchi kasabasından geçen ve Çin'in doğusunu Kazakistan sınırındaki Şincan Uygur Özerk Bölgesi'n Khorgas şehrini birbirine bağlayan Lianyungang-Khorgas otoban yolda oluştuğu ifade edildi.

CCTV'nin haberine göre, kamyonun patlamasıyla mı köprünün çöktüğü yoksa köprünün çökmesiyle mi kamyonun patladığının araştırmalar sonucunda ortaya çıkacağı belirtildi.
Görgü tanıkları, şiddetli patlama olduğunu söylerken, çevre köydeki evlerin camlarının da kırıldığı açıklandı. 

CCTV, otoyolun trafiğe kapatıldığı ve çöken kısmın tamirinin uzun zaman bildirdi. Enkaz altında en az 8 TIR var. Bölgede sis sebebiyle görüş mesafesi 200 metre. Görüntülerde şu an enkaz kaldırma çalışmalarının sürdüğü görülüyor. Kurtarma çalışmalarının 0 derecede sürdüğü kaydedildi.

Kazada 30 metre yüksekliğinde ve 160 metre uzunluğundaki köprünün 80 metresi çöktü. Görüntülerde bir kamyonun ise çöken köprüden düşmekten kıl payı kurtulduğu görüülüyor.