ABD'de silahsızlanmaya karşı ilk somut adım
New York Eyalet Meclisi, şiddetin önüne geçmek için silah edinmeyi zorlaştıran yeni yasayı onayladı.
 Connecticut eyaletinin Newtown kasabasında 27 kişinin ölümü ile sonuçlanan saldırıdan sonra ABD'nin gündemine oturan silah şiddetine karşı ilk yasal girişim New York'tan geldi. Pazartesi günü 18'e karşı 43 oyla Senatodan geçen yasa tasarısı bugun New York Eyalet Meclisi'nden de geçti. New York'ta silah almak artık daha da zorlaşacak.
 Demokratların çoğunlukta olduğu New York Meclisi'nde 43'e karşı 104 oyla kabul edilen tasarı, New York Valisi Andrew Cuomo tarafından imzalandıktan sonra yasalaşacak. Silahsızlanmaya karşı günlerdir büyük çaba sarfeden Vali Cuomo'nun yeni tasarıyı hızlı bir şekilde imzalaması bekleniyor.
 Tasarının kimsenin hakkını elinde almadığını belirten New York Senatörlerinden Jeffrey Klein, "Güvenilir bir toplum için adım atıyoruz. Bugün yaptığımız yeni yasa diğer eyaletlere de neyin doğru olduğunu gösterecek" dedi. Yeni yasaya göre eyalette silah ve mühimmat sınırlı bir şekilde satılacak. Silah satın alan birisinin sadece kendisi değil, yakın akrabalarının da geçmişi kontrol edilecek. Ruh sağlığı yerinde olmayan kişilerin silah sahibi olmaları daha da zorlaştırılacak.
 CİHAN
  