Muhalifler Suriye helikopterini düşürdü
Suriye'nin Halep kentinde silahlı muhaliflerin bir askeri helikopteri düşürdüğü bildirildi.
Muhalif yapılanmalardan sorumlu Suriye Genel Devrim Konseyi(SRGC), Özgür Suriye Ordusu'na bağlı birliklerin kentin kuzeyinde yer alan Miniğ Askeri Üssü'nden havaalanan bir helikopteri düşürdüğünü iddia etti.

Havada isabet alan ve düşen helikopterin görüntülerini internette paylaşan SRGC, ayrıca bir pilotun Mig savaş uçağını kaçırarak Ürdün'e iniş yaptığını ileri sürdü. Mig savaş uçağı hakkındaki iddiayı Ürdün kaynakları doğrulamadı.