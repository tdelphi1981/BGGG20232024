'Esad Türkiye'yi yenecek'
Lübnan Ulema Derneği, Suriye Devlet Başkanı Esad’a övgüler yağdırırken Esad’ın Türkiye ve bazı Arap ülkelerinin “kukla rejimlerini” yeneceğini de öne sürdü.
 Suriye Devlet Başkanı Beşar Esad’a Lübnan Ulema Derneği’nden tam destek geldi. Dernek, Rus televizyonundaki açıklamalarından dolayı Beşar Esad’a adeta övgüler yağdırırken Esad’ın Türkiye ve bazı Arap ülkelerinin “kukla rejimlerini” yeneceğini öne sürdü.
 Lübnan Ulema Derneği, yaptığı açıklamada Esad’ın, Suriye’de doğduğu ve Suriye’de öleceği yönündeki sözlerinin net bir mesaj içerdiğini, sağlam tutumunu gösterdiğini savundu.
 İran medyası tarafından yansıtılan açıklamada Esad’ın “İsrail uğruna ABD’ye itaat eden ve Ortadoğu’da hakimiyet kurmaya yönelik politikaları uygulayan bazı Arap ülkeleri, Türkiye ve onların müttefiklerinin kukla rejimlerini yeneceği” de iddia edildi.
 ANKA
  