Kılıçdaroğlu, Çin Seddi'ni gezdi
Kılıçdaroğlu, Çin gezisinin 3. gününde tarihi Çin Seddi'ni gezdi. Çin Seddi'nin Badaling hattı üzerinde bir süre gezen Kılıçdaroğlu'na, Çinli yetkililer tarafından bilgi sunuldu.

Burada basın mensuplarına açıklamalarda bulunan Kılıçdaroğlu, Çin'e her gelen turistin mutlaka uğradığı yerler arasında olan Çin Seddi'nde bulunmaktan mutluluk duyduğunu söyledi.

Kılıçdaroğlu, "Biz işadamları ve arkadaşlarımla beraber buraya geldik, gezdik. Son derece etkileyici ve güzel. Dünya kültür mirasının önemli bir
parçası. Burada bulunmaktan memnunuz" dedi.

Heyettekilerle hatıra fotoğrafı da çektiren Kılıçdaroğlu'na, Çin Seddi'ne tırmandığına dair temsili bir belge verildi. Kılıçdaroğlu'na, Grup Başkanvekili Muharrem İnce, Genel Başkan Yardımcıları Erdoğan Toprak, Emrehan Halıcı, Faruk Loğoğlu ve bazı milletvekilleri de eşlik etti.