Bin Ladin'in damadı hakim karşısına çıkacak
Usame Bin Ladin'in damadı ve El Kaide örgütünün sözcüsü Süleyman Ebu Geyt yakalandı. Geyt, 11 Eylül saldırılarına destek vermek ve Amerikan halkını öldürmek suçlamalarıyla bugün hakim karşına çıkacak. 
Kongre üyesi Peter King Ebu Geyth'in geçen hafta Ürdün'de yakalandığını açıkladı. 
King Geth'in yakalanmasını, ABD'nin El Kaide örgütüne karşı yürütülen savaşta "önemli bir zafer" sözleriyle değerlendirdi. 
Süleyman Ebu Geyt, 11 Eylül olaylarının zafer ilan edildiği videolarda Usame Bin Ladin'in yanında yer alan isimlerden biri. 
Temsilciler Meclisi Üyesi King, Geyt'in yargılanmasında delil olarak bu videoların yeterli olacağını kaydetti. 
Hürriyet gazetesinde de dün, sahte Suudi Arabistan pasaportu taşıyan Ebu Geyt'in Ankara'da lüks bir otelde kaldıktan sonra Ürdün'e gönderildiği haberi yer almıştı.