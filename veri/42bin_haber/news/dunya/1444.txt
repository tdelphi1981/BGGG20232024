Bombalı saldırı: 10 ölü
 
 AA muhabirinin Irak emniyet yetkililerinden edindiği bilgiye göre, Kerkük’ün merkezindeki Atlas Caddesi’nde, yerel saatle 09:30’da park halindeki bomba yüklü bir araçla düzenlenen saldırıda, ilk belirlemelere göre yaklaşık 100 kişinin de yaralandığı belirtildi. Çok sayıda ambulansın olay yerine gittiği ve güvenlik güçlerinin bölgeyi kordon altına aldığı ifade edildi. 
 KÜRT PARTİLERE BAĞLI BÜROLAR VARDI
  
 
 Ölen ve yaralananların çoğunun sivil olduğu ve patlamanın meydana geldiği caddede Kürt partilere bağlı büroların bulunduğu kaydedildi.
 Bazı yaralıların durumunun ağır olması nedeniyle, ölü sayısının artmasından endişe ediliyor.
  