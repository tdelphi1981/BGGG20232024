Japonya'yı kar vurdu!
Japonya'nın başkenti Tokyo'da yoğun kar yağışı etkili oldu. Yağan yılın ilk karı nedeniyle 71 uçuş iptal edildi. Yaklaşık 3 bin 400 yolcu geceyi Narita Uluslararası Havalimanı'nda geçirmek zorunda kaldı.

Başkent Tokyo ve Narita bölgesinde yaklaşık 8 santimetre kalınlığına ulaşan kar hayatı olumsuz etkiledi.

Havalimanı yetkilileri yaptığı açıklamada, kar yağışı nedeniyle Narita Uluslararası Havalimanı'nda 71 uçun iptal edilirken, 3 bin 400 civarındaki yolcu geceyi havalimanında geçirdi.

Yolculara uyku tulumları ve yiyecekler dağıtıldı. 

Narita Uluslararası Havalimanın bir kaç sefer dışında normal uçuşlara başlandığı bildirildi.

Bu arada tren seferlerinde gecikmeler yaşandığı, başkent Tokyo'da çok sayıda otoban yolun kapalı olduğu belirtildi.

Yollarda işçiler tarafından kar temizleme çalışmaları yapılıyor.