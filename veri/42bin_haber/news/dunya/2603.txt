Pakistan'da Taliban'a operasyon: 15 militan öldü
Pakistan'da güvenlik güçlerinin Afganistan sınırındaki Orakzai'de başlattığı operasyonlarda 15 Taliban militanı öldürüldü. Güvenlik kaynaklarına göre, Yukarı Orakzai bölgesindeki Taliban militanlarının barınak ve sığınaklarına yapılan operasyonlarda 15 militan öldü, çok sayıda militan yaralandı.

Ordu geçen hafta, Taliban militanlarının ülkedeki en önemli kalesi olarak bilinen Orakzai'nin yüzde 90 oranında teröristlerden temizlendiğini açıklamıştı.