Japon elçi, Güney Kore lideriyle görüşecek
Japonya'nın yeni Başbakanı Şinzo Abe'nin Güney Kore'ye göndereceği özel elçi Fukushiro Nukaga, 4 Ocak'ta yeni Devlet Başkanı Park Geun Hye ile buluşacak. Güney Kore'de iktidardaki Saenuri Partisi, Park'ın Japon elçiyle 4 Ocak'ta buluşacağını açıkladı.
 Şinzo Abe, Park Geun Hye'nin seçim zaferinin ardından yaptığı yazılı açıklamada, Güney Kore'yi "yakın çalışma ihtiyacı hissettiği bir komşu" olarak gördüğünü vurgulamıştı. Şinzo Abe, Seul ile ilişkileri tamir etmek için Liberal Demokrasi Partisi'nin üst düzey isimlerinden Fukuşiro Nukaga'yı özel elçisi olarak Seul'e göndermeye karar vermişti. Meclisteki Japon-Güney Kore Dostluk Grubu üyesi de olan Nukaga'nın Başbakan Abe'nin mektubunu Geun Hye'ye de ileteceği kaydedildi. Dışişleri Bakanı Fumio Kishida bugün yaptığı açıklamada özel elçinin ne zaman Seul'e gideceğinin netleşmediğini açıkladı.
 ABD'nin bölgede iki yakın müttefiki olan Seul ile Tokyo arasındaki ilişkiler, Güney Kore'nin Dokdo, Japonya'nın Takeşima diye isimlendirdiği adalar sebebiyle gerilmişti
  