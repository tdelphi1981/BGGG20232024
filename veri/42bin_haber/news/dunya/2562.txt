ABD'nin Suudi Arabistan'da gizli üssü varmış
Amerika'nın insansız hava araçlarını Suudi Arabistan'da gizli bir hava üssünde konuşlandırdığı ortaya çıktı. Amerikan medyasında yer alan haberlere göre, Amerikan Merkezi İstihbarat Teşkilatı CIA, iki yıldır bu üssü kullanıyor. 

CIA'nin Suudi Arabistan'daki gizli hava üssünü, ilk olarak Eylül 2011'de, El Kaide lideri Enver El Evlaki'ye düzenlenen operasyonda kullanıldığı tahmin ediliyor. 

Haberlerde, üssün Yemen'deki El Kaide üyelerini öldürmek için kullanıldığı belirtiliyor. Ancak, üssün nerede bulunduğuna dair bilgiler paylaşılmadı. 

İngiliz yayın organı BBC'ye göre ise de Amerikan medyası bu gizli üsten en başından beri haberi vardı. 

Ancak, üst düzey hükümet yetkilileri, hem misyonu hem de Suudi Arabistan'la yapılan anlaşmaları zedeleyebileceği gerekçesiyle bu bilginin gizli kalmasını istedi. 

Üsle ilgili CIA'den şimdiye kadar herhangi bir doğrulama gelmiş değil.