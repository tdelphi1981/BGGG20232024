Göstericiler Maliki'nin istifasını istedi
Irak'ın birçok şehrinde Başbakan Nuri Maliki yönetim karşıtları, cuma namazının ardından gösteri yaptı. Sünni göstericiler, haklı talepleri karşılanıncaya kadar eylemlere devam edeceklerini vurguladı.
El Anbar Bölgesinde bulunan Ramadi ve Felluce şehrinde cuma namazı öncesi okunan hutbelerde, tüm masum tutuklu ve mahkumların serbest bırakılması istenerek hükümetin vatandaşlarına uyguladığı zulüm politikasına son verilmesi istendi. 

Şeyh İsmail Radif tarafından "İzzet ve Onur "meydanında kıldırılan cuma namazına yaklaşık 100 binin kişi katıldı. 

İmam Radif hutbesinde hükümete seslenerek halkın taleplerinin yerine getirmesini aksi durumda Başbakan Nuri Maliki'nin istifa etmesi gerektiğini söyledi. Radif, halkın taleplerini yerine getirilmediği sürece eylemlerine son vermeyeceklerini de kaydetti. 

Cuma namazı sonrası atılan sloganlarda, "İran Irak'tan dışarı", "Irak özgürdür, özgür kalacak", "İslam'ın ve Irak'ın emrindeyiz", "Irak'ın birlik ve bütünlüğüne evet", 'Mezhepçiliğe hayır', "Maliki, istifa et".