Müslüman Kardeşler: "Anayasa taslağı devrimin meyvesi"
Mısır'daki Müslüman Kardeşler Teşkilatı (İhvan), hazırlığı tamamlanarak Cumhurbaşkanı Muhammed Mursi'ye sunulan anayasa taslağını, "Devrimin meyvesi"olarak tanımladı. Teşkilattan yapılan açıklamada, oy birliğiyle kabul edilen anayasa taslağı dolayısıyla Mısır halkı tebrik edildi.

Açıklamada, yeni anayasa taslağının Mısır'da, hiç bir iradenin baskısı olmadan, özgürce hazırlanmış ilk anayasa olma özelliğini taşıdığı vurgulandı.