Yaşananlardan endişeliyim
AB Dışişleri Yüksek Temsilcisi Ashton, Türkiye-Suriye sınırında yaşananlardan büyük endişe duyduğunu söyledi.
 AB dışişleri bakanları toplantısının ardından basına konuşan Catherine Ashton, Suriye'den atılan mermilerin Türkiye'ye düşmesinin ''kesinlikle kabul edilemeyeceğini'' vurguladı.
 Catherine Ashton, Türkiye'nin bir taraftan gerginliği azaltmak için elinden gelen çabayı gösterirken diğer taraftan ihlallere cevap vermek zorunda kaldığını ifade etti.
 Suriyeli mültecilerle ilgili Türkiye'den kendilerine herhangi somut bir talebin gelmediğini belirten Ashton, bu konuda AB'nin neler yapabileceğiyle ilgili üye ülkeler arasında istişarelerin devam ettiğini aktardı.
 Ashton, ''Türkiye, mültecilere yüksek kalitede destek için, çocukların ihtiyaç duyduğu okul binalarını kullanmak dahil elinden gelen her şeyi yapıyor'' dedi. AA