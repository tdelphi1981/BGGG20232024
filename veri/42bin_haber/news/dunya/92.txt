'Güvenlik sorumluluğu bana ait'
ABD Dışişleri Bakanı Hillary Clinton, Libya'nın Bingazi kentindeki ABD Konsolosluğuna düzenlenen saldırıyla ilgili olarak, ABD'nin ülke dışındaki tüm diplomatik misyonlarının güvenlik sorumluluğunun kendisine ait olduğu söyledi.
 Amerikan televizyonlarına açıklamada bulunan Clinton, Dışişleri Bakanlığı'nın güvenliğinden kendisinin sorumlu olduğunu belirterek, "Sorumluluğu üzerime alıyorum. Dışişleri Bakanlığı'nın dünyanın dört bir yanında, 275 görev bölgesindeki 60 bini aşkın çalışanının sorumluluğu bende." dedi.
          
 Clinton, ABD Başkanı ve Başkan Yardımcısının güvenlik yetkilileri  tarafından alınan spesifik kararlar konusunda bilgi sahibi olmayabileceğine de işaret etti.
          
 ABD'nin Bingazi Konsolosluğu'na geçen ay düzenlenen saldırıda Libya Büyükelçisi Chris Stevens ile diğer 3 Amerikalı yetkili hayatını kaybetmişti.
          
 AA