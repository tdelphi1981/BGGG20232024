Çin'de deprem: 700'den fazla ev yıkıldı
Çin'in güneybatısındaki Yunnan eyaletinde 5.5 büyüklüğünde deprem meydana geldi. Depremde ilk belirlemelere göre 30 kişinin yaralandığı açıklandı.
Çin Deprem Merkezi, depremin yerel saatle öğlen 13.41'de eyaletin Eryuan kasabasında yaşandığını bildirdi. Yerin 9 kilometre altında yaşanan depremde ilk belirlemelere göre 30 kişinin yaralandığı ve 700'den fazla evin yıkıldığı belirtildi. 

Çin medyasında yer alan haberlerde ayrıca, depremin yaşandığı bölgede 2 bin 500'den fazla evde de maddi hasar oluştuğu aktarıldı. Bölgede son 12 saat içerisinde üç ayrı artçı şokun daha yaşandığı ifade edildi.