Japonya, Ankara'daki saldırıyı kınadı
Japonya, Ankara'daki ABD Büyükelçiliği'ne yönelik cuma günü gerçekleştirilen saldırıyı kınadı.
 Japonya Dışişleri Bakanlığı bugün yaptığı yazılı açıklamada, Tokyo'nun saldırıdan dolayı "şoke olduğunu ve derin bir üzüntü duyduğunu" kaydetti. Bakanlık, "Japonya, terörün her türlüsünü kesin bir dille kınıyor." dedi. Ölümlerden dolayı üzüntü duyduklarını belirten bakanlık, kurbanın yakınlarına da başsağlığı diledi. Tokyo, Türkiye ve ABD ile terörle mücadelede işbirliğine devam edeceklerini belirtti.
 Elçilikte çalışan güvenlik görevlisi Mustafa Akarsu ve canlı bomba Ecevit Şanlı'nın hayatını kaybettiği saldırıda bir gazeteci de yaralanmıştı. Saldırının sorumluluğunu DHKP-C üstlenmişti. 
  