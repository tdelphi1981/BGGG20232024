Venezuela seçime gidiyor
Venezuela Seçim Komisyonu, Devlet Başkanı Hugo Chavezin ölümünün ardından ülkenin yeni liderinin belirlenmesi için 14 Nisanda seçimlerin düzenleneceğini açıkladı.
Seçimlerde, Chavezden boşalan koltuğa geçici olarak oturan Nicolas Maduro ve Henrique Capriles karşı karşıya gelecek.

14 yıl boyunca Venezuelayı yöneten Chavez geçen Ekim ayındaki seçimlerde yüzde 54 oy alarak rakibi Caprilesi 10 puan geride bırakmıştı.

Geçen aylarda sağlığı git gide kötüleşen Chavez, kendisine bir şey olduğu taktirde Maduronun ülkenin lideri olması gerektiğini söylemişti.

Venezuela'da eski devlet başkan yardımcısı Nicolas Maduro, Hugo Chavez'in cenaze töreninden saatler sonra devlet başkanı vekili olarak yemin edip göreve başlamıştı.

50 yaşındaki Maduro Chavezin sol politikalarını sürdürme sözü verdi.

Kamuoyu anketleri Maduronın seçimlerin favori adayı olduğunu gösteriyor.

Seçim Komisyonu başkanı Tibisay Lucena, adayların Pazartesiye kadar resmi olarak kayıtlarını yapmaları gerektiğini söyledi.

Capriles yayınladığı twitter mesjaında aday olarak kendisinin seçilmesinden dolayı herkese minnettar olduğunu, aday olup olmama kararını kısa süre içinde vereceğini belirtti.

Politikalarını merkezci ve insancıl olarak tanımlayan Capriles politik olarak ilham aldığı liderin eski Brezilya devlet başkanı Luiz Inacio da Silva olduğunu belirtiyor.

Caracasta bulunan BBC muhabiri Will Grant, ülkede Chavezin ölümüyle birlikte toplum içinde ortaya konansevgi haline karşın muhaliflerin yine de seçimlerden umutlu olduğunu belirtiyor.

Hugo Chavez 5 Mart günü yaşamını yitirmişti.

8 Mart Cuma günü gerçekleştirilen cenaze törenine milyonlarca Venezuelayla birlikte birçok ülkenin devlet başkanı ve başbakanı da katılmıştı.