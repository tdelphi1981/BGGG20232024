Obama’dan Şükran Günü mesajı
ABD Başkanı Barack Obama, Şükran Günü vesilesiyle bir mesaj yayınladı. Obama, "Şükran Günü, tüm farklılıklarımıza rağmen her şeyden önce Amerikalı olduğumuzu hatırlamak için bir şans." dedi.
 Şükran Günü'nü Beyaz Saray'da ailesi ve arkadaşlarıyla mütevazı bir şekilde kutlayan Obama, seçimlerden sonra partizan düşüncelerin bir kenara bırakılması gerektiğini belirtti ve halkı birbirine destek olmaya çağırdı. Özellikle Sandy mağdurlarına yardım edilmesi gerektiğini vurgulayan ABD Başkanı, "Gerçek bir Şükran Günü kutlamasına ihtiyacı olan ailelere el uzatmalıyız." dedi.
 Beyaz Saray'dan yapılan açıklamada Obama'nın önceki şükran günlerinde olduğu gibi Kara, Hava ve Deniz Kuvvetleri'ndeki yetkililerle görüştüğü belirtildi. Obama'nın askeri yetkililere hizmetlerinden dolayı teşekkür ettiği ve ailelerinin Şükran Günü'nü kutladığı ifade edildi.
 Obama'nın ayrıca Afganistan'da görev alan 10 yetkiliyi arayarak tebrik ettiği de öğrenildi.
 CİHAN
  