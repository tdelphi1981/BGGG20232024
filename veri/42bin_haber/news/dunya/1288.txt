Mübarek'in yeniden yargılanması talebi kabul edildi
Mısır Temyiz Mahkemesi, eski Cumhurbaşkanı Hüsnü Mübarek ile eski İçişleri Bakanı Habib el-Adli'nin davalarının yeniden görülmesine karar verdi.
AA muhabirinin yargı kaynaklarından edindiği bilgiye göre, Mübarek ve Adli'nin devrim sırasında göstericilere yönelik ölüm emri vermek suçuyla yargılandıkları ve müebbet hapis cezasına çarptırıldıkları davaların yeniden görülmesine karar verildi. Mahkemenin ayrıca söz konusu davadan beraat eden 6 içişleri bakanı yardımcısının da yeniden yargılanmasına karar verdiği bildirildi.

Mahkeme kararının açıklanmasının ardından Mübarek'in posterlerini taşıyan onlarca gösterici, mahkeme önünde toplanarak kararı protesto etti.

Mısır'daki ayaklanmalar sırasında, güvenlik güçlerine göstericilere güç kullanması için talimat vererek ölümlerine sebep olmaktan yargılanan Mübarek, müebbet hapis cezasına çarptırılmıştı.