Rusya, 50 yeni savaş gemisi satın alacak
Rusya Savunma Bakanlığı, 2016 yılına kadar stratejik nükleer savaş gemileri ve denizaltılar dahil olmak üzere, 50'nin üzerinde yeni savaş gemisini deniz kuvvetlerinin hizmetine alacak.
 Bakanlıktan yapılan açıklamada, "18 adet çeşitli model ve boyutlarda deniz üssü savaş gemisi, 30 adet özel amaçlı savaş gemisi ve 6 adet stratejik savaş gemisi alınacak." bilgisi verildi.
 Rusya yeni savaş gemilerini teknik açıdan gelişmiş ve ileri teknoloji ile üretecek. Rusya Savunma Bakanlığı verilerine göre, 2020'ye kadar ordunun modernizasyon programı çerçevesinde 659 milyar dolar değerinde yatırım yapacak.
 Bakanlık Çarşamba günü yaptığı açıklamada da, Ocak ayında Akdeniz ve Karadeniz'de onlarca savaş gemisinin katılımı ile eş zamanlı olarak askeri bir tatbikat yapılacağı ifade edilmişti. 2013 yılı eğitim programı çerçevesinde yer alan tatbikat, Sovyet sonrası dönemde büyüklük açısından ilk olma özelliği taşıyor.
 CİHAN
  