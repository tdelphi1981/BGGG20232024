Almanya'da gıda fabrikasında kaza
Aşağı Saksonya eyaletindeki bir gıda fabrikasında meydana gelen kazada havaya kimyasal madde karıştı.
 Almanya'da Aşağı Saksonya eyaletine bağlı Bad Fallingbostel kasabasında faaliyetlerini sürdüren bir gıda firmasında sabah saatlerinde meydana gelen kazada, nitrik asitin yanlışlıkla kostik su dolu tanklara doldurulduğu bildirildi.
 Zehirli gazın çevreye yayılması üzerine 1800 kişi bölgeden tahliye edildi.
 İtfaiye sözcüsü Stephan Meier, 14 ton kostik suyun 10 ton nitrik asit ile karıştığını, bunu ayrıştırmak için yapılan işlemlerin devam ettiğini, tam sonucun daha sonra açıklanabileceğini bildirdi.
 Maddi zararın henüz belli olmadığı ve kazaya yaklaşık 1000 görevlinin müdahale ettiği ifade edildi
  