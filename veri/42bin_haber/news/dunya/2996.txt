Suriye görüşmelerinde "BM" önerisi
BM Arap Ligi Özel Temsilcisi Brahimi, Esad rejimi ile muhalefet görüşmelerinin BM öncülüğünde yapılabileceğini söyledi. Brahimi, Kahire'de Arap Birliği yetkilileriyle görüşmelerinin ardından konuştu.

Temsilci, muhalifler ile Esad rejimini diyalog kapısını açık tutmaya çağırdı, rejim cephesinden bahsederken "kabul gören bir heyet" ifadesini kullandı.

Brahimi "Görüşmeler BM öncülüğünde yapılabilir" dedi ancak yer belirtmedi.

23 aylık isyan sonrası, taraflar arasında diyalog sinyali, Suriye muhalefetinin çatı örgütü Ulusal Koalisyon'un başkanı Muaz El Hatip'ten gelmiş, Esad rejiminden de teklife olumlu baktıkları mesajı gelmişti.