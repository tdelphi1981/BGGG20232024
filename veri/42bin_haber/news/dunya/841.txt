Barzani'den bayrak çıkışı
Irak'ın kuzeyindeki Bölgesel Kürt Yönetimi Başkanı Mesut Barzani, bu yıldan başlayarak 17 Kasım tarihinin "Kürdistan Bayrağı Günü" olarak kutlanacağını belirterek, "Ömrümün sonuna kadar bu bayrağı koruyacağım ve bu uğurda canımı feta etmeye hazırım" dedi. Mesut Barzani'nin açıklaması, Kuzey Irak'taki "Dengeazad" isimli internet sitesinde yayınlandı. Barzani, "Kürdistan Bayrağı günü" nedeniyle yaptığı açıklamada, kırmızı, beyaz, yeşil renkli, ortasında sarı güneş bulunan bayrağın ilk kez Mahabad Kürt Cumhuriyeti'nde dalgalandığını belirterek; 

"Kürtler özgürlük uğruna döktükleri kanları ile bu bayrağın altında mücadele etmişlerdir. Peşawa Gazi Mihemed'in Barzani'ye emanet ettiği bu bayrağın altında doğmuş biri olarak ömrümün sonuna kadar bu bayrağı koruyacağım ve bu uğurda canımı feta etmeye hazırım" dedi.

Barzani, bölgesel Kürt Parlamentosu'nun 17 Aralık tarihini Kürdistan Bayrağı Günü ilan etme kararı aldığını anlatırken, bu bayrak için canlarını verenleri anarken, onları doğuran annelere de selamlarını ilettiğini ekledi.