Rusya ile Arap Ligi, Suriye için çalışacak
Rusya Dışişleri Bakanı Sergey Lavrov, Moskovada düzenlenen Rusya-Arap Formunda yaptığı konuşmada Suriye krizinin güç kullanılarak çözülemeyeceğini, muhalefet ve iktidarın bunu anlamaya başladığını söyledi.
Rusya Dışişleri Bakanı Sergey Lavrov, Moskovada düzenlenen Rusya-Arap Formunda yaptığı konuşmada Suriye krizinin güç kullanılarak çözülemeyeceğini, muhalefet ve iktidarın bunu anlamaya başladığını söyledi. Rus bakana göre krizin çözümünde diyalog süreci zemin bulmaya başlıyor.

Diyalog sürecini sadece sözle desteklemediklerini, bunun başlaması için her türlü çabayı ortaya koyduklarını kaydeden Lavrov, Cenevre Mutabakatı çerçevesinde herhangi bir ön şart olmadan barış sürecinin başlaması en iyisi olacak. temennisinde bulundu.

Rusyanın bu yönde yapılacak görüşmelere ev sahipliği yapabileceğini kaydeden Lavrov, Suriye krizinin uluslar arası hukuk ve Birleşmiş Milletler kararları çerçevesinde Arap ülkeleri ile fikir birliği içinde olduklarını belirtti. Lavrov, Suriye Dışişleri Bakanı Valid Muallimin 25 Şubatta Moskovaya geleceğini, Suriye muhalefet lideri Muaz El-Hatipin de bu yönde bir ziyaretinin olacağını hatırlattı.

Lavrov basına yaptığı açıklamada da Arap ülkeleri ve Rusyanın Suriye hükümeti ile muhalefet arasında diyalog sürecinin başlaması için birlikte çalışma konusunda anlaştıklarını, doğrudan temas kurmaları için tüm imkanları seferber edeceklerini söyledi. Diyalog konusunda olumlu işaret geldiğine de değinen Lavrov, Tarafların ön şartları var. Ancak önemli olan niyetin olması. Artık parametrelerin belirlenmesi de diplomasi sanatı. dedi.

Foruma Arap Ligi Sekreteri Nabil Elarabi ile birlikte, Irak Dışişleri Bakanı Hoşyar Zebari, Kuveyt, Lübnan ve Libya Dışişleri Bakanları da katıldı. Görüşmelerde ekonomik, ticari, kültürel ve insani ilişkilerin yanı sıra Ortadoğuda yaşanan diğer sorunlar da ele alındı.

El Arabi de yaptığı konuşmada tüm olumsuzluklara rağmen Suriye hükümeti ile irtibatlarının sürdüğünü, şiddet yolu ile sorunun çözülemeyeceğini, mevcut sürecin devam etmesinin ülkenin bölünmesi anlamına gelebileceği uyarısında bulundu.

Rus bakan dün yaptığı açıklamalarda da ABD Dışişleri Bakanı John Kerry ile yaptığı telefon görüşmesi ile ilgili bilgi verdi. Diyalog konusunda umutlu olduğunu kaydeden Lavrov, oluşan şansın değerlendirilmesi için Amerikalı meslektaşı ile yakın zamanda bir araya geleceklerini söylemişti. Görüşmenin Lavrovun 24 Şubat-6 Mart tarihleri arasında yapacağı yurt dışı gezileri sırasında gerçekleşebileceği belirtiliyor.