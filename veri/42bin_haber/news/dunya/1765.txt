Gurbetçilerin 'Temeline' kör bomba
Almanyanın Duisburg kentinde bir Türk firmanın inşa ettiği evlerin altında II. Dünya Savaşından kalma kör bomba olduğu tespit edildi.

ALMANYA BU SKANDALI KONUŞUYOR
DUISBURG kentinin Rheinhausen semtinde yeni yapılan binaların altında 2. Dünya Savaşından kalma kör bomba çıktı.NRZ gazetesinin Evler bomba üzerine mi inşa edildi başlığıyla duyurduğu haberde evsahiplerinin olayı taşındıktan sonra öğrendiğini yazdı. HAAK Komplettbau adlı Türk inşaat firmasının arsada inceleme yapmadan evleri inşa ettiği, firmanın binalar yapıldıktan sonra belediyeyi bomba olduğu hakkında bilgilendirdiği öne sürüldü. Evlerde çok sayıda Türk oturuyor. Toplam 9 evde 19 aile yaşıyor. İnşaat firmasının yöneticisi Serkan Birgül, suçun yarısının kendilerinde, yarısının da belediye imar dairesinde olduğunu söyledi. Bomba uzmanları kısa süre içinde inceleme yaparak, duruma açıklık getirecek. Ev sahiplerinden Sadık Yücel, Evi 240 bin Euroya satın aldım. Söylentiler yüzünden huzurum kaçtı dedi. Duisburgda geçtiğimiz kasım ayında II. Dünya Savaşından kalma 500 kiloluk bir bomba bulunmuş ve  imha edilmişti. 