Merkel 'İngiltere AB'nin aktif üyesi olmalı'
 
 Merkel, Benin Cumhurbaşkanı Boni Yayi ile görüşmesinden sonra düzenlenen ortak basın toplantısında yaptığı açıklamada, İngiltere’ye, bu ülkenin AB’deki geleceği konusunda uzlaşmaya gitmesi çağrısında bulunarak, "Bu çerçevede İngilizlerin istekleri üzerine konuşmaya hazırız" dedi. 
 ORTAK MALİ PLAN İNGİLTERE'NİN YARARINA
  
 
 Ancak bu konuda diğer ülkelerin de istekleri olduğunun göz önünde bulundurulması gerektiğini belirten Merkel, "Almanya ve kişisel olarak ben, İngiltere’nin AB’nin önemli bir parçası ve aktif bir üyesi olmasını istiyoruz" dedi. Avrupa’da her zaman adil uzlaşı bulunması gerektiğini ifade eden Merkel, Almanya’nın, Londra’nın küresel çerçevede Avrupa’nın refahını muhafaza eden rekabet edebilir bir kıta olmasına değer vermesini memnuniyetle karşıladığını kaydetti.
 Almanya’nın gelecek aylarda İngiltere ile düşünceleri konusunda yoğun şekilde görüşeceğini belirten Merkel, şu an orta vadede ortak mali planın oluşturulmasının gündemde olduğunu, bunun da İngiltere’nin çıkarına olduğunu belirtti.
  