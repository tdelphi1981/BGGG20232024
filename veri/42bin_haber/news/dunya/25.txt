Havaalanında terörist şüphesi
İngiltere'nin en büyük ve en yoğun havaaalanı Heathrow'da, iki kişi terör suçu şüphesiyle gözaltına alındı.
 Mısır'dan gelen biri kadın, diğeri erkek iki kişinin dün akşam havaalanında terörle mücadele şubesi polisleri tarafından terör eylemi planlama şüphesiyle gözaltına alındığı açıklandı. İkisi de 26 yaşında olan çiftin karakolda sorgularının devam ettiği bildirildi.
 Gözaltıların Suriye'de terör eylemi planlama ve destekleme konusunda yürütülen soruşturma çerçevesinde gerçekleştirildiği, polislerin ayrıca şüphelilerle ilgili olarak Londra'nın doğusunda iki yeri aradığı kaydedildi.
 AA