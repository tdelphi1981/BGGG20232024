Karısıyla Mars'a gidecek adam aranıyor
İlk uzay turisti milyarder işadamı Dennis Tito, Mars'a 17 ay sürecek yolculuk için evli bir çift aradıklarını duyurdu. Tito, maddi destek vereceği insanlı Mars yolculuğu projesi için 2018 yılı için öngörüyor.
MARS'a ilk insanlı yolculuk için evli bir çift aranıyor. Milyarder işadamı Dennis Tito'nun sponsor olacağı proje Mars'ın yerküre ile en yakın noktaya konumlanacağı 2018 yılında hayata geçecek. Mars'a yönelik çalışmalardan biri olarak Beagle projesinin lideri Profesör Colin Pillinger, Dünya'dan uzaya gidişte en uzun süre uzakta kalan kişinin 435 gün geçirdiğini söyleyerek, böylesine bir yolculuğun zorluklarını evli bir çiftin kaldırabileceğini mantıklı bulduğunu açıkladı. Sözkonusu yolculuğun bundan daha fazla sürmesi öngörülüyor.Hesaplamalara göre Mars yolculuğu 17 ay ya da 501 gün sürecek. Dünya ile Mars aynı hat üzerine 2.2 yılda bir geliyor.