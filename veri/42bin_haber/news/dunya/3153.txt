19 yıl sonra gelen infaz
ABD'de 19 yıl önce eski kız arkadaşını benzinle yakarak öldüren mahkum, zehirli iğneyle infaz edildi.
ABD'nin Texas eyaletinde 19 yıl önce eski kız arkadaşının üzerine benzin döküp ateşe vererek ölümüne neden olduğu gerekçesiyle idama çarptırılan mahkumun cezası zehirli iğneyle infaz edildi.

Carl Blue adlı 48 yaşındaki mahkum, yaptığı son başvurunun ABD Yüksek Mahkemesi tarafından reddedilmesi üzerine idam edildi. Savcılık, saldırının bir kıskançlık sonucu gerçekleştiğini belirtti.

Blue, 1994 Eylül ayında eski kız arkadaşı Carmen Richards'ın Houston'ın kuzeybatısındaki evinde, kız arkadaşının üzerine benzin dökerek ateşe vermişti. Blue, Texas'ta bu yıl idam edilen ilk kişi oldu.