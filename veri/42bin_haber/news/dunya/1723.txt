İşte ABD'nin gizli lideri
 
 ABD Başkanı Barack Obama, dün akşam Kongre bahçesine toplanan 700 bin civarında Amerikalı önünde coşkulu bir yemin töreni gerçekleştirdi. Törene şarkılarıyla katılan Beyonce, Kelly Clarkson ve James Taylor’ın yanı sıra Jay-Z, Eva Longoria, Katy Perry ve John Mayer de Kongre bahçesindeki Amerikalıların tezahüratlarla karşıladığı ünlüler arasındaydı. 
 
 HERKES ÖLÜRSE O YEDEK LİDER!
 
 Ancak bu muhteşem töreni izlemeye gelmeyen çok önemli bir kişi vardı: Gazi İşleri Bakanı Eric Shinseki... Peki Eric Shinseki'yi bu kadar önemli kılan neydi? Eric Shinseki, ABD Başkanı, Başkan Yardımcısı, Temsilciler Meclisi sözcüsü, Senato Başkanı ve kabinenin tüm üyelerinin aynı anda (yemin töreni gibi) bir sebeple toplandığında; afet, saldırı gibi durumlarda başkanın ölmesi ya da ülkeyi yönetemeyecek durumda olması durumda, "ülkenin yönetimsiz kalmaması için" toplantıya katılmayan bakan olarak belirlenmişti. 
 
 >> İŞTE O YEMİN TÖRENİ 
 
 Çünkü, devletin tüm kurmaylarının yer aldığı tören sırasında "çok olağanüstü boyutta bir felaketin meydana gelmesi durumunda" ABD’nin liderliğini üstlenmesi için o görevlendirilmişti... 
 
 GİZLİ BİR YERDE BEKLEDİ 
 
 Shinseki, önlem olarak Obama’nın yemin töreni sırasında gizli bir yerde bekledi. Kabinenin 17. bakanı Shinseki, 2009’dan bu yana Obama yönetiminde yer alıyor. Obama’nın 2009’daki yemin töreninde Savunma Bakanı Robert Gates "yedek lider" olmuş ve gününü Washington dışındaki askeri bir üste geçirmişti. 
 
 Obama, Roosevelt’ten sonra İncil’e en fazla el basan ABD Başkanı 
 
 Bu arada "Takvimin cilvesi" nedeniyle Obama, 4 kez başkan seçilen Franklin Roosevelt’den sonra yemin eden başkan oldu. ABD başkanlarının seçilmesinden sonra, görevi eski başkandan devraldığı 20 Ocak’ın Pazar gününe denk gelmesi nedeniyle Obama, dün Beyaz Saray’da, bugün de Kongre’de yemin etti. Bu şekilde iki gün süren başkanlık töreni, ABD tarihinde 7 kez meydana geldi. Töreninin esprili notları arasında, Başkan Obama’nın yemin ederken "States" (devletleri) sözcüğünü dili sürçerek söylemesi de yer aldı. 
 
  