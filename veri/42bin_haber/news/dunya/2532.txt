'İran, İsrail'in üzerine yürümeye hazır'
İran Cumhurbaşkanı Mahmud Ahmedinejad, saldırı durumunda 'İran'ın, İsrail'in üzerine yürümeye hazır olduğunu' belirtti.
Kahire'de bulunan Ahmedinejad, Mısır'ın Mena ajansına verdiği demeçte, 'İran halkının, maceraya kalkışması durumunda İsrail'i ortadan kaldırmak için bu ülkenin üzerine yürümeye hazır olduğunu' vurguladı.

'Siyonistler, İran'a saldırmayı umuyor, ancak İran'ın tepkisinden ve böyle bir saldırının sonuçlarından çok korkuyorlar' diyen Ahmedinejad, 'savunma güçlerinin tüm saldırıları püskürtebilecek ve saldırıdan pişmanlık duydurabilecek düzeyde olduğunu' ifade etti.

İsrail Cumhurbaşkanı Şimon Peres, seçimlerin ardından yeni yasama dönemi için parlamentonun resmi açılış töreninde yaptığı konuşmada, nükleer silaha sahip İran'ın İsrail ve dünya barışı için tehlike teşkil ettiği uyarısında bulunmuştu.