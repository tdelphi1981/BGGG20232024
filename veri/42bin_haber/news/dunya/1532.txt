Öldüğü 6 yıl sonra anlaşıldı
Güney Kore’de yalnız yaşayan bir kişinin öldükten 6 yıl sonra farkına varılması tartışmalara neden oldu.
 Güney Kore, Busan şehrindeki bir apartmanın kazan dairesinde bulunan ceset ile sarsıldı. Emniyet yetkililerinden alınan bilgiye göre, cesedin 6 sene önce ölen K.M.’ye (55) ait olduğu öğrenildi.
 Ölmeden önce 2002 yılına kadar annesi ile yaşayan Kim’in, annesini kaybettikten sonra etraftaki şehirlerde günübirlik işçi olarak çalıştığı belirtildi. Yaşayan üç ablası ile de hayattayken pek görüşmeyen Kim’in, komşuları ile de iletişime geçmediği belirtildi. Polisten alınan bilgiye göre, Kim’in birileri tarafında öldürülmeyip, eceli ile öldüğü tespit edildi.
 2006 yılına kadar yalnız yaşayan Kim’in öldükten 6 yıl sonra farkına varılması Güney Kore medyasında geniş yer buldu. Yaşanan bu olay Korelilerin giderek yalnızlaşması konusunu da gündeme getirdi.  
  