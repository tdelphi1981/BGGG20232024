Guinness'e girmek için 3.3 ton'luk çorba yaptılar
Makedonya'nın Ohri şehrinde kutlanan 'Balıkçılar Günü'nde Guinness Rekorlar Kitabı'na girmek için 3.3 ton balık çorbası yapıldı.
20 Ocak günü sabah saatlerinde pişirilen balık çorbası 11 bin kişiye ikram edildi. Özel kazanlarda kaynatılan çorba için 850 kilo balık kullanıldı.Balık çorbasını yemek için uzun kuyruklar oluştu.

Balık çorbasını hazırlayan ekipte genç aşçı Akif Mustafa da yer aldı. Akif usta Guinnes Rekorlar Kitabına girmek için 3 ton 300 kilo balık çorbası hazırladıklarını söyledi.

Geleneksel olarak Balıkçılar Günü'nde 2 fıçı şarap göle atıldı. Yarışarak fıçıları dışarı çıkaran yüzücüler özel ödülü de kazandı.