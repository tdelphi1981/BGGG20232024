Kuzey Kore'den ABD'ye uyarı
Kuzey Kore'nin askeri kanadı ABD'yi uyararak, gelecek ay başlayacak olan askeri tatbikatları iptal etmesini istedi.
Kuzey Kore Panmonjeon Temsilcisi Park Rim-su'nun, Güney Kore'deki ABD Kuvvetleri Komunatı General James Thurman'a bir mesaj gönderdiği öğrenildi. Verilen bilgiye göre mesajda Park'ın General Thurman'dan gelecek ay başlayacak olan askeri tatbikatları iptal etmesi istediği bildirildi. 

Güney Kore ile ABD ordusu gelecek ay bir dizi askeri tatbikat yapma kararı almıştı. 'Key Resolve' adlı askeri tatbikatın 11 Mart'ta başlayarak 2 hafta süreceği bildirilmişti. 'Foal Eagle' adlı askeri taktik eğitiminin ise 1 Mart'ta başlayıp 2 ay süreceği duyurulmuştu.