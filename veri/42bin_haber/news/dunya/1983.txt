Kate'e Bursa incirinden şifa
İngiltere tahtının varisi Prens William'ın eşi Cambrindge Düşesi Kate zor geçen hamileliğinde Bursa inciriyle şifa buldu.
İNGİLTERE'DE veliaht Prens William'ın eşi Kate Middleton'ın hamileliğinde yaşadığı mide bulantılarına doktorların değil Bursa incirinin şifa olduğu öğrenildi. Daily Mail'in haberine göre, Temmuz ayında bebeğini dünyaya getirmesi beklenen Cambridge Düşesi, hamileliğinin ilk haftalarında kendisini hastanelik eden bulantılar nedeniyle lavanta bisküvisinden hipnoza kadar birçok yolu denedi, ancak şifayı kara incirde buldu. Haberde demir ve B6 vitamini deposu meyvenin sindirimi kolaylaştıran enzimler açısından Kate'e iyi geldiği bildirildi. Daily Mail, Bursa inciri hakkında "Bu egzotik meyvenin piyasada bulunabilecekler arasında en kalitelisi" dedi.