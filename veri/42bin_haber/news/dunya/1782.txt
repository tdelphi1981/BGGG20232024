Diktatör hakim karşısında
 
 Guatemala'nın soykırımla suçlanan eski diktatörü Efrain Rios Montt'ın ön duruşması başladı. Yargıç, ön duruşmada sunulan kanıtların dava açmak için yeterli olup olmadığına karar verecek. 85 yaşındaki Montt, ön duruşmaya arkadaşları, yakınları ve üç avukatı ile birlikte katıldı. 
   
  
 Rodrigez Sanchez
  
 SANCHEZ PİJAMAYLA GELDİ
  
 1982-1983'deki kanlı iç savaş ve Maya yerlilerinin soykırıma uğratılmasında baş sorumlulardan görülenlerden biri de Montt'un diktatörlüğü sırasında G2 adlı istihbarat biriminin yöneticiliğini yapan Rodriguez Sanchez. Sanchez tekerlekli sandalye ve pijamayla da olsa mahkemeye getirildi. Montt'un avukatları, eski diktatörün ülkede ilan edilen af yasası kapsamına girdiğini ileri sürerek duruşmanın iptalini talep etti. 
 36 YIL İÇ SAVAŞ SÜRDÜ
  
 Duruşmaya kurbanların yakınları ve insan hakları örgütleri temsilcileri de katıldı. Birleşmiş Milletler'e göre Guatemala'da 1960 ve 1996 yılları arasında yaşanan 36 yıllık iç savaşta çoğu Maya yerlisi 200 binden fazla kişi öldürülmüş, köyler yok edilmiş ve yüzlerce kişi de kaybolmuştu. 1982'de darbeyle iktidara gelen Montt, Latin Amerika ülkelerinde soykırımla suçlanan ilk lider olmuştu. 15 yıl süren kongre üyeliği sırasında siyasi dokunulmazlıktan yararlanan Montt, daha sonra ev hapsine alınmıştı. 
   
 CNNTÜRK