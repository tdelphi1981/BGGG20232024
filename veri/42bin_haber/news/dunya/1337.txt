Türkiye'den AB atağı
Türkiye, AB blokajına karşı 'baskı grubu' oluşturuyor...
Türkiye, Rum Dönem Başkanlığı'nın sona ermesiyle, AB sürecini hızlandıracak yeni stratejisini başlattı. 

Ankara, Fransa'nın blokaj koyduğu 5 başlığın müzakerelere açılması için, Türkiye'ye destek veren ülkelerden oluşacak bir "Baskı Grubu" kuracak. AB Bakanı Egemen Bağış, bu amaçla bugün İsveç'e gidiyor. İsveç Dışişleri Bakanı Carl Bild, AB toplantılarında, Fransa'ya, "Türkiye'ye yönelik blokajı kaldır" çağrısında bulunacak. Kaynaklar, Fransa'nın blokajı siyasi nedenlerle koyduğunu ve bu nedenle kamuoyu önünde, kendi koyduğu blokajı kaldırmadığına işaret ederken, 'Baskı Grubu'nun bu amaçla hareket edeceğini belirtiyorlar. Ankara, bu yıl 17. başlık olan 'Ekonomik ve mali Politikalar' ile 22. başlık olan 'Bölgesel Politikalar' başlıklarının açılmasını umuyor. Diğer yandan, Bağış'ın, AB Gayri Resmi Bakanlar Toplantısı'na katılmasıyla, Türkiye, uzun zaman sonra ilk kez AB Üye ülkelerinin bir toplantısına katılmış olacak.