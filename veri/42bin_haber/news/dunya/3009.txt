Güney Kıbrıs'ta seçimin ilk galibi belli oldu
GÜNEY Kıbrıs'ta dün yapılan Başkanlık seçiminin resmi sonuçları açıklandı.
Sonuca göre, ilk turun galibi yüzde 45,46 oy oranıyla DİSİ'nin Başkan adayı Nikos Anastasiadis olurken, Anastasiadis'i yüzde 26,91 oy oranıyla AKEL'in adayı Stavros Malas ve yüzde 24,93 oy oranıyla bağımsız aday Yorgos Lillikas izledi. 


Güney Kıbrıs'ta Başkanlık seçimini kazanmak için yüzde 50 barajının aşılması gerekiyor. Yüzde 50 oy oranını geçen olmadığı için, en çok oy alan iki aday olan Anastasiadis ile Malas, 24 Şubat Pazar günü ikinci turda yeniden yarışacak. Seçimle ilgili rakamlar şöyle:


Kayıtlı seçmen sayısı: 545 bin 491 


Oy kullanan seçmen sayısı: 453 bin 498 (Yüzde 83,14) 


Geçerli oy sayısı: 441 bin 212 (Yüzde 97,29) 


Geçersiz oy sayısı: 7 bin 826 (Yüzde 1,73) 


Sandığa gitmeyen seçmen sayısı: 91 bin 993 (Yüzde 16,86) 


Boş oy sayısı: 4 bin 460 (Yüzde 0,98) 


Adayların oy oranları ise şöyle: 

DİSİ'nin adayı Nikos Anastasiadis: 200 bin 571 oy (Yüzde 45,46) AKEL'in adayı Stavros Malas: 118 bin 725 oy (Yüzde 26,91) Bağımsız aday Yorgos Lillikas: 110 bin oy (Yüzde 24,93) Rum Ulusal Halk Cephesi'nin (ELAM) adayı Yorgos Haralambus: 3 bin 900 (Yüzde 0,88) Birleşik Demokratlar (EDİ) adayı Praksula Andoniadu: 2 bin 680 oy (Yüzde 0,61) Bağımsız aday Makaria Andri Stilianu: Bin 896 oy (Yüzde 0,43) Bağımsız aday Lakis Yoannu: Bin 278 oy (Yüzde 0,29) Bağımsız aday Solon Grigoriu: 792 oy (Yüzde 0,18) Bağımsız aday Kostas Kiriaku: 723 oy (Yüzde 0,16) Bağımsız aday Andreas Evstratiu: 434 oy (Yüzde 0,10) Bağımsız aday Lukas Stavru: 213 oy (Yüzde 0,05)