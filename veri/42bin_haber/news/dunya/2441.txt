Rehin alınan çocuk kurtarıldı
 
 Alabama'da rehin alınan çocuk kurtarıldı ABD'de eski kamyon şoförünün rehin aldığı 5 yaşındaki çocuk kurtarıldı.ABD'nin Alabama eyaletindeki Midland City kasabasında, eski kamyon şoförünün rehin aldığı 5 yaşındaki çocuk kurtarıldı, çocuğu rehin alan kişi ölü ele geçirildi. FBI yetkilisi Stephen E. Richardson, gazetecilere yaptığı açıklamada, FBI ekiplerinin çocuğun rehin tutulduğu sığınağa operasyon düzenleyerek çocuğu sağlıklı bir şekilde kurtardığını söyledi. 
 EVİNİN SIĞINAĞINDA SAKLIYORMUŞ
  
 Richardson, son 24 saat boyunca müzakerelerin negatif yönde olması üzerine FBI ekiplerinin çocuğun hayatından endişe ettiklerini ve sığınağa girmek zorunda kaldıklarını ifade etti. İsminin Ethan olduğu belirtilen çocuğun yaşadığı travmayı atlatabilmesi için yakın bir hastaneye götürüldüğü kaydedildi.  
 >>ABD'DE KAMYON ŞOFÖRÜ TERÖRÜ
  
 Yetkililer çocuğu rehin alan 65 yaşındaki Jim Lee Dykes'ın nasıl öldüğüne ilişkin bilgi vermedi. Bölge sakinleri çocuğun kurtarılmasından önce silah sesi duyduklarını belirtti. 29 Ocak'ta bir okul servis aracını durdurarak şoförünü öldüren ve çocuklardan birini kaçıran Jim Lee Dykes, 5 yaşındaki çocuğu özel mülkiyetinin sığınağında rehin tutuyordu. 
 TRT HABER