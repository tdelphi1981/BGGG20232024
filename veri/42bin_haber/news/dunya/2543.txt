ABDnin Suudi Arabistanda gizli bir İHA üssü var iddiası
ABDnin tüm dünyada yaygınlaştırmayı planladığı, İnsansız Hava Araçları Üslerinden birinin de Suudi Arabistanda olduğu iddia edildi.

ABD’nin özellikle Afganistan’da çok sık başvurduğu İnsansız Hava Araçları için tüm dünyada yeni büyük üsler kurduğu bildiriliyor. Bu üslerden birinin de Suudi Arabistan’da olduğu iddia edildi. ABD’nin önemli gazetelerinden Washington Post’ta yer alan iddiaya göre Suudi Arabistan’da bulunan ve son derece gizli olduğu söylenen bu İHA üssü bölgedeki pek çok operasyonda da kullanıldı. İddialardan biri de Yemen’de geçtiğimiz ay içinde yapılan iki İHA saldırısının bu üslerden gerçekleştirildiği yönünde. Ürdün’de geçtiğimiz ay ortalarında yapılan bir İHA saldırısında 20’ye yakın sivil hayatını kaybetmişti. Saldırının kaynağı konusnda belirsiz açıklamalar yapan Ürdün hükümetine rağmen ABD saldırıyı üstlenerek istihbaratın hatalı çıktığını açıklamıştı. 
‘Drone’ların babası’ CIA’nın başında 
ABD’de merkezi haber alma teşkilatı CIA’nın başına  İHA operasyonlarının mucidi olan ve bu yüzden kendisine ‘Dronların Babası’ lakabı takılan John Brennan’ın atanmasının ardından dünya üzerinde bu tür operasyonlara ağırlık verileceği yorumları yapılıyordu.  ABD’de 11 senatörün İHA saldırılarında hedef içinde ABD vatandaşı olsa bile yetki verilmesine olanak sağlayan bir yasa tasarısı için Başkan Obama’ya başvurması ile İHA’lar  yeniden gündeme gelmişti.