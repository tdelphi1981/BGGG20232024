Bağdat'ta silahlı saldırı: 3 ölü
 
 Bağdat’ın kuzeydoğusundaki El-Besatin bölgesinin Hayyüşşab mahallesinde, polis kontrol noktasındaki bir araca kimliği belirsiz kişilerce saldırı düzenlendi. 
 Saldırıda, araçtaki 3 polis hayatını kaybederken, saldırganların polis aracını yakarak bölgeden uzaklaştığı belirtildi. Bölgeyi güvenlik kordonuna alan güvenlik güçleri, saldırı hakkında soruşturma başlattı.  
 AA