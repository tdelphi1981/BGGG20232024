Neredeyse katedral patlayacaktı!
 
 İspanya’nın başkenti Madrid’in merkezindeki önemli ibadethanelerden Almudena Katedrali’nin yanında bulunan patlayıcı, bir rahibin ihbarı üzerine güvenlik ekipleri tarafından etkisiz hale getirildi. Madrid Emniyet Genel Müdürlüğü’nden basına verilen bilgide, 200 gram barut, piknik tüpü ve zaman ayarlı bir saatten oluşan patlayıcının katedralde görev yapan bir rahip tarafından fark edildiği belirtildi. 
  
 GÜNAH ÇIKARMA ODASINDAYDI
  
 Rahibin haber vermesi üzerine bölgeye giden bomba imha ekiplerinin, patlayıcıyı etkisiz hale getirdiği açıklandı. Bu arada İçişleri Bakanlığı’ndan bazı kaynaklar İspanyol basınına verdikleri bilgilerde, patlayıcının katedralin yanında değil katedraldeki günah çıkarma odasının içinde bulunduğunu belirtti.
  