Irak'ta Kürtler hedef alındı
 
 Irak'ın kuzeyindeki Kerkük kentinde Mesud Barzani'nin Kürdistan Demokratik Partisi bürosu hedef alındı. Saban saatlerinde art arda gerçekleşen patlamaların ilki Kürt nüfusunun ağırlıkta olduğu Rahimawa bölgesinde meydana geldi. Rahimawa'daki Kürdistan Demokratik Partisi bürosu önünde park halinde bulunan bomba yüklü araç patladı. Saldırıda 2 kişi yaşamını yitirirken, 20 kişi de yaralandı. İkinci patlama ise kent merkezinde polis noktasında oldu. Patlamada 8 kişi yaşamını yitirirken, 50'den fazla kişi yaralandı. 
 TALABANİ'NİN PARTİSİNE DE SALDIRI 
  
 Irak'ın Tuzhurmatu kentinde de, Kürdistan Yurtseverler Birliği (KYB) binası hedef alındı. Bombalı araçla düzenlenen patlamada 3 kişi öldü, 37 kişi de yaralandı. Saldırıların Kürt yönetimiyle Bağdat yönetimi arasında petrol ve diğer konulardaki anlaşmazlıkların giderilmesi için görüşmeler yapılmasının planlandığı bir dönemde düzenlenmesi dikkat çekti. 
 ntvmsnbc