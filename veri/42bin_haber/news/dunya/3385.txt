Somali'de patlama: 2 ölü, 7 yaralı
Somali'nin başkenti Mogadişu'nun doğusunda bulunan Lizu sahil bölgesinde bir restoranda meydana gelen iki ayrı patlamada 2 kişi öldü, 7 kişi de yaralandı.
Yerel kaynaklardan edinilen bilgiye göre, ilk patlama restoranın yakınındaki bomba yüklü bir araçla gerçekleştirilirken, ikinci patlama ise bir intihar eylemcisinin restoranın girişinde kendisini havaya uçurması ile meydana geldi.

Patlamalarda, 2 kişinin öldüğü, 7 kişinin yaralandığı ve bazı yaralıların durumunun ağır olduğu bildirildi.

Patlamaları henüz üstlenen olmazken, Somali makamlarından da konuya ilişkin resmi bir açıklama yapılmadı.