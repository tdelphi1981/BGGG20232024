Avusturya Cumhurbaşkanı Fischer, Tacikistan ziyaretinde !
Avusturya Cumhurbaşkanı Heinz Fischer, Tacikistanda resmi temaslarda bulunuyor.
Avusturya Cumhurbaşkanı Heinz Fischer, Tacikistanda resmi temaslarda bulunuyor. Tacikistan Devlet Başkanı İmamali Rahman ile görüşen Fischer, Avrupanın Sovyetler Birliğinin dağılmasıyla bağımsızlığını kazanan Orta Asya ülkeleri ile işbirliğine büyük önem verdiğini kaydetti. Fischer ile Rahman arasında yapılan görüşmelerde enerji, hafif ve ağır sanayi, inşaat ve turizm alanındaki ikili işbirliği konuları ele alındı. 
Ortak basın toplantısında konuşan liderler, uluslararası terörizm, yasadışı uyuşturucu kaçakçılığı ve diğer tehditler ile birlikte Afganistandaki son gelişmeleri de değerlendirdiklerini söyledi. 
Avusturyanın elektrik santrali inşaatı, elektrik malzeme üretimi, demiryolu, otoyol ve köprü inşaatında Avrupada önemli konumda olduğunu söyleyen Fischer, Tacikistanın bu alanlarda önemli partnerlere ihtiyacının olduğunu bildiklerini ifade etti. 
İki günlük Duşanbe temaslarını yarın tamamlayacak olan Avusturya Cumhurbaşkanı Fischerin daha sonra Kırgızistana gitmesi bekleniyor.