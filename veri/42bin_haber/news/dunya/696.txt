Japonya 7,3'le sarsıldı
Merkez üssüne yüzlerce kilometre uzaklıktaki Tokyo'yu bile sallayan depremden hemen sonra yapılan tsunami uyarısı kaldırıldı. Herkes cep telefonlarına akın edince hatlar kilitlendi 
 Japonya’da 7,3 büyüklüğünde bir deprem meydana geldi. Japonya Meteoroloji Kurumu, yerel saatle 17.18'de vuran depremin ülkenin kuzeydoğu açıklarında, Büyük Okyanus’un 10 kilometre dibinde meydana geldiğini ve hemen tsunami uyarısında bulunulduğunu duyurdu. Bu uyarının ardından bölgede bazı kıyılara 1 metre yüksekliğinde dalgaların vurduğu bildirildi. Ancak daha sonra tsunami uyarısı kaldırıldı
 
 NÜKLEER SANTRALLERDE ANORMALLİK YOK
 
 Televizyon, nükleer santrallerin bulunduğu bölgede anormalliğe rastlanmadığını belirtti. Merkezi ABD’nin Hawaii bölgesinde bulunan Pasifik Tsunami Uyarı Merkezi, Büyük Okyanus’taki diğer ülkeler için tsunami uyarısında bulunulmasına gerek duyulmadığını açıkladı. 
 
 Japonya Meteoroloji Kurumu, Büyük Okyanus’un 10 kilometre dibinde, yerel saatle 17.18’de meydana gelen depremden sonra İşinomaki kenti kıyılarına vuran ilk dalgaların bir metreye ulaştığını açıkladı.
 
 Ülkenin birçok bölgesinde hissedilen depremin merkez üssüne yüzlerce kilometre uzakta bulunan başkent Tokyo’da da binalar birkaç dakika sallandı.
 Geçen yılki depremde büyük can kaybının olduğu Miyagi bölgesindeki kentlerden Minamisanriku’da yaşayanların, evlerini terk ederek yüksek bölgelere gitmeleri çağrısında bulunuldu. startFlvPlayer_Posta("divFlvPlayer8343","8343","201212","8343-1.jpg"); 
 'TELEFONLAR ÇALIŞMIYOR' ŞİKAYETİ
 
 Belediye yetkililerinden Ryuiçi Omori, karanlık olması nedeniyle halkın evlerini terk edip etmediklerini göremediklerini, telefonların çalışmadığını belirtti.
 Miyagi polisi, depremde can ya da mal kaybı olduğuna ilişkin haber alınmadığını, bazı bölgelerde yolların kontrol edilmesi amacıyla trafiğin durdurulduğunu açıkladı.
 
 Bu arada NHK televizyonu, depremden hemen önce normal yayın akışını durdurarak, büyük bir depremin meydana geleceği uyarısında bulundu. Sonrasında sunucu, tekrar tekrar sahil kenarına yakın bölgelerde yaşayanlara yüksek yerlere kaçmaları çağrısı yaptı.
 
 2011'DE 19 BİN KİŞİ ÖLMÜŞTÜ 
 
 Miyagi’de 11 Mart 2011 tarihinde meydana gelen 9 büyüklüğündeki deprem tsunamiye neden olmuş, deprem ve tsunamide 19 bin kişi ölmüş ya da kaybolmuştu.Bu deprem, Fukuşima Daiçi nükleer santralinde nükleer sızıntıya yol açmış, sızıntı, 1986 yılındaki Çernobil felaketinden sonra yaşanan en kötü nükleer kriz olmuştu.
 
  