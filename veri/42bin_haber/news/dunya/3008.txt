Endonezya'da sel: 15 ölü
Endonezya'nın kuzey kesiminde aşırı yağışın neden olduğu sel ve toprak kaymasında ölü sayısı 15'e çıktı. Endonezyalı yetkililer, Manado kentine bağlı küçük yerleşim birimlerinde bazı evlerin, tepelerden sökülüp gelen toprak ve kayaların altında kaldığını, bölgeden 5 cesedin daha çıkarıldığını bildirdi.

Bölgedeki bir ırmağın taşması sonucu meydana gelen selde de ilk belirlemelere göre bir kişinin hayatını kaybettiği ifade edildi. 

Ölü sayısının 15'e yükseldiği belirtilen su baskınında, yaklaşık 1000 evin sular altında kaldığı kaydedildi.

Arama-kurtarma çalışmaları sürerken tahmini 8 bin kişi geçici sığınaklara nakledildi.