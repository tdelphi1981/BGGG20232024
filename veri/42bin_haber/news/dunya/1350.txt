Merkel'in cep mesajları arşivlenecek
 
 Almanya Başbakanı Angela Merkel’in cep telefonuyla gönderdiği kısa mesajların resmi içerikli olması halinde arşivleneceği belirtildi. Federal hükümet sözcüsü Steffen Seibert, yaptığı açıklamada 2001’de kabul edilen yeni iletişim şekillerinin kayıt yönetmeliğinin modern hale getirilmesinin, bunları arşivlemenin yasal temelini oluşturduğunu ifade etti. 
 GELECEK KUŞAKLAR İÇİN ÖNEMLİ
  
 Alman basınında, Merkel’in cep telefonuyla kısa mesaj kullanarak haberleşmeyi sevdiği belirtildi. Merkel’in bu şekilde direktifler de vermesinin ihtimal dahilinde olduğu, bunun üzerine bu mesajların gelecek kuşaklar için önem arz etmesinden dolayı arşivlenmesi ve yıllar sonra kamuoyuna açıklanması gerektiği ifade edildi.