'Rusya bizi 1 haftada işgal eder'
Açıklamanın sahibi İsveç Genelkurmay Başkanı Sverker Göransson, silahsızlanma politikaları nedeniyle ülkesinin doğudan gelebilcek tehditlere karşı savunmasız olduğunu söyledi.
İsveç Genelkurmay Başkanı Sverker Göransson, ülkesinin askeri gücünün yetersiz olduğunu ve Rusya'nın istemesi halinde ülkeyi bir haftada işgal edebileceğini söyledi. 

Rus basınında yayınlanan habere göre, Sverker Göransson basına yaptığı bir açıklamada, Rusya ile olası bir savaşta dış ülkelerin yardım etmemesi durumunda ülkesinin bir hafta içerisinde işgal olunacağını savundu. 

İsveç'in hiçbir zaman iyi silahlanmadığını ifade eden ve ülke politikacılarını silahsızlanma politikaları nedeniyle suçlayan Göransson, bu politik yaklaşımlar nedeniyle Doğu'dan gelecek tehlikelere karşı savunmasız olduklarını belirtti. 

Rusya'yı tehdit olarak görmediğini de vurgulayan Göransson'un ordusuyla ilgili sözlerinin politikacılar tarafından Savunma Bakanlığı'nın gizli bilgilerinin açıklanması olarak değerlendirildiği belirtilen haberde, İsveç hükumetinin, ülke güvenliğine zarar getirebilecek bu açıklama nedeniyle genelkurmay başkanını cezalandıracağı kaydedildi.