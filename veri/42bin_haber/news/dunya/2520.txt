Düşme anı görüntüleri ortaya çıktı
Geçtiğimiz günlerde fırlatmadan kısa süre sonra, arıza nedeni ile motoru otomatik olarak kapanan Rus roketi Zenit'in Pasifik Okyanusu'na düşme anının görüntüleri ortaya çıktı.
Amerikan firmasına ait Intelsat-27 (IS-27) iletişim uydusu taşıyan Rus yapımı Zenit-3SL roketi fırlatmadan kısa süre sonra, Pasifik Okyanusu'na düşmüştü. İnternete düşen görüntülerde, kalkışın gerçekleşmesi ve roketin havalanmaya başlaması görülüyor. 

Roket, belli bir mesafeye yükseldikten sonra gözden kayboluyor. Daha sonra küçük bir nokta halinde aşağıya düştüğü görülen roketin, düştükten sonraki etrafa yaydığı ateş de görüntülerde net bir şekilde görülebiliyor.
Roket'in düşme nedeni henüz tam olarak netleşmezken, kazanın nedenini araştırmak için bir komisyon kuruldu. Amerikan Boeing firmasına ait Intelsat-27 (IS-27) iletişim uydusunun 15 yıl ömrü bulunuyordu. Uydunun ABD ve Avrupa'da medya, hükümet ve diğer müşterilere iletişim hizmetleri vermesi planlanıyordu.