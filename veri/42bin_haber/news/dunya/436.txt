Savcı, o çavuş için idam istedi
Afganistan'ın güneyinde 9'u çocuk 16 sivili öldürmekle suçlanan ABD'li çavuş Robert Bales'in idam cezasına çarptırılması istendi.
 Hazırlık soruşturmasında ifade veren askerler, Bales'in olaydan sonra üsse giysileri kanla kaplı halde döndüğünü anlattı. Washington'daki mahkemede görüşünü dile getiren askeri savcı Binbaşı Rob Steele ise, işlenen suçların 'menfur, zalimce ve sistemli bir şekilde yürütüldüğüne' işaret ederek, idam cezasının dikkate alınmasını istedi. Steele, Bales'in olaydan birkaç saat sonra yaptığı konuşmalardan 'olan bitenler hakkında belleğinin açık olduğunun anlaşıldığını ve saldırılar sırasında bilinçli hareket ettiğini' kaydetti. 50 yıldan uzun süredir ABD'de hiçbir asker idam edilmedi.
 
  