ABD'nin Suriye elçisi geldi!
ABD'nin Suriye Büyükelçisi Robert Ford da Türkiye'deydi. Ford, ABD'nin Ankara Büyükelçisi Francis Ricciardone ile birlikte Dışişleri Bakanlığı'nda Müsteşar Feridun Sinirlioğlu ile görüştü. Bir buçuk saat süren görüşmenin ardından ABD Elçiliği Twitter üzerinden açıklamalarda bulundu. 

Mesajlarda, ziyaretin Marakeş toplantısının takibi niteliğinde olduğu, iki ülkenin Suriye konusunda nasıl bir işbirliği yapacağı üzerinde durulduğu açıklandı, "Suriye'de yumuşak bir geçiş için fikir alışverişinde bulunduk" denildi. 

Şam Büyükelçisi Ford imzalı bir mesajda da, "Esad ne kadar çabuk giderse o kadar iyi. Böylece akan kan durur. Onu bir an önce görevi terketmesi konusunda uyarıyoruz" ifadeleri yer aldı. 

Amerika'nın NATO talebi kapsamında Türkiye'ye göndereceği Patriot bataryaları konusudna da açıklamalar var, "Türkiye, Suriye'den gelen tehdit potansiyelini gördüğü anda, ABD Türkiye'nin yanında olma kararı almıştır" denildi.