Kutlamalarda 23 kişi kör oldu!
 
 Hollanda Göz Doktorları Birliği (NOG) tarafından yapılan açıklamada, yılbaşı kutlamalarında kullanılan hava fişeklerden dolayı bu yıl toplam 264 kişinin gözünün zarar gördüğü belirtilerek, 101 kişide kalıcı hasar oluştuğu kaydedildi. NOG’un araştırmalarına göre, 264 kişinin 155’i kendi patlatıkları havai fişeklerden dolayı, 109’u ise kutlamaları izlerken kazalara maruz kaldı. 
 8 KİŞİNİN GÖZLERİ ALINDI
  
 Açıklamada, havai fişeklerden ötürü görme yetilerini kaybedenlerin 21’nin yetişkin, 2’sinin ise çocuk olduğu belirtilirken, bunlardan 8’nin gözlerinin alınmak zorunda kalındığına değinildi. Göz Doktorları Birliği’nin verilerine göre ülke genelinde son 5 yıldır yılbaşı kutlamalarında benzer sebepten kör olanların toplam sayısı ise 111.
  