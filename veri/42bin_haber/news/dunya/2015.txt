Şaron'un beyninde hareketlenme!
 
 Eski İsrail Başbakanı Ariel Şaron, 2006 yılında felç geçirdikten sonra bitkisel hayata girmişti. Şaron'un tedavisini yapan doktorlar, 2006'dan bu yana komada olan İsrail eski Başbakanı'nın beyninde hareketlenme izlediklerini açıkladı.
 
 Beerşeba'da Soroka Hastanesi doktorlar yaptığı testlerde Şaron'un dış etkilere yanıt verdiğini, aile fotoğrafları gösterildiğinde ve oğlunun sesini duyduğunda bu hareketlenmenin arttığını belirtti.
 
 'UMUT VERİCİ'
 
 İsrailli ve ABD'li bilim insanlarından oluşan doktorlar, test sonrası önemli beyin hareketi gözlediklerini, bu hareketlenmenin Şaron'un tam bilinç kazanması anlamına gelmediğini ama ''umut verici'' olduğu değerlendirmesinde bulundu. 
 
 Nöroloji Direktörü Alon Friedman da bitkisel hayatta olan Şaron'un konuşulanları dinlediğini ve bazı önemli bilgiler beyinine ulaştığında işlem gördüğünü söyledi.
 
 84 yaşındaki İsrail eski Başbakanı Ariel Şaron, 2006 yılından geçirdiği felç sonrası bitkisel hayata girmişti.
 
 'UTANÇ DUVARI'NIN MİMARI
 
 2001 yılında İsrail Başbakanı seçilen Ariel Sharon, 2005'de İsrail ordusunun ve yerleşimcilerin Gazze'den çekilmesini düzenlemişti. İşgal topraklarda yerleşim birimlerinin çoğalması politikasını destekleyen Şaron, İsrail ile Filistin'in Batı Şeria bölgesini birbirinden ayıran ''utanç duvarının'' yapılmasını başlatmıştı. 
 
 KATLİAM EMRİ VERDİ
 
 İsrail'de 1982 yılında Savunma Bakanı olan Şaron, İsrail'in Lübnan'a açtığı savaşı yürütmüştü. İşgal sırasında, İsrail'in işbirliği yaptığı Hristiyan Falanj Milisleri Sabra ve Şatilla mülteci kamplarına girerek binlerce Filistinli sivili öldürmüştü. Tarihin en büyük katliamlarından birini gerçekleştiren Şaron, "Sabra ve Şatilla kasabı" olarak nitelendirilmişti. 
 
 ntvmsnbc
 
  