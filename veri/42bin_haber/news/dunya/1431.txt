Kürdistan Demokrasi Partisi'ne saldırı: 11 ölü
Irak'ın kuzeyindeki Kerkük şehrinde bugün Kürdistan Demokratik Partisi(KDP) ofislerini hedef alan bombalı saldırılarda; 11 kişi öldü, 95 kişi yaralandı.

Şehir merkezinde bu sabah 09.00 sıralarında eş zamanlı 2 ayrı patlama meydana geldi. İlk patlama, Kürt nüfusunun yoğun yaşadığı Rahimawa bölgesinde meydana geldi. Rahimawa'daki KDP ofisi önünde park halinde bulunan bomba yüklü araç patladı. Olayda ilk belirlemelere göre 12 kişi öldü, 30 kişi yaralandı. Patlamanın etkisiyle çevrede büyük maddi hasar meydana geldi.

İkinci patlama ise Kerkük'ün merkezinde bulunan Terörle Mücadele Polis Binası'na gerçekleşen intihar saldırı ile meydana geldi.
Patlamalarda binadan çok sayıda ceset çıkarılırken olayla ilgili henüz resmi açıklama yapılmadı.