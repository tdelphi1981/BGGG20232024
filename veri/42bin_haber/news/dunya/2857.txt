Okulda silah taşıyan öğretmen tutuklandı
ABD'nin San Diego eyaletinde bir ortaokul öğretmeni, okul sınırları içerisinde silah taşımaktan dolayı tutuklandı.
 "OKULU KORUMAK İÇİN TAŞIYORUM"
 Ned Walker isimli öğretmen, silahı fark eden öğrencilerine ‘bunu, okulu korumak için taşıyorum' dedi.
 Walker’ın silah taşıdığını öğrenen okul personelinin, müdür yardımcısına haber vermesi üzerine polis çağırıldı. Okul parkında şüpheli öğretmeni durduran polisler, Walker'a silah taşıdığı yönünde bir ihbar aldıklarını iletti. Polis, kendilerine silah taşımadığını söyleyen Walker’ın arabasında yaptığı aramada bir adet silah ve bıçak buldu.
 "O İYİ BİR ÖĞRETMEN"
 Öte yandan Walker’ın eski öğrencilerinden bir grup, öğretmenlerinin uzun süredir silah taşıdığını bildiklerini ifade etti. Öğrencilerden biri basına yaptığı açıklamada, “Silah taşıdığını hepimiz biliyorduk. O sadece bizi korumaya çalıştığını söylüyordu. Silahla kötü bir şey yapacağını hiç düşünmedik. O iyi bir öğretmen.” şeklinde konuştu.
 Polisin ne kadar süredir okula silahla geldiğini araştırdığı Walker'ın, okul sınırları içerisinde ateşli silah ve bıçak taşımak suçundan mahkemeye sevk edileceği bildirildi. 
  