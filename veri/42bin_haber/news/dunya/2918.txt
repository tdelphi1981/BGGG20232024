Kuzey Kore'ye bir tepki de Güney Kore'den
Nükleer deneme yaparak dünyanın gündemine oturan Kuzey Kore'ye uluslararası kamuoyundan kınama mesajları yağıyor. Kınama mesajlarına Güney Kore parlamentosu da katıldı.
Parlamentodan çıkan kınama kararında yapılan nükleer deneme ile Güney Kore halkının güvenliğinin tehlikeye atıldığı, bundan sonra çıkabilecek sorunlardan Kuzey Kore'nin sorumlu olduğu belirtildi.

Güney Kore parlamentosu çıkardığı kınama kararı ile Kuzey Kore'nin bir an evvel Nükleer Silahların Yayılmasını Engelleme Anlaşması'nın gereklerine uymasını ve Uluslararası Atom Enerjisi Kurumu'nun ülkeden istediği şartları yerine getirmesini istedi.

Parlamentodaki dışişleri komisyonu ve milli savunma komisyonunun hazırladığı kınama kararı, 185 milletvekilinin katıldığı genelde kurulda 183 oy ile geçti. 2 milletvekili kararsız oyu kullandı.