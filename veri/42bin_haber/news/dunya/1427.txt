Ünlü yıldızın ölüm nedeni değişti
Hollywood yıldızı Natalie Woodun ölümüyle ilgili 30 yıl sonra başlatılan soruşturmada, boğulmadan önce darp edildiği ortaya çıktı.
RUS asıllı ABDli sinema oyuncusu Natalie Woodun esrarengiz ölümüyle ilgili 30 yıl aradan sonra açılan yeni soruşturmada şoke edici bulgulara ulaşıldı. 29 Kasım 1981de ünlü aktör Robert Wagnerla evliyken, eşinin yatından denize düşerek boğulan Natalie Woodun ölmeden önce vücudunda ezik ve morluklar olduğu ortaya çıktı. Los Angeles Adli Tıp Kurumu, bu bulgular ışığında Woodun ölüm nedenini kaza yerine boğulma ve belirlenemeyen neden olarak değiştirdi. Woodun ölümüyle ilgili soruşturma, 2011 yılı sonunda yeniden açılmıştı. 1938de doğan yıldız, kariyerine 4 yaşında annesinin zorlamasıyla başlamış, 3 kez Oscara aday gösterilmişti. 1953te kendisinden 23 yaş büyük olan ünlü aktör ve şarkıcı Frank Sinatra ile ilişkisiyle gündeme gelen aktrise şöhreti Asi Gençlik filmi getirdi. Eşi Robert Wagnerın yatından denize düşerek boğulan Natalie Woodun sır dolu ölümü aydınlatılamamış, şüpheli olan eşi ve Christopher Walken delil yetersizliğinden serbest bırakılmıştı.