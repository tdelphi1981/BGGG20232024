İsrail'den Esad'a sert yanıt
İsrail hükümeti, Suriye'deki çatışmaların, işgal altındaki Golan Tepeleri'ne yayılmasını engellemek için kendilerini savunmaya hazır olduklarını duyurdu.
İsrail hükümeti, Suriye tarafından atılan ve Golan Tepeleri'ne düşen bombalardan rahatsız olduğunu belirtiyor. İsrail Başbakan Yardımcısı Moshe Yaalon, "Suriye'deki rejimi sınırda olan bitenden sorumlu tutuyoruz." ifadelerini kullandı. 19 aydır süren iç savaşa dikkat çeken Yaalon, "Savaşın bize sıçradığını görürsek, İsrail vatandaşlarını nasıl koruyacağımızı biliyoruz. Umarız öyle bir durumda Suriye'den meseleye el koyacak birisi çıkar." dedi.

İsrail Savunma Bakanı Ehud Barak ise geçen hafta bölgeye düşen havantopunnu, Suriye ordusunun yakınlardaki muhaliflere karşı bir operasyonu kapsamında atıldığını ifade etti. Barak, "Umarım bu durum devam etmez; savaşı muhalifler kazanır ve Esed düşer. Sonunda Suriye'de yeni bir sayfa açılır." ifadelerini kullandı.