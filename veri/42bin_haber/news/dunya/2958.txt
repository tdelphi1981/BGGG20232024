Hızla dünyaya ilerleyen asteroid korkuttu
"2012 DA14" isimli gök cismi bugün Dünya'nın yaklaşık 28 bin kilometre yakınından geçecek.
Olimpik bir yüzme havuzu büyüklüğünde olan astroidin, bugüne kadar Dünya'ya en yakın geçen gök cismi olacağı tahmin ediliyor. Dünya yüzeyine, yörüngede bulunan bazı uydulardan bile daha fazla yaklaşacak olan cismin risk oluşturmadığı ifade ediliyor. 

Astroidin Dünya'ya en çok yaklaşacağı vakit ise TSİ 21.24 olacak.

Amerikan Havacılık ve Uzay Dairesi'nin (NASA) yaptığı gözlemlere göre gök cisminin izleyeceği yol kesin olarak biliniyor. Bu sebeple, astroidin Dünya'ya çarpma ihtimalinin olmadığı belirtiliyor. Bununla birlikte araştırmacılar dünya yakınından geçen bu gök cismini incelemek için eşsiz bir fırsata sahip olacak.