Merkel'in yerel seçim sınavı
Almanya'nın Aşağı Saksonya eyaletinde, bu yılkı genel seçimlerin bir provası olarak görülen eyalet seçimleri için sandık başına gidildi.
Eyalette Başbakan Angela Merkel'in Hristiyan Demokrat Partisi ve Hür Demokratlar'ın koalisyonu iktidarda.

Ancak muhalefet partileri, Eylül'deki ulusal genel seçimler öncesi oylarını arttırmayı umuyor.

Aşağı Saksonya Eyalet Yönetimi Başkanı David McAllister, Merkel'in yakın müttefiklerinden ve bir kez daha seçilmeyi umuyor.

Alman bir anne ve İskoç bir babadan doğan McAllister, Hristiyan Demokrat Parti'de Merkel'in halef adaylarından biri olarak görülüyor.

Kamuoyu yoklamaları, seçimin baş başa geçeceğini gösteriyor.

Muhalefetteki Sosyal Demokratlar, anketlerde önde gözüküyordu.

Hür Demokratlar kaygısı

Ancak seçim günü yaklaştıkça parti bu avantajını kaybetti.

BBC Berlin Muhabiri Steve Evans Hristiyan Demokratlar'ın uğrayacağı muhtemel bir yenilginin, Merkel'i kaygılandıracağını söylüyor.

Merkel'in 2009'da yeniden başbakanlığa seçilmesinden bu yana, Hristiyan Demokratlar dört eyalet seçimini Sosyal Demokratlar ve Yeşiller'e karşı kaybetti.

Ayrıca, Hür Demokratları'ın koalisyona devam edecek kadar oy alamamasından kaygılanılıyor.

Parti'nin eyalet meclisine milletvekili sokabilmesi için yüzde 5'lik barajı geçmesi gerekiyor.