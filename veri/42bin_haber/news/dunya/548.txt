Sarkozy'nin partisinde kriz aşılamıyor
Fransa'da muhalefetteki Halk Hareket Briliği'nde (UMP) geçtiğimiz hafta yapılan başkanlık seçimi hâlâ sonuçlanamadı.
 Jean François Cope, parti seçim komisyonu tarafından 98 oy farkla genel başkan ilan edildi. Seçim komisyonunun Fransa'nın dış bölgelerinden gelen oyları saymayı unuttuğunu ve kazananın kendisi olduğunu iddia eden eski başbakan François Fillion ise sonuca itiraz etti. Fakat itirazı değerlendirecek Tahkim Komisyonu'nun başkanlığını Cope yapıyor. Fillion ise rakibi Cope başkanlığındaki komisyonun vereceği hiçbir kararı kabul etmeyeceğini belirtti. Fillion, "Sanık olan bir kişinin karar verici olması ne kadar kabul edilebilir?" diye sordu. Siyasi bir partinin mafya olamayacağını söyleyen Fillion, Alain Juppe başkanlığındaki bir komisyonun vereceği karara uyacağını söyledi.
 Bu arada partinin ilk genel başkanı Alain Juppe başkanlığında kurulacak bağımsız komisyon ise hafta başında toplanarak krize çare arayacak. Fillion ve Cope arasında arabulucu rolü de üstlenen Juppe'nin yarın her iki adayla da bir görüşme yapması bekleniyor.
 Meclisteki en güçlü muhalefet partisi konumundaki UMP'nin bölünme ihtimali ise tartışılmaya devam ediyor. Yapılan ankette, UMP seçmeninin yüzde 84'ü, Cope'nin kazandığı kesinleşse bile François Fillion'un partide kalması gerektiğini söyledi.
 CİHAN
  