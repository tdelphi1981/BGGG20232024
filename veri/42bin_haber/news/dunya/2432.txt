Suriye SCUD füzelerini İsrail'e çevirdi!
Suriye 'de bulunan SCUD füzelerinden dört tanesi Tel-Aviv yönüne çevrildi. Rus basınında yer alan iddia, İranlı yetkililere dayandırılarak verildi.
İsrailin, Suriye Devlet Başkanı Beşar Esadın başkent Şamdaki sarayına 6.5 km mesafede bulunan Cemraya yakınlarında bir askeri araştırma tesisine düzenlediği hava saldırısının yankıları sürüyor. Rusyanın İnterfaks ajansının İran kaynaklarına dayandırdığı habere göre Esad yönetimi, Sovyet yapımı 4 adet SCUD füzesini, İsrail başkenti Tel Avivi vuracak biçimde ateşlenmeye hazır konuma getirdi. NATO sınıflandırmasına göre SS-1 olarak bilinen 300 km menzilli bu füzeler miadını doldurmuş teknolojileriyle düşük isabet oranlarına sahip olsa da, 1 ton patlayıcı veya Suriyenin elindeki kimyasal-biyolojik savaş başlıklarını taşıyabildikleri için risk sayılıyorlar. İsrail, Demir Kubbe hava savunma sisteminin iki bataryasını geçen haftaki saldırıdan bir gün önce Suriye sınırına kaydırarak önlem almıştı.Geçtiğimiz hafta gerçekleşen saldırının ardından Suriye, İsrail'e misilleme tehdidinde bulunmuştu.
 
RUSYA AYNI RUSYA

Özgür Suriye Ordusu ise Rusyanın yakında Suriyenin Tartus limanına Esad rejimini desteklemek için savaş helikopterleri göndereceğini öne sürdü. Rusya ve İran diyalog sürecini başlatsa da, hem rejim hem de muhalifler, Moskovanın krizdeki tutumunda ciddi bir değişiklik olmadığını vurguluyor.
 
ESADA YARGI KALKANI
 
Suriye Muhalefeti ve Devrimci Güçler Ulusal Koalisyonu (SMDK) Sözcüsü Velid el-Bunni ise SMDK olarak Beşar Esadın görevi terketmesi karşılığında vereceğimiz tek taviz yargılanmamasıdır. Bu konuda Suriye halkını ikna etmeye çalışacağız dedi.