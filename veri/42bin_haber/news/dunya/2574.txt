Rus basını: Kara para aklama merkezi Güney Kıbrıs
Güney Kıbrıs Rum Kesimi, bankalarındaki her 2 Euro'dan biri Ruslara ait. Silah kaçakçılığı için adeta bir üs olarak kullanılan adada, kara para aklamak için 24 saat içinde kolayca şirket kurulabiliyor.
 Bu iddialar bir Rus gazeteciye ait. İlya Barakinas imzası ile Moskovski Komsomolets gazetesinde yer alan makalede, Kıbrıs Rum Kesiminin düştüğü ekonomik krizden kurtulabilmek için AB'den ve Dünya Bankasından 17 milyar Euro  yardım beklediği, ancak bunun gerçekleşmesi için Avrupa'nın kilit ülkesi olan Almanya'nın Rum Kesiminin bankacılık sırlarını tamamen açmaya çalıştığı ifade ediliyor. 
 NEDEN EN BÜYÜK İKİNCİ YATIRIMCI RUM KESİMİ 
 Rum Kesimimin uzun zaman önce ilk kez Amerika'da kriminal suç olarak gündeme Brighton Beach'te bulunan Rus benzin mafya örgütüyle geldiği aktarılan makalede, 20 yıl önce Amerikan mahkemesinin,  Almanya Maliye Bakanı Wolfgang Schauble'nin günümüzde sorduğu şu soruları araştırmaya başladığı ifade ediliyor: " Rum Kesimindeki  Rus yatırımları oldukça büyük. Rusya'daki  Rum Kesimi  yatırımları da öyle. Nasıl oluyor da  Rum Kesimi Rusya'daki en büyük ikinci yatırımcı oluyor?  Bize, bunların açık bir cevabı lazım."
 GKRK BANKACILIĞI SEVİYOR!
 Rum Kesiminin elverişli hava koşullarına rağmen tarımla uğraşmadığını ifade eden Barakinas, Rum ekonomisinden tarımın ekonomide sadece  yüzde 2,3 olduğuna dikkat çekiyor. Alman Der Spiegel dergisinin Rum kesiminin elde ettiği finansal geliriyle ilgili araştırmasına da değinen Barakinas, "Rusların Güney Kıbrıs bankalarında 20 milyar doları var-ki bu Kıbrıs'ın 18 milyar dolar olan gayrisafi yurtiçi hâsılasını bile aşıyor. Kıbrıs Rum bankalarındaki her iki Euro'dan biri Rus vatandaşlarına ait. Ancak Kıbrıs bankalarında sadece Rusların parası yok. Aynı zamanda yüzde 10'luk off-shore hesaplarından ve farklı ülkelerin karanlık kişilerden alınan vergiler de bulunuyor."
 RUS OLİGARKLAR
 Forbes dergisinde 2006 yılında çıkan "Fantezi ülkesi adlı makaleyi hatırlatan Barakinas, "90'lı yıllarda Rus mafyası ekonominin yüzde 70-80'lik bölümünü kontrol altında tutuyordu. Paraların Güney Kıbrıs'a kaçırılması onları vergi memurlarından, rüşvetçi memurlardan, rakip gangsterlerden ve sallantılı Rus bankalarından kurtarmış oluyordu. Şu an cezasını doldurmakta olan Mihail Hodorovski, Rusya'nın eski en büyü petrol şirketi Yukos'ta bulunan hisse senetlerini Kıbrıs'ta ve diğer yerlerde kurduğu off-shore şirketleri aracılığıyla yönetiyordu. Şunu da eklemek gerekir ki, Hodorovski yalnız değildi.
 SİLAH KAÇAKÇILIĞI
 Kıbrıs Rum Kesimi'nde bulunan Rus mafyası aracılığıyla nasıl silah kaçakçılığı yapıldığı da açıklanan makalede, Suriye'ye nasıl silah gönderildiği de ifade ediliyor. Küçücük bir ülkenin İngiltere, Almanya ve Fransa kadar silah ithalatı yaptığına dikkat çekilirken, tüm silahların ise Rusya'dan geldiği belirtiliyor. Silahların Kıbrıs kıyılarına indirilip indirilmediği ya da Kıbrıslı düzmece şirketler tarafından sadece ithal olarak mı kaydedildiğinin bilinmediği vurgulanırken, daha sonra bu silahların nereye gittiğinin ise kimse tarafından bilinmediği aktarılıyor.
 Geçtiğimiz yıl Güney Kıbrıs'ta meydana gelen "Chario" gemisi olayına da değinilen makalede, geminin içindeki 60 ton patlayıcının üzerinde Rus Savunma Bakanlığı ve teslim adresi olarak Suriye Ordusu olarak göründüğünü kaydediliyor. Ayrıca taşınan yükün AB'nin Suriye'yle ilgili olarak aldığı ambargoyu ihlal ettiği açıkça belirtilirken, buna rağmen Rum Kesiminin kaptandan Suriye'ye gitmeyeceğiyle ilgili söz alarak gemiyi bıraktığı iddiaları yer alıyor.
 24 SAATTE HAZIR ŞİRKET
 Forbes dergisinden çıkan makaleden alıntılar yapan yazara göre, Rum Kesimi'nde firma kurmak oldukça kolay. Bir avukat ya da muhasebeci yardımıyla 4 bin dolara her şeyiyle dört dörtlük bir şirketin birkaç hafta içinde kurulabileceği söyleniyor. Ayrıca Rum Kesiminde  bulunan Vishnu Enterprises adlı bir firma, reklamlarında 24 saat içinde hazır bir şirketi size teslim edebileceğini söylüyor. Bunun için Kıbrıs Rum Kesimi'ne bile gitmenize gerek yok.
 Ayrıca söz konusu şirketin web sayfasına girdiğinizde size kayıt altına alınmış, hazır şirketler de sunuyorlar. Bu yüzden Rusya'nın büyük ihracatçıları şirketlerini burada kuruyor ve paralarını burada saklıyorlar. Ardından tüm bu paralar "Yabancı yatırım" olarak Rusya'ya geri dönüyor. Rum Kesiminden  Rusya'ya giden yatırımın büyüklüğü ise 40 milyar doları aşıyor. Gazeteye göre, bu yüzden Rusya Kıbrıs Rum Kesimi'ni finansal zorluğa düştüğü zaman kurtarmak zorunda. CİHAN
  