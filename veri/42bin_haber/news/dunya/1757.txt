'Harry'nin ruhsal sorunları var'
 
 AFP’ye konuşan Taliban Sözcüsü Zabiullah Mücahid, "İngiltere de dahil olmak üzere 49 ülke, Taliban mücahitleri karşısında başarısız olurken, Prens Harry, Afganistan’daki durumu video oyunuyla karşılaştırıyor. Onun kesinlike ruhsal sorunları var" açıklamasında bulundu. Mücahid, Afganistan’daki savaşın bölgedeki insanlar için hem tarihi hem de oldukça önemli olduğuna vurgu yaparak, "ülkede görev yaban birçok yabancı askerde olduğu gibi Prens Harry’de de bir takım ruhsal bozukluklar oluştuğunu dolayısıyla onun açıklamalarını ciddiye almadıklarını" söyledi. 
 'TALİBAN GÜÇLERİNİ VURDUM' DEMİŞTİ
  
 5 aylık Afganistan görevini tamamlayan Prens Harry, dün İngiliz basınına verdiği röportajda, görevi sırasında Taliban güçlerini vurduğunu açıklamıştı. Apaçi helikopterinde co-pilot olarak görev yapan Prens, bundan büyük keyif aldığını belirterek, "Playstation ve Xbox oynamayı seviyorum. Dolayısıyla başparmağım bu duruma alışık" ifadesini kullanmıştı. 28 yaşındaki Prens Harry’nin görevini tamamlayarak dün Afganistan’dan ayrıldığı ve bir süre dinlenmek için Kıbrıs’ta olacağı bildirilmişti. Harry, İngiliz kraliyet ailesinde savaş durumunda görev yapan ikinci üyesi oldu.