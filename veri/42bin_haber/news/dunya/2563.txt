John Kerry yemin etti
ABD'nin yeni Dışişleri Bakanı John Kerry, görevine başlaması dolayısıyla yemin etti. Kerry, geçen cuma günü, görevini önceki Dışişleri Bakanı Hillary Clinton'dan devralırken özel yemin töreni düzenlenmişti. Kerry kamuoyuna açık törende yemin etti.

Kerry'ye yeminini ABD Başkan Yardımcısı Joe Biden ettirirken, İncil'i eşi Teresa Heinz Kerry tuttu.

Yemin törenine, Kerry'nin Senato Dış İlişkiler Komitesi'nde birlikte çalıştığı John McCain gibi bazı senatörler ile yönetimden yetkililer de hazır bulundu.

Biden, konuşmasında Kerry'nin arkadaşı olduğunu belirterek, bu görevi almasından memnuniyet duyduğunu kaydetti.

Kerry de ''Yemin törenlerinde bulunmaya alışıktım, yemin etmek de güzelmiş'' diye espri yaptı.

''Bu işi kabul etmek istedim çünkü barış için çalışmak istiyorum'' diyen Kerry, terörizme, aşırılıklara karşı mücadelenin de kararlılıkla süreceğini ifade etti. 

Kerry, şimdi ABD'nin dünyadan çekilme değil, dünyaya liderlik etme zamanı olduğunu kaydetti.