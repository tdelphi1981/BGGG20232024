İsrail askerleri cemaatin üzerine ateş açtı!
İsrail askerleri Cuma namazının kılınmasından hemen sonra Mescid-i Aksa'nın avlusunu basarak cemaatin üzerine ateş açtı. En az 3 yaralı olduğu bildiriliyor.
Kudüs'te Cuma namazından sonra, Mescid-i Aksa'ya giren İsrail askerleri ile cemaat arasında çıkan çatışmada, 1'i gazeteci, 3 Filistinli yaralandı.

Görgü tanıkları, İsrail askerlerinin, Cuma namazının kılınmasından hemen sonra Mescid-i Aksa'nın avlusuna girerek cemaati dağıtmaya çalıştığını, cemaatin İsrail güçlerini Cami avlusuna sokmak istememesi üzerine, İsrail askerlerinin plastik mermiyle ateş ettiğini bildirdi. İsrail askerleri ile cemaat arasında yaşanan çatışmada 1'i gazeteci, 3 Filistinli yaralandı. Plastik mermi ve göz yaşartıcı bomba kullanan İsrail askerlerine karşı cami içerisindeki eşyaları fırlatan cemaatteki kadınların da, İsrail güçleri tarafından tartaklandığı, çatışmaların halen devam ettiği belirtildi.