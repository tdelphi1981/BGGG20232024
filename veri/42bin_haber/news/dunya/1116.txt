Maliki'den göstericilere güç kullanma tehdidi
Irak Başbakanı Nuri el-Maliki, protesto gösterilerinin mezhepsel tutum sergilediğini belirterek, sona ermesi için gerekirse güç kullanımına gidileceğini söyledi. Protesto gösterilerinin artık önüne geçilemeyince Başbakan Maliki'den sert tepki geldi.

Başbakan Maliki,gösterilerin önüne geçmek için gerekirse güç kullanıma gidileceğini açıkladı.

Bir televizyon kanalında açık oturum programına katılan Başbakan Maliki, Anbar'da yapılan gösterilerin anayasaya aykırı olduğunu belirtti.

Maliki, bu gösterilere katılanların sıradan insanların olduğunu ve bu insanların normal talepleri olduğunu ancak gösterileri organize edenlerin amacının başka olduğunu söyledi.

Gerek Anbar gerekse diğer illerde başlatılan gösterileri devlete isyan olarak niteleyen Maliki bunun anayasaya aykırı olduğunu, ülkede kaos yaratılmaya çalışıldığını belirterek gerekirse güç kullanıma kadar gidileceğini ifade etti.

Siyaset ve siyasi sürecin düşmanlarına fırsatın tanınmayacağını söyleyen Maliki, bu tür eylemlerin ülkeyi karışıklığa sürükleyeceğini ve mezhepçilik egolarının ortaya atılmasına katkı sağlayacağını bildirdi.

Başbakan Maliki'nin açıklamalarına rağmen ülkede başgösteren protesto gösterilerinin alanı giderek genişliyor.