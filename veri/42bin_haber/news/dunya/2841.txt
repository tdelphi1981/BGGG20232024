Fastfood delisi ölüme gitti
 
 POSTA İNTERNET
  
 ABD’de yaşayan John Alleman’ın en çok sevdiği yemek hamburgerdi. Her gün ‘Kalp Krizi Izgara’ adlı yerde hamburger yiyordu. Sonunda kalp krizi geçirdi ve öldü 
 9 BİN KALORİLİK HAMBURGER
  
 Alleman’ın her gün ABD-Las Vegas’ta gittiği, bu restoranda garson kızlar hemşire kıyafetinde servis yapıyor. 9 bin kalorilik hamburgerleriyle ülkede ünlenmiş olan ‘Kalp Krizi' 2011’de açılmıştı. John Alleman da restoran açıldığı günden bu yana orada hambürger yiyordu. 
  
 HER GÜN YİYORDU
  
 Öyle ki, kapıda müşterilere restoranı tanıtmaya bile başlamıştı. Sadık müşteri John Alleman’ın restoranın mönüsünde, kıyafetlerinde karikatürleri bile yer alıyordu. The Sun’a konuşan restoran sahibi John Basso “Her gün burada hambürger yerdi. Böyle yemeğe devam edersen, bir gün öleceksin bile dedim” diye konuştu. 52 yaşındaki John Alleman geçtiğimiz günlerde kalp krizinden hayatını kaybetti. Bu arada, dünyada en yüksek kaloriye sahip burgerleriyle Guinness Rekorlar Kitabı'na giren restoranın sloganı ‘Uğruna ölünecek hamburgerler’.