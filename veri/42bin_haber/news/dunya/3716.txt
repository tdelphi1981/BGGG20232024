Kendini böyle aşağı bıraktı!
Arjantin'de bir kadın yüzlerce kişinin gözleri önünde kendini dünyanın en yüksek çağlayanlarından birinden aşağı bırakarak intihar etti.
Kadının intihar anı kameralar tarafından saniye saniye görüntülendi.

Diaro Popular gazetesinin haberine göre, Monica Patricia Heck adlı bir kadın, turist grubuyla birlikte geldiği Arjantin-Brezilya sınırındaki Iguazu Çağlayanı'nda bir anda güvenlik bariyerlerini aşarak bir kayanın kenarına kadar ilerledi.

37 yaşındaki kadın olayı izleyen yüzlerce kişinin korku dolu çığlıkları arasında kendisini yaklaşık 120 metre yükseklikten boşluğa bıraktı.

Talihsiz kadının cesedi çağlayandan birkaç yüz metre uzakta bulundu.

Heck'in son aylarda ağır depresyonla boğuştuğu öğrenildi.