Havai fişek 120 kişi yaraladı
 
  Libya resmi haber ajansı LANA'da yer alan habere göre, dün gece Trablus'taki kutlamalar sırasında atılan havai fişekler, çevredeki çok sayıda kişinin yaralanmasına yol açtı. Trablus Yanık Tedavi Hastanesi yetkilisi Beşir Milad, dün gece 120 yaralının hastaneye kaldırıldığını belirtti. 
 CİDDİ YANIKLAR VAR
  
 Hastaneye kaldırılanlar arasında el, göz ve yüzlerinde ciddi yanıklar olanların bulunduğu ve bazı yaralıların parmak ya da ellerinin kesilmesinin gerektiği kaydedildi. Hz. Peygamber'in doğum günü olarak kabul edilen Mevlid kandili, birçok İslam ülkesi gibi Libya'da da resmi tatil günü olarak kutlanıyor. 
 CNN TÜRK