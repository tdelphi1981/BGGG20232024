Keçi peyniri faciası!
 
 Norveç’in kuzeyindeki Tysfjord bölgesinde bulunan Brattli tünelinden geçen 27 ton Norveç keçi peyniri yüklü kamyonda bir anda yangın çıktı. Kamyonun tünelin ortalarında alev alması ve ortaya çıkan zehirli gazlar nedeniyle müdahala edilemeyen yangın ancak beş gün sonra, peynirin tamamen yanmasıyla söndü. 
 Yangın söndüğünde tünelin önemli bir bölümünün de çökerek kullanılmaz hale geldiği ortaya çıktı. Yetkililer yangına kamyonun üzerindeki 27 tonluk Norveç keçi peynirinin aşırı ısınma sonucu kendiliğinden alev almasının yol açtığını bildirdi.
 
 
 . 
 Bölge Polis Müdürü Viggo Berg, Norveç’te "Brunost" olarak adlandırılan ve lezzeti nedeniyle oldukça fazla tüketilen keçi peynirinin aşırı yağlı ve şekerli olması nedeniyle yüksek ısıda kendiliğinden tutuşma özelliğinin bulunduğunu belirterek, "aşırı ısınma halinde peynir tıpkı petrol gibi alev alabiliyor" dedi. DHA