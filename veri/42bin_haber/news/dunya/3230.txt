Pistorius'un kardeşi de hakim karşısına çıkacak
Kız arkadaşını öldürmekle suçlandığı davada kefaletle serbest bırakılan ampute atlet Pistorius'un erkek kardeşi de bir trafik kazası nedeniyle yargılanacak. 
Pistorius Ailesi'nin avukatı Kenny Oldwage, kız arkadaşı ReevaSteenkamp'ı kasıtlı olarak öldürmekle suçlanan ve iki gün önce kefaletle serbest bırakılan ampute atlet Oscar Pistorius'un erkek kardeşi Carl'ın, 2010 yılında aracıyla motosikletli bir kadına çarparak, ölümüne neden olduğu kaza yüzünden yargılanacağını doğruladı.

 Güney Afrika Cumhuriyeti basını ise Carl'ın, kardeşi Oscar'ın kefaletleserbest bırakıldığı Cuma günkü duruşmadan bir gün önce kendi duruşması için mahkeme salonunda olması gerektiğini bildirerek, mahkemenin mart ayında görüleceği bilgisini verdi.