BM de İHA kullanacak!
Birleşmiş Milletler (BM), Doğu Kongo'daki militanları izlemek için silahsız İnsansız Hava Araçları (İHA) kullanmayı planıyor.
İHA'lardan mağdur BM Güvenlik Konseyi dönem başkanı Pakistan Daimi Temsilcisi Büyükelçi Mesud Han, Congo'ya silahsız İHA istedi.

ABD'nin Pakistan'daki şüpheli terör hücrelerine yönelik İHA'larla gerçekleştirdiği saldırılarda, sivil kayıplar ve yaralanmaların olması nedeniyle BM, terörle mücadele ve insan hakları raportörü İngiliz Avukat Ben Emmerson'ı bu konuda soruşturma yürütmekle görevlendirmişti. Emmerson'ın elde edeceği bulguları, bu yılın sonuna doğru BM Genel Kurulu'na sunması bekleniyor.

BM'de, ABD'nin ülkesindeki İHA'larına soruşturma komisyonu kurulması için mücadele eden BM Güvenlik Konseyi'nin dönem başkanı Büyükelçi Mesud Han, BM Genel Sekreteri'ne İHA kullanımı için mektup yazdı.

Konsey üyeleri, Kogo'da bölgedeki BM'nin barış gücünün faaliyetlerini daha etkin olarak yerine getirebilmesi amacıyla milis güçleri izleyebilmek için gözetleme uçağı kullanımı konusunda kendi aralarında anlaşmaya vardı.

ABD'nin Pakistan'da silahlı İHA'lar kulanarak El-Kaide'ye karşı yürüttüğü savaşta ülkesindeki masum vatandaşların da hayatını kaybetmesi nedeniyle mağduriyetlerini dile getiren Büyükelçi Han, Perşembe günü, Genel Sekreter Ban Ki-moon'a, Konsey üyelerinin talebini içeren bir mekup gönderdi.

Büyükelçi Han, mektubunda, 'İHA'ların her vaka için ayrı kullanılacağını bildirirken, casus uçakların silahsız uçacaklarını kaydetti. Bu konuyla ilgili Konsey kararına karşı ise, Rusya'nın henüz net bir tavır sergilemediği belirtiliyor.

BM diplomatları, İHA'ların Afirka'daki çatışmaların yaşandığı diğer bölgederde de kullanımının sözkonusu olabileceğini dile getiriyorlar.