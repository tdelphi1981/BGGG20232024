Afganistan'da 8 ton amonyum nitrat ele geçirildi
Afganistan'ın Gazni vilayetinde, 8 ton amonyum nitrat ele geçirildi. 
 Gazni Vali Sözcüsü Fazılmehmet Sbavun’un açıklamasında, dün gece emniyet güçlerinin Gazni şehir merkezi Kalacovz bölgesinde durdurulan bir kamyonda çuvallarla yerleştirilen 8 ton amonyum nitrat ele geçirildiği bildirildi. 
 Patlayıcı yapımında kullanılan maddenin militanlarca Paktiya’nın Ergun ilçesinden Gazni’ye aktarılmaya çalışıldığı ve kamyonda onlarca da mayın bulunduğu kaydedildi. 
 Ülkenin batısında bulunan Herat vilayetinde de, emniyet güçlerince çeşitli operasyonlarda ele geçirilen 369 uzun namlulu silah törenle yetkililere teslim edildi.