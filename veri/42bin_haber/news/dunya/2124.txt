Lav fışkırtmasını izliyorlar
Rusya’nın Kamçatka bölgesindeki Tolbaçik yanardağı büyük ilgi çekiyor.
 Yüz metre havaya fırlayan lavların soğuyarak yere düşmesi sonucu oluşan volkan bombalarını izlemek için turistler bölgeye akın ediyor.
 Bir video sitesinde paylaşılan görüntülerde vatandaşlar korkusuzca yanardağın lav püskürmesini izliyor. Araştırma amacıyla bölgeye giden bir grup, bir yandan yanardağı izlerken bir yandan da fotoğraf çektiriyor. Video’yu çeken kişi gördüğü manzara karşısında “Fantastik bir görüntü” değerlendirmesinde bulunuyor.
 Araştırma amacıyla yanardağda incelemelerde bulunan Rusya Volkan Bilimi ve Sismik Araştırma Merkezi ise konuyla ilgili olarak internet sitesi üzerinden açıklama yaptı. Yanardağ ağzının 700 metre genişlikte olduğu, lav akıtmaya devam ettiği belirtilen açıklamada, akan lav oranının sürekli değiştiği ve bölge etrafının ağır bir gaz kütlesiyle çevrili olduğu ifade edildi. Bu yüzden bölgede nefes almanın oldukça güç olduğu aktarılırken, kraterden fırlayan volkan bombalarının 2-3 saniye içerisinde 100 metre yüksekliğe ulaştığı bildirildi.
 Rusya'nın Kamçatka bölgesinde bulunan 150'den fazla volkandan 29'u halen aktif. Zaman zaman güçlü yer sarsıntılarının da olduğu bölgede, aktif hale gelen volkanların külleri 5-6 kilometre kadar yüksekliğe çıkıyor ve uçakların için tehdit oluşturuyor. 
  