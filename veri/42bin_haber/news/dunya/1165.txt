Rezalet çıkaran yolcuyu koltuğa bağladılar
İzlanda-New York seferini yapan uçakta aşırı alkol alıp rezalet çıkaran şahıs, diğer yolcular tarafından koltuğa bağlandı.
NBC'nin haberine göre; dün tüm yolculuk boyunca likör alan şahıs yanındaki kadına sarkıntılık etti ve daha sonra da "uçak düşecek" diye bağırmaya başladı. Bunun üzerine yolcular, adamı koltuğuna bağladı ve ağzını da bantladı. Bu şekilde yolculuk yapan 46 yaşındaki şahıs, New York'a vardığında da polis tarafından sorgulandıktan sonra hastaneye götürüldü. Diğer yolcuların hakkında şahitlik yapmaktan kaçınması sebebiyle söz konusu şahıs serbest bırakıldı.