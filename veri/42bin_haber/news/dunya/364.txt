Arap Birliği'ne olağanüstü çağrı
Filistin'in Mısır Büyükelçisi ve Arap Birliği Daimi Üyesi Bereket el-Fera, İsrail'in Gazze saldırısını değerlendirmek üzere Arap Birliği'ni daimi üyeler seviyesinde olağanüstü toplantıya çağırdığını bildirdi.
Bereket Fera, yaptığı basın açıklamasında, Filistin Devlet Başkanı Mahmud Abbas'ın talimatları üzerine, İsrail'in Gazze saldırısını görüşmek üzere olağanüstü toplantı yapılması için Arap Birliği Genel Sekreteri Nebil el-Arabi ile görüştüğünü ancak toplantı için henüz bir tarih belirlenmediğini ifade etti.

İsrail'in, Gazze'nin farklı bölgelerini hedef alan şu ana kadarki hava saldırılarında, aralarında Hamas'ın askeri kanadı İzzettin Kassam Tugayları Komutanı Ahmed el-Caberi'nin de olduğu 9 Filistinli ölmüş, 45 kişi de yaralanmıştı.