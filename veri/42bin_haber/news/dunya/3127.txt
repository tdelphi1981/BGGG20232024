Bilgisayar gözlerini kaybetme noktasına getirdi
Rusya'nın güneyindeki Rostov bölgesinde 8 yaşındaki ilkokul öğrencisi Maksim Ş.'nin internet yüzünden gözlerinin çok zayıf görmeye başladığı ve kör olma noktasına ulaştığı belirtildi. Ailesi, Maksim'in en çok Twitter'e takılarak günde 12 saat bilgisayar karşısında oturduğunu söyledi.
İnternete daha 6 yaşındayken büyük ilgi duyduğunu anlatan öğrenci, Twitter "hastalığına" yakalandığını iddia etti. Maksim, "Gece saat 2-3'e kadar bilgisayarın başında oluyordum. En sevdiğim Twitter. Çünkü yeni olayları öğreniyor ve arkadaşlarımla muhabbet ediyordum." şeklinde konuştu. 

İki yıl sonra göz rahatsızlığı nedeniyle hastaneye kadırılan Maksim'in gözlerinin çok zayıf gördüğü ve giderek zayıfladığı teşhisi kondu. Doktor Aleksandr Uşnikov'a göre bunun nedeni saatlerce bilgisayar karşısında oturmak. Doktor ailesini de uyararak küçük Maksim'e bilgisayarı yasakladı. Gencin gözlerinin yeniden kazanılma ihtimalinin düşük olduğu belirtiliyor.