Bu kez bir hastane, saldırıya sahne oldu
ABD'nin Alabama eyaletinde silahlı bir saldırganın hastanede ateş açtığı ve 3 kişiyi yaraladığı bildirildi.
Birmingham kenti yetkilileri, St. Vincent's Hastanesi'nde silahlı bir saldırganın rastgele ateş açtığıyla ilgili ihbarlar üzerine hastaneye polis gönderildiğini açıkladı.

Güvenlik görevlilerinin üzerine ateş açan saldırganın, polis tarafından vurularak öldürüldüğü belirtildi. Olayda yaralananlardan birinin güvenlik görevlisi, diğer ikisinin ise hastane personeli olduğu belirlendi. 3 kişiyi yaralayan silahlı saldırgan, vurularak öldürüldü

Yetkililer, saldırganın kimliğini ve hastanede neden ateş açtığını belirlemeye çalışıyor.