ABD'den Suriye'ye 'İsrail' uyarısı
İsrail savaş uçaklarının Suriye'ye ait askeri hedefleri vurmasının ardından ABD, Suriye yönetimine "silahları Hizbullah'a gönderme" uyarısında bulundu.
Şam yönetimi askeri araştırma tesisinin vurulduğunu ifade ederken İsrail'e yakın kaynaklar ise, Lübnan'a Hizbullah için silah taşıyan konvoyun vurulduğunu iddia ediyor. ABD'nin uyarısı ise çelişkili iddialar üzerine geldi.

ABD Milli Güvenlik Danışmanı Yardımcısı Ben Rhodes BBC'ye yaptığı açıklamada İsrail hava operasyonun SAM 17 uçaksavar füzesi taşıyan bir konvoyu hedef aldığını söyledi.

Suriye Ordusu ise ABD ve diğer kaynakların iddialarını yalanlayarak İsrail'in Şam yakınında Camraya askeri araştırma merkezinin vurulduğunu belirtti ve Birleşmiş Milletler'e şikayette bulundu. Rusya ve İran saldırıyı kınarken, Suriye yönetimi karşılık verme hakkının saklı olduğunu bildirdi.

Washington, Suriye yönetimine bölgenin güvenliğini tehlikeye atmaması ve buna bağlı olarak Hizbullah'a silah sevkıyatı yapmaması konununda Suriye yönetimini uyardı.

Öte yandan, saldırı anında İsrail askeri istihbarat şefinin Washington'da bulunduğu bunun da operasyonun ABD'nin bilgisi dahilinde yapıldığı belirtiliyor.