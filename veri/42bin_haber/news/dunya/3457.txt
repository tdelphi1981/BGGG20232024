BM'de 'sarhoş diplomat' krizi
Birleşmiş Milletlerin bütçe görüşmelerinde diplomatların çoğunun sarhoş olması ABDyi isyan ettirdi.
ABDnin BM bütçe komitesindeki temsilcisi Joseph Torsella, komitenin özel oturumunda Toplantı odalarının gelecekte sarhoşlardan arındırılmış bölgeler olması yönünde mütevazı bir öneride bulunuyoruz dedi. Aralık ayında başlayan ve mart sonuna kadar bitmesi planlanan toplantılar sırasında 193 üye ülkeden birçok diplomatın içkiyi fazla kaçırmasına tepki gösteren Torsella, Toplantılarda ilerleme sağlamak adına biraz alkol tüketmek gibi güzel bir geleneğimiz var, ama bu barda sızmak demek değil. Şampanyayı oturum sonunda başarımızın şerefine kaldırmayı öneriyorum diye konuştu. ABDli yetkililer bu sözlerin BM görüşmelerinde alkol yasağı çağrısı anlamına gelmediğini ifade etti.

TOPLANTIDA İÇKİ ÂLEMİ

Noel dönemine denk gelmesi nedeniyle BMnin bütçe görüşmelerinin ilk günleri tatil havasında geçmiş ve sabaha dek süren toplantılarda içkiler adeta su gibi akmıştı. Toplantılara katılan birçok diplomat da, çok sayıda kişinin sarhoş olduğunu söyledi. Foreign Policy dergisine konuşan bir diplomat, bir keresinde toplantıda not almakla görevli kişinin içkinin etkisiyle sızdığını anlattı.