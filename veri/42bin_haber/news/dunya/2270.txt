İran'dan Amerika'ya dostluk sinyali
 
 Salihi, Kerry hakkında "Sorunlara barışçıl çözüm yaklaşımı sergiliyor ve İran ile de ihtilafları gidermeye meyilli" değerlendirmeleriyle ilgili olarak Fars Haber Ajansı'na açıklamalarda bulundu. Kerry'nin, ABD dış politikasında tanınmış bir isim olduğunu ve Ortadoğu'daki gelişmelerle de aşinalığının bilindiğini söyleyen Salihi, "Umarım kendine has özellikleriyle en azından Amerikan yönetiminin İran'a karşı politikalarının bir kısmını düzeltir" dedi. 
 YENİ DÖNEMDE DEĞİŞİP DEĞİŞMEYECEKLERİNE BAKACAĞIZ
  
 Salihi, "Washington yönetiminin, İran halkına karşı düşmanca ve zalimane politikalarını" hatırlattı ve yeni dönemde bunun değişip değişmeyeceğine bakacaklarını söyledi. "Son 30 yıllık tecrübe, ABD'nin politikalarına bakarak değerlendirme yapmak gerektiğini bize öğretti" diyen Salihi, yanlış politikaların hem bölge hem de Amerikan halkı için maddi ve manevi kayıplara neden olduğuna dikkati çekti.