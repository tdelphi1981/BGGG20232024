Ehud Barak siyaseti bıraktı
22 Ocak'ta erken genel seçime gidecek olan İsrail'de Savunma Bakanı Ehud Barak sürpriz bir kararla siyaseti bıraktığını açıkladı 
 İsrail Savunma Bakanı Ehud Barak, siyaseti bıraktığını, ancak ocak ayındaki seçimlere kadar görevine devam edeceğini açıkladı.
 
 Hükümet kademesinde başbakanlık dahil birçok tepe pozisyonda görev yapan Barak, seçimlerde aday olmayacağını da söyledi. 
 
 YENİ HÜKÜMET KURULANA KADAR KOLTUĞUNDA
 
 İran'ın nükleer programına yönelik sert İsrail politikasının baş mimarı olan Ehud Barak, düzenlediği basın toplantısında, "Siyasi hayattan çekilmeye karar verdim ve önümüzdeki dönem Knesset'e (İsrail Meclisi) aday olmayacağım. Bir sonraki hükümet kurulduktan sonra, yani yaklaşık 3 ay içinde Savunma Bakanlığı görevimi de bırakacağım" dedi. 
 
 'ARTIK HAYATTAN ZEVK ALMAK İSTİYORUM'
 
 Siyasete dönüp dönmeyeceği sorusuna, "Hayır siyasete dönmeyeceğim. Artık yazmak ve hayattan zevk almak istiyorum" yanıtını veren Ehud Barak, bundan sonraki hayatında kişisel ve aile yaşamına önem vereceğini ekledi. 
 
 PARTİSİ ZATEN ÇOK ETKİSİZ KALIYORDU 
 
 Seçim öncesi yapılan kamuoyu araştırmaları, Barak'ın başında bulunduğu küçük İşçi Partisi 'nin(Atzmaut) oy oranlarının da zaten başarısız bir grafik izlediğini gösteriyordu. 
 
 GENELKURMAY BAŞKANI DA OLDU, BAŞBAKAN DA...
 
 1991-1995 yılları arasında genelkurmay başkanlığı yapan Barak, 1995-1996 yıllarında dışişleri bakanlığı, 1999- 2001 yılları arasında başbakanlık ve 2007- 2012 yıllarında da başbakan yardımcılığı ve savunma bakanlığı görevlerinde bulunmuştu. 
 
  