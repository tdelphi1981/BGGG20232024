Amerikalı yıldız Lübnan'da
 
 Amerikalı film yıldızı ve Birleşmiş Milletler İyi Niyet Elçisi Mia Farrow, Lübnan’daki Suriyeli sığınmacıların durumunu trajik olarak niteledi. Beyrut’un kuzeyindeki Vadi Halid bölgesinde Suriyeli sığınmacıların kaldığı yerleri ziyaret eden Farrow, basına açıklamalarda bulundu.  
 'DURUMLARI TRAJEDİ'
  
 Ünlü yıldız Farrow, Lübnan’daki Suriyeli sığınmacıların durumunun çok traji, çocuklardan kamplarda yaşadıkları hakkında duyduklarının ise yürek parçalayıcı olduğunu söyledi. Uluslararası toplumu Lübnan’daki Suriyeli mültecilere daha fazla yardım yapmaya çağıran Farrow, özellikle zor kış şartlarından dolayı yardımların acilen gönderilmesinin önemine işaret etti ve şu sözleri söyledi : “Gelecek hafta daha fazla kar yağışı ve yağmur bekleniyor. Bu insanlar ne yapabilir. Burada bir acil durum söz konusu. Umut ediyorum dünya daha fazla yardım eder.”