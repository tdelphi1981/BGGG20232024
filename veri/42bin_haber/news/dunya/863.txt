Türkmenistan’a mevsimin ilk karı yağdı
Türkmenistan'a mevsimin ilk karı düştü. Ülke genelinde kış, düşen hava sıcaklığı ile birlikte etkisini göstermeye başladı.
 Başkent Aşkabat ve ülkenin güneyindeki tarihi Mari vilayetinde de kar yağışı etkili oldu. Uluslararası konferans için Mari'de bulunan basın mensupları kar manzaralarını görüntüledi.  
 Şehirde sabah saatlerinde başlayan kar yağışı, özellikle yüksek kesimlerde etkili oldu. Kar yağışının ardından şehir merkezinde ağaçlar, araçlar, yeşil alanlar üzerinde beyaz bir örtü oluştu. Kar kalınlığı 5-6 santimetreyi buldu. Kar yağışından bir gün sonra güneş çıkmasıyla karlar eridi.
 Meteoroloji Müdürlüğü'nden alınan bilgiye göre, ülke genelinde kar yaşığından sonra havalar normale döndü. Aşkabat başta olmak üzere, Hazar Denizi kıyısındaki Türkmenbaşı kenti ve diğer büyük kentlerde de hava sıcaklığında artış oldu. Ülkenin kuzeyindeki Daşoğuz vilayetinde ise hava sıcaklığı 9 dereceye kadar düştü.
 CİHAN
  