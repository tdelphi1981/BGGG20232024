Cellat kıtlığı kurşuna yöneltti
Suudi Arabistanda idamların kılıçla kafa kesmek yerine kurşuna dizme ile gerçekleştirilmesi konuşuluyor.
Bunun nedini ise cellat sayısının hızla azalması. Suudi gazetesi El Vatanın haberine göre, Suudi Arabistanda bir bakanlık komitesi, halka açık meydanlarda kılıçla kafa kesmek suretiyle gerçekleşen idam cezalarına karşı alternatif idam yöntemlerini araştırıyor. Gazeteye göre yetkililerin bulduğu alternatif, kurşuna dizerek idam. Öte yandan Mısır gazetesi El Ahram, Suudi gazetesi El Yuma dayanarak ilginç bir iddia ortaya attı. Bu iddiaya göre, Suudilerin kılıçla idamın yerine başka alternatifler düşünmesinin nedeni, devletin istihdam ettiği kılıç kullanan cellatların azalmaya başlaması. İçişleri Bakanlığı ve Sağlık Bakanlığı yetkililerinden oluşan komite, atılacak bu adımın İslami kanunlara uyup uymadığını tartışıyor.