5 yaşında kayboldu, 19 yıl sonra bulundu
Beş yaşındayken büyükanne ve büyükbabası tarafından kaçırılan bir çocuk, yaklaşık 20 yıl sonra bulundu.
Richard Wayne Landers Jr. büyükanne ve büyükbabası tarafından kaçırıldıktan 19 yıl sonra ABD'nin Minnesota eyaletindeki küçük bir kasabada bulundu.

24 yaşındaki Richard Wayne Landers Jr.'ın adını 2006 yılında Micheal Jeff Landers olarak değiştirdiğini kaydeden yetkililer aynı sosyal güvenlik numarası ve doğum tarihiyle kayıtlı iki farklı isim sayesinde durumun tespit edildiğini açıkladı. Yine farklı isimlerle Landers'ın oturduğu yerin yakınlarında yaşayan büyükanne ve büyük babanın şahsın kimliğini doğruladığı bildirildi.

Indiana polisi büyükanne ve büyükbabanın Landers'ı, torunlarının velayetini alan eski gelinlerinin o dönemde evsiz olduğu ve bir arabada yaşadığı gerekçesiyle kaçırdığını açıklamıştı. Landers'ın annesi Lisa Harter'ın avukatı Richard Muntz ise müvekkilinin sadece 3 gün boyunca bir arabada gecelediğini kaydetti ve müvekkilinin oğluyla tekrar konuşmak için sabırsızlandığını belirtti.

DW Türkçe