Tunus örnek demokrasi istiyor
Tunus Başbakanı Hammadi el-Cibali, Arap dünyasına model olacak bir demokrasi inşa etmek istediklerini, bunun için ABD ve Avrupa'nın yardımını talep ettiklerini söyledi.
 Le Parisien gazetesinin sorularını yanıtlayan el-Cibali, ''Bizim en büyük hedefimiz Arap dünyası için model olacak bir demokrasi inşa etmek. Bizim modelimiz başarılı olmak zorunda. Avrupa ve ABD bize bunun için yardım etmeli. Bu gerçekleşmediği takdirde, alternatifi kaos ve anarşi olur. Bu da bütün dünyayı etkiler'' dedi.
          
 Ülkesindeki kadınların özgür ve erkeklerle eşit olduğunu kaydeden Tunus Başbakanı, gelecek anayasada kadın ve erkek eşitliğine kesin vurgu yapılacağını belirtti.
          
 El-Cibali, başka bir soru üzerine, batıda Hristiyan demokratlar gibi, Müslüman demokratlar kavramını geliştirmek istediklerini söyledi.
          
 AA
  