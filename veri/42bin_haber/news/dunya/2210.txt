Japonya Başbakan'ı yeni anayasa istiyor
 
 Abe, 2. Dünya Savaşı sonrası ABD tarafından yazılan mevcut anayasayı değiştirmek istediklerini açıkladı. Uzmanlar, anayasanın, tartışmalara konu olan 9. maddesi, ülkenin tüm askeri faaliyetlerini kısıtlarken, uluslararası sorunların çözümünde savaşın bir yöntem olarak kullanılmasını engellediğini belirtiyor.
 Öte yandan, ABD tarafından 67 yıl önce hazırlanan anayasanın bugün Japonya’nın ihtiyaçlarını karşılamadığı ve yeni nesil tarafından anlaşılmadığı düşünülüyor.
  
 JAPONYA ASKERİ GÜCÜNÜ ARTIRACAK 
 
 16 Aralık seçimleriyle ikinci kez Başbakan olan Liberal Demokrat Parti (LDP) Genel Başkanı Abe’nin, anayasa değişikliğiyle Japonya’nın askeri gücünü arttırmayı planladığı da ifade ediliyor.
  