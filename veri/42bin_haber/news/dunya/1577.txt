Rehine "kurtarma" operasyonu sürüyor
Cezayir'de doğalgaz tesisine yapılan rehine kurtarma operasyonunun sürdüğü açıklandı. Cezayir'de doğalgaz tesisindeki rehine operasyonu dün başarıya ulaşamamıştı. İngiltere ve ABD'nin ardından Cezayir'den de operasyonun hala sürdüğü açıklaması geldi.

Fransa Başbakanı, Cezayir hükümetinin "operasyon hala devam ediyor" bilgisi verdiğini duyurdu.

İngiltere Başbakanı Cameron da krizin hala devam ettiğini ve yaklaşık 30 İngilizin tehlike altında olduğunu söyledi.

Cezayir'in Ayn Amenas bölgesinde dün rehineler kurtarmak için düzenlenen operasyonda en az 30 rehine ve liderleri Tahar Ben Çeneb dahil 11 militan hayatını kaybetmişti.

Tesiste çalışan Türklerin rehineler arasında olmadığı, kurtarma operasyonları sırasında bölgeden çıktıkları açıklanmıştı.