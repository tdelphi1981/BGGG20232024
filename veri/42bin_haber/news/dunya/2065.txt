Kazakistan'da uçak düştü: 20 ölü
 
 Kazakistan Resmi Haber Ajansı’nın (Kazinform) haberine göre, iç hatlarda sefer yapan, Kokşetau kentinden Almatı’ya gelmekte olan Scat havayolu şirketine ait yolcu uçağı, Almatı uluslararası havaalanı yakınlarında düştü. Uçaktaki 15 yolcu ve 5 kişilik mürettebattan kurtulan olmadığı ifade edildi.
  
 NEDENİ SİS OLABİLİR
  
 Sis nedeniyle meydana gelmiş olabileceği belirtilen kazada, 20 kişi hayatını kaybetti. Interfax ajansının yerel yetkililere dayandırdığı habere göre, uçakta 6 kabin memuru görev yapıyordu. Reuters Haber ajansı ise SCAT havayollarına ait uçağın, Almatı kenti yakınlarında düştüğünü duyurdu. 
 Kazakistan'da 25 Aralık'ta ise askeri bir uçak düşmüştü. Kötü hava şartları nedeniyle düştüğü belirlenen uçaktaki 27 kişi yaşamını yitirmişti.
  