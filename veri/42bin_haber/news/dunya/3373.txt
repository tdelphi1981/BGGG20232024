Japonlar akıllı baston üretti
Japonya'nın teknoloji devlerinden Fujitsu, akıllı baston üretti.
Japon şirket, İspanya'nın Barselona kentinde düzenlenen Mobil Dünya Kongresi'nde akıllı bastonu tanıttı. Bastonda GPS ve navigasyon sisteminin yanı sıra kullanıcının vücut sıcaklığı ve kalp atışlarını takip eden bir sistemde bulunuyor. Baston 3G ve kablosuz internet özelliklerine de sahip. Kullanıcı online olarak takip edilebiliyor. Ayrıca acil durumlarda önceden belirlenen adrese e-posta atabiliyor ve arama yapabiliyor.

Fujitsu'nun "Yeni Nesil Baston" adını verdiği ürün yaşlıların yanı sıra yardıma ihtiyacı olan kişiler de bu ürünü kullanabilecek. Japonya'da büyük bir oranda yaşlı nüfusu bulunuyor. Bu kişilerin hem rahatça hareket edebilmesi hem de yakınlarını acil bir durumda haberdar edebilmesi önem taşıyor.