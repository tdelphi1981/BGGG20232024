Türkiye'ye geldi, kuş uçurtulmadı
ABD'nin yeni Dışişleri Bakanı John Kerry, Avrupa ve Ortadoğu'yu kapsayan ilk yurt dışı gezisi kapsamında Ankara'ya geldi.
Konuk bakan Kerry'yi taşıyan uçak, saat 12.45 sıralarında Ankara Esenboğa Havalimanı'na indi. Kerry ve beraberindekileri Türkiye'nin Washington Büyükelçisi Namık Tan, ABD'nin Ankara Büyükelçisi Francis Ricciardone karşıladı. ABD Dışişleri Bakanı'nın Ankara'ya gelişi öncesi yoğun güvenlik önlemleri alındı. Özellikle dedektör köpek havalimanı çevresinde arama yaptı. Ayrıca iki keskin nişancı polisinde havalimanındaki binanın üzerine çıkarak önlem aldığı gözlendi. 

Kerry'nin uçağının iniş yaptığı alanda Türk ve ABD'li polisler sıkı güvenlik önlemi aldı. Kerry, kendisini taşıyan uçaktan tek başına indi. Uçağın pilotunun basın mensuplarını selamlaması dikkat çekti.