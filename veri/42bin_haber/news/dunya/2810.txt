Hindistanda yerel seçimlerde şiddet: Polis 8 kişiyi öldürdü
Hindistan'ın Assam eyaletinde yapılan yerel seçimlerde yaşanan şiddet olaylarında polisin 8 kişiyi vurarak öldürdüğü bildirildi.
Yerel makamlar, eyaletin başkenti Guwahati'ye 120 kilometre uzaklıktaki Goalpara bölgesinde bir güvenlik görevlisinin bıçaklanması üzerine polisin de ateş açtığını aktardı. Bölgenin bazı yerleriden sokağa çıkma yasağı uygulandı. 

Yerel Rabha kabilesi, kabile liderlerinin hakları çiğnendiği için, seçimleri protesto ediyordu. Rabha kabilesi, ölümlerden yerel hükümeti sorumlu tutuyor. 

Yetkililer ise ateş edilmeden önce seçim merkezi görevlilerine saldırı yapıldığını ifade ediyor. 

Assam, son yıllarda etnik ve ayrılıkçı şiddet olaylarına sahne olmuştu.