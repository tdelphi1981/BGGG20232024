İran füze denedi
İRAN'ın orta kesiminde askeri tatbikat başlatan İran ordusu iki füze denemesini yaptığını açıkladı.
İran medyası, Kara Kuvvetleri tarafından bugün yapılan askeri tatbikatta iki yerli füze denemesi yapıldığını duyurdu. Orta menzili balistik füze türünden olan ‘Naziat-10' ve menzili 75 kilometreye ulaşan ‘Fecr-5' füze denemelerinin başarılı olarak gerçekleştiği kaydedildi. İran Kara Kuvvetleri Komutanı Tuğgeneral Ahmet Rıza Purdestan'ın da yakından izlediği tatbikat, ülkenin orta kesimindeki İsfahan eyaletine bağlı kaşan bölgesinde yapılıyor.