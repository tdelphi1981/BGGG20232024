Rusya donuyor, ölü sayısı 210a çıktı
Rusya'nın kuzey ve iç bölgelerinde sıfırın altında 50 dereceye kadar düşen hava sıcaklığı sebebi ile hayatını kaybedenlerin sayısı 210'a çıktı.
Başkent Moskova'da 4'ü dün gece olmak üzere 19 kişi donarak öldü. Ülke genelinde 4 bin 500 kişinin donma tehlikesi ile hastanelere kaldırıldığı belirtiliyor.

Rusya Sağlık Bakanlığı'ndan İnterfax'a verilen bilgide Moskova'da 215 kişinin hastanelerde tedavi gördüğü, yaşları 40-42 arasında evsiz ve işsizlerden oluşan 19 kişinin de öldüğü belirtildi.

Donarak ölüm vakalarının en çok görüldüğü şehir 41 kişi ile Tümen. Çelyabinsk'te 37 kişi ve Altay bölgesinde de 24 kişi aşırı soğuklar nedeni ile öldü. Tataristan'da 15, Başkortostan'da 12 ve Kemerova bölgesinde de 8 kişi hayatını kaybetti..

Rusya'nın başkenti Moskova'da da soğuk havalar önümüzdeki haftalarda devam edecek. Rusya Meteoroloji Servisi'nin verilerine göre başkent merkez bölgelerde sıfırın altında 18-22 dereceler görülürken, başkent civarında termometreler -27'yi gösterecek.