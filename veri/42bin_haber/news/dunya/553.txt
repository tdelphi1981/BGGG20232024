Bakü’de ICAPP toplantısı gergin başladı
Azerbaycan'ın başkenti Bakü'de yapılan Asya Siyasi Partileri Uluslararası Konferansı'nda (ICAPP) Ermeni ve Azerbaycanlı parti başkanları arasında gerginlik yaşandı.
 Konferansta konuşan Ermenistan eski Dışişleri Bakanı ve muhalefetteki Miras Partisi Başkanı Raffi Ovanisyan,  ülkesinin Dağlık Karabağ'ı işgal etmediğini söylemesi, Azerbaycanlı parti liderlerinin sert tepkisini çekti.  Ovanisyan'ın yaşanan olayların ''işgal'' ifadesiyle örtüşmediğine dair sözleri salondakilerin de protestosuna sebep oldu.
 Oturumda söz alan muhalefetteki  Azerbaycan Demokratik Islahatlar Partisi lideri Asim Mollazade, Ermenilerin Hocalı kentini tamamen yaktıklarını, çocuk, kadın, yaşlı demeden insanları öldürüldüklerini hatırlatarak ''Buna rağmen biz öç almak istemiyoruz, adalet istiyoruz. Eğer bu askeri caniler uluslararası mahkemelerde yargılanmasalar bu tür cinayetlerine devam edecekler" dedi.
 İktidardaki Yeni Azerbaycan Partisi'ni(YAP) temsilen konuşan milletvekili Mübariz Kurbanlı da Ermenilerin Dağlık Karabağ'ı işgali ettiğini söyledi. Kurbanlı, Azerbaycan ve Ermenistan'ın BM üyesi olduğunu, bu nedenle de her iki ülkenin BM Güvenlik Konseyi kararlarını uygulamakla mükellef olduğunu vurguladı. Kurbanlı, Azerbaycan'ın işgal altındaki toprakları ile ilgili BM Güvenlik Konseyi'nin 4 kararı olduğunu, bu kararlarda da topraklarının kayıtsız şartsız boşaltılması gerektiğinin yer aldığını ayrıca bu kararlarda da işgal ifadesinin yer aldığını hatırlattı.
 Yarın da devam edecek  konferansta Ermeni liderin eleştirilere cevap vermesi bekleniyor. 
 CİHAN
  