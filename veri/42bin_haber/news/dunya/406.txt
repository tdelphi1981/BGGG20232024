Dışişleri'nden İsrail'e kınama
İsrail'in Gazze'ye yönelik operasyonuna Dışişleri Bakanlığı'ndan yapılan açıklamayla tepki gösterildi 
 İsrail’in uluslararası hukukun üzerinde olmadığının vurgulandığı açıklamada, "İsrail’in saldırısına karşı uluslararası toplumun gereken tepkiyi göstermesinin elzem olduğunu düşünüyoruz" denildi.
 
 >> İSRAİL'DEN HAMAS'A GAZZE'DE SUİKAST 
 
 İsrail’in Gazze operasyon’na karşı Dışişleri Bakanlığı’ndan yapılan açıklama şöyle:
 
 "İsrail’in bugün başlatmış olduğu Gazze operasyonu, bu ülkenin saldırgan politikalarının son örneğini teşkil etmektedir. İsrail’in bu saldırısını şiddetle kınıyoruz ve derhal durdurulmasını talep ediyoruz. Daha önce de çeşitli vesilelerle açıkladığımız üzere, İsrail dahil hiçbir ülke uluslararası hukukun üzerinde değildir. Bu itibarla, İsrail’in saldırısına karşı uluslararası toplumun gereken tepkiyi göstermesinin elzem olduğunu düşünüyoruz.
 
 İsrail’in bu saldırılarının bir an önce durdurulması için uluslararası toplumu ve Birleşmiş Milletler’i gereken girişimlerde bulunmaya davet ediyoruz.
 Türkiye olarak, mazlum Gazze halkıyla dayanışmamız bundan sonra da devam edecektir."
 
 DHA