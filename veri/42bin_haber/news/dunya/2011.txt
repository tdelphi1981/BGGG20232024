Çinde tren otobüse çarptı: 10 ölü
Çin'in kuzeydoğusundaki Heilongjiang eyaletinde, bir kargo treninin yolcu otobüsüne çarpması sonucu en az 10 kişi öldü, 11 kişi yaralandı.
Resmi Xinhua ajansının haberine göre, kaza, demiryolu geçidinden sorumlu bir gözetmenin, yaklaşan treni uyarmak için zamanında geçide gidememesi sonucu meydana geldi.

Heihe şehrindeki kazada ölenlerin hepsinin otobüs yolcusu olduğu belirtildi.