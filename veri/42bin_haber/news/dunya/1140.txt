Talabani'nin klinik ölümü gerçekleşti iddiası
Fransız Le Figaro gazetesi, Kürt siyasi kaynaklara dayandırdığı haberinde Irak Cumhurbaşkanı ve YNK lider, Celal Talabaninin tedavi gördüğü Berlin hastanesinde klinik olarak öldüğünü duyurdu.
ANF Ajansının verdiği habere göre, Talabani geçirdiği beyin kanaması nedeniyle 15 günü aşkın bir süredir Berlinde tedavi görüyor. Le Figaro, doktorların Talabaninin beyin kanamasında çok hasar gördüğünü söylediğini belirtirken, Mevcut durumda Almanlar onu sadece hayatta tutmaya çalışıyor dedi.

Gazeteye bu bilgileri veren Kürt kaynaklar, 79 yaşındaki Talabaninin klinik olarak öldüğünü söyledi.

Ayrıca Alman Spiegel online gazetesine göre Talabaninin sağlık durumunun iyiye gittiği bilgisi verildi.

SIRRI SAKIK SAĞLIK DURUMU İYİ DEMİŞTİ

Ahaberde önceki akşam Sevilay Yükselirin programına katılan BDP Muş Milletvekili Sırrı Sakık, Almanyada tedavi gören Irak Cumhurbaşkanı Celal Talabaniye, Ahmet Türk ve Ayla Akat Atanın İmralıda Abdullah Öcalanla yaptıkları görüşmeye ilişkin bilgi verildiğini söylemişti.

Sakık ayrıca, Talabani'nin sağlık durumunun iyi olduğunu kaydetmişti. 

Ancak Sırrı Sakık'ın açıklamaları ile Le Figaro gazetesinin sunduğu haber çelişiyor.