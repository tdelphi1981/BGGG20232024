El Kaide lideri öldürüldü
Yemen'in güneyindeki Ebyen kentinde, El-Kaide liderlerinden birinin öldürüldüğü bildirildi.
AA muhabirinin emniyet kaynaklarından aldığı bilgiye göre, kentin güvenliğinden sorumlu Halk Komiteleri üyeleri, Ca'ar beldesinde bir eve düzenledikleri baskında, El-Kaide'nin Yemen'deki liderlerinden Halid es-Sur'u yakaladı.

Halk Komiteleri üyelerinin, bölgedeki hapishanelerden birine sevk edilen El-Kaide liderinin hapishaneden kaçma girişiminde bulunması üzerine ateş açtığı, açılan ateşte Sur'un hayatını kaybettiği belirtildi.

Ebyan'daki kabileler tarafından kurulmuş silahlı bir oluşum olan Halk Komiteleri, El-Kaide örgütü ile mücadele etmesi için Yemen hükümeti tarafından destekleniyor.