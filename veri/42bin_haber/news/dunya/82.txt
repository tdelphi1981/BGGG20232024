Mısır'dan Suriye'ye nota
Mısır Dışişleri Bakanlığı, Halep ve Humus'ta 3 Mısırlı'nın hayatını kaybetmesiyle ilgili soruşturma başlatılması için Suriye yönetimine nota verildiğini açıkladı.
 Mısır Dışişleri Bakanlığı Sözcüsü Amr Rüşdi yaptığı basın açıklamasında, Mısır'ın Şam'daki Maslahatgüzarı Ala Abdulaziz'in Suriye yönetimine nota vererek öldürülen 3 Mısırlı hakkında soruşturma başlatılmasını ve olay hakkında açıklanan bilgilerin incelenmesini talep ettiğini belirtti.
          
 Suriye yönetimi, öldürülen Mısırlıların rejime karşı düzenlenen saldırılara katıldıklarını ve çatışmalar esnasında öldürüldüklerini öne sürmüş ve bu kişilerden birinin Halep'te bir silahlı birliğin komutanı olduğunu iddia etmişti.
          
 AA