ABD ve AB arasındaki rekabet büyüyor
2008 yılında başlayan ekonomik krizin ardından yabancı yatırımcıları ülkelerine çekmek isteyen ABD ile Avrupa Birliği arasında konut satın alma ve küçük yatırımlar karşılığında oturma izni ve vatandaşlık veren devlet destekli programlar arasında rekabet büyüyor.
 Ekonomik krizde olan AB ülkeleri Portekiz, İspanya ve İrlanda gibi ülkelerin yabancı küçük yatırımcıları ülkelerine çekmek için özellikle turistik sahil beldelerinde ev alana ve bölgelerinde yatırım yapana oturma izni vermesi ABD’li  yatırımcıları da harekete geçirdi.
 ABD, EB-5 programı kapsamında küçük yatırmcıları AB ülkeleri yerine Amerika’ya çekmek için  emlak ve ticari yatırımı birlikte sunan ortak yatırım programı paketleri sunacak.
 ABD, başta  Florida, New York, New Jersey ve Kaliforniya eyaletleri olmak üzere Atlantik ve Pasifik Okyanusu sahil kentlerinde özellikle geliştirceği, turizm, konut ve AVM projeleri ile AB ülkelernin sunduğu emlak alana oturma izni alternatifine, "Amerika’ya gelin hem eviniz,hem işiniz hem de Green Card’ınız olsun" kampanyası başlatacak.
 -EB-5 PROGRAMI NASIL İŞLİYOR?
 ABD Göçmenlik Bürosu tarafından onaylanmış federal hükümet destekli projelere  yatırımcı olarak katılan kişilere Green Card vererek bu kişilere ve aile fertlerine de Amerikan vatandaşlığı yolunu açıyor. Bu program altında yatırım miktarı en az 500 bin dolar olarak tespit edilmiş. Bu miktar, yatırımcının tercih edeceği Göçmenlik Bürosu tarafından onaylanmış bir projeye yatırılıyor. Bu şekilde de yaptığı yatırım oranında, projeyi gerçekleştiren yatırım şirketine ortak oluyor. Yatırım bedeli geçici Green Card alınıncaya kadar özel bir hesapta tutuluyor ve Green kart aldıktan sonra proje yapımı için gerekli olan hesaba aktarılıyor. Birinci başvuruda 2 senelik geçici Green Kart veriliyor, ikinci senenin sonunda ise kalıcı Green kart verilip Amerikan vatandaşlığının yolu açılıyor. Katılımın en ez 5 yıl süreyle devam etmesi gerekiyor ve bu süre içinde yatırımın yıllık getirisi alındığı gibi 5'inci yıldan sonrada ana parayla birlikte kar payı talep edilip ortaklıktan ayrılmak mümkün olabiliyor.
 ANKA
 
  