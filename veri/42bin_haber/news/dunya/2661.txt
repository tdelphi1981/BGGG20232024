'Adam yiyen' leopara infaz
 
 Nepal’de 15 kişiyi öldüren ve başına 224 euro ödül konan leopar vurularak öldürüldü. Leopar, aylardır aranıyordu. Katmandu Post gazetesi, leoparın ülkede özellikle kadın ve çocuklara saldırdığını yazdı. Nepal polisi, hayvanın kurulan bir tuzağa yakalandığını açıkladı. 
 BULANA PARA ÖDÜLÜ VARDI 
 
 Leopar son olarak kasım ayında dört yaşındaki bir çocuğu kaçırınca yetkililer vurulup öldürülmesi emrini vermişti. Nepal hükümeti, kasım ayında, leoparı ölü ya da diri yakalayana 224 euro ödül verileceğini duyurmuş ve leoparı bulması için 100 polis görevlendirilmişti. “Adam yiyen“ olarak adlandırılan leopar son birkaç ay içinde toplam 15 kişiyi kaçırarak öldürmüştü. 
 Deutsche Welle Türkçe