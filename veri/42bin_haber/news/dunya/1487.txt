Bond pilotu gökdelene çakıldı
Londra'daki Parlamento yakınına helikopter düştü. İnşaat halindeki bir gökdelene çarpan helikopteri 'Bond', 'Tomb Raider II' ve 'Er Ryan'ı Kurtarmak' filmlerinde çalışan pilotun kullandığı öğrenildi.
İNGİLTERE'NİN başkenti Londra sabah saatlerinde helikopter kazasına sahne oldu. Bir helikopterin gökdelen inşaatının vincine çarparak yere çakılması sonucu iki kişi öldü, 13 kişi de yaralandı. Sisli havada uçan helikopter yerel saatle sabah 8 sularında yüksek bina inşaatındaki vince çarptı, çıkan yargın 25 dakika sonra söndürülebildi. Helikopterin düştüğü bölgenin Parlamento'ya yakın oluşu akıllara terör saldırısını getirdi. Ancak kazayı araştıran Londra Emniyet Müdürlüğü, olayın terör bağlantılı olduğuna dair herhangi bir veri bulunmadığı belirtildi. Polis, kazada ölen RotorMotion pilotu Pete Barnes'ın (50),'James Bond Die Another Day/ Başka Gün Öl', 'Tomb Raider II' ve 'Saving Private Ryan/ Er Ryan'ı Kurtarmak' filmlerinin bol aksiyonlu uçuş sahnelerinde çalıştığını açıkladı. Görgü tanıkları ise hala olayın şokunu yaşıyor: Karşıdaki binanın çatısında çalışıyordum. Helikopterin geldiğini ve vincin koluna çarptığını gördüm. Vinç aşağıya doğru çöktü, vincin kolu binanın yan tarafına düştü ve şu anda hala orada asılı duruyor.