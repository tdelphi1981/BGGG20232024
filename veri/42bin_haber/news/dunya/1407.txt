Merkez sağda liderlik sorunu
 
 Liderlik seçiminde çıkan krizin ardından daha önce UMP’den ayrıldığını açıklayan 73 milletvekili, meclis başkanlık divanına gönderikleri mektupta UMP’ye geri dönmek istediklerini bildirdi. Geçen kasım ayındaki parti kurultayını çok az bir farkla Jean-François Cope kazanmış ancak diğer aday François Fillon rakibini seçimlerde hile ve usulsüzlük yapmakla suçlamıştı.  
 AYRI BİR GRUP KURMUŞLARDI
  
 Merkez sağda yaşanan liderlik krizinin ardından Fillon taraftarı 73 milletvekili, UMP’den ayrılıp mecliste ayrı siyasi grup kurma kararı almıştı. Fillon’un, seçim sonuçlarına itiraz etmek için mahkemeye gitme tehdidinde bulunmasının ardından Cope, 15 Eylül’de yeniden parti liderliği için seçim yapılması ve bu süreye kadar partinin ortak yönetilmesi önerisini kabul etmek zorunda kalmıştı. Merkez sağdaki liderlik krizi, eski cumhurbaşkanı Nicolas Sarkozy’nin siyasete geri dönmesi yönündeki baskıların da artmasına yol açmıştı.