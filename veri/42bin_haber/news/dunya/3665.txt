Japonya, Transatlantik İşbirliği için harekete geçiyor
Dünyanın en büyük üçüncü ekonomisi olan Japonya'nın, ABD önderliğindeki serbest ticaret örgütü Transatlantik İşbirliği'ne (TPP) üye olmak için müzakerelere başlayacağını resmen ilan edeceği öne sürüldü.
Japon ekonomisini tekrar rayına sokmayı vadeden Başbakan Şinzo Abe'nin bu cuma günü müzakerelere başlanacağını ilan edeceği kaydedildi. 

Abe'nin üyelik planını kamuoyu ile paylaşıp destek arayacağı belirtildi. Abe'nin üyelik niyetini ilan etmesinin ardından Tokyo'nun üyelik müzakerelerini yürüten ABD, Avustralya ve Yeni Zelanda'nın onayını alması gerekecek. 

Tokyo, 11 müzakereci ülkeden sadece üçünden henüz onay alamadı. Beyaz Saray'ın onay vermesinin ardından Senato'nun da onayı gerekiyor. Bu izinlerin alınmasıyla birlikte Japonya'nın temmuz ayında müzakerelere başlayabileceği ifade edildi. 

Ancak Japonya'nın, üye olsa bile bazı tarım ürünlerindeki verginin kaldırılmamasına yönelik açıklamaları TPP içinde rahatsızlığa yol açtığı bildirildi. 

Singapur'da devam eden görüşmeler sırasında bazı ülkelerin, bu konuda rahatsızlıklarını dile getirdiği ve Tokyo'nun serbest ticaret anlaşmasına tam anlamıyla uymasını istedikleri belirtildi. 

Buna rağmen Başbakan Abe önderliğindeki Liberal Demokratlar, Transatlantik İşbirliği'nden istenecek ayrıcalıklarla ilgili bir rapor hazırlıyor. 

Ayrıca Liberal Demokratlar, bu ayrıcalıkların verilmemesi halinde anlaşmaya taraf olmayacaklarını da vadetmişti. 

Japonya'da sanayi kuruluşları TPP'ye üye olunmasını isterken tarım örgütleri ise karşı çıkıyor. Ülkedeki en büyük tarım lobi grubu olan Tarım Kooperatifleri Merkez Birliği düzenlediği gösteriyle TPP'ye üye olunmasına karşı çıktı. 

4 bin kişinin katıldığı gösteride Örgüt Başkanı Akira Banzai, hükümete tepki göstererek kendilerine yeterince bilgi verilmemesinden yakındı.