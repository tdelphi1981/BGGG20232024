Hawaii'de de tsunami uyarısı
Kanada'nın batı kıyısı açıklarında meydana gelen 7,7 büyüklüğündeki depremden sonra ABD'nin Hawaii eyaleti için de tsunami uyarısı yapıldı.
 Kanada'nın batı kıyısı açıklarında 7,7 büyüklüğünde deprem meydana geldi.
 Kanada Doğal Kaynaklar Bakanlığı, depremin TSİ 05.04'te British Colombia eyaletinin kuzeyindeki yüzlerce adadan Alaska sınırına yakın olan Haida Gwaii bölgesinde meydana geldiğini açıkladı.
 Depremden sonra bölgede tsunami uyarısı yapıldığı kaydedildi.
 Amerikan Jeofizik Kurumu da depremin merkez üssünün Masset kentinin 139 km güneyi olduğunu duyurdu.
 
 Pasifik Tsunami Uyarı Merkezi, Kanada'daki depremin etkisiyle oluşan dalgalar nedeniyle Hawaii eyaletine bağlı adalar için uyarı yapıldığını duyurdu.
 Merkez, dalgaların TSİ 10.28'de bölgeye ulaşabilceğini belirtti.
 Kanada'nın Alaska sınırı yakınlarındaki Haida Gwaii bölgesinde meydana gelen depremden sonra tsunami uyarısı yapılmıştı.
 
 Hawaii için verilen tsunami uyarısı kaldırıldı
 Kanada'da 7,7 büyüklüğündeki depremden sonra ABD'nin Hawaii bölgesi için verilen tsunami uyarısının kaldırıldığı bildirildi.
 Pasifik Tsunami Uyarı Merkezi, uyarının TSİ 13.00'da kaldırıldığını, tsunami tehdidin azaldığını ve artmasının beklenmediğini açıkladı.
 Tsunami uyarısı, Kanada'nın Alaska sınırı yakınlarındaki Haida Gwaii bölgesinde meydana gelen depremden sonra yapılmıştı.
 
 AA