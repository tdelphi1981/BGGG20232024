Güney Kıbrıs'ta kritik seçim
Güney Kıbrıs Rum Yönetimi'nde, kritik öneme sahip başkanlık seçimi için oy verme işlemi saat 07.00'de başladı. Güney Kıbrıs Rum Yönetimi'nde, toplam 545 bin 180 kayıtlı seçmen 1.139 sandıkta oy kullanacak. 

Seçimlerde, oy verme işlemi saat 12.00'de verilecek bir saatlik aranın ardından saat 18.00'de tamamlanacak.
Oy sayımına sandıkların kapanmasının hemen ardından başlanırken, adayların aldıkları oylara ilişkin ilk sonuçların iki saat içerisinde açıklanması bekleniyor.

GKRY'nin 7. başkanının belirleneceği seçimlerde, 7'si bağımsız 11 aday yarışıyor.