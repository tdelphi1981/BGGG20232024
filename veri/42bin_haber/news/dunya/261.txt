Sansür skandalına Merkel'in de ismi karıştı
Almanya'da koalisyon hükümetinin, devlet kanalına yaptığı baskılara Başbakan Angela Merkel'in de bizzat katıldığı ortaya çıktı.
 Leipziger Volkszeitung gazetesini iddialarına göre Başbakan Angela Merkel, 2009 yılındaki genel seçimlerden önce ZDF televizyonunda 1 Şubat'ta yayınlanan 'Berlin Direkt' programındaki haberlerden çok rahatsız oldu. Bu programda Merkel'in, Hür Demokrat Parti (FDP) ile hükümet kurarsa, ortağına geniş kapsamlı vergi reformu vaat ettiği dile getirilmişti.
 Haber göre; Merkel bu konudan çok rahatsız olduğunu, ona karşı kampanya yürütüldüğünü CDU'nun yönetim kurulu toplantısında iki kez ifade etti. Dönemin Parti Genel Sekreteri Ronald Pofalla ise "Angela, ben konuyla ilgilenirim." sözü verdi. Pofalla o dönem ZDF'nin denetim kurulunda bulunuyordu. İddiaya göre Pofalla, kanalın başkent bürosunda ZDF Genel Müdürü Markus Schaechter, ZDF-Studio Yönetmen Yardımcısı Peter Hahne ve 'Berlin Direkt' programının yapımcılarıyla denetleme görüşmesi yaptı.
 İddialarla ilgili açıklama yapan Federal Hükümet Sözcü Yardımcısı Georg Streiter ise "Başbakan Merkel ve eski CDU Genel Sekreteri şimdiki Başbakanlık Daire Başkanı Pofalla, öyle bir girişimde bulunduklarını hatırlamıyorlar." dedi. Streiter, hükümet için basın özgürlüğünün demokrasinin vazgeçilmez unsuru olduğuna dikkat çekti. ZDF'nin denetim kurulunun 16 Kasım'da yapacağı toplantıda ise sansür olaylarını değerlendirmesi bekleniyor.
 CİHAN
  