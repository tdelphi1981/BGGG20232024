Ukrayna’da aile içi şiddet için danışma hattı açıldı
Ukrayna'da aile içi şiddet ile mücadele için açılan telefon hattı iki hafta hizmet verecek. Telefon hattından aile içi şiddet, ayrımcılık, çocuk hakları ihlali ve insan ticareti ile ilgili konsültasyon alınabilecek.
 Telefon hattı, 25 Kasım -10 Aralık tarihleri arasında çalışacak. Vatandaşlar, Ukrayna İçişleri Bakanlığı ve Sosyal Politika Bakanlığı temsilcileri ile aile içi şiddet, çocuk hakları, insan ticareti ve kadın-erkek ayrımcılığı konusunda uzmanlarla görüş alış-verişinde bulunabilecek.
 Birleşmiş Milletler teşkilatı verilerine göre dünyada her 10 kadından 7'si şiddet görüyor ve 603 milyon kadın koca şiddetini cezalandırmayan ülkelerde yaşıyor.
 CİHAN