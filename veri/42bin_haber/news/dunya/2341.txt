Ramadi Şeytanı öldürüldü
ABD donanması özel kuvvetleri Navy SEALın eski keskin nişancısı Chris Kyleın Texas eyaletindeki bir atış poligonunda vurularak öldürüldüğü bildirildi.
Irak'ta görev yaparken birçok kez ölümden dönen ve 2008de 1.6 kmden bir direnişçiyi öldürdüğü de söylenen 38 yaşındaki Chris Kyle ülkesinde bir atış poligonunda vurularak öldürüldü.

Yazdığı Amerikalı Keskin Nişancı kitabıyla en çok satanlar listesine giren Kyle, ABD donanma tarihinin en öldürücü keskin nişancısı olarak gösteriliyordu. Ramadi ve Fellucede görev yapan SEAL komandosu Chris Kylea, Iraklı direnişçiler Ramadi Şeytanı lakabını takmış, başına 20 bin dolar ödül koymuştu.
 
Donanmada görev yaptığı 1999 ve 2009 yılları arasında 150'den fazla kişiyi öldürdüğü ifade edilen Kyleın öldürülme sebebi henüz belirlenemedi. Yetkililer, Kyleı öldürdüğü sanılan 25 yaşındaki Eddie Ray Routh adlı şüphelinin kısa bir kovalamanın ardından polis tarafından yakalandığını ifade ediyor. 
 
Kyle geçtiğimiz yıl bir dergiye verdiği röportajda keskin nişancılığı sırasında öldürdüğü direnişçilerle ilgili, İlk olarak o işi yapabileceğinizden emin olamıyorsunuz. Ama ben onlara insan olarak bakmıyordum. Aileleri var mı? diye düşünmüyordum. Sadece kendi arkadaşlarımın güvenliğini sağlamak istiyordum. ifadelerini kullanmıştı.
 
Donanmada bulunduğu 10 yıl boyunca birçok göreve katılan Kyle, ABDnin 2003 yılındaki Irak operasyonunda da yer almıştı. Evli ve iki çocuk sahibi Kyle, donanmadan ayrıldıktan sonra savaş ve silah eğitimi veren Craft İnternational adında bir şirket kurmuştu.