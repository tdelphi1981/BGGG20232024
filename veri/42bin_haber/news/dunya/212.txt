Hükümet, örgütleri sorumlu tuttu
Myanmar hükümeti, ülkenin batısında bulunan Rakhine (Arakan) eyaletindeki son şiddet olaylarının bazı kişi ve örgütler tarafından kışkırtılmış olduğuna dair kanıtlar olduğunu açıkladı.
 Devlet Başkanı Thein Sein, devlet televizyonuna yaptığı açıklamada, şüpheliler arasında daha önce hükümet ile ateşkes anlaşması imzalayan bir grup ya da grupların da bulunduğunu söyledi, ancak ayrıntılı bilgi vermedi.
          
 Rakhine Budistleri ve Rohingya Müslümanları arasındaki 21 Ekim'de yeniden 
 alevlenen çatışmalarda 30 Ekim'e kadar 89 kişinin öldüğünü ve 136 kişinin yaralandığını belirten Sein, 5 binden fazla ev yakıldığı için 32 binden fazla kişinin de evsiz kaldığını ifade etti.
         
 Rakhine Budistleri ve Rohingya Müslümanları arasında çıkan olaylarda Haziran'dan bu yana 75 bin kişi mülteci kamplarına sığınmak zorunda kalmıştı.
          
 AA
  