Muhaliflerin Başbakanı İstanbul'da seçilecek
Suriyeli muhaliflerin kontrolündeki bölgeleri yönetecek olan hükümetin Başbakanı 2 Mart'ta İstanbul'da yapılacak toplantıda seçilecek. Suriye Ulusal Koalisyonu, geçici hükümetin kurulması için kolları sıvadı. Suriyeli muhaliflerin kontrolündeki bölgeleri yönetecek olan hükümetin Başbakanı 2 Mart'ta İstanbul'da yapılacak toplantıda seçilecek. 

Suriye Ulusal Koalisyonu, Kahire'de iki gün süren genel kurul toplantısında geçici hükümet için uzlaşıya vardı. 

Suriye krizi için siyasi çözüm önerilerinin ele alındığı toplantıda Esad ve güvenlik güçlerinin gitmesi gerektiği savunuldu. 

Toplantının ardından bir açıklama yapan Suriye Ulusal Koalisyonu Sözcüsü Velid El-Bunni, Suriye'de "Muhaliflerin kontrolündeki bölgelerin" yönetiminden sorumlu olacak bir hükümet kurma kararı aldıklarını belirtti. 

El-Bunni, hükümetin kompozisyonu ve başındaki ismin, 2 Mart'ta yapılacak toplantıda belirleneceğini söyledi.