Amur kaplanı yavruları basına tanıtıldı
Ukrayna'nın Yalta kentinde hayvanat bahçesinde dünyaya gelen nadir Amur kaplanı yavrularının karantina süresi tamamlandı.
Annelerinin yanına götürülmek için hazırlanan kaplan yavrularının biberonla beslenmesi ve birbirleri ile oyunları basına tanıtıldı. Ortalama 1,5 kilogram ağırlığında doğan ikiz yavrular son derece sağlıklı ve güçlü görülüyor. Aynı sepette 3 beyaz kaplan yavruları ile oynayan Amur kaplanları yaşamlarından memnun.

Hayvanat bahçesi direktörü Oleg Zubkov, Amur kaplanlarının annelerinin hayvanat bahçesinde kontrol altında tutulduğunu ve sağlık durumunun iyi olduğunu söyledi. Zubkov, "Amur kaplan yavrularını, beyaz kaplan yavruları ile bir arada tutuyoruz. Onlar bir ay önce doğmuştu. Ancak fazlaca iri görünüyorlar." dedi.

Amur kaplan yavruları dünya hayvanat bahçelerinin de ilgisini çekiyor. Dünyada çok nadir bulunan bir cins olan yavruların bakımı için hayvanat bahçesi çalışanları seferber olmuş durumda.

Rusya'nın uzakdoğu bölgesi Amur'da yaşayan kaplanlar Sibirya kaplanları olarak da biliniyor.

Sibirya kaplanları Dünya Vahşi Hayatı Koruma Birliği tarafından koruma altına alınmış durumda. Nesli tükenmekte olan Sibirya kaplanı dünyadaki en büyük ve güçlü kedi türü olarak biliniyor. İri bir Sibirya kaplanının boyu bir metresi kuyruk olmak üzere 4 metreye ulaşabiliyor. Ağırlığı ise ortalama 380-578 kilogram arası. Bugün bölgede yaklaşık 400 Sibirya kaplanı yaşıyor.