Boyer'nin 'komisyon' teklifi reddedildi
 
 Marsilya UMP partisi milletvekili Valerie Boyer’in Anayasa Konseyi internet sitesinden "2001 yasası normatif değil" açıklamasının kaldırılması için ulusal meclise verdiği "komisyon kurulsun" teklifi reddedildi.
 
 Fransız anayasa konseyinin "Ermeni soykırımı inkarına ceza yasa" tasarısını "Fransız anayasasını ihlal ediyor" gerekçesi ile iptal ettiğinden beri yasa tasarısını Fransa gündemine taşıyan Marsilya milletvekili Valerie Boyer ve Marsilya barosu avukatı Philippe Krikorian çalışmalarını sürdürüyor.
 
 Anayasa konseyi, "Ermeni soykırımı inkarına ceza" yasa tasarısını, anayasaya uygun olmadığı için 2012 tarihinde reddetmeden önce, 2001 tarihinde 50 milletvekili ile kanunlaştırılan "Ermeni soykırımını" tanıma kanununun "normatif" (cezai uzantısı olmayan kanun) olmadığını belirtmiş ve bu kanunu bir "Hatıra yasası olarak nitelemiş ve "2001 Ermeni soykırımı tanıma" yasasının bir yerde "Fransız anayasasına uygun olmadığını" açıklamıştı.
 
 2012 senesinde "Ermeni soykırımı inkarına ceza" yasası iptal edildiğinde kendilerinden sadece "inkara ceza" yasasının sorulduğunu, 2001 "Ermeni soykırımı tanıma" yasası hakkında "görüş" sorulmadığını belirten anayasa konseyi, bir yerde "2001 Ermeni Soykırım Yasası da anayasaya aykırı fakat bize getirilen itiraz Ermeni soykırım tanıma yasasını içermiyordu" demişti.
 
 Ermeni asıllı seçmenlerine yeniden bir "ermeni soykırımı inkarına ceza" yasası vaat eden ve Anayasa konseyinin "2001 yasası normatif (cezai uzantısı olamayan yasa) değildir" açıklaması yüzünden böyle bir yasa teklifi yapamayacağını bilen Valerie Boyer, Anayasa konseyinin internet sitesinde bulunan bu açıklamanın kaldırılması için uğraşıyor.
 
 Marsilya UMP partisi milletvekili olan Valerie Boyer, Anayasa Konseyinin internet sitesindeki 2001 "Ermeni Soykırım tanıma" kanunu hakkındaki bu açıklamaların kaldırılması için Fransız Ulusal Meclisi’ne bir araştırma komisyonu kurulması doğrultusunda talepte bulunmuştu.
 
 Fransa resmi gazetesinde çıkan bir yazıda, Valerie Boyer’in bu isteğinin "hukuki karışıklık" çıkmaması için meclis başkanlığı tarafından reddedildiği açıklandı.
 
 Engin AKGÜRBÜZ/ FRANSA, (DHA)