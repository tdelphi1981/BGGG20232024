Mars'tan önemli ipucu!
ABD Ulusal Havacılık ve Uzay Dairesi'nin (NASA) Mars'taki uzay aracı Curiosity'nin kızıl gezegenden aldığı toprak örneğinde, Havai'de Mauna Kea yanardağındakine benzer mineraller bulunduğu bildirildi.
 Bilimadamları, Mars'ın yüzeyini kaplayan toprak konusunda bilgi sahibi olmak amacıyla Curiosity'nin aldığı örneğin analiz sonuçlarını açıkladı.
          
 Curiosity'nin üzerindeki iki analitik aletten biri olan CheMin, Mars'tan içine bir miktar toprak almıştı.
          
 Analizin ardından toprak örneğinin genellikle volkanik patlamalarla oluşan feldispat ve olivin mineralleri içerdiği tespit edildi. Bilimadamları, Mars toprağının, Mauna Kea'nın çevresindeki volkanik topraklara benzediğini belirtti.
          
  