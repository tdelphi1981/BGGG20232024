Dünyayı UFO'lar mı kurtardı?
Rusya Çelyabinsk meteoru UFO tarafından etkisiz hale getirildiği ileri sürüldü.
Rusya Uralda düşen meteorla ilgili yeni görüntülere dünyada birçok haber portalında yer veriliyor. Bu görüntülerde garip bir cismin meteora arka tarafından yaklaştığı ve tam meteorun paralel hizasına geldiği sırada meteorun parçalara bölünmeye başladığı ve bu gizemli oval cismin meteorun yanından yatay bir biçimde uçmaya devam ettiği, daha sonra ise birkaç saniye kadar havada asılı ve sabit durduğu, sonrasında da olağanüstü bir hızla uzaklaştığı açıkça görülüyor.

SİRİUS Uzay Bilimleri Vakfı tarafından video üzerinde özel filtre analizi ve programlarla yapılan her türlü piksel, gölge, ışık, kontrast, negatif ve bazı incelemede, görüntüdeki cismin kesinlikle montaj olmadığı tespit edildiği bildirildi.



SİRİUS tarafından yapılan açıklamada "Görüntüdeki cismin karakteristik özelliği; formu, yapısı, manevrası, hızı ve yerçekimine ters düşen biçimde havada asılı durup, daha sonra olağanüstü bir hızla ivme kazanarak yok olması hiç bir şekilde bilinen konvansiyonel araçlarla ve teknolojilerle uyuşmamaktadır." denildi.

"Yine, bu karakteristik özellikler cismin doğal veya herhangi bir atmosferik fenomen olmadığını açıkça göstermektedir." denilen açıklamada, "Bu olağanüstü görüntüde meteorun bir UFO tarafından parçalanarak etkisiz hale getirildiği görülmektedir." 

Eğer meteor parçalanmadan yere düşseydi çok daha ağır sonuçlara yol açabileceği belirtildi.