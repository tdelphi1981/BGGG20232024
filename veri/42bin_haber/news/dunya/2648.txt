Irak'ta kanlı gün
Irak'ın başkenti Bağdat'ta ve Bağdat'ın güneyindeki Hilla şehrinde gerçekleştirilen bombalı saldırılar sonucunda, ilk belirlemelere göre 30'a yakın kişi hayatını kaybetti ve çok sayıda kişi yaralandı.
Dışişleri Bakanlığı'ndan yapılan açıklamada, "Bu menfur terör eylemlerini şiddetle kınıyor, saldırılarda hayatını kaybedenlere Allah'tan rahmet, yakınlarına sabır, yaralılara ise acil şifalar diliyoruz." denildi.
 
Açıklamada, "Ülkemiz Irak'ta güvenlik, istikrar ve huzurun sağlanmasına destek vermeyi ve terörizmle mücadelede kardeş Irak halkıyla dayanışma içinde olmayı sürdürecektir." ifadelerine yer verildi.