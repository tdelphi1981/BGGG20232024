Almanya'da 1.4 milyon Türk var
Alman Ulusal İstatistik Bürosu’na göre, Almanya’da 194 ülkeden 10.7 milyon göçmen bulunuyor. Türklerin sayısı ise 1.4 milyon.
 Almanya’nın 194 ülkeden 10.7 milyon göçmenin bulunduğu, Türklerin sayısının ise 1.4 milyon olduğu bildirildi.
 Alman Ulusal İstatistik Bürosu’nun (Destatis) 18 Aralık Uluslararası Göçmen Günü dolayısıyla yayımladığı verilerine göre, Almanya’da göçün yeniden artmaya başladı. Bu arada Almanya’da yaşayan her 8 kişiden biri yabancı bir ülkede doğdu.
 Bu arada, göçmenlerin çoğunu oluşturan 7.4 milyon kişinin Avrupa’dan, yarısına yakın bölümünün de diğer AB devletlerinden geldiğine dikkat çekiliyor.
 Almanya’daki göçmenlerin 2.4 milyonu, eski Sovyet ülkeleri vatandaşları iken Türkiye, 1.4 milyon göçmen ikinci, Polonya da 1.1 milyon  ile üçüncü sırada bulunuyor.
 -“ALMANYA’YA GÖÇ YENİDEN ARTIYOR”-
 Deutsche Welle tarafından yansıtılan veriler, küçük bir azalmadan sonra Almanya’ya göçün yeniden arttığını da gösterdi. Nitekim, 2011 yılından bu yana Almanya’ya göç eden 550 bin kişiden 400 bininin, ülkeye bu yılın ilk yarısında  geldiğine işaret ediliyor.
 Öte yandan, Almanya’daki göçmenlerin 1.4 milyonu kadar, 40 yılı aşkın bir süredir bu ülkede yaşıyor. 
 İnsanların Almanya’ya göç etme nedenlerinin zamanla değiştiği belirtilirken son yıllarda Almanya’ya gelen göçmenlerin önemli bir bölümünün Balkanlar, Kuzey Afrika ve Ortadoğu kaynaklı olup savaştan kaçanlardan oluştuğuna dikkat çekiliyor.
 ANKA
  