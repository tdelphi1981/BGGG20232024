Irak'tan Suriye uyarısı
Roma'da düzenlecek 'Suriye'nin Dostları' toplantısı öncesi, Irak Başbakanı Nuri El Maliki'den Suriye konusunda önemli açıklamalar geldi. 
 Maliki, "hükümeti devirmek için savaşan isyancıların kazanacağı zafer, Ortadoğu'da istikrarı bozar" dedi, uluslararası camiayı Suriye konusunda 'akıllı' adımlar atmaya çağırdı. 
Associated Press Ajansı'na konuşan Maliki, "Suriye'de muhalefet zafer kazanırsa, bu Lübnan'da iç savaşa, Ürdün'de bölünmelere, Irak'ta da mezhep çatışmalarına neden olur" dedi. 
Irak Başbakanı, uluslarası camiayı, "şiddet, silah ve güç yanlısı devletlerle birlikte hareket etmeyin" diyerek uyardı. Suriye konusunda dikkatli olmaya çağırdı. 
Irak'ın ne rejime ne de muhalefete silah sağlamasının mümkün olduğunu söyleyen Nuri El Maliki, Irak havasahası, toprakları ya da denizi üzerinden hiçbir silah Suriye'ye giremez" ifadesini kullandı. 
Maliki, eğer dünya barışçıl bir çözüm konusunda anlaşamazsa, Suriye'de durumun daha da kötüye gideceğini düşündüğünü kaydetti.