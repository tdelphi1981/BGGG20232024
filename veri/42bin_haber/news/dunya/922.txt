Bölgesel Kürt Yönetimi ihracatı durdurdu
Kuzey Irak'taki Bölgesel Kürt Yönetimi Doğal Kaynaklar Bakanlığı danışmanı Eli Belo, Kürt bölgesinde faaliyet yürüten yabancı petrol şirketlerinin ödeneklerinin Irak hükümeti tarafından ödenmemesi nedeniyle, Kürt Hükümeti'nin petrol ihracatını durdurduğunu açıkladı.
Irak Hükümeti'nin, Kuzey Irak'taki Kürt bölgesinde faaliyet yürüten yabancı petrol şirketlerinin ödeneklerini ödemeyeceğini açıklaması ardından Bölgesel Kürt Yönetimi petrol ihracatını durdurdu. Kuzey Irak'ta yayın yapan Kürt internet sitelerinde yer alan haberlere göre, Bölgesel Kürt Yönetimi Doğal Kaynaklar Bakanlığı danışmanı Eli Belo, Kürt bölge hükümeti ile Irak merkezi hükümeti arasındaki petrol ihracı anlaşmasının Irak hükümeti tarafından çiğnenmesi nedeniyle petrol ihracatını durdurduklarını açıkladı. Irak Hükümeti'nin Kürt Bölgesinde faaliyet yürüten yabancı petrol şirketlerinin ödeneklerini ödememesinin Kürt bölgesinin petrol ihracatını olumsuz etkilediğini kaydeden Eli Belo, Bağdat hükümetinin bu adımının hem Kürt bölgesi hem de Irak'ın ekonomisini sekteye uğratmak olduğunu söyledi.