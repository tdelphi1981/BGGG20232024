İsrail
Netanyahu, Ne gerekiyorsa yapacağız dedi, Hamas da ateşkesi kabul etmeyeceğini bildirdi.
İsrail'in Gazze'ye düzenlediği saldırıda yaralı sayısı 153'e yükseldi.

İsrail savaş uçakları tarafından Gazze'nin çeşitli bölgelerine 25 farklı saldırı düzenlendi.

AA muhabirinin Sağlık bakanlığı yetkililerinden edindiği bilgiye göre, bugünkü saldırılarda 28 kişi yaralandı.

İsrail ordusunun F-16 savaş uçakları, insansız hava araçları, helikopter ve hücumbotlarıyla Gazze'ye düzenlediği saldırılarda yaralananların sayısı 153'e yükseldi.

Öte yandan Gazze'den İsrail'e yapılan misillemelerde, 3 İsraillinin hayatını kaybettiği, 3 askerinde yaralandığı duyuruldu. İsrail'in dün Gazze'ye düzenlediği hava saldırılarında 15 kişi hayatını kaybetmişti.

NETANYAHU: İSRAİL NE GEREKİYORSA YAPACAKTIR

İsrail Başbakanı Benyamin Netanyahu, "İsrail, halkını korumak için ne gerekiyorsa yapmaya devam edecektir dedi.

Tel Avivde bugün düzenlenen toplantıda yabancı basına açıklamalarda bulunan İsrail Başbakanı Netanyahu, Son haftalarda, Hamas ve Gazzedeki diğer terörist grupları, 1 milyonun üzerinde İsrail vatandaşının normal bir hayat sürmesini imkansız kılmıştır. Hiçbir hükümet, halkının sürekli roket ve füze ateşi altında yaşamasına göz yummaz. Bu yüzden İsrail hükümeti, İsrail savunma güçlerine Gazzedeki terörist altyapıya nokta operasyonlar düzenlemesi talimatını vermiştir. Ve bu yüzdendir ki, İsrail, halkını korumak için ne gerekiyorsa yapmaya devam edecektir dedi.

İsrailin Gazzeden 7 yıl önce çekildiğini belirtip, bu toprakları Hamasın ele geçirerek 'bir terörist sığınağı' haline getirdiğini iddia eden Netanyahu, Hamas, şehirlerimize, sivillerimize ve çocuklarımıza binlerce füze atmıştır. Gazzeye kaçak yollarla binlerce roket ve füze sokmuş ve bunları kasten sivil bölgelere, evlere, okullara ve hastanelere atmıştır. Son 24 saatte atılan yaklaşık 200 roketi de içermek üzere, yalnızca bu yıl, İsraile, binden fazla roket ve füze atmışlardır diye konuştu.

Teröristlerin çifte savaş suçu işlediklerini söyleyen Netanyahu, İsrailli sivillere ateş açıyorlar ve Filistinli sivillerin arkasına saklanıyorlar. Ancak İsrail, sivillerin öldürülmesini engellemek için her türlü önlemi almaktadır dedi.

Netanyahu, Hamasın, kasten İsrailli sivilleri ve çocukları hedef aldığını ileri sürerek, Hamas, kasti olarak çocuklarımızı hedeflemektedir ve roketlerini de kendi çocuklarının yanına yerleştirmektedir. Bu gerçeğe rağmen, İsrail, sivil kayıpların önüne geçmek için elinden geleni yapacaktır ifadelerinde bulundu.
Netanyahu, İsrailin kendisini korumak için gerekeni yapacağını tekrar vurgulayarak, Geçtiğimiz 24 saat içerisinde, İsrail, sivillere yapılan roket ve füze saldırılarına izin vermeyeceğini açıkça göstermiştir. Umarım Hamas ve Gazzedeki diğer terörist örgütleri bu mesajı almışlardır. Aksi halde, İsrail, kendi halkını korumak için gereken neyse yapmaya hazırdır dedi.

HAMAS: DÜŞMANCA SALDIRILARI PÜKÜRTECEĞİZ

Hamas'ın resmi sözcüsü Fevzi Berhum düzenlediği basın toplantısında, İsrail ile ateşkesi kabul etmeyeceklerini belirterek, 'İsrail, savaş uçaklarıyla, tanklarıyla silahsız sivilleri hedef alan açık bir savaş başlattı. Hamas, bu durum karşısında İsrail ile ateşkesi kabul etmeyecek, aksine düşmanca saldırıları püskürtmeye devam edecek' dedi.

Mısır Cumhurbaşkanı Muhammed Mursi'nin Tel Aviv büyükelçisini çekmesini, doğru, cesur ve asil bir karar olarak niteleyen Berhum, tüm Arap liderlerinden aynı davranışı beklediklerini belirtti.

İslam ülkelerini Filistin halkı için acil harekete geçmeye çağıran Berhum, Hamas'ın askeri kanadı İzzeddin Kassam Tugayları tarafından 'Siccil Taşı' olarak adlandırılan operasyonların, İsrail'in düşmanca saldırılarına farklı bir boyut kazandıracağını savundu. Berhum, İsrail'in 'Bulut Sütunu' ismiyle başlattığı askeri operasyonların, kendi sonlarını hazırladığını ileri sürdü.

Öte yandan Hamas'ın askeri kanadı İzzeddin Kassam Tugayları, İsrail ordusunun 'Bulut Sütünu'na karşı, 'Siccil Taşı' adını verdikleri misilleme kapsamında, İsrail'e çok sayıda füzeyle cevap vereceklerini duyurdu.

'Bulut Sütunu' Yahudilerin kutsal kitabı Tevrat'ta Tanrı'nın İsrailoğullarına yardımı anlamına geliyor. İzzeddin Kassam Tugaylarının operasyonlarına verdikleri 'Siccil Taşı' ifadesi ise Kur'an'ın Fil suresinde, Allah'ın Kabe'yi ve mazlumları korumak için gönderdiği silahı temsil ediyor.

ARINÇ: İNSANLIK DIŞI

Başbakan Yardımcısı Bülent Arınç, İsrail'in Gazze'ye yönelik saldırılarının insanlık dışı olduğunu söyledi.

Arınç, "İsrail'in uçak saldırısıyla önemli bir şahsı şehit etmesi, hedefleri vurması insanlık dışı bir davranıştır; bir faciadır. Saldırıların bir an önce durmasını bekliyoruz. İsrail Başbakanı Netanyahu'nun, saldırıların devam edeceği şeklinde açıklamaları oldu. Gazze'de yaşanan acı olayların artık bir daha yaşanmamasını istiyoruz" diye konuştu.