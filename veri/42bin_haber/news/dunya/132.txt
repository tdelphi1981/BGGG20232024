Korsan saldırılarında düşüş
Uluslararası Denizcilik Bürosu, korsancılığın 2008 yılından bu yana en düşük seviyelere indiğini açıkladı.
 Bürodan yapılan açıklamada, bu yılın 9 aylık bölümünde geçen yıl 352 olan saldırı sayısının 233'e düştüğü belirtildi. Sayının azalmasında Somali kıyılarındaki saldırıların azalmasının da etkili olduğu bildirilen açıklamada, bölgede geçen yıl 199 olan olay sayısının bu yıl 70'e düştüğü bildirildi.
          
 Korsanların uluslararası donanmalar tarafından engellendiği ve silahlı güvenlik görevlisi istihdam eden gemilerin kendi güvenliklerini sağlamak için önlemler aldığı kaydedildi.
          
 Yetkililer, bu yılın Ocak-Eylül ayları arasında 24 geminin kaçırıldığını, mürettebattan 458 kişinin rehin alındığını ve 6 kişinin öldürüldüğünü belirtti.
          
 AA
  