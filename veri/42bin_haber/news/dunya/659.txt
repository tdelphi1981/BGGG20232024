Cezayir yerel seçimlerinde NLF birinci çıktı
Cezayir yerel seçimlerinde oy sayım işleminin tamamlanmasının ardından resmi olmayan sonuçlar açıklandı. Sonuçlara göre, iktidardaki Ulusal Kurtuluş Cephesi (NLF) birinci, iktidar ortağı Ulusal Demokrasi Topluluğu Partisi ise ikinci oldu. İçişleri Bakanlığı'ndan yapılan açıklamada, NLF'nin resmi olmayan sonuçlara göre 491 belediye ve il genel meclisi bazında 685 sandalye kazandığı belirtildi.

İkinci sırada yer alan Ulusal Demokrasi Topluluğu Partisi'nin ise 347 belediye ve il meclisleri bazında 487 sandalyeye sahip olduğu ifade edildi.
İçişleri Bakanı Dahu Kabiliye, seçimlere katılımın düşük olduğu yorumlarını eleştirerek seçimlerde oy kullanma oranının belediyelerde yüzde 44,26, il meclisleri bazında ise yüzde 42,92 olduğunu söyledi. 

Kabiliye, seçime katılım oranının 2007'deki oranla kıyaslandığında ülkedeki istikrarın sürdüğünün anlaşıldığını belirtti.

Öte yandan, daha önce seçimleri boykot edeceğini açıklayan Toplumsal Barış, Kalkınma ve Reform Partisi'nin ise 10 belediye ve il genel meclisleri bazında 76 sandalye kazandığı açıklandı.