Mart karı Avrupa'yı rehin aldı!
Avrupa'yı kara kış teslim aldı. Almanya, Fransa, İspanya ve Rusya'da kar hayatı olumsuz etkiledi. Araçlar yollarda kaldı, Almanya'da zincirleme trafik kazasında 30 kişi yaralandı. ALMANYA:
Karın etkisi altına aldığı ülkede Frankfurt yakınlarındaki bir otoyolda 100'den fazla araç zincirleme trafik kazalarına karıştı.

Bu kazalarda en az 30 kişi yaralandı, 6'sının durumu ağır. 

FRANSA:
Salı günü karşılıklı tren hatlarını ulaşıma kapatan Fransa ve İngiltere de kara teslim.

Fransa'nın başkenti Paris beyaza büründü. Yoğun kar ana arterlerde bile ulaşımı aksattı. Paris'in 19 bölgesinde buzlanmaya karşı alarma geçildi. 

İSPANYA:
Soğuk hava dalgası İspanya'yı da vurdu. Araçlar yollarda kaldı. Kar küreme makinaları devreye girdi. İspanya'nın 42 eyaletinde kar alarmı verildi. 

RUSYA:
Rusya'da ise mart ayında son 50 yılın en yoğun kar yağışı bekleniyor.   

Karın 3 gün boyunca etkisi altına alacağı başkent moskova -20 dereceleri görecek. bu da mevsim normallerinin bir hayli altında.