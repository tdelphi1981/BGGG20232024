'Monti İtalyanları ağlattı'
  Milan Başkanı olan İtalya Eski Başbakanı Silvio Berlusconi ara transfer döneminde uzun süren görüşmelerin ardından transfer ettikleri Mario Balotelli’nin ardından Monti’yi kızdıracak açıklamalar yaptı. Milan’a gelmeden önce Manchester City’de oynayan Balotelli son yılların en başarılı futbolcularından biri olarak gösteriliyor. Ancak asıl gündeme Euro 2012 maçları sırasında Almanya-İtalya karşılaşmasında attığı iki golle geldi.     ALMANYA ADINA İTALYANLARI AĞLATIYOR
      O maçın ardından Almanya’yı tek başına eledi gibi yorumlar alan Balotelli şimdi de yeniden siyasete girmek isteyen Berlusconi’nin yeni malzemesi oldu. Berlusconi Balotelli transferini ilan ederken o maçı hatırlattı ve “Balotelli'yi Milan'a aldık, 2 gol atıp Almanları ağlatmıştı. Şimdiki Başbakan Monti ise (Almanya adına) İtalyanları ağlatıyor… Almanları ağlatan Balotelli'yi, İtalyanları ağlatan Monti'ye tercih ederim” dedi.  Siyasetçi Berlusconi Başbakanlıktan indirilmesini Almanya destekli bir 'plana' bağladıktan bu yana hem Almanya destekli kemer sıkma önlemlerine hem de dış destekli Başbakan Mario Monti'ye karşı ciddi muhalafet yapıyor.  CNBC-e