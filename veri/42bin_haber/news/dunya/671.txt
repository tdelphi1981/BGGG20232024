Vatikana namahremle gelme
Papa, Alman Cumhurbaşkanı Gaucktan uygun düşmeyeceği gerekçesiyle sevgilisini bugünkü Vatikan gezisine getirmemesini istedi.
PAPA, nikahsız oldukları gerekçesiyle Almanya Cumhurbaşkanına sevgilini getirme dedi. Almanya Cumhurbaşkanı Joachim Gauck, Çarşamba günü (bugün) Vatikanı ziyaret edecek. Deutsche Wellenin haberine göre şu ana dek gerçekleştirdiği yurt dışı seyahatlerine genellikle hayat arkadaşı Daniela Schadtın refakatinde giden Gauck, Vatikana yalnız gidecek. Bild gazetesinin haberine göre bu karar Vatikanın talebi doğrultusunda alındı. Haberde Vatikan sözsücüsünün, Cumhurbaşkanı Gauckun Daniela Schadt ile evli olmamasının ziyarete gölge düşüreceğini dile getirdiği belirtiliyor. Gauck, ilk evliliği yasal olarak devam ettiği halde sevgilisi Daniela Schadtla birlikte yaşıyor. Bu gelişmenin ardından Gauck ve Schadtın Vatikan ziyaretini birlikte gerçekleştirmekten vazgeçtikleri iddia ediliyor. Eski bir Protestan rahibi olan Gauckun ilk eşi Gerhild Gaucktan resmen boşanmamıştı. Bundan önce de eski Fransa Cumhurbaşkanı Nicolas Sarkozy protokol engeline takılmamak için evleninceye dek geçen üç aylık dönemde Carla Bruniyi yurt dışı ziyaretlerine götürmemişti.