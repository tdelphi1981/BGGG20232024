Çizgi roman karakterine eşcinsel tepkisi
Çizgi roman kahramanı Judge Dredd, son sayıda bir erkekle öpüştü. Yeni sayıya tepki gösteren serinin bazı hayranları ise yayıncıyı dergiyi yakmakla tehdit etti.
2000 AD tarafından yayınlanan İngiliz çizgi roman Judge Dreddin son sayısı hayranların kafasını karıştırdı.

Henüz satışa çıkmayan son sayının internette yayınlanan küçük bir bölümünde baş karakter Judge Dredd genç bir polisle öpüşürken görülüyor. Closet adıyla çıkacak son sayı, bir gencin sakladığı sırları paylaşmasıyla ilgili. Bu görüntüyü gören serinin bazı takipçileri ise son sayıyı yakmakla tehdit ettiler.

2000 ADnin sözcüsü ise gelen yoğun tepkiler üzerine Aşırı bir tepki aldık. Dreddin ciddi olaylarla uğraşırken her zaman alaycı bir yönü vardır açıklamasını yaptı. Serinin yazarı Rob Williams ise "Dreddin cinsel tercihi her ne ise bu her zaman hukuka olan aşkının altında kalmıştır" dedi. Williams, Dredd duygularını çok derinlerde saklıyor. Onları dışarıya vurması çok sıra dışı bir durum. Çizgi romanlar homofobiyle savaşmak için iyi bir mecra dedi.

The Independent gazetesinin haberine göre, yeni sayıdaki hikaye göründüğü gibi değil ve sonunda okuyanları farklı bir son bekliyor.

Daha önce X-Men karakterlerinden Northstar, erkek arkadaşına evlenme teklif etmiş, Batmanin de gay olduğu açıklanmıştı.