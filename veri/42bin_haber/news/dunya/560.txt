Sandy mağdurlarına yardım kampanyası
Science Academy of Chicago öğrencileri, Sandy kasırgası mağdurlarını unutmadı.
 Chicagolu Türkler tarafından işletilen ve sadece Türk değil, Amerikalı öğrencilerinde rağbet gösterdiği Türk okulu Science Academy of Chicago sadece eğitimde gösterdiği üstün başarılarla değil, sosyal çalışmaları ile de örnek olmaya devam ediyor.
 Okulun öğrenci, veli ve öğretmenleri Sandy kasırgası mağdurları ile bir dayanışma örneği göstererek okul bünyesinde yardım kampanyası ve kermes düzenledi. Türk ve Amerikalı velilerin ortaklaşa düzenlediği kermes büyük ilgi gördü.
 Okul müdürü Serdar Kartal bu tarz çalışmalarla hem mağdurlara destek olmayı, hem de öğrencilere yardımlaşma ve sosyal dayanışmayı öğretmeyi hedeflediklerini söyledi.
 Toplanan yardımlar New Jersey merkezli Helping Hands yardım derneği üzerinden mağdurlara ulaştırılacak.
 CİHAN
  