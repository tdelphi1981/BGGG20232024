Lavrov’dan Özbekistan’a zeytin dalı
Özbekistan ile Rusya arasında soğuk bir havanın hâkim olduğu bir dönemde Taşkent'e önemli bir ziyaret gerçekleştiren Rusya Dışişleri Bakanı Sergey Lavrov, Özbekistan'a zeytin dalı uzattı.
 Gazetecilere açıklamada bulunan Lavrov, Özbekistan'ın Rusya'nın müttefiki olduğunu söyledi. 
 Özbekistan'ın Kolektif Güvenlik Anlaşması Örgütü'nün (KGAÖ) üyeliğini dondurması karının, nihai bir karar olmadığı inancını dile getiren Lavrov, Özbekistan'ın bu kararını saygıyla karşıladıklarını, ama her şeye rağmen Özbekistan'ı KGAÖ bünyesinde görmek istediklerini kaydetti.
 Özbekistan, Haziran 2012'de, KGAÖ Genel sekreterliğini gönderdiği mektupla üyeliğini dondurma kararı almıştı.
 Bu arada, Lavrov'un bu ziyaretiyle, Taşkent ve Moskova arasındaki buzlarda önemli ölçüde erime olması bekleniyor. Özbekistan'ın kapattığı ve iki ülke arasındaki gerilimi daha da tırmandıran Rus sermayeli GSM operatörü MTS'in ise 2013 başı itibariyle tekrar Özbekistan'daki faaliyetine başlayabileceği belirtiliyor.
 CİHAN
  