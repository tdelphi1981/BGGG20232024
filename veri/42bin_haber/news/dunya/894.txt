AB'den vize muafiyeti
AB Komisyonu'ndan vize muafiyeti konusunda önemli bir açıklama geldi. Komisyon, hizmet sunan Türk vatandaşlarının Almanya, Hollanda ve Danimarka'ya vizesiz girebileceğini belirtti. Söz konusu vize muafiyeti, 26 Schengen ülkesinden sadece Almanya, Hollanda ve Danimarka'yı kapsıyor. 

AB Komisyonu'nun hazırladığı belgede Türk vatandaşlarının hangi şartlar altında vizesiz seyahat edebilecekleri detaylı bir şekilde izah edildi. 

Buna göre, sadece hizmet sunmak için seyahat eden Türk vatandaşlarına vize serbestisi uygulanacak. 

Bu amaçla seyahat eden Türk vatandaşları, Almanya'da iki ay, Hollanda ve Danimarka'da üç ay kalabilecek. 

Söz konusu üç ülkeye seyahat edenlerin vize muafiyeti şartlarını taşıyıp taşımadıklarına sınır güvenliğinin karar vermesi gerektiğini bildirildi. 

AB Komisyonu, yeni uygulama kapsamında Schengen sınır kapılarındaki görevlilere dağıtılan el kitapçıklarının da değiştirilmesini istedi.