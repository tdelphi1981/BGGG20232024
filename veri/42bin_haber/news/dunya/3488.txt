Ege'de Yunan askerlerinden büyük vicdansızlık
İzmirin Menderes İlçesi açıklarında Türk Sahil Güvenlik ekipleri, yasa dışı yollardan Yunanistana geçmek isteyen 13ü çocuk 40 kaçağı, batmak üzere olan zodyak bottan son anda kurtardı. Ölümden kurtarılan kaçaklar, kendilerini Yunan karasularında sahil güvenlik ekiplerinin yakaladığını, askerlerin motor ve yakıtlarını denize attığını, botlarını delip Türkiye karasularına doğru sürdüklerini açıkladı.
Bugün Türk Sahil Güvenlik ekipleri, Menderes Kuşadası açıklarında devriye görevi yaptıkları sırada, Jandarmaya uluslararası sularda batmak üzere olan zodyak bot içerisinde kaçaklar bulunduğu ihbarı geldi. Jandarmanın uyarısı üzerine harekete geçen Sahil Güvenlik botu, batmak üzere olan zodyak içinde 40 kaçağı kurtardı. Sahil güvenlik botuna alınan kaçaklar, Menderes İlçe Jandarma Komutanlığına bağlı Özdere Jandarma Karakoluna teslim edildi.

YUNAN ASKERİ YAKALAMIŞ, BOTU PATLATMIŞ

Ölümden son anda kurtarılan 13ü çocuk 8i kadın toplam 40 kaçağın, Afganistan, Filistin, Elitre ve Moritanya uyruklu oldukları belirlendi. Kaçakların, anlaştıkları organizatörlerce Kuşadası ilçesinden zodyak bota bindirildikleri belirlendi. Kaçakların insan tacirlerinin kendilerine öğrettiği şekilde botu kullanıp Sakız Adasına doğru yaklaştıkları sırada Yunan sahil güvenliğine yakalandığı öğrenildi.

Gözaltında bulunan yabancı uyruklu kaçaklar, kendilerini yakalayan Yunan sahil güvenliğinin önce motor ve yakıtlarını denize attığını ardından da botu delip tekrar Türk karasularına doğru sürüklediğini, bu sırada da ihbarda bulunduklarını ileri sürdü. Türk Sahil Güvenlik ekiplerinin de kaçakları kurtardıkları sırada Yunan sahil güvenlik ekiplerinin uzaktan izleme yaptıkları ileri sürüldü. Gözaltındaki kaçakların işlemlerinin devam ettiği sonrasında ise sınır dışı etmek üzere Yabancılar Şube Müdürlüğüne teslim edileceği bildirildi.