İsrail uçağı sivilleri vurdu
İsrail'in, Gazze'nin kuzeyindeki Beyt Hanun bölgesine düzenlediği hava saldırısında 2 Filistinli hayatını kaybetti, 1 kişi yaralandı.
 Gazze'deki Filistin Hükümeti Sağlık Bakanlığı Sözcüsü Eşref el-Kudre AA muhabirine yaptığı açıklamada, saldırıda 2 Filistinli'nin hayatını kaybettiğini ve bir kişinin yaralandığını belirtti. Hayatını kaybeden Filistinlilerin kimlikleri açıklanmazken, yaralının Beyt Hanun hastanesine kaldırıldığı ve hayati tehlikesinin olmadığı kaydedildi.
 Öte yandan görgü tanıkları, İsrail savaş uçağının Gazze'nin kuzeyindeki Sultan Abdulhamid caddesinde bir grup Filistinli sivili hedef aldığını ileri sürdü.
 İsrail'in bu sabah Gazze'ye düzenlediği bir başka saldırıda Gazze'nin kuzeyindeki El-Cidar bölgesinde 4 Filistinli yaralanmıştı.
  