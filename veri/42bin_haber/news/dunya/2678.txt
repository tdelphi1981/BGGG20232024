"Halkın Mücahitleri" kapına saldırı: 6 ölü
Irak'ta rejim muhalifi İranlı örgüt Halkın Mücahitleri Örgütü'nün kampına saldırı düzenlendi. Saldırıda 6 kişi hayatını kaybetti. Saldırı, başkent Bağdat'ın batısındaki askeri bölge alanının içindeki kampa, havan topları ve katyuşa roketlerle düzenlendi. 

Kamp sözcüsü, 6 kişinin hayatını kaybettiğini, 100'den fazla kişinin yralandığını duyurdu ancak polis yetkililerine göre yaralı sayısı 40 civarında. 

Saldırıyı henüz üstlenen olmadı.

Kampta, İran'da rejim aleyhtarı yaklaşık bin 500 örgüt üyesi bulunuyor. 

1979 yılındaki İslam Devrimi'nin ardından İran'daki yeni rejimi pek çok kez hedef alan Halkın Mücahidleri Örgütü, ABD'nin Irak işgalinin ardından şiddet eylemlerine son verdiğini, mücadelesine barışçıl yollardan devam edeceğini açıklamıştı. 

Ancak Bağdat, Halkın Mücahitlerini hala terör örgütü olarak kabul ediyor.