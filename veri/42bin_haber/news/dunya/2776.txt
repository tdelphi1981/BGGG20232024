Vatikan'a yıldırım düştü
 
 Katoliklerin ruhani lideri Papa 16'ncı Benediktus'un 28 Şubat'ta görevini bırakacağı açıklandı. Yeni Papa'nın önümüzdeki ay içinde seçilmesi bekleniyor.
 
 Papalık koltuğuna oturma ihtimali yüksek adaylardan biri; siyah olan Ganalı Kardinal Peter Turkson... Bu ihtimal 1595’te tarihçi Arnold de Wyon tarafından yazılan ‘Papalar Kehaneti’ni akla getiriyor. 
 
 YIKILACAK YEDİ TEPELİ ŞEHİR İSTANBUL MU? 
 
 Kehanete göre; ‘Romalı Peter’in papalık koltuğuna oturması ‘yedi tepeli şehrin’ yıkılmasıyla sonuçlanacak. Vatikan’ın bulunduğu Roma’ya ‘yedi tepeli şehir’ deniliyor. Ancak İstanbul da ‘yedi tepeli kent’ olarak anılıyor ve bazıları “Kehanete göre; bir zamanlar Roma İmparatorluğu’nun kalbi olan İstanbul yıkımı yaşayacak” diyor.
 
 YILDIRIM KUTSAL BİR İŞARET Mİ?
 
 Tam da dünya bu şok istifayı ve kehanetleri konuşurken, Vatikan'daki St Peter Kilisesi'nin kubbesine yıldırım düştü. Papa’nın istifasının ardından Kardinaller Koleji Dekanı Angelo Sodano’nun “Sakin gökten sanki bir yıldırım düştü” sözlerinden sonra yaşanan olay kimileri tarafından kutsal bir işaret olarak algılandı.