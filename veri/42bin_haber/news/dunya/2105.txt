ABD dış politikası Kerry'e emanet
ABD Senatosu, Demokrat Partili Massachusetts Senatörü John Kerry'nin, ülkenin dış politikasına yön verecek Dışişleri Bakanı olmasını onayladı.
 John Kerry, 1 Şubatta görevi Hillary Clinton'dan devir alacak. ABD Başkanı Barack Obama'nın Kerry'yi Dışişleri Bakanlığı'na aday göstermesinin ardından, Senato'nun Dış İlişkiler Komitesi kendisini geçtiğimiz günlerde dinlemişti. ABD'deki Musevi lobisinin, ABD Dışişleri Bakanlığı koltuğuna oturmasına sıcak bakmadığı konusunda soğuk durduğu John Kerry'nin adaylığı, her eyaletten iki senatörün bulunduğu Senato Genel Kurulu'nda 3'e karşı 94 oyla onaylandı.
 ABD'de deneyimli ve saygın bir politikacı olarak kabul edilen yeni Dışişleri Bakanı John Kerry, özellikle Başbakan Benyamin Netanyahu'nun uyguladığı politikalarını ve İsrail'in Filistin topraklarındaki yerleşim uygulamalarını eleştirmişti.
 Kerry'i, bakanlığı süresince Suriye'deki iç savaştan, Kuzey Kore ve İran'ın nükleer dosyalarına, Arap Baharı sonrasında Ortadoğu ve Kuzey Afrika ülkelerinde yaşanan gelişmelerden, İsrail-Filistin meselesine kadar yoğun bir gündem bekliyor.