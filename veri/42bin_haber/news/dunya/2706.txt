Nemo 9 can aldı!
ABD ve Kanada'yı etkileyen Nemo Kasırgası, 9 kişinin ölümüne sebep oldu. 
ABD'nin kuzeydoğusu ve Kanada'nın doğusunu buz kalıbına çeviren Nemo Kasırgası, 9 kişinin de ölümüne neden oldu. Fırtınanın etkisi azaldı ancak yaklaşık 700 bin kişi elektriksiz kaldı. Kar temizleme çalışmaları ise sürüyor.

Nemo'nun getirdiği kar yağışı bazı bölgelerde 90 cm kalınlığıa kadar ulaştı, otoyollar tamamen kullanılamaz hale geldi. Binlerce araç yolda mahsur kaldı.

Kara gömülen araçlar vinçlerle kurtarıldı.

Uçuşların tamamen iptal edildiği Boston ve New York'taki havaalanları ise kısmi olarak seferlere başladı. Bölgede yaklaşık 5 bin uçuş iptal edilmişti. 