'Bulut Sütunu'na karşı 'Siccil Taşı'
İsrail'in dün başlattığı ve Gazze Şeridi'ni hedef alan operasyon bütün gece devam etti. İki tarafın saldırılara verdiği isimler kutsal kitaplardan geliyor 
 Hamas’ın askeri kanadı İzzeddin el-Kassam Tugayları’nın, İsrail ordusunun "Bulut Operasyonu"na karşı, "Siccil Taşı" adını verdikleri misilleme kapsamında çok sayıda füze fırlatarak cevap vereceklerini duyurdu. 
 "Siccil Taşı" Kur;an;ın 105’inci (Fil) Suresi’nde Allah’ın Kabe’yi ve mazlumları korumak için gönderdiği silahı simgeliyor. 
 İsrail Ordusu, Gazze’ye yönelik başlattığı saldırıya ’Bulut Sütunu’ ismini vermişti. ’Bulut sütunu’, Tevrat’ta Tanrı’nın İsrailoğulları’na yardımını simgeliyor. ’Bulut Sütunu’ tabiri, Tevrat’ın ’Çıkış’ bölümünde geçiyor. Yahudiler, "Tanrının, Yahudileri bir bulut sütunuyla düşmanlarına karşı koruduğuna" inanıyor. 
 İsrail, Gazze’ye düzenlediği saldırılara verdiği isimlerde özellikle dini terim ve kavramları referans alarak vurgu yapıyor. Hamas ise saldırı sonrası "İsrail’e cehennem kapılarının açıldığını" açıklamıştı. 
 İsrail’in "Bulut Sütunu" adıyla Gazze’ye dün başlattığı saldırılarda şu ana kadar ikisi çocuk 15 Filistinli hayatını kaybetti, 115 kişi de yaralandı. 
 Hamas’ın askeri kanadı İzzettin Kassam Tugayları, Tel Aviv’e "Şafak 5" füzesi attığını duyurdu. İzzettin Kassam Tugayları’ndan yapılan açıklamada, bu sabah bir saat içerisinde Gazze sınırındaki İsrail beldelerine ve hedeflerine 121 füze attıklarını bildirdi. 
 AA