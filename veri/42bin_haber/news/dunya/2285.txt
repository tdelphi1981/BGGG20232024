Maliki'ye hacker şoku
Irak Başbakanı Nuri el-Maliki'nin resmi internet sitesi korsanlar tarafından hacklendi.
Irak'ta patlak veren ayaklanmaların ardından ikinci defa hacklenen siteye korsanlar tarafından , ' Ey zalim Allah'tan kork, diktatör rejim yıkılmalıdır' mesajları ve yaşlı kadın fotoğrafları bırakıldı.

Irak'taki gelişmeler ve Maliki'nin faaliyetlerine ilişkin resmi kaynağı olan sitenin hacklenmesi, medya mensupları ve hükümet yetkilileri tarafından şaşkınlıkla karşılandı.

Irak'ın birçok kenti, 23 Aralık'tan bu yana tutukluların serbest bırakılması, genel af ilan edilmesi, terörle mücadele kanununun iptali gibi taleplerle düzenlenen gösterilere sahne oluyor.