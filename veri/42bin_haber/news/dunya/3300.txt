Yeni Zelanda'da köpekbalığı saldırısı: 1 ölü
Yeni Zelanda'da köpekbalığı saldırısı sonucu bir kişi hayatını kaybetti. Polis Shawn Rutene, Auckland bölgesindeki Muriwai plajında yüzmekte olan bir kişinin yaklaşık 4 metrelik köpekbalığının saldırısına uğradığını ve yaşamını yitirdiğini belirtti.

 Rutene ayrıca, saldırıya uğrayan 40 yaşlarındaki kişiyi kurtarmak için köpekbalığına ateş edildiğini ancak başarılı olunamadığını söyledi.

 Köpekbalığı uzmanı Clinton Duffy, köpekbalıklarının yaz aylarında beslenmek ve yavrulamak için kıyılara yaklaştığını kaydetti.

 Florida Üniversitesi'nin raporuna göre, köpekbalıkları dünya genelinde geçen yıl insanlara 80 kez saldırmış ve 7 kişi yaşamını yitirmiş.