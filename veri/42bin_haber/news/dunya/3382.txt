Rus komutan görevden alındı
Rusya Hava-Uzay Savunma Birliği Başkan Yardımcısı Korgeneral Valeri İvanov Moskova Bölgesinde yasal olmayan atık alan oluşturma ile ilgili çalışmalarda devleti 1 milyar dolar zarara uğrattığı gerekçesi ile görevinden uzaklaştırıldı.
Ria Novostiye açıklamada bulunan askeri kaynak, İvanovun aleyhine dava süreci başladığı için görevinin askıya alındığını belirtti.

Rusya İçişleri Bakanlığı Aralık ayında yaptığı uyarıda, Savunma Bakanlığı eski çalışanları ve görevde olan bir kısım askerlerin Moskova bölgesinde yasal olmayan şekilde atık alan oluşturduklarını açıklamıştı.

İvanovun 2010-2011 tarihleri arasında Moskovanın kuzey bölgesinde askeri arazilerin ıslah ve modernizasyonu adı altında özel şirketlere devri ile ilgili bir dizi anlaşmayı imzaladığı iddia ediliyor.

Haziran 2012de de aynı gerekçelerle Hava Özel Birlikleri Komutanı General Yuri Solovyov aleyhine askeri arazileri çevreye zarar verecek ölçüde kullanılmasına izin vermesi nedeni ile dava açılmıştı. Solovyovun görevde olduğu 6 yıl içinde bölgedeki atık alan beş kat büyüyerek 22 hektara kadar genişlemişti.