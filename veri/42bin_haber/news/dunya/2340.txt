Suriye'deki olaylarda 22'si çocuk, 68 kişi öldü
Suriye'de ordu birliklerinin çeşitli kentlere yönelik düzenlediği hava destekli operasyonlarda 22'si çocuk, 10'u kadın 68 kişinin öldüğü bildirildi.
Suriye İnsan Hakları Örgütü (SNHR), Halep'te yerleşim yerine düzenlenen hava saldırısında çoğu çocuk 16 kişinin hayatını kaybettiğini aktardı.

SNHR, başta Şam ve Halep banliyölerinde olmak üzere bu günkü saldırılarda hayatını kaybeden sivil sayısının ülke genelinde 68'e yükseldiğini duyurdu.

Bu arada Suriye Genel Devrim Konseyi (SRGC), rejim tarafında ülke genelinde 16'sı uçaklarla 110 noktaya saldırı düzenlendiğini açıkladı.

Ülke genelinde düzenli ordu ve Özgür Suriye Ordusu arasında şiddetli çatışmaların yaşandığını aktaran SRGC iki taraftan da çok sayıda kişinin öldüğünü kaydetti.

Öte yandan Suriye resmi haber ajansı SANA, ülke genelindeki operasyonlarda çok sayıda 'terörist'in mühimmatlarıyla birlikte etkisiz hale getirildiğini açıkladı.