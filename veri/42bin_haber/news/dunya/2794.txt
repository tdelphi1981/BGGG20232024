Bin Ladin’i vurdu ama emekli maaşı bile yok
El Kaide liderini vuran asker şimdi geçim sıkıntısı çekiyor.
 El Kaide lideri Usame Bin Ladin’i vuran Amerikan askeri şimdi emekli maaşı ve sağlık güvencesi olmadan hayatını sürdürmeye çalışıyor.
 Amerikan Esquiere dergisine kimliğini saklayarak röportaj veren asker, vücudunda çatışmalardan kalan hasarlar olduğunu ve bunların tedavisini sağlanması gerektiğini söylüyor.
 Eski asker, donanmaya 16 yıl hizmet etmiş ancak emeklilik maaş hakkı kazanması için Amerikan ordusuna 20 yıl hizmet etme şartı var. Aksi taktirde sosyal haklardan yararlanmak mümkün değil. 
 EŞİNDEN AYRILMIŞ
 Amerikan Deniz Kuvvetlerinin özel ekibinde görev yapan eski asker, eşinden de ayrılmış.
 Eşi ise isimleri gizli tutulmasına rağmen güvenlik nedeniyle çocuklarının kocasının soyadını kullanmasını istemiyor, “hala birbirimizi seviyoruz ama güvenlik sebebiyle onu tamamen hayatımızdan çıkaracağız” diyor.
 Eski özel tim mensubu, Bin Ladin’i canlı olarak gören son kişi olduğunu ve El Kaide liderini başından üç kere vurduğunu anlatıyor.
 “Bin Ladin’in son nefes alışını izledim” diyen asker, ortaya çıkan manzaranın  çok kanlı olduğunun da altını çiziyor. 
  