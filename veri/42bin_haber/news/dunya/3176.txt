"Türkiye olmazsa büyük sıkıntı yaşarız"
İsveç Dışişleri Bakanı Carl Bildt, ''Türkiye bizimle olmazsa büyük sıkıntı yaşarız'' dedi. AB Komisyonunun Enerjiden Sorumlu Üyesi Oettinger'in ''AB ülkeleri yıllar sonra Ankara'nın önünde diz çökecekler'' açıklamasının ardından, benzer bir açıklama da İsveç'ten geldi. İsveç Dışişleri Bakanı Carl Bildt, ''Türkiye bizimle olmazsa büyük sıkıntı yaşarız'' dedi.

İsveç Dışişleri Bakanı Carl Bildt, Türkiye ve İzlanda'nın AB üyeliğinin kritik önem taşıdığını söyledi. 

Avrupa Parlamentosu'nun Güvenlik ve Savunma Alt Komitesi'nde konuşan Bildt, Türkiye'nin AB üyeliğiyle ilgili, ''Türkiye'nin alternatifleri çok bariz. Türkiye eğer bizimle olmazsa, farklı olursa ve mesela bize karşı olursa dünyanın bu bölgesinde büyük sıkıntı yaşarız, bu çok açık" dedi. 

AB'nin küresel stratejisi hakkında konuşan Bildt, AB'nin stratejik çıkarlarının Türkiye ve İzlanda'nın üye olmasını gerektirdiğini vurguladı.