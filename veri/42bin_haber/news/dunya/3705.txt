Çin'in yeni Başbakanı Li Kıçiang oldu
Çin'de Başbakan Yardımcısı Li Kıçiang, ülkenin yeni Başbakanı seçildi. 
Çin'in 12. Ulusal Halk Kongresi'nde 3 bine yakın delege, Li Kıçiang'ı yeni Başbakan olarak belirlerken, ayrıca kongrede ülkenin yüksek yargı organlarının da başkanları seçildi.

Li'nin, Çin Komünist Partisi'nin (ÇKP) geçen kasım ayında yapılan kongresinde Daimi Politbüro Üyesi seçildikten sonra Başbakan olmasına kesin gözüyle bakılıyordu.

Li Kıçiang, Çin Halk Cumhuriyeti'nin kurulduğu 1949'dan bu yana seçilen 7. Başbakan oldu.