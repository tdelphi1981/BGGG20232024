Obama "mali uçurum" tasarısını imzaladı
ABD Başkanı Barack Obama, ülkenin "mali uçuruma" düşmesini önleyen tasarıyı imzaladı. Yeni yasa, yıllık gelirleri 400 bin dolar ve aşağı olan bireyler ile yıllık geliri 450 bin dolar ve aşağı olan ailelerin önceki başkan George W. Bush dönemi vergi indirimlerinin devam etmesi ve işsizlik yardımlarını uzatılmasını öngörüyor.

Tasarı, Senato'dan Salı sabahı, Temsilciler Meclisi'nden de Salı gecesi geçmişti.

Üst düzey bir Beyaz Saray yetkilisi, tasarının dün ellerine ulaştığını ve derhal işlemden geçirildiğini belirtti.

Tasarının kopyasının, gözden geçirmesi için Obama'ya gönderildiğini kaydeden yetkili, ailesiyle birlikte Hawaii'de tatilde olan Obama'nın daha sonra, tasarının otomatik imza yoluyla imzalanması talimatı verdiğini bildirdi.