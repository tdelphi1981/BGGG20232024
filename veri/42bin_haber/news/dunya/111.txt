Taliban bir çocuk aktivisti daha tehdit etti
Pakistan'daki Taliban'ın (TTP), Hina Khan isimli bir kız çocuğunu daha ölümle tehdit ettiği ileri sürüldü.
 14 yaşındaki Hina, 2009 yılında Taliban'ın kız çocuklarının okula gönderilmesine tepki göstererek TTP militanlarının kalesi olan Malakand'da Taliban'ın uygulamalarına tepki göstermek için basın açıklaması yapmıştı.
          
 Hina'nın babası Han, o tarihten sonra yaşadıkları kentten tehditler yüzünden ayrılmak zorunda kaldıklarını ve İslamabad'a yerleştiklerini söyledi.
          
 Han, kızının burada da ölüm tehditleri aldığını ve evinin kapısına işaret konulduğunu belirterek, hükümetten polis koruması talep etti.
          
 Pakistan'da önceki hafta 14 yaşındaki Malala Yusufzay, TTP militanlarınca başından yaralanmış ve tedavi için İngiltere'ye gönderilmişti.
          
 AA
  