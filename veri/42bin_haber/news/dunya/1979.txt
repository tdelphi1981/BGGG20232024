Eşcinsel evlilik taraftarları sokaklarda
 
 Sol siyasi partiler ve sivil toplum örgütlerinin de destek verdiği gösteri kortejinin başında, "Şimdi eşitlik istiyoruz, her zaman ayırımcılığa karşıyız" yazan bir pankart taşındı. Sosyalist hükümetinin hazırladığı yasa tasarısı, 29 Ocak’ta meclis genel kurulunda tartışılmaya başlayacak.
  
 KİLİSE VE SAĞ GRUPLAR KARŞI 
 
 Fransa’da merkez sağ partiler ve kilise, eşcinsel evliliğe şiddetle karşı çıkıyor. Parlamentonun 115 üyesi, yasa teklifinin referanduma götürülmesi konusunda önerge sunmuştu. Eşcinsel evlilik karşıtlarının 13 Ocak’ta başkent Paris’te düzenlediği gösteriye ise polise göre 380 bin, protestoyu düzenleyenlere göre 800 bin kişi katılmıştı. Fransa’da düzenlenen son kamuoyu araştırmasına göre, Fransızların yüzde 63’ü eşcinsel evliliğe sıcak bakarken, eşcinsellerin evlat edinme hakkını destekleyenlerin oranı yüzde 48. Eşcinsel evlilik Avrupa’da 10 ülkede kabul ediliyor.
  