Başbakan adaylığı tartışılıyor
Almanya'da Yaptığı çarpıcı açıklamalar ve yan gelirleriyle eleştirilerin odağı olan Sosyal Demokrat Parti (SPD) başbakan adayı Peer Steinbrück, yapılan son anketlerde yine umduğunu bulamadı.
 Dimap'ın SPD'liler arasında gerçekleştirdiği ankete göre, parti seçmenlerin yüzde 26'sı Steinbrück'ün yerine yeni bir başbakan adayı istiyor. Ankete katılan Sosyal Demokratların yarısı Steinbrück'ün partisinden çok kendisiyle ilgilendiğini ve böylece partisine zarar verdiği düşüncesini taşıyor. Seçmenlerin yüzde 44'ü başbakanlık görevini hakkıyla yerine getireceği yönünde Peer Steinbrück'e güvenirken, yüzde 48'i bu güveni taşımıyor.
 İki ay önceki anketlere ve Başbakan Angela Merkel ile karşılaştırmaya göre Steinbrück, daha da geriye düştü. Ankete katılanların çoğu Merkel'in parti içerisinde çok destek gördüğünü ve kendisinin liderlik kişiliğine daha uygun olduğunu belirtti. Kendilerine soru yöneltilen SPD'liler, Merkel'i kendi başbakan adaylarına göre daha inandırıcı ve sempatik buluyor. Kasım 2012'de Merkel'i daha da inandırıcı bulanların oranı yüzde 47'iken, şimdi bu orann yüzde 54'te. Steinbrück'ün inandırıcı bir aday olduğunu söyleyen sayısı iki ay önce yüzde 25 iken şimdi yüzde 20.
 Bu arada Popüler siyasiler listesinde Başbakan Merkel zirveyi korurken ikinci ve üçüncü sırada parti arkadaşları Savunma Bakanı Thomas de Maizière ve Maliye Bakanı Wolfgang Schäuble geliyor. Listede dördüncü ve beşinci sırayı SPD'li Kuzey Ren Vestfalya (KRV) Başbakanı Hannelore Kraft ve SPD Meclis Grubu Başkanı Frank-Walter Steinmeier alıyor.
 CİHAN
 　
  