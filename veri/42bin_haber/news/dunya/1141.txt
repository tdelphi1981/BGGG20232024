Kayıp uçakta Missoni'nin oğlu da var
VENEZUELA Los Roques Adaları’nda dün kaybolduğu açıklanan çift motorlu Norman BN2 model küçük yolcu uçağında İtalyan modacı Ottavio Missoni’nin büyük oğlu Vittorio Missoni ve eşinin de bulunduğu belirlendi. Beş yıl önce aynı gün aynı rotada 8 İtalyan daha kaybolmuştu.
 Pilotlar German Merchane ve Juan Fernandez yönetimindeki çift motorlu uçakta Missoni Firması Amerika temsilciliğini yürüten 58 yaşındaki Vittorio Missoni’nin eşi Maurizia Castilioni ile arkadaşları Elda Scalvenzi  ve Guido Foresti çiftiyle birlikte olduğu açıklandı. En son 4 Ocak günü öğleden sonra Türkiye saatiyle19.00’da rotada görülen uçaktan, o saatten itibaren haber alınamadı. Bölgede, Venezuela donanmasının da katılımıyla gerçekleştirilen arama çalışmaları devam ediyor.
 Noel tatilini bölgede geçiren İtalyan grubun, İtalya’ya dönmek üzereLos Reques Havaalnı’ndan uçağa bindikleri ve uçağın iniş noktasının  başkent Kararas’a 20 kilometre mesafedeki Maiquetia Simon Bolivar Havaalanı olduğu belirlendi. Uçağın kalkıştan bir süre sonra radarda kaybolması ve öngörülen zamanda iniş noktasına ulaşmaması üzerine bölgede arama çalışmaları başlatıldı.
 Venezuela İçişleri Bakanı Nestor Reverol, “Los Raques’ten 10 deniz mili mesafedeyken uçakla iltişim kesildi. İtalyan grup noel bayramı ve yeniyılı geçirmek üzere bölgedeydi” bilgisini verdi.  Şu an 92 yaşında olan Missoni markasının yaratıcısı Ottavio Missoni olayla ilgili henüz bir açıklamada bulunmadı.
 LANETLİ GÜN LANETLİ ROTA
 Haber İtalya’da üzüntüylü karşıllandı. 2008 yılında aynı rota üzerinde aynı gün bir uçak daha 8’i İtalyan toplam 14 yolcusuyla birlikte kaybolmuştu. Arama çalışmaları sonunda  sadece 37 yaşındaki yardımcı pilot Osmel Alfredo Avila Otamendi’nin cesedi bulunabildi. Olayla ilgili kaza olasılığının yanı sıra, bölgede yoğun olan uyuşturucu kaçakçılığıyla ilgili bir uçak kaçırma senaryosu üzerinde de duruldu ancak kesin bir sonuca varılamadı.
  