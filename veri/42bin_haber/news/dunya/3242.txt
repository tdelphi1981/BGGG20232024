Ikea'da at eti skandalı
Çek Cumhuriyeti'ndeki Ikea mağazasında satılmak üzere sığır ve domuz eti olarak etiketlenen "İsveç köftesi" ürünlerinde at eti tespit edildi.
Çek Devlet Veterinerlik Kurumu'ndan yapılan açıklamada, İsveç'te hazırlanıp mobilya mağazasında satılmak üzere bu ülkeye gönderilen bir kilogramlık köfte paketlerinin incelendiği belirtildi. At eti bulunduğu tespit edilen 760 paketin tüketiciye sunulmasının engellendiği açıklandı.

Kurum ayrıca Polonya'dan ithal edilen ve hamburgerde kullanılacak "sığır" etlerinde de at eti rastlandığını duyurdu.