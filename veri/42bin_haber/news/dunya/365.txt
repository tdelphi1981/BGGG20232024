Mısır: Gazze'ye saldırılar derhal durdurulsun
Mısır Dışişleri Bakanlığı, 'saldırıların derhal durdurulmasını' istedi.
Mısır Dışişleri Bakanı Muhammed Kamil Amr, yaptığı yazılı açıklamada 'Ortadoğu'nun zorlu bir dönemden geçtiği sırada İsrail'in Gazze'ye yönelik saldırılarının, bölgede büyük tehlikeye yol açacağı' uyarısında bulundu.

Amr, İsrail Ordusu'nun Gazze'ye yönelik saldırılarını 'derhal durdurması' çağrısında bulunarak, gerilimi artıracak adımlardan uzak durmasını istedi.

Öte yandan Müslüman Kardeşler Teşkilatı, Cumhurbaşkanı Muhammed Mursi'den, İsrail'in Mısır Büyükelçisi'ni ülkeden çıkarması çağrısında bulundu.