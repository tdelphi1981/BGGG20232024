Afganistan'da bombalı saldırı: 8 ölü
Afganistan'ın güneyinde düzenlenen bombalı saldırıda 8 kişi hayatını kaybetti.
 İçişleri Bakanlığı, Helmand bölgesinde Musa Kala ilçesinde yol kenarına yerleştirilen bombanın patlamasıyla 7'si kadın 8 sivilin öldüğünü açıkladı.
          
 Yetkililer, 2 kişinin de yaralandığını saldırının, Taliban tarafından NATO güçlerine karşı düzenlendiğini ifade etti.
          
 Öte yandan, Faryap vilayetine bağlı Peştunkut ilçesi Myandere ve Miyanab bölgesinde, Afgan emniyet güçlerince düzenlenen operasyonda 16 Taliban militanı öldürüldü.
          
 Faryap Emniyet Müdürü sözcüsü Seyid Mesud Yakubi, operasyonda çok sayıda mühimmat ve militanlara ait silah ele geçirildiğini belirtti.
         
 Birleşmiş Milletler, yıl başından beri ülkede bin 145'den fazla sivilin saldırılarda hayatını kaybettiğini açıkladı.
          
 2 hafta önce de Belh bölgesinde, bir düğün konvoyuna ait minibüsün geçişinde yol kenarına yerleştirilen mayının patlaması sonucu 15 kişi ölmüş, 18 kişi yaralanmıştı.
          
 AA
  