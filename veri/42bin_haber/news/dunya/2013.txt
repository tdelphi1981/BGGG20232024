Sokak ortasında parmak kesiyorlar
 Perşembe günü çekilen bu fotoğraflarda İranlı bir adam Şiraz'da hırsızlık, zina ve çete kurmakla suçlanıyor. Bu nedenle ceza olarak parmakları kesiliyor. France 24'ün geçtiği haberde suçlu aynı zamanda üç yıl hapse ve 99 kırbaç cezasına çarptırılmış.   YÜZÜNDE ACI YOK
    Sosyal medyada da hızla yayılan fotoğraları France 24'e değerlendiren bir gözlemci parmak kesme makinesini pek çok kişinin bildiğini ancak fotoğraflardan sonra herkesin gerçeği gördüğünü söyledi. Fotoğraflarda suçlunun yüzünde acı çekme belirtisi yok. Bu da suçluya acı çekmesin diye uyuşturucu verilebileceği sorusunu akıllara getiriyor.   SEÇİMLER ZAMANI NORMAL
    İran İnsan Hakları Örgütü'nün sözcüsü Mahmud Emiri Mokaddem ise olayla ilgili şöyle söyledi "Bu olayın en enteresan tarafı, herkes içinde yapılmasına rağmen kimsenin bu makineden haberdar olmaması. Bu tür sokak ortası cezalandırmalar son zamanalrda arttı. Seçimler ne zaman yaklaşsa bu olaylar da fazlalaşır. Bu tür görüntülerin basında yer alması tahminimce meydana gelebilecek olayları engelleme stratejisidir" dedi. 20 Ocak'ta da İran-Tahran'da iki kişi sokak ortasında idam edilmişti.