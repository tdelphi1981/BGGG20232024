Brigitte Bardot'un "Rusya" tehdidi
Başı Hollande hükümetiyle gelir vergisi yüzünden derde giren Fransız oyuncu Gerard Depardieu'ya Rus vatandaşlığı yolunun açılmasının ardından şimdi de sıra Brigitte Bardot'da. Fransız aktris de Hollande'a bir mektup yazdı ve Rus vatandaşlığına geçmekle tehdit etti.(CNN TÜRK) -- Brigitte Bardo'nun tehdit unsuru yaptığı konu da Lyon'daki hayvanat bahçesinde yaşayan iki fil.

Fransız oyuncu, tüberküloz hastası iki file ötanazi uygulanırsa Rus vatandaşlığına geçeceğini söyledi. 

Güçlü bir hayvan hakları aktivisti olan Fransız yıldız Brigitte Bardot, Rusya Devlet Başkanı Putin'in hayvan hakları konusunda Fransa Cumhurbaşkanı'ndan daha duyarlı olduğunu vurguladı.