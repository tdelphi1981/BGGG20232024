Kenya'da patlama: 3 ölü, 7 yaralı
Kenya'nın kuzeydoğusundaki Taghali mülteci kampına düzenlenen bombalı saldırı sonucu 3 kişinin öldüğü, 7 kişinin de yaralandığı bildirildi.
Somali basınında yer alan habere göre, Somalili mültecilerin kaldığı Taghali kampındaki bir kahvehaneye kimliği belirsiz kişiler tarafından el bombası atıldı.

Saldırıda 3 kişi hayatını kaybederken, yaralanan 7 kişi tedavi için çevre hastanelere nakledildi.

Saldırı şu ana kadar herhangi bir grup tarafından üstlenilmedi.