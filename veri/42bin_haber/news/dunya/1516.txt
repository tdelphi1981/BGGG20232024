İspanya, Fransa’ya destek verecek
İspanya'nın, Mali'de isyancı gruplara karşı askeri operasyonlar düzenleyen Fransa'ya bir nakliye uçağıyla destek vereceği bildirildi.
 Fransız mevkidaşı Jean-Yves Le Drian ile son altı günde üç kez görüşen İspanyol Savunma Bakanı Pedro Morenes, Fransa'nın kendilerinden herhangi bir askeri yardım talebinde bulunmadığını, sadece Afrikalı askerlerin taşınması için nakliye uçağına olan ihtiyaçtan bahsettiğini açıkladı.
 Savunma Bakanlığı kaynaklarından edinilen bilgiye göre İspanya, Fransa'ya C130 'Herkules' tipi askeri nakliye uçağı önerecek.
 İspanyol Savunma Bakanı Morenes geçtiğimiz günlerde Le Drian'a Fransız uçaklarının gerektiğinde İspanyol askeri üslerini kullanma imkanı sunmuştu. Ayrıca İspanya hükümeti, Fransız savaş uçaklarının denizler üzerinde bulunan hava sahasını kullanmasına onay vermişti.
 CİHAN
  