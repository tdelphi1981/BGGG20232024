Irak'ta patlamalar: 18 ölü
Irak'ın kuzeyindeki Kerkük şehrinde düzenlenen bombalı saldırıda 15 kişi öldü. Selahaddin kentindeki patlamada da 3 kişi öldü. Irak emniyet yetkililerinden edindiği bilgiye göre, Kerkük'ün merkezindeki Atlas Caddesi'nde, yerel saatle 09:30'da park halindeki bomba yüklü bir araçla düzenlenen saldırıda, ilk belirlemelere göre yaklaşık 130 kişinin de yaralandığı belirtildi.

Çok sayıda ambulansın olay yerine gittiği ve güvenlik güçlerinin bölgeyi kordon altına aldığı ifade edildi.

Ölen ve yaralananların çoğunun sivil olduğu ve patlamanın meydana geldiği caddede Kürt partilere bağlı büroların bulunduğu kaydedildi.

Bazı yaralıların durumunun ağır olması nedeniyle, ölü sayısının artmasından endişe ediliyor.

Selahaddin kentinde de patlama

Selahaddin'in Tuzhurmatu kasabasında da bomba yüklü üç araçla düzenlenen saldırıda
37 kişi de yaralandı.

Patlamanın, yerel saatle 09.05'te Kürdistan Yurtseverler Birliği (KYB) ile Türkmen Cephesi Partisi'nin yer aldığı caddede meydana geldiği belirtildi.