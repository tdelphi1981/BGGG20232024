Aliyeva'ya 'İnsanlığın Sembolü Ödülü'
Pakistan'ın önde gelen medya kuruluşlarından Daily Times, "2012 İnsanlığın Sembolü" ödülünü Azerbaycan Cumhurbaşkanı İlham Aliev'in eşi Mihriban Aliyeva'ya verdi.
Aliyeva'nın Pakistan halkı için yaptıkları çalışmalar nedeniyle Daily Times Medya Grubu'nun "İnsanlığın Sembolü" ödülüne layık görüldüğü belirtildi.

Başkent İslamabad'daki Serena Otel'de düzenlenen ödül töreninde Aliyeva adına ödülü Bakü'nün İslamabad Büyükelçisi Daşkın Şakirov aldı.

Ödül töreninde, 2005'teki deprem ve 2010'daki sel felaketlerinde Mihriban Aliyeva'nın, Haydar Aliev Vakfı aracılığıyla Pakistan'da yaptığı faaliyetler anlatıldı.

Ödül törenine, Pakistan Milli Meclisi Başkan Yardımcısı Faysal Kerim Kundi, Senato Başkan Yardımcısı Sabir Beluç, bazı senatörler ve yabancı ülkelerin temsilcileri katıldı.