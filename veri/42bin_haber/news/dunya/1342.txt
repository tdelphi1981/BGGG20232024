'Mübarek Nisan'da tahliye olabilir'
 
 Eski Kahire İstinaf Mahkemesi Başkanı Rıfat es-Seyyid, eski Cumhurbaşkanı Hüsnü Mübarek’in, tutukluluğunun devam etmesini gerektiren yeni bir suçlama olmaması durumunda, 13 Nisan’da tahliye edilebileceği görüşünü dile getirdi. Mübarek’in avukatlarının tahliye talebinde bulunabilmeleri için 2 yıllık sürenin dolması gerektiğini belirten Seyyid, "Mübarek’in, 2011 yılının Ocak ayında başlayan tutukluluk hali 13 Nisan’da sona erebilir" diye konuştu.  
 '2 YILDAN DAHA FAZLA TUTUKLU KALAMAZ' 
 Yasalara göre, idamla yargılananların dahi tutukluluk süresinin en fazla 2 yıl olduğunu ifade eden Seyyid, hakkında hapis kararı verilmeyen hiç kimsenin 2 yıldan fazla tutuklu kalamayacağını kaydetti. Mısır’daki ayaklanmalar sırasında güvenlik güçlerinin göstericilere karşı güç kullanması talimatını vererek ölümlerine sebep olmaktan yargılanan Mübarek, müebbet hapis cezasına çarptırılmış ancak karar, Mübarek’in yeniden yargılanmasına hükmeden Mısır Temyiz Mahkemesi tarafından bozulmuştu.