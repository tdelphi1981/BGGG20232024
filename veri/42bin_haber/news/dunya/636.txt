Gazze’de kan bağışı
İsrail savaşında hayatını kaybedenlerin yakınlarının ve yaralıların ihtiyaçlarını karşılamak için Filistin'e insanı yardım götüren Cansuyu Yardımlaşma ve Dayanışma Derneği görevlileri, bir hastane ziyaretinin ardından kan bağısında bulundu.
 Cansuyu derneğinin 20 kamyon dolusu ilaç ve temel gıda ihtiyaç malzemelerinden oluşan yardım konvoyu, Gazze'ye ulaştırılarak ihtiyaç sahiplerine verildi. Yardım paketlerinde ilaç, gıda ve kışlık giysiler yer alıyor.
 Cansuyu derneği heyeti ile birlikte Gazze'ye gelen Saadet Partisi Genel Başkan Yardımcısı Birol Aydın kan bağışında bulunmalarındaki önemi ve Gazze'nin son durumuna ilişkin şunları söyledi: "Cansuyu derneği, Anadolu Gençlik Derneği ve diğer arkadaşlarımızla birlikte Gazze'ye geldik. Gazze 8 gün boyunca İsrail'in  yoğun saldırısı, bombardımanı altında kalmıştır. 170 şehit ve binin üzerinde yaralı var. Türk milletinin Gazzelilerin yanında olduğunu fikren, kalben, manen ifadesinin bir manası olarak, gelmiş olan bir gurup arkadaşlarımızla beraber kan bağışında bulunduk."
 Türkiye'nin ve Cansuyu derneğinin Filistin halkına yapmış olduğu yardımları değerlendiren Doktor Husem Raşi, "Bizim burada Gazze'de özellikle kana çok ihtiyacımız var. Türkiye'den gelen Cansuyu derneğindeki kardeşlerimiz burada kan bağışında bulundular. Bundan dolayı kendilerine ve Türk halkına çok teşekkür ediyorum. Kan Gazze'de büyük bir ihtiyaç, çünkü yaralılar buraya geldiği zaman çok acil kana ihtiyacımız oluyor. Ayrıca Filistin halkına getirmiş olduğunuz yardımlar için de teşekkür ediyoruz. Çünkü sizin getirmiş oluğunuz kan kesici ilaçlar en büyük ihtiyacımız. Bundan dolayı da Türk halkına ve Cansuyu derneğine teşekkür ediyorum." diye konuştu.
 CİHAN
  