Rusya'da şok suikast
Rusyada Devlet Başkanı Vladimir Putinin partisinin önde gelen isimlerinden Boris Zeryukovun bir suikasta kurban gittiği bildirildi.
Rusya Federasyonu'na bağlı Kuzey Kafkasya cumhuriyetlerinden Kabardey-Balkar'ın başkenti Nalçik'te düzenlenen suikast sonucunda, Devlet Tarım Akademisi Rektörü Jerukov'un hayatını kaybettiği belirtildi.

Kabardey-Balkar İçişleri Bakanlığı'ndan yapılan açıklamaya göre, iki kişi oldukları tespit edilen saldırganlar Jerukov'un çalışma ofisini basarak suikastı gerçekleştirdi.

58 yaşındaki rektör, aynı zamanda Rusya'da iktidarda bulunan Birleşik Rusya Partisi'nin Kabardey-Balkar parlamentosundaki grup üyeleri arasında bulunuyordu.

Suikasta ilişkin Birleşik Rusya Partisi'nden de açıklama geldi.

Partinin Genel Kurul Sözcüsü Sergey Neverov, saldırıyı gerçekleştirenlerin en kısa zamanda yakalanarak ağır cezaya çarptırılması gerektiğini belirtirken, İçişleri Bakanı'nın da soruşturmayı bizzat yürütmesini talep etti.