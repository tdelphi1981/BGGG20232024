Papa son kez pazar ayinini yönetiyor
28 Şubat itibarıyla papalıktan ayrılacağını açıklayan Papa 16'ıncı Benedict, son kez Vatikan'da pazar ayinini yönetiyor. 
16'ıncı Benedict, çarşamba günü bir ayine daha katılacak, perşembe günü papalık makamındaki son günü olacak. 
Ardından Vatikan Kardinaller Kurulu, yeni Papa'yı seçmek üzere toplanacak. 
16'ıncı Benedict'in istifasıyla, 600 yıldır ilk kez bir papa görevden çekiliyor. Katolik kilisesi tarihinde sadece 3'üncü kez, bir Papa'nın hayattayken görevi bırakması gibi bir durum gerçekleşiyor. 
İtalyan medyasında, Papa'nın istifasının ardında, mali yolsuzluk ve eşcinsel rahiplerle ilgili kendisine sunulan raporların olduğu iddiası yer aldı. Vatikan iddiaları, sert bir üslup kullandığı açıklamasıyla reddetti.