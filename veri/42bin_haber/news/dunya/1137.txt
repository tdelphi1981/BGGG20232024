ABD'de uçak kazası: 3 ölü
ABD'nin Florida Eyaleti'nde müstakil bir eve çarpan küçük uçakta bulunan 3 kişi hayatını kaybetti.
Edinilen bilgiye göre, Florida'nın doğusunda Beechcraft BE35 tipi uçak, motor arızası nedeniyle kaptanın acil durum uyarısı vermesinden 12 dakika sonra otoyol yakınında ormanlık alandaki müstakil eve çarptı.

Kazada uçakta bulunan 3 kişinin öldüğü evde yaşayan kadının ise yaralandığı belirtildi.

Fort Pierce'ten kalkan uçağın Tennessee'deki Knoxville Havaalanı'na gitmekte olduğu ancak şiddetli bir şekilde sallanmasının ardından düştüğü kaydedildi.