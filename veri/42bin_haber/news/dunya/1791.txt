'Fantezi' kisvesiyle işkence
İngiliz yazar E.L. James'ın en çok satanlar listesinden aylarca inmeyen romanı "Gri'nin 50 Gölgesi" kitabından ilham alan bahçıvan, bir kadını sürekli dövdüğü için yargılanıyor.
İddiaya göre 43 yaşındaki Steven Lock ve kadın E.L. James'ın seks fantezisi kitabını okuduktan sonra efendi/köle fantezisini gerçekleştirmeye karar verdi. Her ikisi de fantezinin herhangi bir sürecinde rahatsızlık duyunca "kırmızı" parolasını söyleyip fantezinin bitmesini isteyecekti. Ancak Lock, kadının "kırmızı" parolasını kullanmadığı için iple dövmeye devam ettiğini iddia etti.

Ipswich Mahkemesinde görülen davada bir internet sitesi aracılığı ile tanışan çiftin efendi-köle ile üçlü sevişme fantezisini uyguladıkları belirtildi.

Lock, kadının vücuduna zarar vermediğini, kadının onu "Bu Steven Lock'un bir hazinesi" diyerek bahsettiğini söyledi. Lock, kadının rızasıyla efendi-köle fantezisini aylarca uyguladıklarını iddia etti. Savcıya göre Lock, kadının boğazına ip taktı ve bir kilit takarak yatak odasının tavanına bağladı. Sonra ona 14 kere iple vurdu ve 15 cm uzunluğunda yara oluştu. Kadın ise Lock'un çok sert vurduğunu, öyle ki ipin çıkardığı sesi duyduğunu ve çok acı çektiğini söyledi.

Kadının iddiasına göre dövdükten sonra bağlı olduğu halde cinsel ilişkiye giren Lock, onu bağlı halde bırakıp gitmiş. Kadın da 6 Ağustos'ta mesaj atarak arkadaşlarına haber verip olayın ortaya çıkmasına sebep olmuş. Polisin olaya el koymasından sonra dava süreci başlamış. Dava hala devam ediyor.