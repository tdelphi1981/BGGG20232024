Kanserli çocukların yardım parasını çaldılar
Rusyanın Yakutya Cumhuriyetinde gözü dönmüş 2 hırsızın, kanser hastası çocuklar için duvarda asılı yardım kutusunu alıp kaçması güvenlik kamerasına yansıdı.
Bölgedeki bir benzin istasyonuna giren hırsızlar, yardım kutusunu duvardan sökerek olay yerinden uzaklaştı. Görüntüyü inceleyen güvenlik görevlileri, zanlılardan birinin kimliğini tespit etmeyi başardı.

Hırsızlıkla ilgili soruşturma başlatılırken, polis görevlileri benzer saldırının daha önce de yaşandığına dikkat çekti. İlk hırsızlıkla ilgili zanlıların kimliklerinin tespit edilemediği de gelen bilgiler arasında.