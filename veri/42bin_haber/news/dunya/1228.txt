İşsiz çiftler evlenemeyecek
Azerbaycan'da genç aileleri korumaya ilişkin hazırlanan yeni kanun teklifinde, evlenecek çiftlerden en az birinin işsiz olmaması şartı getiriliyor.
 Kanun teklifini hazırlayan ve aynı zamanda Milli Meclisin Sosyal Siyaset Komisyonu Başkanı olan Hadi Recepli basına yaptığı açıklamada, amaçlarının yeni kurulacak aileleri ekonomik anlamda korumak olduğunu söyledi.
 Kanun taslağının henüz komisyon aşamasında olduğunu bildiren Recepli, taslağın en erken bahar da Genel Kurul gündemine gelebileceğini söyledi. Recepli ayrıca genç ailelerin korunması kapsamında yeni çiftlere uzun vadeli ve faizsiz krediler vermeyi sağlayacak bir düzenleme üzerinde de çalıştıklarını ifade etti.  
 CİHAN
  