Uçuruma yuvarlandı: 10 ölü, 33 yaralı
 
 Portekiz’in doğusunda bir otobüsün uçuruma yuvarlandığı kazada 10 kişinin öldüğü, 33 kişinin de yaralandığı bildirildi. Yetkililer, otobüsün Castale Branco kentinde uçuruma yuvarlanması sonucu 10 kişinin öldüğünü, 33 kişinin de yaralandığını belirtti.
  
 HEPSİ PORTEKİZLİ 
 
 Kaza yerine yaklaşık 260 itfaiyeci ve bir helikopterden oluşan kurtarma ekibinin ulaştığı, yaralıların Coimbra ve Castelo Branco kentlerindeki hastanelere kaldırıldığı kaydedildi. Otobüsün İspanya’nın Badajoz kentinden hareket ederek, Santa Maria de Feira’ya doğru gittiği ve ölenlerin tamamının Portekiz vatandaşı olduğu öğrenildi.