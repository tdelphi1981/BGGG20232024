Adriyatik'te uçak kayboldu
 
 İtalya’nın Ravenna kenti yakınlarında kaybolan ABD F-16’sına halen ulaşılamazken, denizde uçağa ait olduğu düşünülen bazı karbon parçalarının bulunduğu bildirildi. İtalyan ajansı ANSA’nın haberinde, kayıp ABD uçağı için arama-kurtarma çalışmalarının gece boyunca sürdüğü, sabah 04.00 sularında bir balıkçı teknesinin Ravenna kentinin açıklarında, denizde bazı karbon parçaları bulduğu kaydedildi. 
 KENDİNİ UÇAKTAN FIRLATACAK ZAMAN BULAMAMIŞ
  
 Aramalara Aviano’da konuşlu Amerikan 31. Jet Filosu’nun yanı sıra İtalya Güvenlik Kuvvetleri de katılıyor. ANSA’nın hava üssünden yetkililere dayandırdığı haberde, uçakta beklenmedik şekilde gelişen ciddi sorunun, pilotun kendisini uçaktan fırlatacak zamanı bulamamış olmasından endişe edildiği belirtildi. İtalya’nın kuzeydoğusunda ABD’nin kontrolündeki Aviano NATO Hava Üssü’nden havalanan ABD’ye ait F-16 savaş uçağıyla akşam yerel saatle 20.00’den sonra Ravenna ilinin Cervia beldesi semalarındayken iletişim kopmuştu.