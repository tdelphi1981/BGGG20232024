Lavrov: Libyadan ders aldık
Rusya Dışişleri Bakanı Sergey Lavrov, Libya olaylarından ders aldıklarını söyledi.
Resmi Rossiya televizyon kanalının, "Voskresnıy Veçer" programına konuşan Lavrov, "Trajik olaylardan sonra bize dediler ki, 'Rusya Arap dünyasını kaybetti'. Neticede bu olmadı. Güya devrimi yapanlar her şeyi düzeltecekler şeklinde hayali şeyler söyledi. Bu arada, Libya Geçiş Hükümeti Başbakanı Mahmut Cibril yakında Moskova'ya gelecek. Dolayısıyla aracı olmadan biz ilk ağızdan olanları öğreneceğiz." dedi.

Rusya Dışişleri Bakanı, "Devlet Başkanı'nın defalarca tekrarladığı gibi Libya'dan ders aldık. Çünkü Rusya, Çin ve Hindistan Birleşmiş Milletler Güvenlik Konseyi'nin Libya'ya yönelik silah ambargosu uygulamasını desteklerken, Fransa ve Katar ortaklarımız muhalefete silah sevkiyat yaptı. Ve bununla da övünüyorlardı. " dedi. 

Türkiye'ye 3 milyon turist gidiyor, Antalya'da 3 diplomat çalışıyor!

Yurtdışında Rus diplomatların kendi vatandaşlarına sahip çıkmaları ile ilgili değerlendirmede bulunan Lavrov,Türkiye'ye yılda 3 milyon Rus vatandaşının tatil için gittiğini hatırlatarak, Antalya'da sadece 3 diplomatlarının konsoloslukta görev yaptığından yakındı. 

Lavrov, " Vatandaşlarımızın turist olarak gittikleri ülkelerin başında Mısır, Türkiye ve Tayland geliyor. Bu arada orada konsolosluk ağırlığımızı artırmak istiyoruz. Ama mali sorunlar da var. Yılda 3 milyon turistimiz Türkiye'ye gidiyor, oysa Antalya'da bizim 3 diplomatımız çalışıyor" ifadesini kullandı.