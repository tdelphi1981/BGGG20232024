İsrail devletinin kurulduğu otele türk talip
İsrail devletinin kuruluş kararının alındığı ilk Siyonist kongresinin yapıldığı dünyanın en eski otellerinden biri olan“Grand Hotel Les Trois Roisö (Hotel Drei Könige) Üç Krallar Oteli, sahibinin ekonomik krize girmesi nedeniyle satışa çıkarıldı. 
İsrail devletinin kuruluş kararının alındığı 1897 yılındaki ilk Siyonist konferansına ev sahipliği de yapan oteli Rixos grubunun almak istediği söylentisi İsviçre basınında sıkça dile getirilmeye başlandı. 
İsviçre’nin Basel kentinde bulunan beş yıldızlı dünyanın en eski otellerinden olan“Grand Hotel Les Trois Roisö (Hotel Drei Könige)-Üç Krallar oteli,sahibi İsviçreli işadamı Thomas Straumann’ın ekonomik krize düşmesi nedeniyle satışa çıkarıldı. Büyük gizlilik içersinde yürütülen pazarlama faaliyetinde, ülke içinden alıcı çıkmayınca,ilgililer otel işine yeni giren ve zenginleşen gruplara yönlerini çevirdiler. 
İsviçre basınında çıkan haberlere göre, 1681 yılında o devir koşullarında yolcu hanı olarak kurulan ve Yahudi tarihi bakımından çok önemli olan otele Katarlı yatırımcılar ile Türk Rixos grubu satın almak için ilgi gösterdi. İddialara göre, Otelin sahibi işadamı Thomas Straumann Ekim ayı başında İstanbul’a gelerek, Rixos yetkilileri ile görüşmelerde bulundu. 
Rixos’un İsviçre’de beş yıldızlı bir oteli daha var 
Geçtiğimiz yıl İsviçre’nin ünü kayak merkezi Davos’ta bulunan beş yıldızlı Flüela Otelini satın alan Rixos grubun, Basel’deki Üç Krallar Oteli ile ciddi olarak ilgilendiği iddia edildi. 
Bundan sadece 10 yıl önce ilk otelini açıp, turizm sektörüne giren Rixos grubu kısa süre içinde başta Türkiye olmak üzere dünyanın çeşitli yerlerinde oteller aldı. Sahibi Başbakan’ın yakınlığı ile bilinen Fettah Tamince olan Rixos grubu sektörde dikkat çeken bir firma haline geldi. Napolyon Bonaparte, Kraliçe 2. Elisabeth, ressam Pablo Picasso, Alman yazar Thomas Mann gibi ünlü şahsiyetleri de ağırlayan Üç Krallar Oteli’ne Arapların da sahip olmak isteği, İsviçre basının da dile getiriliyor. Eskidiği için uzun yıllar kapalı kalan otel, yedi yıl önce Basel’li iş adamı Thomas Staumann tarafında 150 milyon Franklık bir yatırımla yeniden eski günlerine dönmüştü. Daha önce İsviçre’nin çeşitli yerlerinde 650 milyon İsviçre Franklık otel yatırımı yapan Qatari Diar Real Estate Investment Company adlı Katarlı gayri menkul yatırım şirketin Üç Krallar oteline sahip olmak için Staumann’a 350 milyon Frank önerdiği İsviçre basınınca iddia ediliyor. 
İlk Siyonist kongresi başkanı Herzl’in adını taşıyan oda 
Dünya Siyonist Örgütü’nün kurulmasının planlandığı ilk Siyonist Kongresi 29-31 Ağustos 1897 yılında İsviçre’nin Basel kentinde bulunan Üç Krallar Oteli’nde yapıldı.Daha sonra Dünya Siyonist teşkilatının ilk başkanı olan Theodor Herzl otelin Ren nehrine bakan odalarından birinde kaldı. Üç Krallar otelinde halen Theodor Herzl’in kaldığı oda Ren nehrine bakan manzarası ile otelin en pahalı odalarından biri olarak kendi adıyla muhafaza ediliyor. 
Üç krallar oteli Yahudiler için neden önemli? 
Siyonizm’in kurucusu kabul edilen Macar asıllı bir Yahudi olan Theodor Herzl, Viyana Hukuk Fakültesi mezunu bir Avukat olmasına karşın yazar olarak tanındı.Yahudilerin tüm dünyada ezildiği ve acı çektiği düşüncesinden hareketle 1896 yılında "Yahudi Devleti" (Der Judenstaat) adlı kitabını yayınladı. 
1897 yılında ise,bir Yahudi devletinin kurulması için Dünya Siyonist Teşkilatı'nın kurulmasını sağladı. İsviçre'nin Basel  kentinde teşkilatın ilk kongresinin yapılmasına önayak oldu. 
 Bu kongre ile Dünya Siyonist Örgütü’nün kuruldu. Dünyanın ilk Siyonist Kongresi 29-31 Ağustos 1897 yılında İsviçre’nin Basel kentinde bulunan Üç Krallar Oteli’nde yapıldı. Farklı görüşlere ve kesimlere mensup iki yüzü aşkın delegenin katılımıyla düzenlenen kongre dindar, reformcu ve asimilasyon yanlısı üç farklı eğilimi bir arada toplamayı başardı. Theodor Herzl açılış konuşmasında „Biz Yahudi ulusunu barındıracak olan evin temelini atmak için buradayız“ şeklinde konuşmuştu. 
Kongrede "Ben bugün burada Yahudi Devleti'ni kurdum, ancak bunu yüksek sesle söylersem bütün dünya güler. Fakat beş sene içinde ya da elli sene sonra bunu herkes böyle bilecektir" sözleri tarihe not olarak düşüldü. Basel’deki kongrede kurulması planlanan Yahudi Devleti'nin sınırları da belirlendi. Basel Kongresi’nde Siyonizm’in resmi programı öYahudiler için Filistin’de kamu hukukuyla güvence altına alınmış bir vatan yaratmak“ olarak açıklandı.Kongre sonunda Herzl Dünya Siyonist Teşkilatı'nın başkanı seçildi.