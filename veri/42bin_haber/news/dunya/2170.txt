Belçika Türk mahkumla müdürün aşkını tartışıyor
Banka soygunundan 20 yıla mahkûm Türk ile kadın cezaevi müdürünün aşkı, Belçikayı karıştırdı. Çiftin cinsel ilişkiye girdiği, Serdar hapishaneden çıkınca tatil hayali kurdukları belirlendi.
Belçika, Lantin Hapishane Müdürü Carine Cartelle ile Türk mahkûm Ekrem Serdarın aşkını konuşuyor. 2004te karıştığı bir banka soygunu nedeniyle 20 yıl hapis cezasına çarptırılan Ekrem Serdar ile cezasını çektiği hapishanenin kadın müdürü Carine Cartellein bir süreden beri ilişki yaşadığı, Cartellein, Adalet Bakanlığı yetkilileri tarafından izlendiği ve telefonlarının dinlendiği ortaya çıktı. Çift arasında cinsel birliktelik de saptandı. Cartellein işini kaybedebileceği belirtilirken, telefon dinlemeleri, Serdar ile cezaevi müdürü Cartellenin, mahkûmiyetin bitmesinden sonra uzun bir tatile çıkma hayalleri kurduğunu da gösterdi. Bir hapishane müdürünün bir mahkûmla aşk yaşamasının, suç olup olmadığı, meslek ahlâkına uyup uymadığı tartışılıyor.