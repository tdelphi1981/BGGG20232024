Baba Bush yoğun bakımda
ABD'nin eski başkanlarından George H.W. Bush, bronşit yüzünden 23 Kasım'dan beri tedavi gördüğü Houston'daki hastanede yoğun bakıma alındı. Bush ailesinin sözcüsü Jim McGrath, 88 yaşındaki Bush'un, ateşinin düşmeyip sağlık durumunun kötüleşmesi nedeniyle 23 Aralık Pazar günü Methodist Hastanesi'nin yoğun bakım ünitesine alındığını bildirdi.

McGrath, Bush'un gözetim altında tutulduğunu ve doktorlarının tedavinin mevcut gidişatı hakkında ihtiyatlı iyimserlik içinde olduğunu belirtti.

Bush'un uyanık olduğunu ve sağlık personeliyle konuştuğunu kaydeden McGrath, eski başkanın yanında aile üyelerinin bulunduğunu ifade etti.