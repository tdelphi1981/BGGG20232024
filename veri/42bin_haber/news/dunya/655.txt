"Osmanlı dönemi 'Sex and the City'si"
New York Times gazetesi, Muhteşem Yüzyıl'dan "Osmanlı Çağı Sex and the City'si" olarak bahsederek, Türkiye ve Ortadoğu'da çok popüler olan dizinin Başbakan tarafından sevilmediğini yazdı. Gazetenin sanat sayfasında yer alan yazıda, son günlerde Türkiye gündemini meşgul eden "Muhteşem Yüzyıl"dan söz edildi. Gazete diziyi, kadın erkek ilişkilerinin anlatıldığı Amerikan dizisi "Sex and The City"ye benzeterek yazının başlığını "Şehvet Dolu Türk dizisi Başbakan'dan eleştiri aldı" olarak kullandı.

Dizide, Osmanlı İmparatorluğu'nu 36 yıl boyunca yöneten Kanuni Sultan Süleyman'ın Harem, Hürrem Sultan ve Saray üçgeninde yaşamının anlatıldığını aktaran yazıda, Başbakan Erdoğan'ın "Biz öyle bir Süleyman tanımadık. Kanuni'nin 30 yılı sarayda değil, at sırtında geçti" eleştirilerine yer verdi. 

Gazete, Başbakan'ın bu eleştirilerine karşılık CHP Genel Başkan Yardımcısı Muharrem İnce'nin Erdoğan'ın sultan gibi davrandığı eleştirisini aktardığı yazısında, dizinin yayınlanmaya başladığı günden bu yana tartışmalara ve eleştirilere yabancı olmadığını belirtti. Yazı şöyle devam etti:  

"Dizi geçtiğimiz yıl ocak ayında ilk kez yayınlandığında RTÜK'e 70 binden fazla şikayet gelmişti. Bu şikayetlerde televizyon kanalının tarihi bir insanın özel yaşamının yanlış anlatıldığı bu nedenle kamusal bir özür beklendiği belirtilmişti." 

Gazete, yazısında ayrıca, dizide Sultanın, İslam'da yasak olan içkiyi içerken gösterilmesi ve Harem'deki nikahsız ilişkilerinin bazı izleyenleri son derece rahatsız ettiğini aktarıldı.