Kolombiya'da 7 büyüklüğünde deprem
 
 ABD Jeolojik Araştırma Merkezi’dan yapılan açıklamada, Kolombiya’nın büyük bir bölümü ile Ekvador’da hissedilen depremin merkez üssünün Kolombiya’nın Pasto kasabasına 11 kilometre mesafede olduğu bildirildi. 
 Açıklamada depremin yerel saatle 09.16’da yerin 129 kilometre altında meydana geldiği belirtildi. 
 Kolombiyalı yetkililer, ülkenin başkenti Bogota ile 545 kilometre kuzeydoğusuna kadar uzanan geniş bir bölgenin yanısıra komşu Ekvador’dan da hissedilen deprem nedeniyle Kolombiya’da can kaybı meydana gelmediğini söyledi. 
 Yetkililer, Narino eyaletinin Büyük Okyanus kıyısındaki El Charco kasabasında 3 kişinin evlerinin çatısından depremin etkisiyle düşen kiremitler sonucu yaralandığını belirtti. 
 Ekvador’daki yetkililer de depremin ülkede önemli bir hasara yol açmadığını bildirdi. 
 AA