Suudi Arabistan'dan tartışılacak karar!
Suudi Arabistan hükümeti, hem kadın hem erkek personel çalıştıran mağazalarda personeli birbirinden ayırmak için duvar inşa etme mecburiyeti getirdi.
 El Arabiya’nın haberine göre, hem kadın hem erkek eleman istihdam eden mağazalarda personel en az 1.6 metre olacak bir duvar veya panoyla birbirinden ayrılacak.
 Çalışma Bakanı Adil Fakih bu amaçlara ülke çapında mağazalara bir ay süre tanındığını açıkladı.
 Suudi Arabistan’da kadınlar daha çok iç çamaşırı ve kozmetik gibi tamamen kadınların istihdam edildiği mağaza veya fabrikalarda çalışıyor.
 Suudi hükümeti 2011 yılında aldığı bir kararla iç çamaşırı ve kozmetik üreten veya satan merkezlerde erkek eleman çalıştırılmasını yasaklamıştı.
 Ülkede bu yıl alınan başka bir kararla şeriat yasalarının yorumlandığı Şura Danışma Konseyi’ne kadın üye alınmasına izin verilmişti.
 Ancak kadınlar konsey toplantılarına erkeklerden farklı bir kapıdan girebiliyor.
  
  