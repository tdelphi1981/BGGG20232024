Noel sarhoşluğu çocukları olumsuz etkiliyor
Norveç Sağlık Bakanlığı, ebeveynlerin Noel döneminde aşırı alkol tüketmesinin çocuklar üzerinde olumsuz etkiler bıraktığı uyarısını yaptı.
 Bakanlıktan yapılan açıklamaya göre, binlerce çocuk, anne-babalarının Neol vakti sınırsız alkol almasından endişe duyuyor. Alkol alanların büyük çoğunluğu ne yaptığını bilmez bir hale bürünüyor.
 Norveç Sağlık Bakanı Jonas Gahr Støre, Noel zaman tüketilen alkolün endişe verici boyutta olduğunu belirterek, ''Noel kavramı, sadece beyaz kar anlamına gelmiyor. Noel, aynı zamanda sınırsız alkol tüketiminin olduğu zaman dilimleri.'' dedi. Støre, Noel zamanı tüketilen aşırı alkol probleminin çözümü konusunda, tüm toplumun duyarlı olmasını istedi.
 CİHAN
  