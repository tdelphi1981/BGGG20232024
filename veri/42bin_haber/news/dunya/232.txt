Norveç Prensi'nden Haiti'ye yardım çağrısı
Norveç veliaht prensi Haakon, Sandy kasırgasının vurduğu Haiti'yi ziyaret etti.
 Prens, kendisinin de iyi niyet elçisi olduğu Birlemiş Milletler Kalkınma Programı'na (UNDP) ve uluslararası topluma, kasırga yüzünden 54 kişinin hayatını kaybettiği Haiti'ye yardım çağrısında bulundu.
          
 Ülkenin güneyinde kasırganın etkili olduğu bölgeleri ziyaret eden Prens Haakon, yaşanan bu felaket karşısında Haiti'nin komşularının ve UNDP'nin ülkeye yardım edeceğini umut ettiğini söyledi.
          
 39 yaşındaki Prens, 2010 depreminde büyük hasar gören başkent Port Au Prince'in fakir mahallerine de ziyarette bulundu.
          
 Haiti gezisi sırasında Devlet Başkanı Michel Martelly ile de görüşen Haakon, Norveç'in Haiti'nin yaralarına sararken ekonomik olarak destek olacaklarını ifade etti.
          
 Norveç, 2010 depreminde de ülkeye 130 milyon dolar yardımda bulunmuştu.
          
 Prens Haakon, futbolcular Vieira da Silva, Cristiano Ronaldo, Zinedine Zidane, Didier Drogba ve Iker Casillas, tenisçi Maria Sharapova, Japon oyuncu Misako Konno ve Antonio Banderas'la birlikte UNDP'nin 8 iyi niyet elçisinden biri.
          
 AA