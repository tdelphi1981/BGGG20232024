Başkanın korumaları tecavüzden suçlu bulundu
Nikaragua'da Devlet Başkanı Daniel Ortega'nın konutunun korumalığını yapan 3 eski polis, akli dengesi yerinde olmayan 12 yaşındaki bir kız çocuğuna tecavüzden suçlu bulundu.
Hakim Aleyda Irias, 3 korumayı tecavüzden suçlu bulurken, korumaların cezalarına 29 Ocak'ta karar vereceğini bildirdi.

Savcılar, 3 korumanın her biri için tecavüzden 15, cinsel tacizden 12 yıl hapis cezası talebinde bulunmuştu.

Olay, geçen yıl Ortega'nın evinin yakınında meydana gelmiş, polisler işten atılmıştı.

Kızın babası suçu işleyenlerin 5 polis memuru olduğu yönünde ifade verirken, savcılar, sadece 3'ünün suçlanmasını sağlayacak kanıt bulunabildiğini açıklamışlardı.