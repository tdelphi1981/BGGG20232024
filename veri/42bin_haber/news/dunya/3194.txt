Kıbrıs Rum Kesimi sandık başında
Kıbrıs Rum Kesimi başkanlık seçimleri için sandık başında. Güney Kıbrıs Rum Yönetimi'nde (GKRY), ikinci tur başkanlık seçimlerinde oy verme işlemi saat 07.00 itibarıyla başladı.

 GKRY'de, toplam 545 bin 491 kayıtlı seçmenin bin 139 sandıkta oy kullanacağı seçimlerde, oy verme işlemi saat 12.00'de verilecek bir saatlik aranın ardından saat 18.00'de tamamlanacak.

 Oy sayımının sandıkların kapatılmasından hemen sonra başlaması ve seçimlerde sadece iki adayın bulunması nedeniyle oylama sonucunun kısa süre içerisinde açıklanması bekleniyor.

 İkinci turda, en çok oy alan Demokratik Seferberlik Partisi (DİSİ) adayı Nikos Anastasiadis ile AKEL (Komünist Parti) adayı Stavros Malas yarışıyor.

 Anastasiadis saat 09.30;da Limasol'da, Malas ise saat 10.00'da Lakatamia'da oy kullanacak. Kesin sonuçların alınmasından sonra Lefkoşa;da Rum Kesimi'ndeki Eleftheria Spor Salonunda saat 22.00'de yeni başkan törenle ilan edilecek.

 Seçilecek yeni başkanın resmi yemin töreni ve Rum Meclisi'ne yeni başkan ataması ise önümüzdeki günlerde yapılacak. 17 Şubat'taki ilk tur seçimlerinde kayıtlı 545 bin 491 seçmenden 453 bin 534'ü oy kullanmış ve geçerli oy oranı yüzde 83,14 olarak belirlenmişti.