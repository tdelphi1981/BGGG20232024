İsrail ırkçılığını otobüslere taşıdı
İsrail, ırkçı uygulamalarına bir yenisini daha ekledi. Batı Şeriadan kalkan ve İsrailin merkezine giden otobüslerde artık Filistin ve İsrailler birlikte yolculuk yapamayacak.

Bugünden itibaren Batı Şeriadan İsrailin merkezine giden otobüslerde artık Filistinli ve İsrailli ayrımı yapılacak. Filistinliler için farklı bir güzergah ve otobüs tahsis edecek olan  Akifim otobüs şirketi, Filistinlilerin kendileri için güvenlik riski oluşturduklarını söyleyen yerleşimci İsraillilerin şikayetini dinledikten sonra böyle bir karar aldı. İsrail Ulaştırma Bakanlığının da bölgede yaşayan yerleşimci İsraillilerin şikayetleri sonrası böyle bir karar alacağı daha önceden ifade edilmiş ve İsrail basınında geniş yer almıştı. Bugünden itibaren Filistinliler İsraile gitmek için kendilerine tahsis edilen otobüslerle ve belli bir güzargahtan geçerek İsrailin merkezine gidecek.
Siyah-Beyaz ayrımcılığı
İsrail Ulaştırma Bakanlığı tarafından hazırlanan broşürlerde köylerden şehir merkezlerine giden Filistinli işçilerin İsraillilerin kullandığı otobüslere binmeyeceği, kendileri için tahsis edilen araçları kullanmaları gerektiği ifade edildi. Filistinliler, kendilerine ayrımcılık yapıldığını, yeni hatların ücretlerinin yüksek olduğunu ifade ederken İsrail Ulaştırma Bakanlığı, yeni hatların Batı Şerialı işçilerin daha rahat taşınması ve daha iyi bir hizmet için konulduğunu iddia etti. Filistinlilerin otobüslerinin ayrılması 1950li yıllarda Amerikada Afrika kökenli insanlara otobüslerde uygulanan ayrımcılığı akla getirdi. O dönemlerde ABDde otobüslerin ön kısmı beyazlara ayrılmıştı ve Afrika kökenli ABD vatandaşlarının ön koltuklarda oturmaları yasaktı. Beyaz biri yer bulamayınca Afrika kökenlilerin kendisine yer vermesi zorunluydu. 1955te Rosa Parks isimli siyah bir kadın beyaz birine yer vermediği için tutuklandı.1956da ise bu ayrımcılık sona erdi.