Aborjinler hakkındaki ilginç gerçek
Avustralya'nın yerlileri olarak dünyanın geri kalanından on binlerce yıl kopuk yaşadığı düşünülen Aborjinlerin genetik kökleriyle ilgili yapılan araştırma, durumun böyle olmadığı sonucuna vardı.
Ulusal Bilimler Akademisi Çalışmaları'nda sonuçları aktarılan araştırmaya göre Avustralya yerlileri ile Hintliler arasında genetik benzerlikler bulunuyor.

Bilim insanları buradan hareketle 4 bin yıl kadar önce Hindistan'dan Avustralya'ya göç olduğu sonucuna vardı.

Bu son araştırmaya kadar, Avrupa'dan Avustralya'ya 1800'lerde olan göçe kadar, kıtanın, on binlerce yıl dünyanın geri kalanından kopuk olduğu düşünülüyordu.

Avustralya topraklarına has ve dingo olarak anılan vahşi köpeklerin de yine Hintliler tarafından kıtaya getirildiği tahmin ediliyor, zira bu hayvanların da adadaki geçmişi 4 bin yıl öncesine uzanıyor.

Avustralya ile Yeni Gine toprakları eskiden tek bir kara parçasını oluşturuyordu.

Yapılan bu son araştırma, Yeni Ginelilerle Avustralyalılar arasında da genetik benzerlikler olduğunu belirledi.