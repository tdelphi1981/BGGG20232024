Suriye topları bu kez İsrail'e düştü
Suriye topraklarından atılan 3 havan topu mermisinin İsrail kontrolündeki topraklara düştüğü bildirildi.
İsrail ordusu, Suriye'deki çatışmalar sırasında açılan ateş sonucu 3 havan topu mermisinin, İsrail işgali altındaki Golan tepelerine düştüğünü bildirdi.

İsrailli yetkililer, açık arazilere düşen top mermilerinin herhangi bir zarara yol açmadığını belirtirken, mermilerin yanlışlıkla İsrail topraklarına düştüğünü, kasıtlı bir eylem olduğuna inanmadıklarını ifade etti.

Suriye'de yoğunlaşan çatışmaların yansıması olarak son bir hafta içinde Golan tepelerine 3 havan topu düşmüş, İsrail'e ait askeri bir araca da kurşun isabet etmişti.

Cumartesi günü de Suriye ordusuna bağlı 3 tank, Golan tepelerinde askerden arındırılmış bölgeye girmişti.