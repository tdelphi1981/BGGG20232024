İsrail, Twitter'dan savaş ilan etti!
Devlet ya da hükümet başkanlarının imzalarını taşıyan uzun savaş ilanları geçmişte kaldı. İsrail dün Gazze’ye başlattığı operasyonu Twitter’dan tek bir tweet’le duyurdu.
 Devlet ya da hükümet başkanlarının imzalarını taşıyan uzun savaş ilanları geçmişte kaldı. İsrail dün Gazze’ye başlattığı operasyonu Twitter’dan tek bir tweet’le duyurdu.
 İsrail ordusunun resmi Twitter hesabından (@IDFSpokesperson) yapılan açıklamada, “İsrail, başta Hamas ve İslami Cihat hedefleri olmak üzere Gazze Şeridi’ndeki terör noktalarına ve militanlarına kapsamlı bir sefer başlattı” denildi.
 Bir sonraki tweet’te de yapılan operasyonlar sonucu Hamas’ın uzun menzilli füze rampalarının ve yer altındaki silah depolarına ciddi zarar verildiği belirtildi.
 İsrail ilk hedefinin İzzettin Kassam Tugayları’nın lideri Ahmet Caberi olduğunu da Twitter’dan duyurdu.
 GÖRÜNTÜLERİ DE SOSYAL MEDYADAN
 Daha sonra yine sosyal medyadan ancak bu kez YouTube’dan Caberi’nin öldürülme görüntüleri yayınlandı.
 İsrail saldırılarında 13 kişi öldü
 İsrail Ordusu, Gazzze'ye dün başlattığı saldırılar kapsamında 156 hedefi vurdu. Hamas Komutanı Ahmed Caberi'nin vurulmasıyla başlayan saldırılar savaş gemilerinin de katılımıyla devam ediyor. Gazze Şeridi'nde 4'ü sivil 13 kişi hayatını kaybetti. Ölenlerden 2'si çocuk. Saldırılarda 100'den fazla insan da yaralandı.
 İsrail savaş uçakları, Gazze Şeridi'ne el ilanları atarak, sivillerin Hamas tesislerinden uzak durması uyarısı yaptı.
 İsrail saldırılarına karşılık veren Hamas ise en az 180 roket fırlattı. Bunlardan 30'u Demir Kubbe sistemi kapsamında havada imha edildi. Roketlerin büyük kısmı açık alanlara düştü. Fakat roketlerden biri Gazze'ye 25 kilometre mesafedeki Kiryata Malachi kasabasında dört katlı bir binaya isabet etti. Olayda 3 İsraili hayatını kaybetti. İsrail, Gazze sınırına yakın bölgelerde olağanüstü hal ilan etti.
 İsrailli yetkililer, gerekirse Gazze Şeridi'ne kara saldırısı başlatabilecekleri tehdidinde bulunuyor.
 
  