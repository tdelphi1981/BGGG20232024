Amerika Çin'in ataklarına tedbir alıyor
 
 Çinli internet korsanlarının son dönemlerde ABD şirketlerinin ve devlet kurumlarının internet sitelerine düzenlediği siber ataklar üzerine Devlet Başkanı Barack Obama ve yönetiminin siber casuslukla etkin mücadele konusunda çalışma içerisinde olduğu belirtildi. 
 NEW YORK TIMES'IN BİLGİSAYARLARINA SIZMIŞTI 
 
 Şirketler açısından önemli maliyet oluşturan saldırılarla ilgili hükümetin, diplomatik ve ticari önlemler alacağı kaydedildi. Çinli internet korsanları son olarak, 4 aydan bu yana New York Times (NYT) gazetesinin bilgisayar ağlarına sızmıştı. Güvenlik uzmanları, Çin’in gizli sırları çalmak ve Çin yönetimini eleştirenlerin gözünü korkutmak amacıyla geniş çaplı siber casusluk operasyonları yürüttüğünü iddia ediyor.
  