İngiliz ordusunun yeni oyuncağı!
İngiliz ordusu, uzunluğu 10 santimetre ve ağırlığı sadece 16 gram olan insansız hava araçlarını (İHA) Afganistanda cephe görevlerinde kullanmaya başladı.
Nano drone da denen mini İHAlar, üzerinde video ve fotoğraf çekimi yapabilen küçük bir kameranın bulunduğu gözlem helikopterleri. İngiliz ordusu, Norveçten Prox Dynamics firmasının ürettiği mini İHAlardan 20 milyon sterlin (55 milyon TL) karşılığında 160 adet satın aldı. Taliban unsurlarının İngiliz birliklerine yönelik tehdidini savaş alanı üstünde anbean izleyen Black Hornet (Kara Eşekarısı) adlı askeri araç kolayca bir oyuncakla karıştırılabilir.

Sky Newsa konuşan Afganistanda görevli Astsubay Çavuş Christopher Petherbridge, Direnişçilerin ateş açtığı noktaları siperden çıkmadan tespit edebilmemiz ve saldırıya açık bölgeleri saptayabilmemiz açısından Black Hornet çok yararlı dedi.