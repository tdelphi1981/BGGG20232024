'Türkiye ile sıcak çatışma yaşanabilir'
Rum Savunma Bakanı Dimitris İliadis, Türkiye ile sıcak bir olay yaşanmasının ihtimal dışı olmadığını ileri sürdü.
Rum Savunma Bakanı Dimitris İliadis, "Türk tehditleri teorik değil, gerçektir" diyerek, Türkiye'yi bölgede uluslararası yasaları hiçe sayarak gerilim yaratmaya çalışmakla itham etti.

Türkiye'nin bölgesel bir süper güç olmayı amaçladığını dile getiren İliadis, Bunlara bakıldığında çok uzak görünse bile, sıcak bir olay yaşanma olasılığı vardır. Özellikle Güney Kıbrıs'ın egemenlik haklarına karşı faaliyetlerde bulunması da muhtemeldir diye konuştu.

Türkiye'nin faaliyetlerini dikkatli bir şekilde takip ettiklerini ifade eden Rum Savunma Bakanı İliadis, gerilim yaratılması niyetinde olmadıklarını iddia etti. İlliadis, "Kıbrısta Türkiyenin varlığı devam ettiği ve halkın geleceği tehdit altında olduğu sürece savunma çabalarının artırılması Rum Yönetiminin görevidir dedi.

Rum milli muhafız ordusunun devlet ve vatandaşlar için barış, güvenlik ve istikrar unsuru olduğunu ileri süren İliadis, ordunun adada özgürlük, barış, çözüm ve halkın geleceği için mücadele ettiğini savundu.

Rum kesimindeki 20 milyar Euroluk mali krizin ulusal güvenlik krizine neden olmaması için tedbirler aldıklarını anlatan Rum Savunma Bakanı İlliadis, ekonomik krize rağmen 2013 bütçesinde silahlanmaya ayrılan payın geçen yıla göre yüzde 3.3 oranında artırıldığına işaret etti.

Rum savunma bakanı Mali krize rağmen son yıllarda savunma bakanlığı bütçesine dokunulmadı, aksine bu yıl artış oldu. Ekonomik krizin hiçbir şekilde ulusal egemenlik ve güvenlik krizine dönüşmesine izin vermedik diye konuştu.

Rum Politis gazetesine röportaj veren Savunma Bakanı İlliadis, Güney Kıbrıs ile Yunanistan arasındaki savunma doktrinine işaret ederek Yunanistan ile tüm konularda yakın ve uyumlu bir işbirliği bulunduğunu sözlerine ekledi.