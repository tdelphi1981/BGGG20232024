Endonezya'da çatışmalar: 14 ölü
Endonezya'da iki etnik grup arasında çıkan çatışmada 14 kişinin hayatını kaybettiği bildirildi.
 Polis yetkilisi Tuğgeneral Boy Rafli Amar, Balinuraga'daki Lambung kentinde Lampung ve Balinese etnik grupları arasında taciz iddiaları nedeniyle çıktığı öne sürülen ve 3 gün süren çatışmada 14 kişinin öldüğünü, çok sayıda kişinin yaralandığını belirtti.
          
 Bölgeye bin 500 polisin ve 500 askerin gönderildiğini ifade eden Amar, olaylarda çok sayıda araç ile 160'tan fazla evin yanarak zarar gördüğünü söyledi.
         
 Amar, olaylar nedeniyle bin 300 kişinin evlerinden tahliye edildiğini kaydetti.
          
 -Terör zanlısı ölü ele geçirildi
          
 Endonezya'da bir terör şüphelisi ölü ele geçirildi, 2'si gözaltına alındı.
          
 Ulusal Polis Sözcüsü General Suhardi Alius yaptığı açıklamada, Poso kentindeki Tambarana ve Kalora köylerinde polis ve askerin düzenlediği 
 baskınlarda bir terör zanlısının öldüğünü, 2'sinin de gözaltına alındığını belirtti.
          
 Ülkedeki terör kamplarının bulunduğu Poso bölgesindeki ormanlık alanda, Ekim ayının başında, terör olaylarını araştıran iki polis ölü olarakbulunmuştu.
          
 Endonezya, Bali adasında 2002'de 202 kişinin ölümüyle sonuçlanan bombalı saldırıdan bu yana terörist faaliyetlerle mücadele ediyor.
          
 AA
  