Netanyahudan morarmış zafer
Daha çok güçlenmek için erken seçim kararı alan Netanyahu-Liberman ittifakı, tahminlerin üzerinde oy kaybederek hüsrana uğradı. Hükümeti kurmak için gerekli çoğunluğu küçük bir farkla sağlayabildi.

İSRAİL EN KRİTİK SEÇİM İÇİN SANDIK BAŞINA GİTTİ
İsrailde 5 milyonu aşkın seçmen dün  sandık başına gitti. İsrail halkının seçimlere ilgisi büyüktü. Kar altındaki Golan Tepelerinde görev yapan askerlerin oy kullanabilmesi için bile sandıklar kuruldu. Ülkede her üç seçmenden ikisi seçimde oy kullandı. Seçimlerin ardından ilk çıkan sonuçlara göre, Binyamin Netanyahunun önümüzdeki dönemde de hükümeti kurabileceğini gösterdi.
Merkez sol büyük sürpriz yaptı
İlk sonuçlara göre; Binyamin Netanyahu ve Dışişleri Bakanı Avigdor Liebermanın seçim öncesi oluşturduğu Likud Beytenu partisinin sandalye sayısı 42den 31e düştü. Seçimin sürprizi ise tahminlerin iki katı oy alarak 18-19 sandalye kazanacağı görülen merkez sol Yeş Atid (Bir Gelecek Var) partisi oldu. Seçim sonuçlarıyla ilgili ilk bilgiler, ikinciliği gazeteci Yair Lapidin Yesh Atid partisine kaptıran İşçi Partisi için hayal kırıklığı oldu. Kadimanın da yüzde 2 barajını aşamayarak meclis dışında kalması bekleniyor.
Hükümeti kılpayı kurar
Başbakan Netanyahu ilk sonuçların alınması ardından Facebook hesabından yaptığı açıklamada, kendisini yeniden başbakan görmek isteyen İsrail halkına teşekkür etti. Televizyon kanalların sandık çıkışı anketleri, din eksenli ve sağ partilerin 61-62 milletvekiline sahip olacağını gösteriyor. En az 61 vekilin desteğine ihtiyaç duyan Netanyahunun geniş tabanlı bir hükümet kurmayı arzuladığı belirtiliyor. Netanyahu, sağ bloktaki tüm partileri ikna edebilirse hükümeti kıl payı farkla kurmuş olacak. Merkez partilerinin de Netanyahu ile pazarlığa girebileceği belirtiliyor.
Türkiye Ortadoğuda istikrarın anahtarı
İsrail Dışişleri Bakanlığı Sözcüsü Amira Oron, Türkiyenin Ortadoğuda istikrarın anahtarı olduğunu söyledi. Tel Avivin, Türkiye ile ilişkilerine büyük önem verdiğini belirten Oron, Türkiye ile ikili ilişkilerin yapılacak seçimler sonrasında eski haline dönmesini istiyoruz. Türkiye bölge istikrarı için önemli bir ülke dedi. İsrailin, Türkiyenin ikili ilişkilerin eski haline dönmesi için öne sürdüğü şartları kabul edip etmeyeceğiyle ilgili soruya Oron, Biz Türkiyeye olumlu mesajlar göndermeye devam ediyoruz ancak Türkiyenin istediği özrün ayrıntılarını tam olarak bilmiyoruz diye cevap verdi. İlişkilerin eski seviyesine gelmesi için iki tarafın da taviz vermesi gerektiğini söyleyen Oron, bu konuda tarafları çaba sarf etmeye çağırdı.
İLK SONUÇLAR
-Likud-Beitenu: 31
-Yesh Atid:  19
-İşçi Partisi:  17
-Yahudi Evi :  12
-Şhas:  12
-Meretz:  7
-Birleşik Tevrat:  6
-Hareket:  7
-Hadash:  4
-Raam-Taal:  3
-Balad  2
-Kadima:  0. 

ANALİZ

NUH YILMAZ: Seçimlerin ağırlık merkezi hamaset ve milliyetçilik

İsrail seçim sürecinde İsrail iç siyasetindeki akıl tutulması, apartheida doğru gidişin hızlanması, kimlik siyasetinin siyasa tartışmalarının yerini alması gibi tartışılan konular iyice berraklaştı. İsrail, ekonomik sorunlardan eğitim sorununa, sınırların belirlenmesinden Filistinle pazarlıklara, Türkiye ile krizden Suriyedeki iç savaşa, yerleşimcilerin bitmeyen terörünün İranın nükleer programına, Mısırla ilişkilerden ABD ile ilişkilere kadar ciddi sorunlarla karşı karşıya. Buna karşın İsrail seçimlerinde partilerin siyasa düzeyindeki farkları gündemi oluşturmadı. İşçi Partisinin ekonomik problemleri merkeze alan seçim stratejisi ise başarısız oldu. Siyasa konularına mesafe ve içe kapanma İsrail siyasetinde ağırlık merkezinin kimlik siyasetine, laiklik tartışmalarına, hamasete, etnik kimliklere ve hemşericiliklere kaymasına yol açıyor. İsrail sağındaki ayrışmanın dini konulardaki farklı pozisyonlardan değil, geldikleri ülke kökeninden kaynaklanması, yani Eşkanaziler ile Sefaradiler arasında olması, Yisrael Beytenu gibi ulusalcı partilerin Rusya göçmenlerinden beslenmesi giderek İsraili geçişi zor kamplara bölüyor. 

Washington dikkatle takip ediyor

Tüm analistlerin üzerinde ittifak ettiği bir başka nokta ise İsrailin yayılmacı bir politika izlediği. İllegal yerleşim yerlerinin İsraile dahil edilmesi bu demografik nedenden dolayı İsrail siyasetinde var kalmanın koşulu noktasına geldi. Merkez ve sağ partilerin neredeyse tamamı yerleşimciler sorununu teknik bir sorun olarak görüyor artık. Bunun anlamı ise şu ana kadar tüm anlaşmaların referans olarak aldığı 1967 sınırlarının genişlemesi ve Batı Şerianın bir kısmının İsraile katılması. Bir yanıyla ürkütücü, bir yanıyla da alarm zillerini çalan bir gelişme bu. Bu durun ise çözüm ihtimalini neredeyse imkansız hale getiriyor. Seçimlere Türkiye açısından bakıldığında ise farklı bir gelişmenin ihtimali artıyor. Türkiye Mavi Marmaradan sonra İsraille ilişkileri normalleştirmek için 3 şart ortaya koymuştu: Özür, tazminat ve Gazzeye ablukanın kaldırılması. Bir önceki İsrail Hükümeti ilk iki konuda uzlaşırken, Gazze konusunda anlaşamamıştı. İsrailin Gazzeye 2012de yaptığı saldırının ardından çeşitli malların girişine izin verilmesi, balıkçılık ve deniz haklarının genişletilmesi ise ambargonun hafiflemesine yol açmıştı. Yeni İsrail hükümeti Washingtondan gelecek uzlaşma baskısı altında, Gazze konusundaki yumuşamayı sürdürerek özür ve tazminat şartını yerine getirirse, bu süreç Türkiye-İsrail ilişkilerindeki krizin yönetilebilir bir seviyeye gelmesine yol açabilir.