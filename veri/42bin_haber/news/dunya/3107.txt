Fransa Türkiye'den jest bekliyor
Avrupa Birliği ile sürdürülen müzakerelerde, engellediği beş fasıldan biri üzerindeki vetoyu kaldıran Fransa'nın, karşılık olarak Türkiye'den jest beklediği bildirildi.
AB Bakanı ve Başmüzakereci Eğemen Bağış'ın, Fransız mevkidaşı Bernard Cazeneuve ile görüşmesinin ardından Fransız Haber Ajansı'na konuşan bir Fransız diplomat, Paris'in Ankara'dan, özellikle Türkiye'den Avrupa'ya gelen kaçak göçmenlerin geri iadesi konusunda hazırlanan anlaşmayla ilgili bir jest beklediğini belirtti.

Diplomat, bugünkü toplantıda Cazeneuve'nin, Bağış'a sosyalist hükümetin daha önceki sağcı hükümete oranla Türkiye'nin AB ile sürdürdüğü müzakerelerde daha olumlu tavır izleme kararlılığını bir kez daha teyit etti.

Fransız bakanın, Bağış'a ikili ilişkilere, iki ülkenin birbiri için taşıdığı stratejik öneme uygun yeni bir ivme kazandırma konusunda hükümetinin arzusunu da bir kez daha dile getirdiği bildirildi.