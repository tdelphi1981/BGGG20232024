Fransada Azeri gençlere linç
Fransız Ulusal Meclisinde Ermenilerin düzenlediği bir toplantıda Hocalı katliamını soran iki Azeri genci Fransız vekillerin gözleri önünde linç edilmek istendi. Azerbaycan, Fransaya nota verdi.
FRANSADA bir grup Ermeni, Fransız Ulusal Meclisinde Sumget olayları ve Dağlık Karabağ sorunu ile ilgili yaptıkları toplantıda soru soran ve Bugün Hocalı katliamının yıldönümü diyen iki Azeriyi dövdü. Irkçı Ermeni partisi Daşnakyutsun üyesi oldukları öne sürülen 40 kadar Ermeni, konuşmayı dinlemeye gelen ve 26 Şubatın Hocalı katliamının yıldönümü olduğunu söyleyen Paristeki Azerbaycan Evinin yöneticisi 29 yaşındaki Mirvari Fataliyeva ve Pariste öğrenci olan 25 yaşındaki Vüsal Hüseynova saldırdı. Azeri haber ajansı APA, Vüsal Hüseyinovun darp edildiği sırada kadın gösterici Mirvari Fataliyevanın kaçarak diğer salonda toplantı yapanlardan yardım istediğini bu sayede kurtulduğunu yazdı. Olaya Fransız milletvekillerinin seyirci kaldıklarını belirten Mirvari Fatalyeva, olayı mahkemeye taşıyacaklarını belirtti. Azerbaycan, iki vatandaşının Ermeniler ve bir Fransız vekil tarafından darp edilmesi üzerine Fransaya nota verdi.