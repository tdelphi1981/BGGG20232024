Türk kökenli 2 aday seçilme başarısı gösterdi
Avustralya'nın Melbourne şehrini de içine alan Victoria eyaletinde yapılan yerel seçimlerde 7 farklı belediye için yarışan 14 Türk kökenli adaydan ikisi belediye meclis üyeliğine seçildi. Açıklanan resmi olmayan kesin sonuçlara göre Moreland Belediye Meclis üyesi Öztürk Yıldız ve Hume Belediye Meclis üyesi Adem Atmaca bu göreve yeniden seçildiler.
 Yerel seçimlerde, 7 farklı belediye için yarışan 14 Türk kökenli adaydan sadece 2'sinin seçimi kazanması, Türk kökenli adaylar için son 10 yıldaki en başarısız seçim sonucu olarak değerlendirildi. Seçim öncesinde farklı belediyelerde toplam 6 belediye meclis üyeliğine sahip olan Türk kökenli Avustralyalılar, daha fazla meclis üyeliği beklentileri bir yana 4 üyeliği de kaybetmiş oldular.
         
 Türk kökenli adayların seçim başarısızlığı, aynı bölgelerde birden fazla Türk kökenli adayın çıkmış olmasına bağlandı.
          
 -"Çalmadık kapı bırakmadık"-
          
 Yeniden seçilme başarısı gösteren 2 Türk kökenliden biri olan Öztürk Yıldız, Moreland Belediyesi'ne kendi bölgesinde en yüksek oyu alarak girmenin sevincini yaşıyor. AA mikrofonlarına konuşan Yıldız, 2 aylık seçim çalışmaları boyunca çalmadık kapı, basmadık sokak bırakmadıklarını belirterek, ''çok büyük bir sevinç var ama sanki büyük bir yük omuzlarımızdan inmiş gibi bir his var bende ve ailemde, gerçekten de iki aydır bayağı zaman ayırdık bu seçime, gece gündüz çalıştık kapıları çaldık, farklı farklı broşürler dağıttık, bütün toplumun hepsi bana yardım etti. Gerçekten de bu seçim bizim için çok güzel bir sonuç verdi;; dedi.
          
 Başladığı projeleri seçim çalışmaları yüzünden sonuçlandıramadığını dile getiren Yıldız, ''Şimdi benim istediğim şey topluma aynı hizmeti devam ettirmek, o projeleri bitirmek. Aynı zamanda benim kapım herkese açık sırf bizim kendi Türk toplumumuza değil diğer toplumlara da açık;; dedi. Yıldız, evini ziyaret eden yabancılara Türk kültürüne uygun olarak ikramlarda bulunduklarını belirterek, ''Benim öz ailem olsun, Türk toplumu olsun, diğer farklı toplumlar olsun bu dört sene içinde bana saygı duydular ben de aynı saygıyı onlara verdim, ve umutluyum ki projelerin çoğunu yerine getirebileceğimi sanıyorum ve inşallah bu dört sene aynı geçmiş dört sene gibi iyi çalışıp hizmette bulunmayı istiyorum;; dedi.
          
  -"Gençlerin yüzde 48'i işsiz"-
          
 Türk toplumunun Avustralya'da en yoğun yaşadığı bölge olan Hume'da belediye meclis üyeliğine dördüncü kez seçilen Adem Atmaca ise yeni dönemde gençlere yönelik çalışmalar yapmak istediklerini dile getirdi. Bölgede gençlerin yüzde 48;inin işsiz olduğuna vurgu yapan Atmaca, Victoria Hükümeti ve Federal Hükümet ile birlikte çalışmalar yapıp gençler arasındaki işsizlik sorununa çözüm bulmak istediğini söyledi.
          
 Belediye meclisinde Türk toplumundan birisinin olmasının birçok açıdan faydalı olacağını ifade eden Atmaca, ''Türk toplumunun ihtiyacını karşılayabilecek bilgide olmak çok önemli;; dedi.
          
 Victoria'da belediye meclis üyeliklerine seçilen adaylar kendi aralarında bir meclis üyesini belediye başkanı olarak seçiyor. Bu durumda Türk kökenli adayların da belediye başkanlığına seçilme şansları bulunuyor.
          
 AA
  