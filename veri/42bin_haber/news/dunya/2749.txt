Yeni Papa kim olacak?
 
 Vatikan henüz konuyla ilgili bir açıklama yapmadı ancak bahis siteleri hiç zaman kaybetmeden Papa adaylarını ve seçilme oranlarını belirledi. Favori ise Ganalı Kardinal Peter Kodwo Appiah Turkson. Paddy Power ve Ladbrokes'un bahis oranlarında ilk sırada bulunan Turkson'u 
 
 Kardinal Marc Ouellet ve Kardinal Francis Arinze takip ediyor. 
 
 Papa 16'ncı Benedikt, Turkson'u 2009 yılında Vatikan’ın adalet işlerine bakan dairesinin başına getirmişti. Turkson, Barack Obama ABD başkanı olduktan sonra kendisinin ilk siyahi papa olmasında bir sorun görmediğini söylemişti. 
 Turkson, son Vatikan meclis toplantısında Müslümanları eleştiren bir video izletmiş ve bu video kafalarda Turkson'un İslamiyet'e bakış açısı hakkında soru işaretleri yaratmıştı.