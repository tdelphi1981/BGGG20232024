Filistinlilere işkence için kuruldu
ABD'li muhalif düşünür Chomsky, bütün İsrail hapishanelerinin Filistinlilere işkence etmek üzere inşa edildiğini söyledi.
 ABD'li muhalif düşünür ve dil bilimci Noam Chomsky, ''Filistinlilerin İsrail işkencesinin kurbanı olduğunu, bütün İsrail hapishanelerinin Filistinlilere işkence etmek üzere inşa edildiğini'' söyledi.
 Gazze'ye yaptığı ziyarette İsrail hapishanelerindeki Filistinli tutukluların yakınlarıyla bir araya gelen Chomsky, ''İsrail'in Filistinlilere karşı işlediği suçlar bu devletin en küçük bir medeniyet değeri oluşturamayacağının kanıtıdır'' dedi.
 Chomsky, Filistinli tutukluların hapishanelerde yaşadıkları sıkıntının İsrail Hapishaneler İdaresi'nin aktardığından daha vahim olduğunu savundu.
  