'Türkiye AB'nin alternatifini buldu'
Başbakan Recep Tayyip Erdoğan'ın, Kanal 24'te yayınlanan Sansürsüz Özel programındaki röportajı Tacikistan basınında da yer aldı.
Tacikistan'ın 'Asia Plus' ajansında bu röportaj, "Türkiye Şanghay İşbirliği Örgütü'nü (ŞİÖ) Avrupa Birliği'ne alternatif olarak görüyor" başlığıyla okur kitlesine duyurdu. Haberde, Başbakan Erdoğan'a göre, Türkiye'nin alternatif arayış içerisinde olduğu ve bazı Avrupa Birliği ülkeleri yüzünden AB üyelik sürecinin zarar gördüğü belirtiliyor. 

2001 yılında kurulan Şanghay İşbirliği Örgütü'ne Rusya, Çin, Kazakistan, Kırgızistan, Tacikistan ve Özbekistan üye. Türkiye, örgütün geçen yıl Pekin'de yapılan Devlet Başkanları Zirve'nde diyalog ortağı statüsünü kazanmıştı. İran, Pakistan, Hindistan, Moğolistan ve Afganistan örgütün gözlemci statüsündeki ülkeler.