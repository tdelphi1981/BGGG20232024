Çin’de cep telefonu çılgınlığı
Dünyanın en kalabalık ülkesi Çin’de, toplam cep telefonu kullanıcı sayısı 1,1 milyara ulaştı.
 Bu rakam yaklaşık olarak her 10 Çinliden 8’inde cep telefonu olduğu manasına geliyor.
 Çin medyasında yer alan haberlerde, ülkedeki cep telefonu kullanıcı sayısının 11 aylık zaman zarfı içerisinde yaklaşık 118 milyon artarak 1,104 milyar kişiye ulaştığı bildirildi.
 Haberde, 3G'li cep telefonu kullanıcısının yaklaşık 92 milyonluk artışla 220,49 milyona çıktığı belirtildi.
 Çin'de cep telefonu sektörünün 2012 yılının 11 aylık süreçte elde edilen gelirin geçen yıla oranla yüzde 11 arttığı ve 724,53 milyar yuana (yaklaşık 117 milyar dolara) çıktığı ifade edildi.
 Öte yandan, Çin’de her yıl ortalama 100 milyon telefon ıskartaya çıkıyor. Halkın Günlüğü gazetesinin haberine göre, Çin'de 2020 yılına kadar bu rakamın 7 katına çıkabileceği tahmin ediliyor.
 CİHAN