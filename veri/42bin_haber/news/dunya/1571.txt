Suriye'den Türkiye'ye ağır suçlama
"Silahlı gruplar, Halep'teki fabrikalardan çalınan malları Türkiye'ye aktardı." İddia, Suriye'nin Birleşmiş Millet Daimi Temsilcisi Beşar Caferi'ye ait. Caferi bu suçlamayı, 7 Ocak'ta Birleşmiş Milletler'e ilettiği bir mektupta dile getirdi. 
Olayın Türk hükümetinin bilgisi dahilinde olduğu belirten Caferi mektuba, "bu, uluslararası suç ve korsanlığa direkt olarak dahil olmaktan farksızdır" diye yazdı. 
Caferi, "Suriye Arap Cumhuriyeti; güvenlik konseyi ve genel sekretere terorizmin bu yıkıcı eylemlerini net şekilde kınaması, suçluları ve bu suçun arkasında olan bölgesel ve uluslarası güçleri sorumlu tutması için çağrı yapmaktadır" ifadelerini kullandı. 
Suriye daha önce de Suudi Arabistan, Katar ve ABD'nin yanı sıra Türkiye'nin de muhaliflere silah ve para desteğinde bulunduğunu iddia etmişti.