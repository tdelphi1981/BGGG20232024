Patates tarlasından 430 bin dolar sürprizi
360 yıl öncesinden kalma gümüş para, ikinci müzayedede 4 kat değerlendi 
 ABD’deki bir müzayedede, 1652 yılından kalma gümüş 6 pens, 430 bin dolara (yaklaşık 775 bin TL) alıcı buldu. ABD’nin Massachusetts eyaletinin İngiliz kolonisi olduğu dönemde bastırılan o zamanki değeriyle 6 pens olan gümüş para, Maryland eyaletine bağlı Baltimore kentinde eski para koleksiyoncularının üyesi olduğu Colonial Coin Collectors Club’da yapılan müzayedede satıldı. 
 İngiliz para birimi sterlinin yüzde birini ifade eden bir para birimi olan pensin, bugünkü kurdan TL’ye göre yaklaşık değeriyse sadece 175 kuruş. ABD’deki Newsday gazetesinin haberinde, 17. yüzyıldan kaldığı bilinen 8 gümüş paradan biri olan 6 pensin, 23 yıl önce New York’un East Hampton kasabasında, bir patates tarlasında, Lilian King adlı bir kadın tarafından bulunduğu belirtildi.
 
 İlk kez 1992’de King tarafından açık artırmayla satışa konulan gümüş para, bir müzayede evi tarafından 35 bin 200 dolara satın alınmıştı. Müzayede evinden daha sonra gümüş parayı satın alan erkek alıcının geçen hafta yeniden açık artırmayla satışa koyduğu gümüş 6 pens, hesap edilen ilk değerinin 4 katına satılmış oldu. 
 
 Tarihi gümüş parayı bulan tarlasında bulan King ise bu durumu, "Gümüş parayı satmak için biraz daha beklemiş olmayı isterdim" sözleriyle değerlendirdi. 
 AA