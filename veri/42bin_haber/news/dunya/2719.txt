Tren istasyonunda facia: 36 ölü
Hindistan'ın kuzeyinde dini bir festivalin düzenlendiği Allahabad kentinin tren istasyonunda çıkan izdihamda ölenlerin sayısı 36'ya yükseldi.
Yetkililer, kitleler halindeki kalabalığın, akşam kentin tren istasyonuna akın ettiği sırada çıkan izdihamda ölenlerin sayısının 36 olduğunu açıkladı. Ölenlerden 23'ünün kadın olduğu belirtildi.

Hindistan Demiryolu Bakanlığı olayın neden yaşandığına yönelik inceleme başlatıldığını kaydetti.

İzdihamın, kalabalıkların istasyonda yaya köprüsünün bir bölümünü çökertmesi sonucu çıktığı, olay sırasında istasyonda onbinlerce kişinin bulunduğu bildiriliyor.

55 gün süren Pitcher Festivali sırasında Ganj, Yamuna ve efsanevi Sarasvati nehirlerinin kesişme noktası olan Sangam'da 30 milyon Hindunun yıkanması bekleniyordu.

Kutlu yıkanma günlerine, yıldızların dizilişine göre karar veriliyor ve dindar Hindular, bugünlerden birinde kutsal nehirde yıkanmanın, onları günahlarından arındıracağına inanıyorlar.