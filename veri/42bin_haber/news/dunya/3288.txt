'İran'a teklifimizi revize edip yeniden sunacağız'
AB Dış Politika Yüksek Temsilcisi Catherine Ashton, daha önce İran'a nükleer programı ile ilgili yaptıkları teklifi revize edip bugün yeniden masaya getireceklerini söyledi.
Kazakistan'ın Almatı şehrinde başlayan görüşmelerle ilgili açıklama yapan Ashton, uluslararası toplumun -istisnasız- İran'ın nükleer programıyla ilgili endişe duyduğunu söyledi. İran'la müzakerelerin anlamlı bir şekilde devam etmesini istediklerini belirten Ashton, ilerleme kaydedilmesini umduğunu dile getirdi. İran'ın içindeki duruma da bakmaları gerektiğini ifade eden Ashton, "Durum sürekli değişiyor. Önceki müzakerelerin bize öğrettiklerinde de ders almalıyız. Revize edilen teklifte bunları dikkate aldık." dedi.