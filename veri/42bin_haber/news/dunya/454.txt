Türklerin katil zanlıları iki kişi yakalandı
Kazakistan'ın başkenti Astana'da 23 Temmuz'da ölü bulunan Türk vatandaşı işadamı Ali Uzun'un katil zanlıları yakalandı.
 Astana Başsavcısı Jandos Tatiyev yaptığı haftalık bilgilendirme toplantısında, geçtiğimiz 23 Temmuz'da kaybolduğu bildirilen ve daha sonra cesedine ulaşılan Uzun'un katil zanlısı iki kişinin yakalanarak mahkemeye sevk edildiğini duyurdu. Kazakistan vatandaşı M.H ve A.G'nin gözaltına alındığını belirten Tatiyev, sorgulamada sanıkların suçlarını itiraf ettiklerini kaydetti.
 Savcı, sorgulamada adı geçen şahısların Ali Uzun'dan para almak maksadıyla öldürdüklerini ve bunun  sanıkların ifadeleri delillerle de örtüştüğünü vurguladı. 
 Evinin önünden kimliği belirsiz dört kişi tarafından zorla bir arabaya oturtularak kaçırılan Ali Uzun'un ölmüş cesedi bir gün sonra  Astana'ya yakın bir sazlıkta elleri ve ayakları arkadan bağlanmış şekilde  bulunmuştu.
 CİHAN
  