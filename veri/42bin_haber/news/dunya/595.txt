Yarım asırlık kutlamanın 'servet biletleri' elde kaldı
Rolling Stones 50. yılında yalnız kaldı.
Dünyaca ünlü müzik grubu Rolling Stones'un kuruluşunun 50. yıldönümü kutlamaları çerçevesinde pazar akşamı Londra'daki Q2 Arena'da verdiği 2,5 saatlik konsere konsere binlerce hayranı katılırken. Bu özel gece bazı müzikseverler için hüsranla sonuçlandı. Konserden birkaç hafta önce 100-400 sterline satışa çıkarılan biletler, üzerine vergiler ve paravan şirketlerin kar paylarını koyması ile birlikte konser günü yaklaşık 800 sterline (2 bin 500 TL) kadar yükseldi. Bu fahiş fiyatlar efsane grubun hayranlarının büyük çoğunluğunu konserden mahrum bıraktı. Biletlerin bir kısmı elde kaldı.Konuyla ilgili açıklama yapan grubun basın danışmanı, bu durumdan aracı şirketleri sorumlu tuttuklarını ve durumun araştırılacağını söyledi. 50 yıldır birlikte olan grubun üyeleri Mick Jagger, Keith Richards, Ron Wood ve Charlie Watts ise reklam suistimallerine karşın hala çok güçlü oldukları mesajını verdi. Keith Richards, en büyük üzüntüsünün 1969'da gitarist Brian Jones'un hayatını kaybetmesi olduğunu, bununla birlikte Rolling Stones'un tüm kariyerinin "inanılmaz bir macera" olduğunu ifade etti. Rolling Stones, kutlamalar çerçevesinde New York'ta da 3 konser verecek. Aynı durumun ABD'de de yaşanmaması için gerekli önlemler alınacak