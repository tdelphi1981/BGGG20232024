Arşivden çıkan şok görüntüler
Gürcistan İçişleri Bakanlığı'nın arşivinde, bazı siyasetçilere ve ünlü kişilere ait görüntü ve ses kayıtlarının bulunduğu açıklandı.
Gürcistan İçişleri Bakanı İrakli Garibaşvili, bakanlığının arşivinde bulunan ve önceki hükümet döneminde gizlice çekildiği anlaşılan görüntü, fotoğraf ve ses kayıtlarının imha edileceğini belirtti.

Garibaşvili, bunların arasında kendisine ait telefon görüşmelerinin kayıtlarının da bulunduğunu ifade ederek, eski hükümetin rakiplerine karşı hangi yollara başvurduğunun böylece ortaya çıktığını söyledi.

İçişleri Bakanı, bu kayıtları asla yayımlamayacaklarını vurgulayarak, soruşturma başlatıldığını kaydetti.