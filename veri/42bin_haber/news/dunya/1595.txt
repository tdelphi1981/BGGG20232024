Cinsel taciz iddiası Mısır'ı karıştırdı
Mısır'ın güneyindeki Kina ilinde cinsel taciz iddiaları nedeniyle Müslüman ve Hristiyan gruplar arasında gerginlik yaşandığı bildirildi.
Kina Emniyet Müdürlüğü'nden yapılan yazılı açıklamada, Meraşede köyünde Kıpti bir tüccarın Müslüman bir kıza cinsel tacizde bulunduğu iddiaları nedeniyle Müslüman ve Hristiyan gruplar arasında çatışma çıktı.

Açıklamada, çatışmalar sırasında 4 güvenlik görevlisinin hafif yaralandığı, bazı polis araçlarının ateşe verildiği belirtildi.

Olay sonrası kamu malına zarar verdikleri gerekçesiyle 10 kişi gözaltına alınırken, savcılık da taciz ile suçlanan Kıpti tüccar hakkında 4 günlük gözaltı kararı verdi.

Edinilen bilgiye göre, taciz ile suçlanan Kıpti'nin dükkanı ateşe verilirken, olaylar sırasında bazı Müslüman ve Hristiyanlara ait 3 iş yerinin de kundaklandığı öğrenildi.

Bölgenin ileri gelenlerinin araya girmesi ve güvenlik güçlerinin çabalarıyla grupların yatıştırıldığı ve olayların sona erdiği öğrenildi.