Polise rüşvete 8 yıl hapis
Rusya'da Özbek vatandaşı bir kişinin gözaltına alınmasına engel olmak için polise 3 bin ruble (100 dolar) rüşvet teklif ettiği iddia edilen Güney Kore kökenli ABD vatandaşı Kan Thomas Te, 8 yıl hapis cezası ile yargılanıyor.
 Bölge Mahkeme Sözcüsü Olga Dyaçuk Interfax'a yaptığı açıklamada, söz konusu  Amerikan vatandaşının 29 Eylül'de gerçekleşen rüşvet teklif iddiası üzerine  göz altına alındığını ifade etti. ABD vatandaşının Moskova'da misyonerlik faaliyet gösteren "mutlu ev" anlamında bir merkez açtığı ifade ediliyor. Kan Thomas Te'nin bu merkezde Orta Asyalı işçileri de çalıştırdığı ifade edildi. Polisin denetimleri sonucu Özbek işçinin ikametgah süresinin geçmiş olduğunun ortaya çıktığı, ABD vatandaşının da devreye girerek polise rüşvet teklif ettiği illeri sürüldü.
 Mahkeme rüşvet teklif ettiği iddia edilen vatandaşın yabancı olmasını gerekçe göstererek gözaltı süresini iki ay uzatılmasına karar verdi.
 CİHAN
  