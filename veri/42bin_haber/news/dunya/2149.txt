Eşcinsel olduğunu ailesine pastayla açıkladı
 
 ABD’de yaşayan 15 yaşındaki genç kız arkadaşlarına ve öğretmenlerine eşcinsel olduğunu söylese de bunu ailesine söylemek için uzun süre bekledi. Laurel sonunda kendisiyle ilgili bu gerçeği anne-babasına ‘tatlı dille” anlatmaya karar vererek pasta malzemelerini hazırladı. Daily Mail gazetesinin haberine göre ünlü sunucu Ellen DeGeneres hayranı olan Laurel üzerinde “Ben eşcinselim” yazdığı pastanın fotoğrafını bloğunda yayınladı. 
 AİLESİ OLUMLU KARŞILADI
  
 Ailesine bir de mektup yazan Laurel hayatıyla ilgili gerçeği şu sözlerle anlattı: “Anne, baba günaydın. Ben eşcinselim. Size bunu uzun zamandır söylemek istiyordum. Bunu şimdi bu pastayla yapıyorum. Umarım beni hala seviyorsunuzdur. Yani aslında sizin için böyle bir pasta yapan birini sevmemek mümkün değil. “ Pastayı gördükten sonra anne ve babasından olumlu tepkiler aldığını söyleyen Laurel sözlerine şöyle devam etti: “Birbirimize sarılıp ağladık. Sonra da pastayı yedik.” 
 ntvmsnbc