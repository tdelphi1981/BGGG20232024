Obama, affettiği hindileri otelde ağırlayacak
ABD Başkan Barack Obama geleneksel hale gelen Şükran Günü'nden (Thanksgiving) önce kendisine hediye edilen hindileri affetti.
 Beyaz Saray'da Şükran Günü nedeniyle getirilen iki adet hindi Obama'nın affından yararlanarak geriye kalan tüm yaşamlarını ABD'nin kurucusu George Washington'un çiftliğine geçirecek. Bu gece başkent Washington'un en ünlü otellerinden olan W hotelinde ağırlanacak olan Cobbler ile Gobbler, cuma gününden itibaren George Wahington'un Virginia'da bulunan Mount Vernon çiftliğine götürülecek.
 Bugün milyonlarca Amerikalı'nın akşam yemeği masasında ana menü olarak yenilecek olan hindiler, Şükran Günü'nün olmazsa olmazlarından. Başkan Obama, Şükran Günü dolayısıyla kendisine verilmek üzere Beyaz Saray'a dün getirilen Cobbler ile Gobbler adlı iki hindinin hayatını bağışladığını açıkladı. Beyaz Saray'daki Gül Bahçesi'ne (Rose Garden) gülümseyerek gelen Obama, Şükran Günü'nin manevi havasında bağışlama ve dua olduğunu hatırlattı. Obama, "Hayatta hep ikinci bir şansın olması gerektiği söylenir. Bu kasım ayının ruhuna binaen ben de bunu yok sayamam. Bu dönemin manevi havasına uygun bir şekilde isimleri Cobbler ile Gobbler olan hindileri hediye ediyorum." dedi. 
 Her yıl ABD'de başkanların hindilerin hayatını bağışlaması ile gayriresmi olarak başlayan Şükran Günü, Amerikalılar için tüm ailenin bir araya gelerek Allah'ın verdiği nimetlere şükür etme anlamına geliyor. "Yarın birkaç değerli arkadaşım ile birlikte bize ait olan bayramı kutlayacağım. Sevdiklerimiz ile vakit geçirmek adına bu  çok iyi bir şans ve verilen onca nimete, lütfa karşın da dua etmenin güzel bir yolu." diyen Obama, Sandy süper kasırgasından olumsuz etkilenenlerin de unutulmamasını istedi.
 HİNDİLER DE SEÇİMLE BEYAZ SARAY'A GELDİ
 Başkan Obama'ya hediye edilen Cobbler ile Gobbler hindilerinin her biri 18 kilo ve 19 aylık. Bu yıl ilk defa Beyaz Saray'ın facebook sayfasından Obama'ya verilecek olan hindiler halk tarafından seçildi.
 Başkan Abraham Lincoln ile başlayan hindilerin hayatını bağışlama geleneği, aslında başkanların hayvan sevgisinden kaynaklanmıyor. 1863 yılında Noel de kesilmek üzere Beyaz Saray'a hediye edilen hindiyi Lincoln'un oğlunun çok sevmesi ile bu hayvanın hayatı ABD'nin ikinci kurucusu tarafından bağışlanmıştı. Hindilerin başkanlar tarafından hayatlarının bağışlanmasının resmiyet kazanması ise 1989 yılında baba George H. Bush ile başladı.
 Şükran Günü'nün vazgeçilmezlerinden olan hindi Amerika'da öyle değerli ki bu hayvanlar adına kurulu bir de federasyon var. Amerikan Hindi Federasyonu, geçen yıl kutlanan Şükran Günü'nde 46 milyon hindinin Amerikalılar tarafından tüketildiği bilgisini verdi. Bugün sofrasında hindi bulunduracak Amerikalıların geçen yıla oranla az biraz daha fazla ödeme yapması gerekecek.
 CİHAN
  