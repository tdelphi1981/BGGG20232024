ABD'de uçak kazası:3 ölü
ABD'de Mississippi eyaletinin başkenti Jackson'da küçük bir uçağın düşmesi sonucu 3 kişinin öldüğü bildirildi. 
Yetkililer, PA-32 tipi tek motorlu uçağın Hawkins Havaalanı yakınlarındaki bir evin üzerine çakıldığını açıkladı. 
Uçakta bulunan 3 kişiden kurtulan olmadığını ifade eden yetkililer, uçağın düştüğü evin boş olması nedeniyle ölü sayısının yükselmediğini belirtti. Yoldan geçen bir kişinin yaralandığı ve Mississippi Üniversitesi Tıp Merkezi'nde tedavi altına alındığı kaydedildi.