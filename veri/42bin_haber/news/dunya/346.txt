İsrail'den Suriye'ye ateş
İsrail ordusunun, Suriye'den Golan Tepeleri'ne düşen füzelere uyarı ateşi ile karşılık verdiği bildirildi.
İsrail ordusundan yapılan açıklamada, Suriye'den Golan Tepeleri'ne düşen füzelere uyarı ateşi ile karşılık verildiği, İsrail sınırına düşecek herhangi bir füzeye anında ve sert bir şekilde yanıt verileceği ifade edildi.

İsrail'in 1973 yılından beri ilk kez Suriye'ye uyarı ateşi açtığı belirtiliyor.

Suriye ordu birlikleri, Golan Tepesi civarında zaman zaman muhalif silahlı direnişçileri hedef alan operasyonlar düzenliyor.