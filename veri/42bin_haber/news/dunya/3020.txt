Milletvekilini öldürüp varilin içinde betonladılar
Rusya'da, bir süredir kendisinden haber alınamayan milletvekili, varilin içinde üzeri betonla kaplı halde bulundu.
Lipets şehir meclisi milletvekili olan Mihail Pahomov'un bir anda ortadan kaybolmasından sonra polis olayla ilgili soruşturma başlattı. Şahitlerin ifadesinden, kayıp milletvekilinin "Don" bölgesine doğru gittiğini öğrenen polis, bu bölge üzerinden aramalarını yoğunlaştırdı.

11 KİŞİ GÖZALTINA ALINDI

Yol üzerinde durdurulan bir aracın içinden kayıp diplomata ait pasaport, telefon ve tablet bilgisayarın bulunmasının ardından, konuyla ilgisi olduğundan şüphelenilen 11 kişi gözaltına alındı. 

Rusya Soruşturma Komitesi Basın Sekreterliği, Milletvekili Pahomov'a ait cesedin, bir evin garajındaki varilin içinde, üzeri tamamen beton kaplı olarak bulunduğunu duyurdu.

AZMETTİRİCİ YAKALANDI

Milletvekilini öldürten kişinin de bulunduğu bildirilen açıklamada, 40 yaşındaki Moskovalı şahsın, Şeremetyova havalimanından Krasnodar'a uçmak isterken yakalandığı ifade edildi. Ayrıca ölen milletvekilinin 400 bin ruble (11 bin dolar) parasının da kayıp olduğu öğrenildi.

Öldürülen milletvekilinin 2003'ten bu yana iktidar partisi Birleşik Rusya üyesi olduğu belirtiliyor.