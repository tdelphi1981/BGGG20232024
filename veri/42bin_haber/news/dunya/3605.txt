Kendi kanıyla gençleşmeye çalıştı
ABDde yer aldığı bir reality şov ile ünlenen Kim Kardashian, gündem yaratmaya devam ediyor. Dünya magazin basınından şu sıralar Kanye West ile olan ilişkisi ve hamileliğiyle gündemden düşmeyen Kim Kardashian, şimdi de kendi kanıyla gençleşmek için çaba sarf ediyor.
İngiliz basınından The Daily Mail'in sitesinde yer alan habere göre; kardeşi ile birlikte yer aldığı Kourtney and Kim Take Miami adlı reality show için kendi kanıyla yüzünü gençleştirmeyi deneyen Kim Kardashian'ın, gittiği bir klinikte kolundan alınan kan, özel bir terapi ile yüzüne enjekte edildi. Uygulamayı gerçekleştiren uzmanlar terapinin kişinin üzerinde arı sokması gibi bir his yaratacağını söyleseler de Kardashian'ın kameralara yansıyan görüntülerinde çok daha fazla acı çektiği gözlerden kaçmadı. Terapi sırasında çektiği acıdan dolayı gözünden yaş gelen Kim Kardashian, "Asla yüz gerdirme operasyonu yaptırmayacağım" diye konuştu.