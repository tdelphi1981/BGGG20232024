Fransa'ya 'soykırım' şoku
 
 Muhalefette yer alan aşırı milliyetçi Front National (Milli Cephe) ve UMP partilerinden milletvekilleri Fransa'nın Vendee bölgesinde 1793-1794 tarihleri arasında katledilen Fransız vatandaşlarının yaşamış oldukları olayların "soykırım" olarak kabul edilmesi için bir kanun teklifinde bulundu.
 
 Vendee bölgesi milletvekillerinin de desteğini alan kanun tasarısı tarihinde Ulusal Meclis'e sunuldu.
 
 Yasanın kabul edilmesi halinde, bu Fransa'nın geçmişinde bir "soykırım" olduğunun resmi ispatı olacak.
 
 VENDEE İSYANI NEDİR?
 
 "Vendee isyanı" olarak anılan olay, Fransız İhtilali sonrasında, Vendee bölgesinde meydana gelmişti. İhtilal ile kurulan hükümet, çıkarılan bir yasaya dayanarak o bölge halkını katletmişti.
 
 Fransız anayasasına göre, muhalefet partilerine tanınan bir hakla az sayıdaki muhalefet milletvekilleri kanun yapabiliyorlar.
 
 50 VEKİL YETMİŞTİ
 
 2001 senesinde Fransız ulusal meclisi, sözde Ermeni soykırımını tanıma kanun teklifini 50 milletvekili ile kanunlaştırmıştı.
 
 Soykırım uluslararası hukukta bir suç olarak nitelendiriliyor ve sadece uluslararası ceza mahkemeleri kararı ile geçerli oluyor.
 
 Tarihçilerin "Liberte pour l'histoire" (Tarihe özgürlük) ismi ile kurdukları ve 3 bin tarihçiye yakın üyesi olan dernek, politikacıların tarihi olayları "nitelendirmelerini" tehlikeli buluyor ve politikacıların millet meclislerinde tarih yazmalarını istemiyor.
 
 DHA