Bulgaristan'da Ortodoks kilisesi lideri Patrik Maksim defnedildi
Fener Rum Patriği Bartholomeos, Maksim;in cenaze ayinini yönetti.
Bulgaristan'da 6 Kasım'da vefat eden Bulgar Ortodoks Kilisesi ruhani lideri Patrik Maksim bugün toprağa verildi.

Patrik Maksim, Sofya'nın Aleksandar Nevski katedralinde düzenlenen ve cenaze için özel olarak Türkiye'den Bulgaristan;a gelen Fener Rum Patriği Bartholomeos;un yönettiği dini ayinin ardından defnedildi.

Bulgaristan hükümeti tören dolayısıyla ülkede bir günlük ulusal yas ilan etti.

Bulgaristan Ortodoks kilisesini 41 yıl boyunca yöneten ve görevde kaldığı süre içinde ülkede 18 hükümet değişen Maksim'in cenazesine Bartholomeos'un yanı sıra Cumhurbaşkanı Rosen Plevneliev, Parlamento Başkanı Tzetzka Tzaçeva, Bulgaristan Müslümanları Başmüftüsü Mustafa Aliş Haci, Türkiye'nin Sofya Büyükelçisi İsmail Aramaz ile çok sayıda milletvekili, bakan, diğer din temsilcileri katıldı.

Filibe Metropoliti Nikolay, Maksim'in cenazesine Fener Rum Patrikhanesi'ni temsilen gelen Patrik Bartholomeos;a büyük saygı duyulduğunu belirterek, Fener Rum Patrikhanesi;ni "Ana Patrikhane" olarak tanımladı ve Fener Rum Patrikhanesi ile Bulgar Ordoks Kilisesi arasındaki ilişkilerin çok sağlam olduğunu vurguladı.
 
Bulgaristan Cumhurbaşkanı Rosen Plevneliev de, üç aya kadar seçilecek yeni patriğin Maksim kadar onurlu ve otoriteli olacağını umut ettiğini söyledi.

Törenin ardından Maksim'in cenazesi, Sofya;nın doğusundaki Loveç şehrinde bulunan Troyan Monastırı'nın bahçesinde toprağa verildi.

Bulgar Ortodoks Kilisesi;nin yeni patriği, ülkedeki 15 Metropolit arasından seçilmesi bekleniyor. Metropolitlerin 11'inin komünist dönemde gizli servislerin siyasi polisi (SD) lehine paralı muhbirlik ve ajanlık yaptıkları açıklanmıştı.