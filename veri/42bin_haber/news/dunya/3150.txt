Merkel Türkiye'ye geliyor
Almanya Başbakanı Merkel, pazar günü Türkiye'yi ziyaret edecek. Merkel'in temaslarında öne çıkacak konular terörle mücadele, Türkiye'nin AB süreci ile bölgesel sorunlar.
Hıristiyan Demokrat Birlik Partisi (CDU) lideri Angela Merkel, Almanya Başbakanı olarak üçüncü kez Türkiye'ye geliyor. Merkel'in iki günlük ziyareti pazar günü başlayacak. Merkel pazar günü Kahramanmaraşta, Patriot hava savunma sisteminin kullanımı için görevlendirilen Alman askerlerini ziyaret edecek, ardından Kapadokyaya giderek, bölgenin tarihî ve turistik yerlerini gezecek. Almanya Başbakanı pazartesi günü de Ankarada Cumhurbaşkanı Abdullah Gül ve Başbakan Recep Tayyip Erdoğan ile bir araya gelecek.