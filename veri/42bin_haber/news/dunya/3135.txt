ABD Rusya hattında evlatlık cinayeti
Alkolizm tedavisi sırasında iki çocuğunu ABD'ye evlatlık veren Rus annenin, 3 yaşındaki oğlu üvey annesi tarafından dövülerek öldürüldü. Anne küçük oğlunu geri almak için hukuk savaşı başlattı.
Rusya, Amerikan vatandaşlarının Rus çocuklarını evlat edinmesini yasaklaya yasa tartışmalarını alevlendiren trajik bir olaya sahne oldu. Alkolizm tedavisi sırasında iki çocuğunu ABD'nin Teksas eyaletinde yaşayan yaşlı bir çifte evlatlık veren Rus anne Yulia Kuzmina'nın 3 yaşındaki büyük oğlu Maxim Shatto'nun üvey annesi tarafından dövülerek öldürüldüğü iddia edildi. Teksas eyaletinin soruşturma hakkında bilgi vermediği acı olayda küçük çocuğun cesedinde çok sayıda darp ve çürük izi, kanında ise psikiyatrik ilaçlara rastlandı. 23 yaşındaki genç anne, Aralık 2011'de oğullarını evlatlık verdiği Teksaslı Alan ve Laura Shatto çiftinden 2 yaşındaki küçük oğlu Krill'i geri almak için hukuk mücadelesi başlattı. 

Amerikan polisi cinayeti örtbas etti

Rusya Devlet Başkanı Vladimir Putin'in oğlunu geri almak için kendisine başvuran anneye destek vermesi ise iki ülke arasında yeni bir diplomatik krize yol açtı. Rusya Dışişleri Bakanlığı da suçluların sert şekilde cezalandırılması gerektiğini belirtirken, ABD hükümetinin sessizliğini koruması tepkilere yol açtı. Dışişleri Bakanlığının İnsan Haklarından Sorumlu Yetkilisi Konstantin Dolgov, ABD Dışişleri, konsolosluk görevlilerimize Rus bebekle yaşanan yeni olayla ilgili bilgi vermemesi düşündürücü eleştirisi getirdi. Rus parlamentosu alt kanadı Dumanın Aile, Çocuk ve Kadın ile ilgili Komisyon Başkan Yardımcısı Olga Batalina, ABDli mercilerinin eskisi gibi olayın soruşturulması bağlamında gerekeni yapmamasına sitem etti. Son 20 yılda yaklaşık 60 bin Rus çocuk ABD'li aileler tarafından evlatlık edinilirken, 19 çocuk çeşitli nedenlerle yaşamını yitirdi.