Mali için BM'den acil destek istedi
 
 Batı Afrika Ekonomik Topluluğu ECOWAS üyesi ülkelerin devlet başkanları ve başbakanları, Fildişi Kıyısı’nın Abidjan kentinde, Fransa’nın Mali’ye askeri müdahalesiyle ilgili olağanüstü zirveden sonra Mali Uluslararası Destek Gücü’nün konuşlandırılması için BM’den acilen lojistik ve maddi destek talebinde bulundu.
 
 Zirveden sonra yayımlanan bildiride, asker sözü veren ülkelere, askerleri  "gecikmeden" gönderme çağrısı yapıldı. Bildiride, Fildişi Kıyısı, Liberya ve Sierra Leone’nin de misyona destek verme kararı aldığı vurgulandı.
 
 İlk kez destek kararını açıklayan bu ülkelerin ne şekilde katkıda bulunacağına ilişkin ise ayrıntılı bilgi verilmedi.
 
 
 AA