ABD, Haiti'ye 2 hapishane inşa edecek
ABD, Haiti'deki cezaevi koşullarını iyileştirmek amacıyla ülkedeki 2 kasabaya hapishane inşa etmeyi planlıyor.
ABD Büyükelçiliği Narkotik Birimi yöneticisi Carl Siebentritt, Associated Press'e yaptığı açıklamada, hapishanelerin kıyı kasabaları Petit Goave ve Cabaret'e inşa edileceğini bildirdi.

Siebentritt, Haiti'de hapishanelerin çok kalabalıklaştığını, bu nedenle tutukluların polis karakollarındaki nezarethanelerde tutulduğunu söyledi.

ABD'nin Haiti'de uluslararası insan hakları standartlarına uyumlu yeni cezaevleri inşa etmesi ile ülkedeki hapishanelerde kalabalığın, şiddet olaylarının ve hastalığın yayılmasının azaltılacağını vurgulayan Siebentritt, bu projenin 5 ile 10 milyon dolar arası bir maliyeti olacağını sözlerine ekledi.