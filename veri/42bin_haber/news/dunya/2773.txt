İşte Hamas'ın yeni haber ajansı
Filistin Hamas hareketi kendine ait resmi bir haber ajansının açıldığını duyurdu. AFPnin haberine göre; yeni ajansın adının El Rai olduğu ve görüş anlamına geldiğini bildirdi.
Şu an için El Rai Ajansının kadrosu 15 gazeteciden oluşuyor. Ajans, Gazze yönetimi enformasyon dairesinin kontrolünde olacak ve hükümetin resmi istikametini takip edecek. Ancak, El Rai Ajansı Filistin Devlet Başkanı Mahmud Abbasın başında olduğu El Fetih hareketi dahil diğer görüş ve fikirleri de yansıtacak. Ajans, haberlerin, eylemlerin ve Gazze Başbakanı İsmail Haniyenin bildirilerinin aktarılması için önemli bir haber ajansı olacak. Ayrıca yayın kuruluşu Gazze hükümetine şikayet ve önerilerin aktarılmasını sağlayacak.

AFPnin bildirdiğine göre, şu anda Gazze topraklarında 2007 yılında kurulan Hamasa yakın Safa Ajansı dahil birkaç haber ajansı faaliyet gösteriyor. Bununla beraber Al Aqsa televizyon kanalı da Hamasın kontrolünde bulunuyor.