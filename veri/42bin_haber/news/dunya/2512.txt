Fransa: Mali’de yüzlerce isyancı öldürüldü
Fransa Savunma Bakanı Jean-Yves Le Drian, Mali’de yaklaşık bir aydır devam eden operasyonlarda birkaç yüz isyancının öldürüldüğünü bildirdi.
 Le Drian, isyancıların hava saldırıları ve Fransız askerleri ile çatışmalarda öldürüldüğünü ifade etti.
 Bu arada Fransa, Mali’de mart ayında çekilmeye başlayacağını açıkladı. Ancak güvenlik için Afrika Birliği güçlerinin ülkede bulunmasının önemine vurgu yapılıyor.
 Öte yandan Mali’nin kuzeyinde hava saldırıları ve zaman zaman çatışmaların yaşandığı aktarılıyor.
 Fransa, Mali’nin kuzeyindeki kontrolü ele geçiren isyancılara karşı 11 Ocak’ta operasyon başlatmıştı. Fransa, Mali’ye yaklaşık 4 bin asker sevk ederken, Afrika Birliği ülkelerinden de binden fazla asker Mali’de bulunuyor. 
  
  
  