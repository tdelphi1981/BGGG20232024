Türklerin "Kürt devleti" korkusu
İngiliz Financial Times gazetesi yazarı David Gardner'a göre, Türkler bölgede bağımsız bir pan-Kürt devleti kurulmasından korkuyor. Gardner Sakine Cansız'ın Oslo'da yapılan gizli görüşmelerde Öcalan'ın delegelerinden biri olduğunu söyledi.(Metin Güneş / CNN TÜRK / Londra) -- Financial Times yazarı, Paris suikastlerinde asıl hedefin Sakine Cansız olduğunu, Cansız'ın aynı zamanda daha önce Oslo'da yapılan gizli görüşmelerde Öcalan'ın delegelerinden biri olduğunu açıkladı.

David Gardner, Oslo'da başlatılan görüşmelerin son zamanlarda Türk istihbaratı ile Öcalan arasında doğrudan müzakerelere dönüştüğünü belirtti.

Yazar özetle şu değerlendirmeyi yaptı:

"PKK'nın savaş pozisyonundan çıkarak en az 40 bin kişinin hayatına mal olan bu kirli savaşa son vermesi halinde, Recep Tayyip Erdoğan hükümetinin Kürt dili ve kültürel haklarını arttıracağına, Kürt bölgelerini bir dereceye kadar kendi kendilerini idare edecekleri bir yönetime bırakacağına dair güvenilir haberler var."

"Parlamentoda su götürmez bir çoğunluğa sahip olmasına karşın, hükümet Türk milliyetçilerin tepkisinden çekinerek binlerce Kürt aktivisti yakaladı. Şimdiye dek Erdoğan'ın Kürt girişiminde öncelik yoksul durumdaki güneydoğuya altyapı yatırımlarına verildi ve gerçekçi olmayan bir şekilde Kürt sivil hak talepleri ile rakipleri ve kendisine karşı çıkanlara acımasızca bastırmasına karşın yine de birçok Kürt'ün bağlılık duyduğu PKK 'terörizmini' ayrı tuttu" 

Sakine Cansız ve arkadaşlarının ya "Türkiye'nin 'derin devletininin' içine gömülü aşırı milliyetçiler" ya da PKK içindeki reddiyeciler tarafından öldürülmüş olabileceğini ileri süren yazar, şöyle devam etti:

"PKK, kirli Stalinist ekolün bazı huylarını edinmiş bulunuyor. Fakat, yine de yaklaşık bir asır önce Osmanlı İmparatorluğu'nun çöküşünün ardından yapılan bölgesel paylaşımın kaybeden tarafı olan Kürtler, şimdi tarihi bir fırsat ele geçirdiklerini sezinliyor."

Yazıda, Erdoğan hükümetinin Kuzey Irak'taki Kürt Bölgesel Yönetimi ile yakın ekonomik ve siyasi ilişkiler kuruduğuna da değinilerek, Barzani'nin Kürt özerkliğini Suriye'ye yaymaya çalıştığını, bu arada Bağdat hükümeti ile nerdeyse silahlı çatışmanın eşiğine geldiği hatırlatılıyor.

Yazı şöyle devam ediyor

"Bu yüzdendir ki bu durumun sonuçları, Osmanlıların çökmesinden bu yana sınırları en büyük sınavadan geçen Türkiye ve bölge için ağır olabilir. Anahtar Ankara'nın elinde."

"Hangi kesimden olursa olsun Türkler, talancı Avrupalıların ülkelerini parçalamasının hatırasıyla yetiştirildiler ve bir pan-Kürt hareketinin Türkiye'nin güneydoğusunda bağımsız bir devlete dönüşmesinde korkuyorlar. Bu da Osmanlı sonrası tüm sınırların sorgulanması anlamına gelecek ve kesinlikle geçen hafta meydana gelen Paris cinayetleri gibi daha çok olaylar meydana gelecek."

Gardner yazısını şöyle noktaladı:

"Erdoğan'ın Türkiyesi hem bu tehlikeyi önlemek hem de bölgede demokratik bir lider olabilmek için sınırları içindeki Kürtlerin taleplerini karşılamanın bir yolunu bulmalı. Bu sadece Suriye ve Irak'ta değil, geçici bir kargaşa içindeki tüm bölgede bütün azınlıkların yasal haklarının tanınması konusunda önemli bir siyasi ve ahlaki önderlik de kazandıracaktır."