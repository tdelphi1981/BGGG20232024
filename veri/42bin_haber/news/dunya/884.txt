Hz. İsa yaşasaydı sosyal medyayı kullanırdı
Alman Piskoposlar Konferansı Başkanı Robert Zollitsch'e göre, Hz. İsa günümüzde yaşasaydı, sosyal medyayı aktif bir şekilde kullanırdı. Gerekçesini ise Hz İsa'nın her zaman insanlara ulaşmaya çalışmak diye gösterdi 
  Zollitsch, “Hz. İsa kesinlikle Facebook ve Twitter'de olurdu. O her zaman insanlara ulaşmaya çalıştı ve bunun için de sıra dışı yollar denedi” dedi. Zolltisch, Hz. İsa için önemli olanın Tanrının rahmet dolu mesajlarını yaymak olduğunu ifade etti. 
 NOEL MESAJI SOSYAL MEDYA ARACILIĞIYLA GÖNDERİLİR
  
 Alman Piskoposlar Konferansı Başkanı Zollitsch, Noel mesajını sosyal medya aracılığıyla göndermekte hiçbir sakınca görmediğini dile getirdi. Temelde önemli olanın Tanrının mesajlarını insanlara iletmek olduğunu ifade eden Zollitsch, “Bunun için her medya aracı uygundur. Pek çok kişi artık sosyal medya ile ilgileniyor, İnternet ve Twitter kullanıyor” dedi. 
 PAPA'NIN DA TWITTER'I VAR
  
 Sosyal medyanın modern bir eğlence aracı olmaktan öteye anlamlar da taşıdığını ifade eden Zollitsch, “Sosyal medya normalde hiçbir şekilde ulaşamayacağımız insanlara ulaşma fırsatı veriyor” dedi. 
 Katoliklerin ruhani lideri Papa 16. Benedikt de, yaklaşık iki hafta önce ilk Twitter mesajını yayınlamıştı. “Pontifeks” rumuzlu hesabı, dünyada yaklaşık 1 milyon 200 bin kişi takip ediyor. 
 
  
 Deutsche Welle