Mandela'nın sağlığı iyiye gidiyor
Güney Afrika Devlet Başkanı Jacop Zuma, safra kesesi ameliyatı geçiren eski Devlet Başkanı Nelson Mandela'nın sağlık durumunun iyiye gittiğini bildirdi 
 Devlet Başkanlığından yapılan açıklamada, Zuma’nın Noel nedeniyle, hastanede tedavisi devam eden Mandela’yı ziyaret ettiği belirtildi. Açıklamada, Mandela’nın genel sağlık durumunun iyiye doğru gittiği ve iyi bir ruh hali içerisinde olduğu kaydedildi.
 
 Irkçılıkla mücadelenin sembol ismi Nelson Mandela (94), 8 Aralık’ta Pretoria’da hastaneye yatmış, tekrarlayan akciğer enfeksiyonu tedavisinin ardından safra kesesi taşları alınmıştı. 
 AA