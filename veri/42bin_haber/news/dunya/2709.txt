Dünyanın en büyük timsahı öldü
Filipinler'de yaşayan dünyanın en büyük tuzlu su timsahı öldü.
Ülkenin güneyindeki Agusan del Sur eyaletine bağlı Bunawan kentinin belediye başkanı Edwin Cox Elorde, 1 ton ağırlığındaki timsahın, eko-turizm parkındaki kafesinde karnı şiş halde ters döndüğünü, hayvanın birkaç saat sonra yaşamını yitirdiğini söyledi.

Guinness Dünya Rekorları, 2011 yılında yakalanana kadar ölümcül saldırılardan sorumlu tutulan dev timsahı, geçen yıl en büyük tuzlu su timsahı ilan etmişti.

Timsahın boyu 6 metre 17 santimetreydi.