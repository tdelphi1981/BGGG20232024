İnsan avı başladı
Malide ülkenin kuzeyindeki kentleri isyancılardan geri alan Fransa ordusu, denetimi devrettiği Mali ordusunun şehirlerde başlattığı muhalif avına göz yumuyor. İnsan hakları kuruluşları, sivil infazlar için acil durum çağrısı yapıyor.

Fransız müdahalesi sonrası Malide tedirginlik devam ediyor. Mali ordusu, Fransızların yardımıyla ele geçirdiği kentlerde İslamcı avına çıkmaya başladığı belirtiliyor. Fransanın askeri müdahalesinin ardından daha kuzeydeki Tesallit bölgesine çekilen isyancı grupların da yeniden toparlanmaya  çalıştıkları bildiriliyor. 1 milyon 300 bin nüfuslu Koulikoro kentinin valisi Allaye Tessogue de mültecilere yardımda zorlandıklarını anlatıyor. Şehir merkezlerinin hükümetin denetimine girdiğini belirten Vali Tessogue, Ancak yollar hala isyancıların kontrolünde. İnşallah insanlarımız zarar görmeden bu sorunumuz çözülür. Türkiye halkının duasını bekliyoruz dedi.
Diyalog çağrısı yapılıyor
 Öte yandan geri alınan kentlerin yönetimini devralan Mali ordusunun Tuareg ve Arap yerleşimcileri öldürdüğü iddia ediliyor. Mali ordusunun kuzeyde asker sayısını arttırarak, direnişçilerle işbirliği yaptığını öne sürdüğü çok sayıda sivili tutukladığı belirtiliyor. 