İncil bulamayınca iPade el bastılar
ABD'nin New Jersey eyaletinde bir grup yeni itfaiyecinin yemin töreninde İncil bulunamayınca iPad üzerine el basıldı.
Atlantic City'e şehrine bağlı itfaiyedeki yemin töreni sırasında kimsede İncil olmadığı fark edildi. Töreni iptal etmek istemeyen görevliler aralarında geçen kısa süreli bir tartışmadan sonra teknolojik bir çözüm buldu. Görevliler, iPad'te açılacak bir İncil uygulamasının üzerine yemin edilebileceğine karar verdi. iPad'e kısa süre içinde uygulamanın indirilmesinin ardından törene geçildi.

Yemin törenlerinde İncil yerine iPad'e el basan yeni itfaiyeciler ilginç görüntü oluşturdu. Kısa süreli tören itfaiyecilerin yemin etmesiyle sona erdi.