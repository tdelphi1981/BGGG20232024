'Uyan İsrail'
ABD Başkanı Barack Obama'nın 'İsrail kendisi için faydalı olanın ne olduğunu bilmiyor' ifadelerine İsrail Hatnua partisi Başkanı Tzipi Livni 'bu sözler İsrail için bir uyanış çağrısı' olmalı diyerek karşılık verdi. Eski Dışişleri Bakanı 'Henüz uyanmayan herkes, ABD Başkanı'nın açık ve keskin ifadeleriyle uyanmalı' dedi.
 LİVNİ aynı zamanda, İsrail'in Filistin'le görüşmekten sakınması durumunda içinde bulunduğu yalnızlaşmanın derinleşeceğine vurgu yaptı. Filistin'in BM'de aldığı statünün İsrail için iyi olmayan büyük bir başarı 
 olduğunun altını çizen Livni, 'Eğer biz Filistin'le görüşüyor olsaydık bu statüyü kapamazlardı' dedi.
 BM'den  'iptal' çağrısı
 BM Genel Sekreteri Ban, İsrail'den Batı Şeria'nın E1 bölgesindeki yerleşim faaliyetlerini iptal etmesini istedi. Ban Ki-mun, İsrail'in Batı Şeria'da yerleşim birimi kurmasının uluslararası hukuka aykırı olduğunu belirterek planın iptal edilmesi çağrısında bulundu. Ban daha önce de İsrail'in yerleşim planlarından ''derin hayal kırıklığı' duyduğunu söylemişti.