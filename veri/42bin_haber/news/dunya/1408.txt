Avrupa Parlamentosu Pınar Selek konuşulacak
 
 Avrupa Parlamentosu AB-Türkiye Karma Parlamenter Komitesi, 16 Ocak Çarşamba günü Strasbourg'da "Türkiye'de Hukuk Devleti" bağlamında Pınar Selek davasını görüşmek üzere özel bir toplantı düzenleyecek. 
 AVUKAT SUNUM YAPACAK
  
 Toplantıya katılacak olan Pınar Selek'in avukatlarından Ayhan Erdoğan, yerel mahkemenin hukuka aykırı olarak nitelenen beraat kararını bozma girişimini ve büyük tepkilere yol açan son duruşmalarda yaşananlara ilişkin bir sunum yapacak. Bir diğer katılımcı Türkiye Ceza Yasası Reform Komisyonu uzmanı hakim Luca Pirelli de süreçle ilgili değerlendirmelerini sunacak.  
 Avrupa Parlamentosu'nun Pınar Selek davasını gündeminde tuttuğunu ve yakından takip ettiğini gösteren toplantıyı AB-Türkiye Karma Parlamenter Komitesi Başkanı Helene Flautre da izleyecek. 
 
  
 CNNTURK