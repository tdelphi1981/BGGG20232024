ABD Savunma Bakanı'ndan sürpriz ziyaret
ABD Savunma Bakanı Leon Panetta, sürpriz bir şekilde, Patriot'lardan birinin kurulacağı Adana'daki İncirlik Üssü'ne kısa bir ziyaret yaptı 
 Afganistan’dan havalanan yolcu uçağı, saat 11.40 sıralarında Adana’nın merkez Yüreğir ilçesindeki İncirlik Üssü’ne iniş yaptı. Kule yakınındaki aprona kadar yanaşan uçaktan inen Bakan Leon Panetta ve beraberindekileri, ABD ve Türk askeri yetkililer karşıladı.
 
 Bakan Panetta’nın İncirlik Üssü’nde yaklaşık bir saatlik brifing aldı, ardından da ayrıldı. Üs çevresinde de geniş güvenlik önlemleri dikkat çekti.
 
 Bakan Panetta, bir ABD TV’sine verdiği mülakatta 2 Patriot bataryasının Türkiye’ye gönderilmesine ilişkin talimatı imzaladığını, bu bataryaları çalıştırmak üzere 400 kadar asker gönderileceğini açıklamıştı.
 
 DHA