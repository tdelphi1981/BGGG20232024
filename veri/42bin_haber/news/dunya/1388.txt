'Operasyon gerektiği kadar sürecek'
Fransa'nın BM Daimi Temsilcisi Gerard Araud, Mali’deki operasyonun gerektiği kadar süreceğini söyledi.
 Birleşmiş Milletler Güvenlik Konseyi (BMGK) Mali'deki son durumu ve Fransa'nın askeri müdahalesini değerlendirmek üzere kapalı bir toplantı gerçekleştirdi. Fransa'nın isteği üzerine yapılan toplantı sonrası açıklama yapan Fransa Temsilcisi Araud, Mali ve Batı Afrika'nın istikrarının tehlikede olduğunu ifade ederek Mali’deki operasyonların ne zaman biteceği ile ilgili net bir tarih vermedi.
 İsyancıların başkent Bamako'yu ele geçirdikleri takdirde bölgede büyük bir istikrasızlığın olacağını vurgulayan Fransız Temsilci Araud “Siyasi çözüm noktasın ümidimizin kalmamasından dolayı operasyon düzenledik. Bu süreçte Kanada, ABD, İngiltere, Belçika ve Danimarka gibi ülkelerin desteğini alabiliriz.” şeklinde açıklama yaptı. 
  