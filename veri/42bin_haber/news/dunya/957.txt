Çocuklarının ceset parçalarını topluyorlar...
Suriye'de savaş uçaklarının Hama'nın Kefer Zeyte bölgesinde bombaladığı binada çocuklarının ceset parçalarını toplamaya çalışan iki babanın feryadı, yürek dağlıyor.
Sosyal paylaşım sitelerine düşen görüntüde, bir baba eline aldığı poşetle enkaz üzerinde çocuğunun etrafa dağılmış ceset parçalarını toplamaya çalışırken, diğer biri ise çocuğunun cesedini arıyor. Etrafa dağılan çocuğuna ait parçaları toplayan baba sinir krizi geçiyor. 

Görüntülerde diğer baba ise bombanın düştüğü yerdeki enkazı elleriyle kazıyarak çocuğuna ulaşmaya çalışıyor. Çocuğuna ait en ufak bir paça bile bulamayan baba, "Ahmedim oğlum nerdesin? Canım oğlum nerdesin?" feryadında bulunarak gözyaşı uzun süre döktü. Çevredekilerin yardımı ile uzun süre yapılan aramalar sonrasında, çocuğa ait parçaların bulunamaması babanın acısını bir kat daha artırdı. Her iki baba da poşet içine konulan birkaç parçaya sarılarak ağlıyor. 

Saldırı sonrasında binaya isabet eden füze parçasını getiren bir şahıs "Esed'in halkı vurduğu füzeler bunlar" diyerek sitemde bulundu.

İki çocuktan geriye ise yerdeki bir tek ayakkabı ve babaların topladığı birkaç deri parçası kaldı.