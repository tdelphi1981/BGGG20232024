İdama devam organ bağışına dur
Çin'de infaz edilen mahkumların vücutlarından alınan organların, organ bağışında kullanılmaması için adım atmaya hazırlanıyor.
Çin'de infaz edilen mahkumların vücutlarından alınan organların, organ bağışında kullanılmaması için adım atmaya hazırlanıyor. Ölüm cezasının oldukça yaygın olduğu Çin'de ingaç edilen mahkumların organları ihtiyacı olanlara bağışlanıyordu. Uluslararası örgütlerden gelen tepkilere uzun süre kulaklarını kapatan Çin yönetimi yeni kararlar almak için hazırlıklara başladı. Çin hükümeti yaptığı son açıklamada infaz edilen kişilerin organlarının alınmasını engelleyeceğini duyurdu. Ancak şimdiki işleyiş 2015 yılına kadar yürürlükte kalacak. Devlet de bu zamana kadar halkı organ bağışı konusunda teşvik edecek, nakiller için bir ağ oluşturulacak, vatandaşları bilgilendirecek. Çinlilerin büyük çoğunluğu organ bağışı için nereye başvuracakları nasıl kayıt olacakları konusunda bilgisiz. Ne var ki gençler yaşlılardan farklı olarak organ bağışına daha açık durumda. Dünya Sağlık Örgütü (WHO) idam edilen mahkûmlardan organlarının alınmasını 25 yıldır eleştiriyor. Uluslararası Af Örgütü'nden Roseanne Rise "Mahkûmların bu kararı verecek kadar bağımsız ve özgür olmadıkları konusunda endişelerimiz var. Çünkü devlete tabi oldukları bir cezaevinde kalıyorlar ve günlük gereksinimlerini devlet karşılıyor" diyor. 
Yasalar uygulanıyor mu ? 
Beş yıl önce Çin hükümeti bu uygulamanın yarattığı etik sorunlara dikkat çekmeye başladı. O zamandan bu yana idam mahkumları resmî olarak sadece yakın akrabalarına organlarını bağışlayabiliyor. Ancak pratikte bu düzenlemenin hiçbir etkisinin olmadığı görülüyor. 
Tersine uluslararası basında yer alan haberlere göre ülkede yılda yaklaşık 10 bin organ nakli gerçekleşiyor. Bunların yaklaşık 7 bininin mahkumlardan alındığı sanılıyor. Bir başka deyişle idam edilen bir kişiden birden fazla organ alınıyor. 
Çin'de idam cezalarının birçoğu iğne ile infaz ediliyor. İnfaz sırasında hastane önünde bekleyen araçlar alınan organları hastalara yetiştiriyor. İnsan hakları örgütleri aynı zamanda organ ticaretine de dikkat çekiyor. Her ne kadar yasaklanmış olsa da Dui Hua Vakfı'ndan John Kamm organ ticaretinin devam ettiği görüşünde: Ticaret resmî olarak canlandığı dönemlerde oldukça geniş kapsamlı, kazançlı ve tamamen yolsuzluğa batmış durumdaydı. Pratikte birçok şey Güneydoğu Asya'daki Çinli topluluklar tarafından organize edildi. Orada simsarlar vardı. Bunlar organ nakli için sıra bekleyen hastalarla görüşüyor ve onların işlemlerini yerine getiriyordu. Ondan sonra hasta Çin'e uçuyor ve bir hastaneye getiriliyordu. Orada infaz edilen kişiden organları alınıyordu. 2007 yılında bu yasaklandı ama doğal olarak bu işleyişin devam edip etmediği sorgulanıyor."