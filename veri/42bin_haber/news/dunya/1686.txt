Avusturya'da halk zorunlu askerlik istiyor
AVUSTURYA'da yapılan referandumdan askerliğin zorunlu olması sonucu çıktı.
Avusturya Savunma Bakanı Norbert Darabos'un 'Zorunlu askerlik kaldırılsın, profesyonel ordu kuralım' teklifine Genelkurmay Başkanı Edmund Entacher karşı çıktı. Bunun üzerine referanduma gidildi. Refandum sonucunda Avusturya halkının Yüzde 60'ı 'Zorunlu askerlik devam etsin' tercihinde bulunurkenseçmenlerin yüzde 40'ı profesyonel askerlikten yana oy kullandı. 


Referandum sonucuna göre, yeni yasal düzenleme yapılacağını ifade eden Başbakan Yardımcısı Michael Spindelegger, bunun sonbaharındaki genel seçimlerden önce kesinleşeceğini bildirdi. Bakan Darabos, zorunlu askerlik sisteminin halka çok şey kaybettirdiğini, günümüz savaş ve savunma stratejilerinde pek de önem taşımadığı düşüncesiyle kaldırılmasına karar verdiklerini söyledi. 


Ocak ayında Genelkurmay Başkanı General Entacher'in buna karşı çıkmasıyla tartışma başladı. Bakan, 'Güven kaybı' nedeniyle Generali görevden aldığını açıkladı. Ancak General Antacher mahkeme kararıyla Genelkurmay Başkanlığı görevine tekrar döndü. Bakan ve komutan arasında yaşanan anlaşmazlık halk oylamasına gidilerek çözüldü.