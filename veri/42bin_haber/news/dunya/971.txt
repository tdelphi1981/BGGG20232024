İran Hürmüz Boğazı'nda tatbikata hazırlanıyor
İran nükleer programı nedeniyle batının baskılarına karşılık kapatmakla tehdit ettiği Hürmüz Boğazı'nda, yeni bir tatbikat yapmaya hazırlanıyor. Bugün başlayacak olan "Velayet 91" isimli deniz tatbikatının 6 gün sürmesi bekleniyor. 
İran Deniz Kuvvetleri tatbikatı, Hürmüz Boğazı, Umman Denizi ve Kuzey Hint Okyanusu'nu içine alan 1 milyon metrekarelik alanda yapacak. 6 gün sürecek tatbikat süresince yabancı gemilerin geçişine izin verilmeyecek. 
Tatbikatta savunma ve füze sistemleri, savaş gemileri ve deniz altılar denenecek. 
İran Parlamentosu Ulusal Güvenlik ve Dış Politika Komisyonu Başkan Yardımcısı İsmail Koşari, tatbikatın amacının herhangi bir tehdite karşı donanmayı hazır tutmak olduğunu söyledi. 
"Eğer dış güçler Hürmüz Boğazı'nda istikrarsızlık yaratmaya çalışırlarsa karşılarında ilk olarak İran'ı bulurlar" dedi.  Koşari, böyle bir durumun olması halinde deniz yoluyla ham petrolün yüzde kırkının geçtiği boğazdan, petrol transferinin engelleneceğini söyledi.