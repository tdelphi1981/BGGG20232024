Avustralya’da yangınlar: 80 ev kül oldu
Avustralya'nın güneyindeki Tasmania adasında aşırı sıcaklardan dolayı çıkan yangınlar sonucu 80 evin yandığı bildirildi. Yangında, binlerce kişi de evlerini terk etmek zorunda kaldı.
 Avustralya'da mevsim normallerinin üstünde sıcaklar yaşanırken, Tasmania eyaletinin başkenti Hobart'ta da sıcaklar 41 dereceye kadar yükseldi. Sıcaklardan dolayı adada yangınlar çıkarken, halk sahillere sığındı. Yüzlerce insanın gemilerle sahillerden kurtarıldığını ifade ediliyor. Tasmania adasında 40 farklı yerde yangın çıktığı aktarıldı.
 Tasmania İtfaiye Hizmetleri, adadaki yangınların azaldığını, ancak halen zarar vermeye devam ettiğini açıkladı. Yangınlar sonucu yaklaşık 80 ev kullanılmaz hala geldi.
 Polis, itfaiye ekibinin yangında mahzur kalması sonucu bir kişinin kayıp olduğu haberlerini araştırıyor. Alevlere yakalanan bir itfaiye ekibinin araçlarına sığındığı kaydediliyor.
 Avustralya'da en son 2009'da Victoria eyaletinde yaşanan yangın sonucu 170 kişi ölürken, 2 bin ev de kül olmuştu.
 CİHAN
  