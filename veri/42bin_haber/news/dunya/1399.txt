Pakistanlılar hükümeti düşürdü
 
 Pakistan'ın başkenti İslamabad hükümet karşıtı dev bir gösteriye sahne olurken, Pakistan Anayasa Mahkemesi ilginç bir karara imza attı. Anayasa Mahkemesi, Pakistan'da hükümeti düşürdü ve Başbakan Eşref hakkında tutuklama kararı verdi. Eşref bunun üzerine hemen tutuklandı.
     
 Pakistan Anayasa Mahkemesi, Başbakan Raja Pervez Eşref'in görevine son verdi. Başbakan Raja Pervez Eşref ve aralarında bakanların da bulunduğu 16 kişi hakkında enerji ihalelerindeki yolsuzluk  gerekçe gösterilerek tutuklama kararı çıkarıldı.
 
 Pakistan'da yolsuzluğa karşı ülkenin en güneyindeki Karaçi kentinden yürüyüş başlatan on binlerce protestocu iki gün süren yolculuğun ardından başkent İslamabad'a ulaştı. Yürüyüş "Kur'an Yolu Hareketi" lideri Tahir-ul Kadir'in çağrısıyla gerçekleşti.
 
 Göstericiler, hükümetten seçim komisyonunun feshedilmesini, tarafsız ve yolsuzluğa bulaşmış isimlerin seçim hükümeti kurmasını ve seçim kanununda bazı değişiklikler yapılmasını istiyor.
 
 Hükümet ise,gösteriye tepkili. İçişleri Bakanı Rahman Malik, taleplerin anayasaya uygun olmadığını belirtti.
 
 Protesto nedeniyle başkent İslambad'da hayat durdu. Okullar iki gün tatil edilirken, 10 bin asker ve polis başkentte güvenliği sağlamaya çalışıyor. 
 
 NTVMSNBC