Otoparktan Kral'ın iskeleti çıktı
 
 Leicester Üniversitesi’nden arkeologlar ve yetkililer yaptıkları araştırma sonucu, bir otoparkın altında bulunan iskeletin 528 yıl önce ölen Kral 3. Richard’a ait olduğunu açıkladı. Arkeolog Richard Taylor, bugün düzenlenen basın toplantısında "Hiç şüphe yok ki bu Richard. Bu Leicester için tarihi bir gün" dedi. İskeletten alınan DNA örneklerinin, Kraliyet ailesinin neslinin DNA örnekleriyle örtüştüğü belirtildi 
  
   
 32 YAŞINDA ÖLMÜŞTÜ 
 1485 yılında Bosworth Savaşı’nda 32 yaşındayken hayatını kaybeden 3. Richard’ın mezarı, etrafındaki kilisenin yıkılmasıyla 16. yüzyılda kaybolmuştu. İskelette 8’i kafatasında olmak üzere 10 yaralanma tespit edildi. 3. Richard’ın kemiklerinin Leicester Katedrali’ne yapılacak mezara konulması planlanıyor. 1452-1485 yılları arasında yaşayan 3. Richard, 1483-85 yılları arasında iki yıl boyunca İngiliz monarşisinin başında görev yapmıştı.
  