Darfur'da altın savaşları
 
 Birleşmiş Milletler, Sudan'ın Darfur bölgesindeki bir altın madeni çevresinde devam eden çatışmalar nedeniyle yaklaşık 100 bin kişinin evlerini terk ettiğini duyurdu. BM'nin açıklamasında Darfur'dan kaçanların dışarıda çok zorlu koşullarda yaşadığı, bazı Darfurluların başka bir kente sığındıkları belirtildi. Darfurluların burada okullara ve resmi dairelere yerleştirildikleri haber veriliyor.  
 EVLERİNİ TERK ETMEK ZORUNDA KALMIŞLARDI 
 Birleşmiş Milletler, El Sireaf kentine 600 ton yiyecek malzemesiyle batteniye gönderdiğini duyurdu. Darfur'da yaklaşık 10 yıl önce sona eren çatışmalar nedeniyle evlerini terk etmek zorunda kalan bir milyon kişi hala kamplarda yaşıyor. Darfur'da şiddetini kaybetmiş olmasına karşın orduyla isyancılar ve rakip etnik gruplar arasında zaman zaman çatışmalar yaşanıyor. Bölgedeki altın rezervleri için iki Arap aşiretinin savaştığı haber veriliyor. Birleşmiş Milletler daha önce buradaki çatışmalar nedeniyle 70 bin kişinin bölgeyi terk ettiğini açıklamıştı. Ancak daha sonra rakam 100 bine çıkarıldı. 
 BBC Türkçe