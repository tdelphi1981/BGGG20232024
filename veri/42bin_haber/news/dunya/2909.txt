İspanyol turist tecavüzcüleri suçlarını itiraf etti
 
 Meksika’nın güneyinde, geçen hafta 6 İspanyol kadın turistin tecavüze uğramasıyla ilgili gözaltına alınan 6 kişi suçlarını itiraf etti. 
 Başsavcı Jesus Murillo Karam, yaşları 16 ile 30 arasında değişen 6 kişinin suçlarını itiraf ettiğini açıklayarak, topladıkları tüm deliller doğrultusunda olayı aydınlatacaklarını belirtti. 
 Ülkenin en ünlü turistik merkezlerinden biri olan Acapulco’da geçen hafta  6 İspanyol turist kadın, Barra Vieja plajında silahlı ve maskeli bir grup erkek tarafından tecavüze uğramıştı. 
 AA