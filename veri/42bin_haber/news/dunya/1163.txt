Eski komünistten 'büyük demokrat'a saygı
Kendisine vatandaşlık veren Putin'in Rusyası'nı büyük demokrasi olarak niteleyen Depardieu, "Babam da komünistti. Moskova Radyosu'nu dinlerdi" dedi.
Fransada Cumhurbaşkanı François Hollandeın yüzde 75 kazanç vergisi getirme planı nedeniyle vatandaşlıktan çıkma kararı alan ünlü oyuncu Gerard Depardieu, Rus vatandaşlığına kabul edilmesinden memnun olduğunu açıkladı. Rus Devlet Başkanı Vladimir Putinin kendisini vatandaşlığa kabul eden kararnameyi imzalamasının ardından açık mektup kaleme alan Depardieunün Rusyayı büyük demokrasi olarak nitelemesi ve Rus kültürüne aileden yakın olduğunu yazması dikkat çekti. Depardieu Rus basınına gönderdiği mektubunda, kendisine sefil diyen Fransa Başbakanı Jean-Marc Ayraultya da atıf yaptı: Rusya, Rus halkı, tarihi ve yazarlarını seviyorum. Kültürünüzü ve zekânızı seviyorum. Babam da zamanında komünistti, Moskova Radyosunu dinlerdi. Dolayısıyla Rusya, benim kültürümün parçası. Bunları Hollandea da anlattım. Rusyanın büyük bir demokrasi olduğunu ve bir Başbakanın bir vatandaş için sefil demediği bir ülke olduğunu söyledim. Devlet Başkanınızı çok sevdiğimi ve onun da beni sevdiğini anlattım. Rusyanın iyi yaşanabilecek bir ülke olduğunu yazan aktör, ancak çok büyük olan başkent Moskovayı değil kırsal bölgeleri tercih edeceğini söylerken, Rusça öğreneceğini de ekledi.

Muhalifler Rusyaya çağırdı

Mektup sosyal medyada tepkilere yol açtı. Öteki Rusyanın lideri Eduard Limonov, Depardieunün Fransız devriminin liderlerinden Georges Dantonu canlandırdığı 1983 tarihli Danton filmine atıf yaparak alay etti. Limonov, Depardieuye bu rolü Rusyada yeniden oynaması çağrısı yaptı: Gerçek bir tarihi rol üstlen. Hey Gerard, cebinde yeni Rus pasaportunla 31 Ocakta Moskovadaki Triumfalnia Meydanına gel. Anayasa nın 31. maddesinde yer alan toplantı özgürlüğünü savunan Ruslar, her ayın 31inde saat 18.00de meydanda toplanıyor. Seni bekliyoruz.

Moskovanın Sesine ait sitede yazan gazeteci Anton Orekh da, Depardieunün Putinin Rusyasını büyük demokrasi olarak nitelemesinin asla unutulmayacağını belirtip aktörün emekliliğini hayal etti: Depardieuye markette arabasını iterken, bir poliklinikte ya da bir sosyal güvenlik merkezinde kan testi için sıraya girerken rastlayacağız. Orekh, Depardieuyü anavatanından daha çok parayı sevmekle eleştirirken, Moskovayı da eleştirdi: Haydi çok parası olan ve kendi ülkesine vergi ödemek istemeyen herkese Rus pasaportu verelim. Radyonun yayın yönetmeni Aleksi Venediktov ise Putinin, ABD lilerin Rus çocuklarını evlat edinmesini yasaklamasına atıfla eleştiride bulundu: Depardieuye vatandaşlık vermek sağlam bir halkla ilişkiler çalışması ancak evlatlık yasağı, Rusyanın dünyadaki imajı açısından daha etkili. Depardieu hamlesi bunu dengeleyemez.

Fransız basını da Depardieu ile alay etme fırsatını kaçırmayıp ünlü aktörün işadamı kimliğine ve despot rejimlerle ilişkilerine dikkat çekti. Le Figaro, Depardieunün eski Sovyet topraklarıyla ilişkilerini hatırlattı. Depardieunün doğum günü partisine katıldığı Çeçen lideri Ramzan Kadirovdan da ülkemize gel daveti aldığı ve Özbek lider İslam Kerimovun adı yolsuzluklara karışan kızı Gülnara ile düet yaptığı anımsatıldı. Ermeni havayolları ile Kazak oligarkların bankalarının reklamlarında oynayan, Azeri mutfağının tanıtımına dair halkla ilişkiler kampanyasında yer alan aktörün, Kazakistandaki Avrasya Film Festivaline katılımı karşılığında da 100 bin dolar aldığı belirtildi. Yaşananları çirkin maskaralık olarak niteleyen Le Figaro, Parisi de eleştirdi: Yüzde 75 vergi, bir fiyasko.

Bardot: Filler ölürse giderim

Film yıldızı ve hayvan hakları aktivisti Brigitte Bardot da ötenazi yapılması planlanan hayvanat bahçesindeki 2 filin öldürülmesi halinde Depardieunün izinden gidip Rus vatandaşlığına geçeceğini söyledi.