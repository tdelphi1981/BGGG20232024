Uyuşturucu tacirinin Zihni Sinir projesi
MEKSİKALI uyuşturucu kaçakçılarının marihuanayı ABDye geçirmek için kullandığı yöntem yetkilileri şoke etti.

Uyuşturucu kaçakçılığında akıl almaz yollara başvuran tacirlerin son yöntemi marihuana topu. Havan topuna benzeyen ve hava basıncıyla çalışan cihaz içine konulan uyuştucuyu sınırın karşı tarafına fırlatıyor. Karşı tarafta bekleyen kaçakçılar kutular içindeki uyuşturucuyu alıp gözden kayboluyor. Olay, sınır güvenlik devriyelerinin bu kutulardan birini bulmasıyla aydınlandı. Sınırda arama yapan ekipler uyuştucu topuna ulaştı. ABD Sınır Polisi,“Mancınık görmüştük ancak buna ilk kez rastlıyoruz” dedi. Kaçakçılar daha önce de sınırdaki çitlere inşa ettikleri rampayı jiple geçerken yakalanmıştı. 