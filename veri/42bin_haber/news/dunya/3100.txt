Lavrov'a göre ilerleme kaydedildi
Rusya Dışişleri Bakanı Sergey Lavrov, Suriye ihtilafının çözümünde ilerleme kaydedildiğini, diyalogun öncelikli konu haline geldiğini açıkladı.
Sergey Lavrov, 25 Şubatta, Moskovada Suriyeli meslektaşı Valid Muallem ile bir araya gelecek. Bu görüşmede, Suriye hükümetiyle ile muhalefet arasında temasların başlatılması için çözülmesi gereken sorunlar ele alınacak.

Önümüzdeki hafta yapılacak görüşme, Suriye ihtilafının çözülmesi sürecinde büyük önem kazanabilir. İhtilafa karışan taraflar olsun, dış oyuncular olsun, Suriyedeki gelişmelere yönelik değerlendirmelerde son zamanlarda niteliksel bir değişim göründü. Herhangi bir atılımdan söz etmek için henüz çok erken olsa da bizzat sürecin başlatılmasının çok önemli olduğunu belirten Rusya Dışişleri Bakanı Lavrov şunları söyledi:

Suriye hükümetiyle muhalefet arasında müzakerelerin başlatılmasına yönelik çağrılarımızı bugüne kadar reddeden ve her türlü temaslar için ön şartın Devlet Başkanı Beşar Esadın gitmesi olduğunu ileri süren kişiler, şimdi diyalog konusuna öncelik vermeye başladı. Artik bu tür ön şartları duymuyoruz. Bunlar, memnuniyetle karşılanması gereken gelişmeler. Diyalogun başlatılması için hem hükümet hem de muhalefet tarafından değişik koşulların öne sürülmesine rağmen çözüm sürecinde taşlar yerinden oynadı. Dış oyuncuların görevi de söz konusu ön koşulların iki taraf arasında diyaloga herhangi bir engel oluşturmamasını sağlamak.

Umut filizlerinin belirdiğini hesaba alarak durumu görüştük. Öne sürülen koşulların, diyaloga engel oluşturmaması için neler yapılması gerektiğini belirlemeye çalıştık. John Kerry ile telefon görüşmesinin de doğruladığı gibi biz ve Washington, oluşan şansın tam olarak kullanılması gerektiği kanısındayız. Hükümet ile muhalefet arasında temasların gerçekleşmesi için, temsilcilerin ve müzakere yerinin belirlenmesi gibi ikincil önemde sorunların çözülmesi için her iki taraf, mümkün olan her şeyi yapmalı.

Rusya'nın Sesi