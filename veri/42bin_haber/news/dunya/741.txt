ABD'de okulda katliam: 27 ölü
ABD'de bir okula düzenlenen silahlı saldırıda ilk belirlemelere göre 27'den fazla kişinin hayatını kaybettiği bildirildi 
 ABD’nin Connecticut eyaletindeki Newtown kentinde bir ilkokula düzenlenen silahlı saldırıda 27 kişinin öldüğü bildirildi.
 
 Bir yetkili, Sandy Hook ilkokulundaki saldırıda ölenlerin 18’inin çocuk olduğunu söyledi.
 
 Bölgeden gelen ilk açıklamalarda, olayda bir öğretmenin ayağından vurulduğu ve silahlı saldırganın öldürüldüğü belirtilmişti.
 
 Kimliği açıklanmayan saldırganın okulun öğrencilerinden birisinin babası olduğu belirtildi. 
 MASKELİ SALDIRGAN, OKUL MÜDÜRESİNİ HEDEF ALMIŞ  
 Maskeli saldırganın okulun bayan müdürü Dawn Hochsprung’u hedef aldığı öne sürüldü. 
 Okul müdürünün durumuna ilişkin belirsizlik sürerken, yetkililer saldırıya ilişkin ABD başkanı barack Obama’yı dakika dakika bilgilendirdi. 
 
 AA- DHA