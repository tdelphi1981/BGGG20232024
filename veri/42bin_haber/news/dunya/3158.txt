'Tahran'dan yeni bir provokasyon'
Uluslararası Atom Enerjisi Kurumu, İran'ın uranyum zenginleştirmek için Natanz'daki nükleer tesisinde uranyum zenginleştirmek için yeni nesil santrifüjler kullanmaya başladığını açıkladı. ABD, "Tahran'dan yeni bir provokasyon" değerlendirmesi yaptı.
BM'ye bağlı Uluslararası Atom Enerjisi Kurumu son raporunda, İran'ın uranyum zenginleştirmek için yeni nesil santrifüjler kullanmaya başladığını duyurdu.

Raporda, İran'ın yüzde 20 oranında uranyum zenginleştirme yönünde önemli bir adım atıldığı iddia edildi. İran ise, Natanz nükleer tesislerinde yüzde 5 oranında uranyum zenginleştirmeye devam ettiğini savunuyor.

Atom Energisi Kurumu, İran'ın uluslararası gözlemcilere Perçin'deki askeri tesisini açmadığını da belirtiyor. 

Tahran, nükleer programıyla ilgili önümüzdeki hafta Kazakistan'da BM Güvenlik Konseyi daimi üyeleri ve Almanya'nın oluşturduğu 5 artı 1 ülkeleriyle müzakere masasına oturucak. Uluslararası Atom Enerjisi Kurumu'nun son raporunun görüşmeyi nasıl etkileyeceği merakla bekleniyor.

ABD Dışişleri Bakanlığı sözcüsü Victoria Nuland, Tahran'ın yeni nesil santrifüjler kullanmaya başlamasının yeni bir gerginlik yaratacağını belirterek, "Bu yeni bir provokasyon" dedi.

'KAPILAR HEP AÇIK KALMAYACAK'

Beyaz Saray sözcüsü Jay Carney de, İran'la nükleer müzakerede diplomatik kapıların açık olduğunu belirterek, şu uyarıda bulundu: "Ancak bu durum kapılar hep açık kalacak anlamına gelmemeli." Carney, İran'ın 26 Şubat'ta yapılacak toplantıya "somut" önerilerle gelmesi gerektiğini söyledi.

Kazakistan'da 26 Şubat'ta ABD, Fransa, Rusya, Çin, İngiltere ve Almanya İran'la yeniden müzakere masasına oturacak. Müzakerelerde Tahran'ın uranyum zenginleştirme faaliyetlerine son vermesi isteniyor.