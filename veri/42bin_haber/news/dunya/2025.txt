15 kişilik müzik grubu kayıp
Meksika'da Kolombiya tarzı müzik yapan 15 üyeli 'Kombo Kolombia' isimli grubu kayboldu.
UYUŞTURUCU çetelerinin savaşında her yıl binlerce kişinin katledildiği Meksika'da Kolombiya tarzı müzik yapan 15 üyeli 'Kombo Kolombia' isimli grubu kayboldu. 
Nuevo Leon Eyaleti Soruşturma Kurumu, Monterrey'in kuzeyindeki Hidalgo'daki bir barda sahne alan grubun 25 Ocak'tan bu yana kayıp olduğunu duyurdu. 15 kişilik grup üyelerinin dışında 5 kişinin daha kayıp olduğu belirtiliyor. Olay günü bölgeden silah seslerinin geldiği iddia edilirken, ülkenin kuzeyindeki Monterrey yakınlarındaki Mina'daki bir kuyuda 8 kişinin cesedine ulaşıldı. Kuyunun 25 Ocak'tan bu yana kayıp olan 15 üyeli 'Kombo Kolombia' isimli grubun sahne aldığı barın olduğu Monterrey'in kuzeyindeki Hidalgo bölgesine yakın olduğu kaydedildi. Cesetlerin grup üyelerine ait olup olmadığı araştırılıyor.