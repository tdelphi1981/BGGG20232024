Iraklı vekilden küstah çıkış!
Türk Büyükelçisinin Irak'tan gönderilmesini istedi.
 Irak Başbakanı Nuri El Maliki başkanlığındaki Kanun Devleti Partisi Milletvekili Yasin Mecid, Türkiye'nin Irak'ın iç işlerine karıştığını iddia ederek, Türk Büyükelçisinin Irak'tan gönderilmesini istedi.
 Milletvekili Yasin Mecid, Başbakan Recep Tayip Erdoğan'ın Irak'a yönelik yaptığı açıklamalara tepki gösterdi.
 Erdoğan'ın açıklamalarını ülkesinin iç işlerine karışmak anlamı taşıdığını iddia eden Mecid, bu açıklamalara tepki olarak Türk Büyükelçisinin Irak'tan gönderilmesi gerektiğini söyledi.
 Mecid, açıklamasında "Son zamanlarda Başbakan Erdoğan, açıklamaları ile ülkenin iç işlerine parmak sokuyor. Bunun için Türkiye'nin Irak Büyükelçisinin kovulması gerekir. Erdoğan neden Mısır, Libya ve ya Tunus iç işlerine karışmıyor da Irak'a karışıyor." dedi.
 CİHAN