Cumhurbaşkanı Saakaşvili konuşma yapmak için yer bulamadı
Gürcistanda Ocak ayında görev süresi dolacak olan Cumhurbaşkanı Mihail Saakaşvilinin mecliste ulusa seslenişine izin verilmedi.

 Saakaşvili konuşmasını ofisinde yapmak zorunda kaldı. Meclisten halka seslenmesine izin verilmeyen Cumhurbaşkanı Saakaşvili, konuşmasını başkent Tiflis’teki kütüphaneden yapmak istedi. Saakaşvili kütüphane önünde de muhalefet ve hükümet yanlılarıyla karşıya geldi. Cumhurbaşkanı Saakaşvili’nin destekçileri ile Başbakan Bidzina İvanişvili yandaşları yumruk yumruğa geldi. Tiflis’deki ulusal kütüphanede de konuşamayan Saakaşvili ofisinde kameraların karşısına geçti. 
Yetkileri kısıtlanacak 
 Gürcistan siyasetinin son 9 yılına damgasını vuran Saakaşvili geçtiğimiz yıl yapılan seçimlerde meclisteki çoğunluğu Gürcistan Başbakan Bidzina İvanişvili’ye kaptırmıştı. İvanişvili liderliğindeki yeni yönetim, cumhurbaşkanının yetkilerini kısıtlamak istiyor. 