Akıl hastası numarası tutmadı
Temmuz ayında ABD'nin Colorado eyaletinde 'Batman' filminin gösterildiği sinema salonunda 12 kişiyi öldüren James Holmes'un, mahkemeye çıkarılmasına karar verildi 
 ABD’nin en kanlı silahlı saldırılarından birini gerçekleştiren James Holmes’un, cinayet suçundan mahkemede yargılanmasına karar verildi. Holmes, 12 kişiyi öldürdüğü silahlı saldırının ardından, ‘bilincini yitirdiğini ve saldırıyı gerçekleştirdiğini hatırlamadığını’ söyleyerek kendisini savunmuştu.
 
 Ntvmsnbc'nin haberine göre, Colorado eyaletindeki bir yargıcın verdiği karar, 20 Temmuz’da gerçekleşen cinayetin üç gün süren tatbikatının sona ermesinin ardından geldi. Tatbikatta, 25 yaşındaki Holmes’un saldırıyı bilinçli olarak hazırlandığı ve planladığına karar verildi.
 
 Arapahoe Bölge Mahkemesi Yargıcı William Sylvester, düzenlediği saldırıda 58 kişiyi de yaralayan Holmes’un, cinayetten yargılanmasını istedi. 
 
 Holmes’un avukatları, yaptıkları savunmada ‘bir çeşit akıl hastalığı çeken müvekkillerinin mahkemeye çıkarılmadan yargılanmasını’ istemişti. Ancak Yargıç Sylvester’ın aldığı kararın ardından, Holmes’un akıl hastası olduğuna dayanan bir savunma yapılmasının olasılığı azaldı.
 
 HER CİNAYET İÇİN İKİ DEFA YARGILANACAK
 
 Nöroloji öğrencisi olan Holmes, öldürdüğü her kişi için iki defa cinayetten yargılanacak. Böylece, birinci derecen 24 cinayet ve 140 cinayete teşebbüs suçlamasından mahkemeye çıkarılacak olan Holmes’un, müebbet hapis ceza alması muhtemel.
 
 12 kişinin öldürüldüğü ve 58 kişinin de yaralandığı ‘Batman: Dark Knight Rises’ filminin özel gösterimi, ABD’yi şoke eden saldırının ardından iptal edilmişti.
 
 ABD, son yıllarda giderek artan silahlı saldırıların bir diğerini, Aralık 2012’de bir anaokuluna yapılan baskında yaşadı. Connecticut eyaletinde yaşanan baskında, 20 çocuk ve 6 yetişkin öldürülmüştü. ABD, art arda gelen iki baskının ardından silah satışı konusunda yeni önlemler alınacağını açıklamıştı. 
  