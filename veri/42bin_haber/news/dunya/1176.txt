Charite sözcüsü: 'Talabani için bir açıklama yapmayız'
Almanya'nın başkenti Berlin'de tedavi gören Irak'ın Kürt Cumhurbaşkanı Celal Talabani'nin sağlık durumuna ilişkin muamma sürüyor.
 Talabani'nin tedavi gördüğü Charité hastanesinin sözcüsü Talabani'nin sağlık durumuna ilişkin hiç bir açıklama yapamayacaklarını söyledi.
 Almanya'nın başkenti Berlin'de tedavi gören Irak'ın Kürt Cumhurbaşkanı Celal Talabani'nin sağlık durumuna ilişkin muamma sürüyor.
 
 Dünya basınında çıkan iddialar, hem Irak cumhurbaşkanlığı ve hem de Kürt kaynakları tarafından yalanlanırken, Talabani'nin tedavi gördüğü Charité hastanesinin sözcüsü Talabani'nin sağlık durumuna ilişkin hiç bir açıklama yapamayacaklarını söyledi.
 18 Aralık 2012 günü başkent Bağdat'ta beyin kanaması geçirdikten sonra hastaneye kaldırılan Irak Cumhurbaşkanı Celal Talabani, 20 Aralık'tan bu yana Almanya'nın önde gelen üniversite hastanelerinden Charité'de tedavi görüyor.
 Önceki gün Fransız Le Figaro gazetesi 79 yaşındaki Talabani’nin “klinik olarak öldüğünü” öne sürmüştü. Irak Cumhurbaşkanlığı bürosu gazetenin iddiasını yalanlarken, önceki gün Berlin'den Irak'ın kuzeyine dönen Talabani'nin eşi Hiro İbrahim Ehmed "Mam Celal'in durumu iyiye gidiyor, fakat bir süre daha dinlenecek" dedi.
 Kürt kaynaklar "Mam Celal tedaviye yanıt veriyor" ısrarını sürdürken, Talabani'nin sağlık durumu dünya basının gündeminde. Fransız haber ajansı AFP'ye konuşan Charité kliniği hiç bir şekilde Talabani'nin sağlık durumuna ilişkin açıklama yapmayacaklarını bildirdi.
 ANKA
  