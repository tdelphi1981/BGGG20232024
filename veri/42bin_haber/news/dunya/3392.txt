Uçan araç izlenme rekorları kırıyor
Rusyada hızla giden aracın virajı alamayarak 5 metre havaya uçtuğu görüntüler internette izlenme rekorları kırıyor.
Başkent Moskovanın Kuzeyinde bulunan Aleksandrov şehrinde gerçekleşen olay, bir aracın ön kamerasına yansıdı. Görüntülerde, şehir merkezinde hızla yol alan Volkswagen Polo marka beyaz renkli araç kavşakta duramayınca, yol kenarındaki kar birikintisinin üzerinden uçarak bir evin bahçesine düşüyor. Kazadan sonra vatandaşların sürücüye yardım etmek için olay yerine koştukları görülüyor. Haberrusun haberine göre; kazayla ilgili açıklama yapan bölge polisi, hastaneye kaldırılan sürücünün 1980 doğumlu olduğunu ve sol bacağının kırıldığını açıkladı.