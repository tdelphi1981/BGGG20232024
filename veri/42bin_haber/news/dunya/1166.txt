ABD'yi sarsan tecavüz
ABD'yi sarsan tecavüz olayını siber korsanlık örgütü Anonymous çözdü. Anonymous, ABDnin küçük bir kasabasında 16 yaşındaki bir kıza tecavüz eden bir grup gencin, tecavüz yaşanırken çektikleri videoyu internete sızdırdı.
ABD medyasında bomba etkisi yaratan video, içerdiği ağır ifadelerle tüyler ürpertirken, uzmanlar bu tür olayların nasıl önlenebileceğini tartışmaya başladı.

ABD, Ohio eyaletindeki 18 bin nüfuslu Steubenville kasabasında yaşayan bir grup gencin, Ağustos 2012de gerçekleştirdikleri tecavüzü itiraf ettikleri videonun ortaya çıkmasıyla sarsılmış durumda. Kasabanın Amerikan futbol takımı oyuncularının karıştığı belirlenen olayda, tecavüz suçuyla mahkemeye çıkarılmayı bekleyen gençlerin bir arkadaşı, baygın bir kıza nasıl tecavüz ettiklerini anlatıyor.

TÜM ABD ŞAŞKINLIK İÇİNDE

YouTubeda Çarşamba günü beliren 12 dakikalık videonun, tecavüzün yaşandığı evin bir başka odasında çekildiği belirtildi. Dahası, Steubenvillein küçük bir yerleşim olmasından dolayı olayın kasaba sakinleri tarafından bilindiği ancak tecavüzle bağlantısı olan beyzbol ve Amerikan futbolu takımı üyeleri tarafından üzerinin örtülmeye çalışıldığı ifade edildi.

Kasaba, yaşanan olayın ardından ikiye bölünürken, bazıları genç kızın oyuncuları zor duruma düşürmek için iftira attığını, bazıları da iddiaların gerçek olduğunu savundu. Ancak Anonymousun ortaya çıkardığı video, tartışmaları sona erdirdi.

Kasabanın polis şefi William McCafferty CBS kanalına bağlı olan WTRF-TV televizyonuna yaptığı açıklamada, Ağustos 2012den bu yana, internete düşen videoyu yapan kişinin ifadesi alındı... Bu olay bu noktadan itibaren savcıların elinde ifadesini kullandı.

NYDailyNews, Polis, tecavüzle suçlanan isimlerin her ikisi de 16 yaşında olan Trent Mays ve Ma'lik Richmond olduğunu belirtti. Herald Times ise iki gencin 13 Şubatta ilk duruşmaya çıkarılacaklarını belirtti.

TWITTERDA YAYILDI

New York Times, Anonymousun Twitterda yaymaya başlamasının ardından YouTubeda beliren videoyla patlak veren olayı ilk kez geçtiğimiz ay duyurdu. Fiziksel delil olmadığı için gündemde kalmayan olayın, tecavüze karışan oyuncuların antrenörünün evinde yaşandığı ifade edildi.

NYT, kızın aşırı alkol alınan partide sızdığını veya bayıldığını, ardından saatlerce tecavüze uğradığı, dahası tecavüzcülerin üzerine idrar yaptığını belirtmişti.

NTVnin aktardığına göre; olayın basında duyulmasının ardından, videoyu sızdıran Anonymousun ABDdeki kollarından @KYAnonymous, Twitterdan protesto kampanyasına başladı. Anonymous, olayı örtbas etmeye çalışan kişilerin de kimliklerini tespit etmeye çalışacaklarını duyurdu.

ABDdeki sosyal medyanın gündemine oturan olay büyük tartışmalara yol açarken, uzmanlar sarsıcı olayın nedenlerini sorguluyor.