Depardieu Çerkezleri çok sevdi
Çeçenistan'ı ziyaret eden Fransız aktör Gerard Depardieu, bundan böyle Terek Groznıy takımını destekleyeceğini söyledi.
Fransa'nın yüksek gelir sahiplerinden daha fazla vergi alma isteğini protesto eden aktör Gerard Depardieu, Rusya vatandaşlığına geçmişti. Rusya'ya gelerek oturum kaydını yaptıran Depardieu, Çeçenistan'ı ziyaret etti.

Çeçenistan takımının stadyumu Ahmat Arena'yı gezen ünlü aktör, Fransa'da Paris Saint Germain (PSG) takımının taraftarı olduğunu hatırlatarak, bundan böyle Terek takımını da destekleyeceğini söylediği belirtildi. Stadyumu gezen Depardieu'ye, Terek'in atkısı ve stadyum maketi hediye edildi.

Fransız aktör Gerard Depardieu'ye ayrıca Çeçenistan'ın başkenti Groznıy'de 5 odalı daire de hediye edildi. Bu haberin ardından, Çeçen lider Ramazan Kadirov'un sosyal paylaşım sayfasına çok sayıda eleştiri mesajı gönderildiği belirtildi.

Depardieu'ye hediye edilen dairenin fiyatının 100 ile 200 bin dolar arasında olduğu tahmin ediliyor.