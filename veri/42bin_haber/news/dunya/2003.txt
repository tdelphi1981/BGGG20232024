İşte Esad'ın en ölümcül hatası!
 
 Rusya Başbakanı, "Esad çok daha hızlı hareket edip, kendisiyle müzakere masasına oturmaya hazır olan ılımlı muhalefetle diyalog kurmalıydı. Bunu yapmamak, onun en çarpıcı ve en ölümcül hatası oldu" dedi. "Esad'ın her geçen gün iktidarını koruma şansı azalıyor. Fakat yine tekrarlıyorum ki Suriye'nin geleceği kendi halkı tarafından tayin edilmeli" diye konuştu. 
 SURİYE REJİMİ BUNA HAZIR DEĞİL
  
 Medvedev, Amerika, Avrupa ve bölgesel güçlerin krizdeki görevinin, Esad'ın sadece gitmesine odaklanmak değil, tarafları müzakere masasına oturtmak olması gerektiğini söyledi. Rusya Başbakanı, Esad'a bizzat kendisi de "reformları yerine getir, müzakerelerde bulun" çağrısında bulunduğunu ifade etti ancak , "sanırım Suriye rejimi buna hazır değil" ifadesini kullandı. Medvedev'in açıklamaları, 22 aydır devam eden isyanda Rusya'dan, Esad'ın günlerinin sayılı olduğu yönünde yapılan en net açıklama. 
 CNNTÜRK