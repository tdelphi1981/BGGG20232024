Iraklı Kürt liderler ortaklık istiyor
ABD'deki Marywood Üniversitesi'nin öğretim üyelerinden Doç. Dr. Alexander Davudi, Iraklı Kürt liderler Türkiye ile ortaklıklarının geliştirilmesini istiyor" dedi.
 Geçtiğimiz hafta Sakarya'da düzenlenen Ortadoğu'da Siyaset ve Toplum Kongresi'ne katılmak üzere Türkiye'ye gelen Doç. Dr. Alexander Davudi, AA muhabirine, Irak Kürt Bölgesel Yönetimi'yle ilgili değerlendirmelerde bulundu.
 Davudi, "Türkiye'nin Bölgesel Yönetim ile birçok konuda işbirliği söz konusu. Kürt liderler, Türkiye ile olan politik, ticari ve stratejik ortaklıkların geliştirilmesini istiyorlar. Çünkü bu sadece bölgesel yönetimin değil Türkiye'de yaşayan Kürtlerin de yararına olacaktır" diye konuştu.
 "Irak'taki Kürtlerin sorunu kördüğüm haline geldi"
 IKBY ile Irak merkezi hükümeti arasındaki sorunların 1920'li yıllara uzandığını belirten Davudi, "Irak'taki sorun ne Kürtlerin Şiilere ne Şiilerin Sünnilere ne de Kürtlerin Türklere karşı olmasıyla ilgili. Sorun, Irak siyasal sisteminin kendi problemidir ve Kürtlerin sorunu kördüğüm haline gelmiştir" diye konuştu.
  
  