Geleceğin Mekke'si için imzalar atıldı
Suudi Arabistan merkezli Arabian Construction Company (ACC) ile İngiliz Drake & Scull İnşaat firmalarının Mekke'deki dev genişleme projesinin bir sonraki safhasını içeren 720 milyon dolarlık ihaleyi kazandığı bildirildi.
Firmalar, yaptığı yazılı açıklamada, Cebel Ömer (Ömer dağı) projesinin üçüncü safhasının inşaatını üstleneceklerini ve anlaşmaya göre proje değeri üzerinden her iki firmanın da yüzde 50'şer hisseye sahip olacağını ifade etti.

Cebel Ömer projesinin üçüncü safhasında toplam 400 bin metrekarelik alan içerisinde 4 otel inşa edilmesi öngörülüyor.

Daha fazla bilginin verilmediği açıklamaya göre bu safhada başka 5 yıldız ve 3 yıldız otellerin de inşası planlanıyor.

Daha önce medyaya açıklama yapan Cebel Ömer Geliştirme Şirketi genel müdürü Samir El Kureyşi, Mekke'de toplam 10 otel açmayı hedeflediklerini ve 3,2 milyar dolarlık yatırım gerçekleştireceklerini söylemişti. Şirket, devam eden ve planlanan projeler ile Kabe çevresinde 2,2 milyon metrekarelik bir alanı geliştirecek.