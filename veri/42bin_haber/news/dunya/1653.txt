Maliki'ye karşı kendini yaktı
Irak'ın Musul kentinde Başbakan Nuri el-Maliki karşıtı gösteride bir gencin kendini yaktığı belirtildi. AA muhabirinin Irak emniyet güçlerinden aldığı bilgiye göre, Musul kentinde Başbakan Nuri el-Maliki karşıtı gösteride 20 yaşındaki Talal Ali Abbas, üzerine benzin dökerek kendini yaktı. 

Yaralanan genç hastaneye kaldırıldı.

Göstericilerden Ganim el-Abid, hükümetin halkın meşru taleplerine karşılık vermemesi nedeniyle Abbas'ın kendisini yaktığını iddia etti.

Abbas'ın daha önce 4 yıl hapiste kaldığı sırada işini kaybettiği ve psikolojik sorunlarının olduğu kaydedildi.