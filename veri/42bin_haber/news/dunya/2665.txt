ABD kar fırtınası: 5 eyalette acil durum ilan edildi
ABD'nin doğu kıyıları kar fırtınasına teslim oldu. New York, Massachusetts, Connecticut, New Hampshire ve Rhode Island eyaletlerinde 'Acil durum' ilan edildi. Şu ana kadar fırtınadan dolayı bir kişi hayatını kaybetti. 35 santimetre beklenen kar kalığı, şimdiden 47 santimetreyi buldu.
Fırtına nedeniyle 500 bin kişiye elektrik verilemiyor. Yetkililer, eyaletler arası yollar başta olmak üzere bütün yollarını boşaltılmasını istedi. Mecbur olmadıkça kimsenin evinden çıkmaması uyarısı yapıldı. Kar nedeniyle 5 bine yakın uçuş iptal edildi. 

New York'ta halkın evden çıkmamasını isteyen Belediye Başkanı Michael Bloomberg, akar yakıt konusunda ise "panik yapmayın" uyarsında bulundu. Sandy Kasırgası sonrası yaşanan benzin kıtlığından dolayı Amerikalılar bu defa daha tedbirli davranıyor. Çok sayıda insan fırtına başlamadan önce alışveriş merkezlerine akın ederek en az iki günlük ihtiyaçlarını tedarik etti. 

Massachusetts Valisi Deval Patrick acil bir durum olmadığı halde trafiğe çıkanların para cezasından, hapis cezasına kadar farklı yaptırımların olacağını duyurdu.