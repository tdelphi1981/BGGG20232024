Papa seçimleri başlıyor
Katolik dünyasının yeni ruhani liderini belirleyecek olan seçimler bugün başlıyor. Gözler yeni Papa'nın seçileceği vatikan'da. 80 yaşın altındaki 115 kardinal sistin şapelinde oy kullanacak ve üçte 2'lik oy çokluğu sağlanana dek oy verme işlemi devam edecek.

Kardinaller, seçimlere başlamadan önce son görüşmelerini yaptı, sistin şapelinde de son hazırlıklar tamam.

Yeni Papa'nın seçimi için yapılacak oylama gizli oy esasına göre yapılacak. Kullanılan oy pusulaları yakılacak ve her turda bu pusulalar yakılacak. 

Kapalı kapılar ardında yapılacak gizli oylamanın sonucu, dumanın renginden anlaşılacak. Siyah duman, oylamadan sonuç alınamadığına beyaz duman, yeni papanın seçildiğine işaret edecek. 

Seçimin ne kadar süreceği belirsiz. Ancak, son yüzyılda, hiçbir kardinaller toplantısı 5 günden uzun sürmedi. 

Şu an emekli Papa ünvanını kullanan 16'ıncı Benedikt, 24 saat içinde, 4 tur oylamanın sonunda seçilmişti. 

Papa 16. Benedikt, 11 şubat'ta istifa edeceğini duyurmuş, 28 şubat'ta resmen emekliye ayrılmıştı.