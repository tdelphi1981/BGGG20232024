İrlanda kürtajı tartışıyor
İrlanda'da kürtaj olmasına izin verilmeyen bir kadının daha sonra kan zehirlenmesinden ölmesi üzerine devletin kürtajla ilgili kısıtlamaları kaldırması gündeme geldi.(Metin Güneş / CNN TÜRK / Londra) -- İşçi Partisi milletvekilleri ülkede kürtaja neredeyse tamamen yasak getiren yasanın değiştirilmesi gerektiği yolunda çağrılar yapıyor.

31 yaşında diş hekimi olan Savita Halappanavar'ın Galway Üniversite Hastanesi'nde 'Burası Katolik bir ülke" denilerek kürtaj olmasın izin verilmediği ve ardından da kadının kan zehirlenmesinden öldüğü iddia ediliyor. 

Hem İrlanda Sağlık Bakanlığı hem de hastane yetkilileri olayla ilgili soruşturma başlatıldı.

Halappanavar'ın ölümü, hayati tehdit olmasına karşın kürtaj yasağının kadınların ölümüne neden olabileceğini gösterdi. 

Hamileliği sırasında sırt ağrıları başgösteren Halappanavar, hastaneye gitmiş ve burada düşük teşhisi konulmuştu.

Üç gün boyunca ısrarla kürtaj olmak istemesine karşın "Burası Katolik bir ülke" yanıtını alan Halappanavar'ın bu talepleri reddedilmişti. 

Halappanavar bir hafta sonra da kan zehirlenmesinden öldü. Katolik bir ülke olan İrlanda'da kürtaj neredeyse tamamen yasak ancak bu ölüm olayı şimdi yasanın "acilen değişitirilmesi" yolunda çağrılar başlattı.