Muhalifler , Polis Okulu'nu ele geçirdi
Suriyede muhaliflerin ağır çatışmalar ve can kayıplarının ardından, Halep yakınlarındaki bir polis okulunu büyük ölçüde ele geçirdikleri duyuruldu.

Dün ortaya çıkan görüntülerde, muhalif güçler Han el Assal adlı polis okuluna girerken görüldü.  Muhalifler, sekiz gündür süren çatışmalarda her iki taraftan 200 kadar kişinin öldüğünü duyurdu. Öte yandan Irak hükümeti, bu sabah Irak’la Suriye arasındaki Rabia sınır kapısını giriş çıkışlara kapattı. Musul emniyet müdürlüğünden bir yetkili, Rabia gümrük kapısının Özgür Suriye Ordusu’nun (ÖSO) Rabia sınır kapısı karşısında bulunan ve Suriye’ye ait olan El-Ya’rubiye sınır kapısını ele geçirmesi üzerine kapatıldığını söyledi.