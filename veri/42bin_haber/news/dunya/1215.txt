Saldırganın akli dengesi yerinde
ABD'nin Connecticut eyaletinde bir ilkokulda 20 çocuk ve 6 yetişkini öldüren saldırganın akli dengesinin yerinde olduğu anlaşıldı. Amerikalı doktor Wayne Carver, yapılan otopsi sonucunda, 14 Aralık'ta Newtown'daki okula saldırı düzenleyen Adam Lanza'nın beyninde olağan dışı bir durum olmadığının anlaşıldığını söyledi.

Ceset üzerinde yapılan genetik testlerin bir kaç hafta alacağı, vücut sıvılarının incelenmesiyle saldırganın psikiyatri ilacı ya da uyuşturucu kullanıp kullanmadığının da anlaşılabileceği belirtildi.

Adam Lanza, 14 Aralık'ta Newtown kasabasında, önce birlikte yaşadığı annesini birkaç kez yüzünden vurmuş, ardından Sandy Hook İlkokulu'nu basarak 26 kişiyi katlettikten sonra intihar etmişti.