Pasifik'te iki büyük deprem
Pasifik Okyanusu'nda California ve Meksika açıklarında iki şiddetli deprem meydana geldi. 6,4 büyüklüğündeki ilk depremden saniyeler sonra 6,1 büyüklüğünde ikincisi gerçekleşti. ABD Jeolojik Araştırma Merkezi, anlık büyüklüğü 6,4 olan ilk depremin, California'nın Avalon kentinin 262, Meksika'nın Rosarito kentinin 268 kilometre açığında meydana geldiğini bildirdi.

Merkez, saniyeler sonra Avalon'un 142 kilometre açığında meydana gelen ikinci depremin büyüklüğünü 6,1 olarak açıkladı.

Her iki depremin de derinde meydana gelmediği, tsunami uyarısının verilmediği belirtildi.