Türkiye sınırında bombardıman
Suriye ordusuna bağlı bir savaş uçağı 09.50 de Ceylanpınar'ın karşısında blununan Resulayn'ı yeniden bombaladı. Aniden beliren savaş uçaklarının bıraktığı 3 bomba büyük bir gürültüyle patladı. Ceylanpınar' da büyük korkuya yolaçan patlama sonrası Resulayn' dan dumanlar yükselmeye başladı. Ceylanpınar'da eğitime 19 Kasım tarihine kadar ara verildi. Şanlıurfa'nın Ceylanpınar İlçesi'nin karşısında bulunan ve dün 3 kez bombalanan Suriye'nin Haseki kentinin Resulayn ilçesi bu sabah savaş uçakları tarafından yeniden bombalandı. Ceylanpınar'a 1 kilometre mesafede bombalanan yerleşim birimlerinden dumanlar yükselirken, Türkiye sınırında güvenlik önlemleri artırıldı.

Geçen perşembe günü başlayan şiddetli çatışmaların ardından önemli ölçüde muhaliflerin kontrolüne geçen Ceylanpınar'ın karşısında bulunan Suriye'nin Resulayn ilçesi dün olduğu gibi bugün de Suriye savaş uçaklarının bombardımanına hedef oldu. Dün 3 kez bombalanan Resulayn ilçesi, bu sabah saat 09.50 sıralarında Suriye savaş uçakları tarafından yeniden vuruldu.
 
Tanklar da ateş ediyor 
Suriye savaş uçaklarının 2 gündür bombaladığı Ceylanpınar'ın sınır komşusu Resulayn, Esad yönetimine bağlı tankçı birlikleri tarafından da ateş altına alındı. Top atışlarının ardından muhaliflerin kontrolündeki Resulayn'da isabet alan yerleşim birimlerinden dumanlar yükseldi. Ordu birlikleri, özellikle Esad askerlerinin henüz terk etmediği ileri sürülen, Türkiye sınırına 2 kilometre uzaklıktaki bir karakolu hedef alan muhaliflerin bulunduğu alana yoğun top atışı yapıyor. 
İlçe merkezinin de hedef alındığı top atışlarının ardından birçok noktadan yoğun dumanların yükseldiği Resulayn'da zaman zaman silah sesleri de duyuluyor. Güvenlik güçleri sınır hattından uzaklaşmayanları zırhlı araçlardan sıktığı tazyikli su ile püskürtürken, Suriyeli'lerin ülkelerinden kaçarak Türkiye'ye gelişi de sürüyor. Türkiye sınırına 1 kilometre mesafe

Aniden Resulayn semalarında beliren Suriye ordusuna ait jet, Türkiye sınırına 1 kilometre mesafedeki Resulayn ilçesine peş peşe 3 bomba bıraktı. Büyük gürültüyle patlayan ve Ceylanpınar'da büyük korkuya yol açan bombaların düştüğü yerleşim birimlerinden dumanlar yükseldi. Yükselen dumanların ardından sınırın iki tarafı olan Resulayn ve Ceylanpınar'da kargaşa yaşandı. 

Şanlıurfa' nın Ceylanpınar İlçesi'ndeki okullarda eğitime 19 Kasım tarihine kadar ara verildi..

Suriyeliler kaçmaya devam ediyor

Dün başlayan bombalama sonrası ikinci bir hava saldırısı korkusuyla Türkiye sınır hattında bulunan tren raylarına yakın bölgeye sığınan çok sayıda Suriyeli, savaş uçaklarının saldırısının ardından telleri aşarak Ceylanpınar'a geldi. Yanlarında çocukları ve az sayıdaki eşyaları ile Türkiye'ye sığınan Suriyeli'ler, askerler tarafından çadır kentlere yönlendirildi.

Güvenlik önlemleri artırıldı

Dün başlayan ve bu sabah devam eden hava saldırısı sonrası Türkiye sınırındaki güvenlik önlemleri de artırıldı. Dünden itibaren Resulayn sınırında daha önce kazılan mevzilere yenileri eklendi. Askerler sınır hattı boyunca 20 metre aralıklarla kazılan mevzilerde silahları ile nöbet alırken, birkaç yüz metre aralıklarla kazılan mevzilere ise üzerlerinde uçaksavar bulunan zırhlı araçlar yerleştirildi.

Yaralılar geldi

Savaş uçaklarının bombaladığı Resulayn'da, patlama sonrası yaralananlar da yakınları tarafından sınırı geçirilerek Ceylanpınar'a getirildi. Yaralıların tedavisine Ceylanpınar Devlet Hastanesi'nde başlandı.Öte yandan yetkililer belediye hoparlörleri ve zırhlı polis araçları ile ilçe halkını zorunlu olmadıkça dışarı çıkmamaları ve sınır hattından uzak durmaları yönünde uyarı anonsları yapıyor.