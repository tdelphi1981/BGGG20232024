Muhalifler: Esad ülkeyi terkedebilir
Suriye Muhalif ve Devrimci Güçler Milli Koalisyonu Basın Sözcüsü Velid El Bunni, ülkede zaiyatı engellemesi durumunda Esed'in yargılanmadan ülkeyi terkedebileceğini söyledi.
 Cihan Haber Ajansı'na (Cihan) özel mülakat veren Koalisyon Sözcüsü El Bunni, Esed'in ülkeyi terketmesi konusundaki senaryoları değerlendirdi. El Bunni, Esed'in yargılanmadan ülkeyi terketmesine yeşil ışık yaktı.
 Suriye Devlet Başkanı Beşşar Esed'in görevi bırakması konusunda değişik iddiaların bulunduğunu ifade eden El Bunni,"Bunlar sadece söylenti. Bize şuna kadar ulaşan herhangi bir şey yok. Duyduğumuz basına sızdırma haberler var. Bunlara şuan cevap vermiyoruz. Koalisyon Esed yönetiminin en hızlı bir şekelde düşmesinde büyük bir çıkarı var. Bir şartla Suriye halkı sonsuza kadar bu yönetimden kurtularak ülkenin demokratik bir sürece kavuşması." ifadelerini kullandı.
 Uluslararası kamuoyunu Esed rejiminin düşmesi konusunda ciddi olduğunu ancak yönetimi hâlâ destekleyen ülkelerin olduğunu ifade eden El Bunni, "Esed rejimini bir süre daha ayakta tutmaya çalışanlara artık bir sonuca ulaşamayacaklarını söylemek istiyorum. Suriye'de 21 aydır ülkelerinin özgürlüğü için mücadele eden bu halkın Esed yönetimini kendinden bir parça olmasını kesinlikle kabul etmeyecek" diye konuştu.
 Esed'in yargılanmadan yurt dışına çıkması ile ilgili bir soruyu cevaplandıran El Bunni,"Esed'in yargılanmadan ülkeyi terk etmesi inlerce kişinin daha ölmesini ve Suriye'nin alt yapısında daha fazla tahribatı engelleyecekse Cehennem'e giderek Suriyelileri terk etsin. Çünkü biz Suriye'yi harebeye dönmüş bir şekilde devralmak istemiyoruz." dedi.
 Esed'in daha sonra bir şekilde yargılanacağını kaydeden El Bunni, "İnanıyorum ki mahkemeler peşine düşüp onu bir şeklide yargılar. Yargılanması bir şekilde yapılır. Çünkü işlediği cinayetlerle ilgili çok sayıda deliller var." diye konuştu.
  