DKC'te çatışmalar: 36 ölü
Demokratik Kongo Cumhuriyeti'nin (DKC)doğusundaki Kuzey Kivu bölgesinde askerler ve silahlı bir grup arasında 2 gündür devam eden çatışmalarda 36 kişinin öldüğü bildirildi.
BM sözcü yardımcısı Eduardo del Buey, ölenlerden 10'unun sivil olduğunu belirtti.

Buey, çatışmaların yaşandığı bölgenin yakınındaki Kitçanga'da, 3-4 bin sivilin BM Demokratik Kongo Cumhuriyeti Misyonu'nun (MONUSCO) üssüne sığındığını, bölgedeki durumun gergin olduğunu söyledi.

Askerler ile Özgür ve Egemen Kongo için Yurtseverler Birliği adlı grubun üyeleri arasındaki çatışmaların Etiyopya'nın başkenti Addis Ababa'da pazar günü imzalanan bölgesel anlaşmadan birkaç gün sonra çıktığğı bildirildi.

Addis Ababa'daki anlaşmaya Kongo, Ruanda, Burundi, Orta Afrika Cumhuriyeti, Angola, Uganda, Güney Sudan, Güney Afrika, Tanzanya ve Demokratik Kongo Cumhuriyeti imza atmıştı.

Bu ülkeler, "DKC'nin iç işlerine karışmayacakları ve ülkedeki silahlı gruplara destek vermeyeceklerini" taahhüt etmişti.