Avustralya'da bir ilk
Avustralya'da ilk defa Aborijin kökenli Adam Giles, Northern Territory eyaletinin lideri olarak yönetimin başına geçti.
Ülkenin önemli bölgelerinden eyaletin yönetimine gelen 40 yaşındaki Giles, yemin ederek görevine başladı.

Eyaletteki milletvekillerinin oy çokluğuyla göreve seçilen Giles, böyle bir makama seçildiği için gerçekten gururlandığını ifade etti.

Aborijin kökenli birinin ilk defa bir bölgenin idaresinin lideri olması ülkede tarihi bir dönüm noktası olarak gösteriliyor.

Avustralya Başbakanı Julia Gillard, Giles'in yükselişinin ulusal tanınma açısından önemli olduğunu belirterek, bu olayın ülke yerlileri için tarihi dönüm noktası olduğunu kaydetti.

Aborijinlerin Northern Territory bölgesindeki nüfus oranının yüzde 30 olduğu bildiriliyor.

Ülkedeki en fakir etnik grup olarak gösterilen Aborijinlerin nüfusunun 600 bin olduğu belirtildi.