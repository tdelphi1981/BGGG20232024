İran Azerbaycan'a nota verdi
Dünya Azerbaycanlıları Kongresi eşbaşkanı milletvekili Sabir Rüstemhanlının "Güney Azerbaycan devleti kurulsun" sözleri İran ve Azerbaycan arasında gerilime neden oldu.
İran, Azerbaycan Vatantaş Hemreyliği Partisi (VHP) Genel Başkanı ve Dünya Azerbaycanlıları Kongresi eşbaşkanı milletvekili Sabir Rüstemhanlının "Güney Azerbaycan devleti kurulsun" sözleri nedeniyle Azerbaycana nota verdi.

Azerbaycan Dışişleri Bakanlığından yapılan açıklamada, İran hükümetinin, Azerbaycana verdiği notada, milletvekili Rüstemhanlının katıldığı bir konferansta kullandığı "Güney Azerbaycan devleti kurulsun" ifadesinden rahatsızlığını dile getirildiği belirtildi.

Konuya ilişkin açıklama yapan Rüstemhanlı, kendisinin muhalefet partisi milletvekili ve sivil toplum kuruluşu başkanı olduğunu, sarf ettiği ifadelerin şahsi görüşü olduğunu ve kişisel görüşleri dikkate alarak İranın Azerbaycan hükümetine nota vermesini anlayamadığını belirtti.

İranın 35 milyon Azerbaycan Türkünün tarihini, dilini, kültürünü unutturmaya çalıştığını savunan Rüstemhanlı, "İran hükümetinin başarısız olacağı ve Azerbaycan Türklerinin kendi kaderlerini belirleyecekleri" görüşünü ifade etti