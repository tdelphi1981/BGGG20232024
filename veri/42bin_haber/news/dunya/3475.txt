Kongo'da çatışmalar: 80 ölü
Demokratik Kongo Cumhuriyeti'nin doğusunda orduyla silahlı milisler arasında çıkan çatışmalarda 80'den fazla kişi öldü. BM İnsani İşler Koordinasyonu Bürosu'ndan yapılan açıklamada, Kongo Kızılhaçı'nın, Kitchanga'da çıkan şiddetli çatışmalarda hayatını kaybeden 61 kişiyi gömdüğü, yerel sağlık merkezlerinde 20 kişinin daha ölümünün belgelendiği belirtildi.  Açıklamada, yıkılan binaların enkazından hala cesetlerin çıkarıldığı ifade edildi. 

Çatışmanın geçen hafta, bölgedeki bir mülteci kampına saldıran yerel milis örgütü APCLS mensuplarına askerlerin müdahalesi sonucu çıktığı kaydedildi.

Demokratik Kongo Cumhuriyeti ordusunun sözcüsü Albay Olivier Hamuli, milislerin, Tutsi oldukları gerekçesiyle mültecilere saldırdığını söyledi.