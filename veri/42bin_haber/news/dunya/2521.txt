Kararı duyunca gözyaşlarına boğuldu
İspanyada tecavüze uğrayan İngiliz model Cheryl Maddison, mahkemenin 23 yıllık hapis kararını duyunca mutluluğunu gizleyemedi.
Faslı garson Muhammed Ensari tarafından, bıçak zoruyla tecavüze uğrayan; boynundan ve omzundan bıçaklandıktan sonra ölü taklidi yaparak elinden kurtulan Maddison, yaşadığı travmanın etkilerini hala üzerinden atamadı.

En büyük korkusunun Ensarinin serbest kalması olduğunu belirten 25 yaşındaki genç kız, mahkemenin tecavüz için 11 yıl, cinayete teşebbüs için ise 12 yıl hapis cezası verdiği kararı duyunca havalara uçtu.

2008 yılında gerçekleşen olayda, Ensari, Maddison'u dairesinin kapısına kadar takip etmiş, burada genç kızı zorla içeri sokarak tecavüz etmişti. Kızın ölü taklidi yapması üzerine ise korkarak olay yerini terk etmişti.