Ban Ki-moon'dan bir Suriye çağrısı daha
Birleşmiş Milletler (BM) Genel Sekreteri Ban Ki-moon, Güvenlik Konseyi üyelerine görüş farklılıkların üstesinden gelmeleri ve Suriyenin, 60 binden fazla kişinin ölümüne neden olan krizden çıkması için çözüm bulmaları çağrısında bulundu.
Dünya Ekonomik Forumu'nun gerçekleştirildiği Davos'ta konuşan Genel Sekreter, çatışan taraflara çelişkileri silah yoluyla çözmelerine izin verilmemesi gerektiğini, aksi durumda trajik sonuçlara yol açacağını söyledi.

Ban Ki-moon, ayrıca, çatışan tarafları silahlandırmaya son vermek ve Suriyeli mültecilere yardımı artırmak gereğini vurguladı.