İstifa eden Başbakan'dan Türk lidere şok suçlama
Bulgaristan'da istifa eden Başbakan Boyko Borisov, Türk asıllı siyasetçi Ahmet Doğan'ı yıllar önce kendisini öldürtmeye çalışmakla suçladı.
Hükümetin istifasıyla ilgili meclis oturumunda konuşan Borisov, bu iddianın istihbarat başkanına da sorulabileceğini söyledi. Borisov, suç örgütlerine büyük darbe vurduğu için bu suikast girişiminin yapıldığını öne sürdü.

Öte yandan 41. hükümetin istifası dört saat süren tartışmalar sonucu 209'a karşı 5 oyla kabul edildi. Borisov, daha sonra kendisini desteklemek için parlamento önünde toplanan grupla görüştü.