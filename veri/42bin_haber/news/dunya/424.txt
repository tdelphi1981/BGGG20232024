'Mali Uçurum' konusunda çok endişeli değilim
ABD'li ünlü iş adamı ve yatırımcısı Warren Buffet 'mali uçurum' konusunda çok endişe duymadığını söyledi.
 Başkan Obama'nın tekrar Beyaz Saray'a seçilmesinden sonra en önemli ekonomi maddesi olan mali uçurum (Fiscal Cliff) gündemde yerini korumaya devam ediyor.  Özel bir TV programına konu ile ilgili görüşlerini dile getiren Buffet, mali uçurum ile ilgili Ocak ayına kadar herhangi bir karar çıkmaz ise bunun ekonomiyi tahrip etmeyeceğini iddia etti.
 İş dünyasında yaptığı sağduyu açıklamalarla tanınan Buffet, mali uçurum konusunda siyasilerin 31 Aralık'a kadar bir karar alması gerektiği uyarında bulunmayı ihmal etmedi. Başkan Obama'nın ise zengin insanların daha fazla vergi ödemesi konusunda baskılarına devam etme tavsiyesinde bulundu.
 Mali uçurum konusunun bir veya iki ay sürebileceğini kaydeden ünlü iş adamı Buffet, "Kendimize kalıcı olarak sakatlamayacağız." dedi. Amerikalı büyük yatırımcı Buffet ayrıca, bir milyon dolardan daha fazla geliri olanların en az yüzde 30 vergi ödemesi gerektiğini içeren ve 'Buffet Kuralı' olarak bilinen öneriyi bir kez daha desteklediğini ifade etti.
 CİHAN