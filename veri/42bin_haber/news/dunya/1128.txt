Uçak kayboldu!
Venezuela'nın Los Roques Adaları yakınlarında içinde 6 mürettebatı bulunan uçak kayboldu. İçişleri Bakanı Nestor Reverol, Venezuela'nın turistlik bölgesi Los Roques'deki havaalanından kalkan SAR DA-42 Mpp tipi uçaktan haber alınamadığını söyledi.

Uçağın başkent Caracas'daki Simon Bolivar Havaalanı'na inmesi gerektiğini ama buraya varmadığını belirten Reverol, uçakta Noel ve yeni yılı Venezuela'da geçiren 4 İtalyan turist ile 2 Venezuelalı kabin görevlisinin bulunduğunu belirtti.

Reverol, kaybolan turistlerin kimlikleri hakkında bilgi vermezken, iki donanma uçağının arama çalışmalarına katıldığını sözlerine ekledi.