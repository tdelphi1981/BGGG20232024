Japonya nüfusu rekor hızla eriyor
Dünyanın en büyük üçüncü ekonomisine sahip Japonya'nın nüfusu hızla eriyor.
 Nüfusunun yaşlanmasının yol açtığı sorunlarla boğuşan Japonya'da geçtiğimiz yıl rekor oranda azaldı.
 Sağlık Bakanlığı'nın 2012 için yayımladığı tahmine göre, nüfusun 212 bin kişi azalması bekleniyor. 2011'de nüfus azalması 200 bini ilk defa aşmıştı. 2011'de yeni doğanların sayısı 1 milyon 33 binde kalırken 2012'de bu sayısının 18 bin kişi daha azalacağı kaydedildi. Milli Nüfus Enstitüsü ve Sosyal Güvenlik Araştırma Merkezi, 2060'da ülke nüfusunun 86 milyon civarında olacağını tahmin ettiğini açıklamıştı.
 Japonya'nın nüfusu 2005'ten bu yana azalıyor. 2006'da az bir miktar artmasına rağmen 2007'de ölümler, doğumları geçmiş ve trend bu şekilde devam etmişti. 2012 için ölen kişi sayısının 1 milyon 245 bin kişi olacağı kaydedildi. Geçen yıl yaşanan tsunami afetinde binlerce kişinin hayatını kaybetmesine rağmen ölen kişi sayısı geçtiğimiz yıl 1 milyon 253 bin 66 kişiydi. Japonların genellikle kanser, kalp krizi, zatürre ve beyin damar hastalıkları yüzünden hayatını kaybediyor.
 CİHAN