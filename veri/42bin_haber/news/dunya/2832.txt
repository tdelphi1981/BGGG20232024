Hagel'ın adaylığı onaylandı
ABD Başkanı Obama'nın Savunma Bakanlığı için aday gösterdiği Chuck Hagel'in adaylığı onaylandı. Komitede yapılan oylamada Hagel'in adaylığı, 11'e karşı 14 oyla onaylanarak, nihai onay için Senato Genel Kurulu'na gönderildi.

Oylamada komitedeki 14 Demokrat senatörün tamamı Hagel lehinde oy kullanırken, Cumhuriyetçilerin tamamı ise karşı oy kullandı.

Hagel'in, adaylığının Senato Genel Kurulu'nda da onaylanması halinde yeni görevini Leon Panetta'dan resmen devralmasının önünde engel kalmayacak. 

Oylamanın bu hafta içinde yapılabileceği belirtiliyor. Demokratların 100 üyeli Senato'da çoğunluğu oluşturması nedeniyle, Hagel'in Senato'nun da onayını alması bekleniyor.