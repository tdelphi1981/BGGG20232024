Rusya: İsrail orantısız güç kullandı
Rusya, İsrail'in Hamas liderlerinden Ahmed Caberi'ye yönelik suikast ve ardından başlayan Gazze operasyonlarına sert tepki gösterdi.
 Rusya Dışişleri Bakanlığı Sözcüsü Aleksandr Lukaşenko, Gazze'de şiddetin tırmandırılmasının kabul edilemez olduğunu, İsrail'in bölgeye yönelik orantısız güç kullandığını söyledi. Rusya Devlet Başkanı Vladimir Putin de gelişmelerden duyduğu endişeyi dile getirdi.
 "Şiddetin daha da tırmandırılmasına izin verilmemeli…" uyarısı yapan Lukaşeviç, "İsrail'in güney bölgesinin bombalanması ve Gazze'ye yönelik orantısız güç kullanımı kabul edilemez. Özellikle iki tarafta da siviller zarar görüyor…" eleştirisi getirdi.
 PUTİN, GAZZE'DEKİ GELİŞMELERDEN ENDİŞELİ
 Rusya Devlet Başkanı Putin'in sözcüsü Dmitri Peskov da yaptığı açıklamada, Kremlin'in Gazze'de yaşanan gelişmeleri yakından takip ettiği, gelişmelerden endişe duyulduğunu söyledi.
 Peskov açıklamasında, "Putin departmanımız aracılığı ile anında bölge ile ilgili bilgiler alıyor. Kendisi gelişmelerden aşırı rahatsız. Putin, konuyu uluslar arası toplantılarda ele alacak…" dedi.
 CİHAN
  