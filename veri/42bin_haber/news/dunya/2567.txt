Dünyayı ürküten görüntü
Dünyanın en büyük ringa balığı ihracatçısı olan İzlanda, tarihinin en büyük balık ölümlerini yaşıyor.
Kolgrafafjorour gölünde önceki gün 30 bin ton balık bir anda kıyıya vurdu. Telef olan balıkların ekonomik değerinin 30 milyon dolar olduğu belirtildi.

İzlandalı araştırmacılar, ülkedeki on binlerce tonluk balık ölümlerinin nedeninin bölgedeki düşük oksijen seviyesi olabileceği üzerinde duruyor.

Kolgrafafjordur fiyordunda bu kış ikinci kez yaşanan çok sayıda balık ölümü, ülkedeki balıkçılık sektörüne ilişkin endişeleri artırdı.

Morgunbladid gazetesi, bu hafta içinde yaşanan 10 bin ton balık ölümünün tahmini mali değerinin 1,25 milyar krona (9,8 milyon dolar) olduğunu açıkladı.

İzlanda Deniz Araştırma Enstitüsü Başkanı Johann Sigurjonsson, kabaca tahminle bir sezonluk ringa balığını kaybettiklerini açıkladı.

Kışı geçirme eğiliminde olan çok sayıdaki ringa balığının fiyordun sığ olması nedeniyle oksijen azalması yaşamış olabileceğini belirten Sigurjonsson, Tehlike, ringa balıklarının geniş alanlara yayılacağı yazın hafifleyecek dedi.