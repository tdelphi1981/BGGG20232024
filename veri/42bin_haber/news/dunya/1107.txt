3 gün aradan sonra taburcu oldu
ABD Dışişleri Bakanı Hillary Clinton, 3 gündür tedavi gördüğü New York Presbyterian Hastanesi'nden taburcu oldu.
 Kafasında oluşan kan pıhtısı nedeniyle hastanede tedavi gören Clinton'ın yerel saatle bu akşam taburcu olduğu açıklandı. Yapılan açıklamada, Clinton'ın yeniden görevinin başına dönmek istediği ifade edildi. Bakan'ın programı ile ilgili detaylı bilgi verilmedi. Bakan Clinton'ın, eşi Bill Clinton, kızı Chelsea ve güvenlik ekibiyle hastane kampüsünde siyah bir minibüse binerken çekilen görüntüleri, bazı Amerikan televizyonları tarafından yayınlanmıştı.