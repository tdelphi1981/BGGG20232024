Nehirde 2800 domuz ölü bulundu
Çin'de hafta sonu nehirden çıkarılan ölü domuz sayısının 2800'e yükseldiği bildirildi.
Çin'in Şanghay kentindeki Huangpu nehrinde hafta sonu ölü olarak bulunan domuzların, şehre komşu Ciangsu ve Cıciang eyaletlerinden geldiğinin tespit edildiği duyuruldu.

Kentin içme suyu kaynaklarından biri olan nehirden alınan örneklerde domuzlarda hastalığa sebep olan 'porcine circovirus' adlı virüse rastlandığı, ancak bu virüsün insan sağlığı açısından olumsuz etkisinin bulunmadığı açıklanmıştı.

Ölüm nedeninin sadece domuzlarda görülen salgın hastalığa bağlı olduğu tahmin edilirken, bu virüsün diğer hayvan türlerini etkileyebilecek bir unsur barındırmadığı belirtildi.