"İsrail ateşkesi bozmazsa biz sadık kalacağız"
Hamas'ın siyasi büro şefi Halid Meşal, "İsrailliler, ateşkes için Türkiye'yi iki kanaldan aradı. Son saate kadar Türk yetkililerle iletişim halindeydik. İsrail ateşkesi bozmadığı sürece, biz ateşkes şartlarına sadık kalacağız. Her ihtimale hazırız, ancak kan görmek istemiyoruz" dedi. Meşal, "Uluslararası toplum Netanyahu'yu kurtarmak için, Netanyahu'nun talebiyle ateşkes baskısı yaptı. İslam ülkelerinin desteği, yakında kuşatmanın sona erdiğini ilan etmemizi sağlayabilir" diye konuştu.