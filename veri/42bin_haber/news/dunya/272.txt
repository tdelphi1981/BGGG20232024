İngiltere Dışişleri Bakanı Hague Hindistan’da
İngiltere Dışişleri Bakanı William Hague resmi temaslarda bulunmak üzere Hindistan'a geldi. Ziyaret kapsamında iki ülke arasındaki ticaret ve nükleer ortaklık meseleleri görüşülecek.
 Yerel basında yer alan haberlere göre; Hague Hintli meslektaşı Salman Khurshid ile Güney Asya, Orta Doğu ve Suriye konusunu görüşecek. Hindistan'daki diplomatik varlığını Hyderabad ve Chandigarh şehirlerinde devam ettiren İngiltere, uluslararası meselelerde de sık sık bu ülke ile  temasa geçiyor. İngiliz mallarının en büyük pazarı olan Hindistan merkezli Tata şirketleri İngiltere'deki en büyük işveren konumunda bulunuyor.
  
 İngiltere İçişleri Bakanı Theresa May ve Londra Belediye Başkanı Boris Johnson'dan sonra William Hague'de Hindistan'ı son bir ayda ziyaret eden İngiliz devlet adamları arasına katıldı.
 CİHAN