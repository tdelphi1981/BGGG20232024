ABD kar fırtınasına hazırlanıyor
ABD’nin doğu kıyıları kar fırtınasına hazırlanıyor. Fırtınanın New York, New Jersey, Pennsylvania, Massashusetts, Connecticut, Vermont eyaletlerinde yarın etkili olması bekleniyor.
 Ulusal Hava Durumu Servisi, ‘Acil’ koduyla bir mesaj yayınlayarak insanların fırtınaya hazırlıklı olması uyarısında bulundu. New York’taki bazı tren istasyonlarının yarınki seferlerinin iptal edileceği duyuruldu. Karın yüksekliğinin yer yer 35 santimetre olması bekleniyor.
 Fırtına nedeniyle şimdiden 3 bine yakın uçuşun iptal edildiği bildirildi. Yetkililer, zorunlu olmadıkça kimsenin dışarı çıkmaması uyarısında bulundu. Fırtınanın Cumartesi günü öğleden sonra etkisini kaybetmesi bekleniyor. 
  