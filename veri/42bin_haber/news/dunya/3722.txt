Güney Kore'den Kuzey Kore iddiası
Güney Kore, Kuzey Kore'nin, kısa menzilli füze denemesi yaptığını öne sürdü.
Güney Koreli askeri bir yetkili, ülkesinin ABD ile düzenli olarak yürüttüğü ve Kuzey Kore'nin tüm tehditlerine karşın başlattığı askeri tatbikatlara cevaben Kuzey Kore'nin 2 kısa menzilli füze denemesi gerçekleştirdiğini iddia etti.

Yetkili ayrıca, Kuzey Kore'nin doğu kıyısı açıklarında KN-02 füzelerini denediğini söyledi.

Pyongyang yönetimi, üçüncü nükleer denemesinin ardından uygulanan BM yaptırımları ve ortak tatbikatlar sebebiyle Güney Kore ve ABD'ye nükleer saldırı tehdidinde bulunuyor.

ABD yönetimi ise dün, Kuzey Kore'nin nükleer silahlarla ABD'ye saldırma tehdidine cevap olarak füze savunma sistemi için ülkenin Batı yakasına 14 enterseptör daha konuşlandırmayı kararlaştırdı.