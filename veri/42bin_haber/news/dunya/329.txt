BM: 2013'te 4 milyondan fazla Suriyelinin yardıma ihtiyacı olacak
Birleşmiş Milletler İnsani İşler Koordinasyon Merkezi (OCHA), gelecek sene 4 milyondan fazla Suriyelinin yardıma ihtiyaç duyacağını açıkladı.
OCHA Müdürü Hohn Ging, Cenevre'de Suriye'deki insani durumla ilgili düzenlenen 6. forumdan sonra gazetecilere yaptığı açıklamada, 2013 başında yardıma ihtiyaç duyacak Suriyelilerin sayısının 4 milyonu aşmasının tahmin edildiğini ve bu sayının artmaya devam etmesinin beklendiğini belirtti.

'Bunun tüyler ürpertici bir senaryo olduğunu' söyleyen Ging, Suriye'deki çatışmalara son vermek için siyasilerin çabalarını iki kat artırması gerektiğini vurguladı.