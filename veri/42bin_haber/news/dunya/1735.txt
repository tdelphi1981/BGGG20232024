Primakov: İsrail, Esada karşı değildi
Rusya'nın eski başbakanlarından duayen politikacı Yevgeni Primakov, İsrail'in Suriye lideri Beşşar Esad'a başlangıçta karşı olmadığını, ABD ve Avrupa ülkelerini kızdırmamak için koroya katıldığını söyledi.

Suriye'deki gelişmeleri Rusya'nın Sesi Radyosu'na değerlendiren Primakov, Suriye halkının Şam'da iktidara gelecek yönetimi dışarıdan müdahale olmadan belirlemesi gerektiğini kaydetti.

Arap Birliği ya da batılı ülkelerin Esad'ın görevi bırakması yönündeki taleplerinin, Esed sonrası kimin iktidara geleceğini öngörmediğini ifade eden Primakov, "Seçenekler çok fazla değil. Bunların arasında aşırılıkçı, El Kaide benzeri yapılar da var. Böyle bir seçim, bölgede gerginliği daha da tırmandırır." tespitinde bulundu.

Akademik çalışmaları ile de öne çıkan Primakov, İsrail'in baştan Esed'e karşı olmadığını, daha sonra ABD ve bazı batılı ülkeleri kızdırmamak için bu koroya dahil olduğunu iddia etti. Primakov'a göre, Rusya'nın Suriye politikaları dengeli ve etik.