Papa kardinallere veda etti
Makamından bu akşam ayrılacak olan Papa 16. Benedikt, halefine kayıtsız şartsız itaat edeceğine dair söz verdi. Kardinallere son kez hitap eden Papa, "Dualarınızda size yakın olamaya devam edeceğim." dedi.
Papalık seçiminde Allah'tan, razı olacağı seçimi kardinallere göstermesini niyaz eden 16. Benedikt, "Aranızda bir sonraki papa var. Bugün ona kayıtsız şartsız itaat ve saygımı ilan ediyorum." diye konuştu. Papa'nın istifa kararıyla tarihte ilk kez eski ve yeni papa Vatikan'da yan yana yaşayacak.