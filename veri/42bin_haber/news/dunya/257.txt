İran'dan İsrail'e net yanıt
İran'ın, İsrail Başbakanı Netanyahu'nun sözlerine cevap niteliği taşıyabilecek büyük bir hava savunma tatbikatı yapacağı bildirildi.
Fars Haber Ajansı, ülkenin doğu ve güney kesimlerindeki 8 eyalette cumartesi günü büyük bir hava savunma tatbikatı yapılacağını duyurdu. Devrim Muhafızları, Silahlı Kuvvetler ve Gönüllü Güçler'in (Besic) ortaklaşa yapacağı planlı tatbikatın 850 bin kilometrekarelik bir alanda icra edileceği belirtildi. Ülkenin savunma ve caydırıcılık gücünü artırmayı hedefleyen tatbikatın bir hafta süreceği kaydedildi.

NETANYAHU: "İRAN'I VURMAYA HAZIRIM"

İsrail Başbakanı Binyamin Netanyahu uluslararası yaptırımlar etkisiz kalırsa İran'a saldırmaya hazır olduğunu söylemişti.