Anonymous'ten Şam'a: "Seni 'hack'layacağız"
Suriye'de internet erişimini kesen Şam yönetimine ünlü hacker topluluğu Anonymous savaş açtı. Grup, Şam yönetiminin devlet kurumlarını hedef alacağını açıkladı. Eylem elçilik sitelerine yapılan saldırılarla başladı. 
Hacker grubu önce Çin'deki Suriye Büyükelçiliği'ni hedef alacağını duyurdu. Ancak elçiliğin internet sitesinde sorun yaşanmadı. 

İnternet uzmanları hatların Esad karşıtı güçler tarafından sabote edilme ihtimalinin düşük olduğunu belirtiyor.

İnternet trafiğinin hızlandırılması konusunda uzman bir firma olan Cloudfare'e göre, ülkedeki internet erişiminin kesilmesi için, Tartus Limanı'nda denizin altındaki kabloların ve Türkiye üzerinden gelen kabloların hedef alınması gerekiyor. Ancak bu düşük bir olasılık.
 
Suriye'de önceki gün internet erişimi kesilmiş, sabih hatlar ve cep telefonu hatları da çalışmamıştı.

Hükümet internet erişiminin kesilmesinden teröristleri sorumlu tutu. Muhalifler ve insan hakları örgütlerine göreyse bundan rejim sorumlu. 