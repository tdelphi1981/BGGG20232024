'ABD saldırılarına tepki olarak saldırdık'
Taliban militanlarının Pakistan'ın kuzeybatısındaki Lakki Marvat'ta bir askeri üsse düzenledikleri saldırının ABD insansız uçaklarının saldırılarına tepki olarak düzenlendiği bildirildi.
Pakistan Taliban Örgütü (TTP) sözcüsü İhsanullah İhsan, ABD'nin saldırılarına göz yuman Pakistan hükümetini sert dille eleştirerek, Lakki Marvat'taki saldırının ABD insansız ucaklarınca Taliban'a yapılan saldırılara tepki amaçlı düzenlendiğini söyledi.

Sabah saatlerindeki saldırıda üç intihar eylemcisinin öldüğünü, bir intihar eylemcisinin hala hayatta olduğunu belirten İhsan, çatışmaların devam ettiğini kaydetti.

Öte yandan, bölgeye çevre kentlerden güvenlik gücü sevk edildiği bildirildi. Güvenlik yetkilisi Arif Han, askeri üsse saldıran militanlardan 13'ün öldürüldüğünü 25 kadar militanı etkisiz hale getirmek için takviye birlikler istendiğini belirtti.

Saldırıda 10'u sivil, 13'ü güvenlik görevlisi 35 kişi ölmüştü.