Ahmedinejad, İran'a laikliği getirecek
Haziran ayında anayasa gereği üçüncü kez aday olamayacak İran Cumhurbaşkanı Mahmud Ahmedinecad'ın siyasi varisiyle mollaların gücüne savaş açtığı öne sürüldü
Ahmedinecad din ve devlet işlerini ayıracak'

İngiltere'de yayımlanan The Times gazetesinin iddiasına göre Ahmedinecad, sağ kolu İsfandiyar Rahim Meşai'nin adaylığının kabul edilmemesi halinde dini lider Ayetullah Ali Hamaney'in kontrolündeki Devrim Konseyi'ni seçimleri gerçekleştirmemekle tehdit etti.

Times'a göre Hamaney'le giriştikleri güç mücadelesinde Ahmedinecad ve Meşai, dini liderlerin siyasetteki etkisinin dört yıl içerisinde anayasayı değiştirerek kısıtlamayı planlıyor. Adı açıklanmayan İranlı bir kaynağa göre bir toplantı sırasında Meşai cami ve devletin ayrılmasını' destekledi.