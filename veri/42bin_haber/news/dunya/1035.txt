Kuzeninden Esma Esad'a şok mektup
Suriye Devlet Başkanı Beşşar Esed'in eşi Esma Esed'e Humus'ta yaşayan amcasının kızı Raşa el Akhras'ın dokunaklı bir mektup gönderdiği bildirildi.
Esma Esed'i Suriyeli ve özellikle Humuslu çocukların acılarını hissetmeye davet eden Raşa el Akhras, kuzeni Esma Esed'den eşin Beşşar'ın öldürdüğü çocukların annelerinin yaşadığı acılarını duymaya çağırdı. Raşa el Akhras'ın mektubunda "Başına gelecekler beni üzmeyecek, hiç bir kan bağımız da kalmadı" dediği ifade edildi. 

Son olarak Hama'nın Halfaya kasabasında ekmek almak isteyen halkın bombalanması karşısında sessiz kalan Esma Esed'i eleştiren Kuzeni,"Çocukların her zamanki gibi kahvaltılarını yaptığından emin misin ? Yoksa çocukları yedirecek bir parça ekmek bulamadığın için çaresizlik mi hissettin. Halfaya' daki katliamı duymadın mı? Zannedersem yılbaşı balosunun hazırlıkları ile meşguldün. Humusluların aç, yerlerinden edilmiş ve mülteci olduğundan haberin de yok." serzenişinde bulundu.

"Bir zamanlar benim kuzenim olan Esma, ne olursun çocuklarını etrafına topla. Daha sonra sana yazdığım mektubumu oku" diye devam eden Raşa, "Bir gün gelecek Suriye devrimi kazanacak. O gün Allah mazlumların hakkını senden alacak" ifadesini kullandı. 

Mektupta " Çocuklarını etrafına toplayarak gözlerinin içine iyice bak. Soğuk toprakları kendine ayakkabı yapan bir çocuğu gördün mü? Zor şartlar altında büyük bir hazine bulmuşçasına bir parça ekmeğe sım sıkı sarılan başka bir çocuğu. Vücudu parçalanmış olmasına rağmen yüzündeki gülümsemeyi eksik etmeyen çocuğu görüyor musun. Kendisine tekrar döneceğini zannettiği şehit annesine sarılan bir çocuğu gördün mü? Göremediğinden eminim" eleştirisinde bulundu. 

Yerel şive ile sona eren mektupta Raşa,"Bizim devrimimiz zafere ulaşacaktır. Ve ülkede olan her şeyden sen de sorumlusun. Rabbim senden ve tüm zalimlerden intikamımızı alacaktır. Haberin olsun o zaman senin adına hiç üzülmeyeceğim çünkü senin kanın artık beni ilgilendirmiyor. Eğer kanımı değiştire bilsem bundan da geri durmayacağım" diye ekledi.

Suriye Devlet Başkanı Beşşar Esed'in eşi Esma Esed, Humuslu Sünni El Akhras ailesini kızı olarak biliniyor. Esma Esed'in olaylar karşısında sessizliği Suriye genelinde olduğu gibi Humus'ta da yakınları tarafından tepkiyle karşılanıyor.