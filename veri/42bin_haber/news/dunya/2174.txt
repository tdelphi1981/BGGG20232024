Satılık kilise!
ABD’nin Washington eyaletine bağlı Seattle şehrinde bir kilise satışa çıkarıldı.
 1896 yılında kurulan tarihi kilisenin daha ucuz ve kullanışlı bir yere taşınması için böyle bir karar alındığı bildirildi. 
 
 Yapımından sonra 50 yıl kadar çevrenin en büyük yapısı olan kilise bugün ise etrafındaki 25’ten fazla yüksek katlı binanın arasında kalmış. Birçoğu iş merkezi olan bu yapılar bölgede fiyatların artmasına da neden olmuş.
 
 Bölgenin en değerli yapılarından biri haline gelen kilisenin satış işlemi için bir de komite kurulmuş. Komite Başkanı Jim Young tarihi kilisenin 20 ila 25 milyon dolara satabileceklerini düşündüklerini ifade ediyor. 
 
 Satış işlemine yetersiz park yeri, küçük görüşme odaları gibi sebeplerden dolayı karar verildiğini belirten Young, yine yetersiz alandan dolayı evsizlere yeterince sahip çıkılamadığını söylüyor. Young elde edilecek parayla daha ucuz bir yerde daha modern bir kilise yapmayı planladıklarını belirtiyor. 
 
 Ziyaretçilerini mağdur etmek istemeyen kilise yönetimi yeni kiliseyi aynı bölgede yapacaklarını ve satış sağlansa bile yeni kilise yapılmadan devir işleminin gerçekleştirilmeyeceğini ifade ediyor.
 
 Dünyadaki en dindar gelişmiş ülkelerden biri kabul edilen ABD’de birçok kilise maddi zorluklarla boğuşuyor. 2010 ve 2011 yıllarında 400 den fazla kilise kredi borçlarını ödeyemediklerinden dolayı bankalar tarafından satışa çıkarılmıştı.
 
 
 
  