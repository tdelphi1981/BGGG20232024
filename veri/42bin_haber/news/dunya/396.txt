Medvedev: Putin’in sağlığı yerinde
Rusya Başbakanı Dmitir Medvedev, Devlet Başkanı Vladimir Putin'in önemli bir rahatsızlığı olmadığını, her şeyin yolunda olduğunu söyledi.
 Finlandiya ziyareti öncesi Fin basınının Putin'in sağlık durumu ile ilgili sorusuna cevap veren Rusya Başbakanı, "Önce doktor olmadığını söylemek isterim. Herkes kendi sağlığını korumalı. Başkan ya da başbakan olarak bunu yapmak zor. Birileri fit kalabilmek için antrenman yapmalı. Başkan Putin de bir çok fiziksel antrenman yapmalı." dedi.
 "Putin'in sağlığı yerinde. Allah'a şükür her şey yolunda." değerlendirmesinde bulunan Medvedev, "Ciddi bir şey yok. Her birimizin dikkat etmemiz gereken ufak tefek şeylerimiz var…" ifadelerini kullandı.
 Kremlin basın sözcüsü Dmitri Peskov, Putin'in 14-15 Ekim tarihlerindeki Türkiye ziyaretinin 3 Aralık'a ertelenmesi ve diğer yurt dışı gezilerinin ertelenmesi ile ilgili yaptığı açıklamada, rahatsızlıktan ziyade daha iyi hazırlık yapılmasını gerekçe göstermişti.
 Peskov, Putin gibi her gün spor yapanlar başta olmak üzere tüm sporcularda bir kısım incinmeler olabileceğini söylemiş, Putin'in kas incinmelerinin nüksettiğini ifade etmişti. Rusya liderinin Sibirya bölgesinde turnalara yol göstermek için yaptığı uçuşta rahatsızlık oluştuğu iddia edilmişti. Peskov'a göre Rus liderin sorunu normal aktivasyonlarını etkilemiyor.
 Putin'in Kremlin'e çıkmasının ardından ilişkilerinde herhangi bir değişim olmadığına değinen Rusya Başbakanı Medvedev, 21-22 yıldır yaşam tecrübelerini birlikte yaşadıklarını ifade etti.
 CİHAN
 
  