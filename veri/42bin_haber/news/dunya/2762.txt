Eski istihbarat şefinden Suriye çağrısı
Eski Suudi Arabistan İstihbarat Şefi Türki el-Faysal, ABD'ye, 'Suriyeli muhalifleri hava savunma sistemleri ve tanksavarlarla silahlandırma' çağrısında bulundu.
Faysal, Uluslararası Arap İlişkileri Konseyi Konferansı'nda yaptığı konuşmada, ABD'den, Suriye krizi konusunda net tavır almasını talep ederek, 'Suriye'de kim aşırı, kim değil, bunu herkes biliyor' dedi.

Faysal, ayrıca ABD'yi, Arap uyanışının yaşandığı ülkelere, içinde bulundukları ekonomik, siyasi ve sosyal krizi aşmaları ve Ortadoğu'nun kitle imha silahlarından temizlenmesi konularında destek olmaya davet etti.

Kuveyt Emiri Sabah el-Ahmed el-Cabir es-Sabah'ın başkanlığında başkent Kuveyt'te dün başlayan Uluslararası Arap İlişkileri Konseyi Konferansı'na, aralarında eski Lübnan Başbakanı Fuad Sinyora, eski Rusya Dışişleri Bakanı Igor Iganov'un da bulunduğu eski siyasetçiler ile akademisyenler katılıyor.