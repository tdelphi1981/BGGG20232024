İtalyanın Kuzey Irak ilgisi
Irak Bölgesel Kürt Yönetimi Başkanı Mesud Barzani, İtalya'nın Irak yeni Büyükelçisi Massimo Marotti'yi makamında kabul etti. Erbil yakınlarındaki Selahattin kasabasında bulunan Başkanlık Evi'nde yapılan görüşme basına kapalı gerçekleşti.
Görüşmede Barzani'nin yeni görevinden dolayı Büyükelçi Marotti'yi tebrik ettiği kayd edildi. Barzan'nin İtalya ve Kürt Bölgesi arasındaki ilişkilerin daha da ilerlemesini temenni ettiklerini söylediği ifade edildi. 
Büyükelçi Marotti'nin ise, ülkesinin Kürt Bölgesi ile ilişkilerinin çok iyi olmasını istediğini, kendisinin de bu ilişkilerin daha da ileriye gitmesi için çaba göstereceğini dile getirdiği beyan edildi. Marotti'nin İtalya ve Kürt Bölgesi arasında ticari ve siyasi anlaşmaların olduğunu hatırlatarak, özellikle de seyahat, sağlık ve yüksek öğrenim alanlarında ilişkilerin memnuniyet verici olduğunu vurguladığı kaydedildi.