Sydney sıcaktan kavruluyor
 
 Rusya'yı ve Doğu Avrupa'yı korkunç bir soğuk hava dalgası vururken, Avustralyalı itfaiyeciler boğucu yaz sıcağında orman yangınları ile mücadele ediyor. 
 Ülkenin en büyük kenti Sydney'de, hava sıcaklığı bugüne kadarki ölçülen en yüksek değer olan ve 1939'da hissedilen 45.3'ü geride bırakarak 45.8'e yükseldi. Rekor sıcaklık değerleri Sydney'le sınırlı değil, kıyı boyunca yüksek sıcaklıklar kaydediliyor. En yüksek sıcaklık değeri 46.5 ile Penrith'de kaydedildi. 
 Avustralya Meteoroloji Ofisi hava sıcaklığı skalasına yeni renk tonları ekleyerek tahmin edilen aşırı sıcaklık değerlerini göstermeye çalışıyor. Geçen hafta Avustralya'nın merkezi, Ofis'in hava tahminleri haritasında 50 derece ve üzerine işaret eden mor renkle gösterildi. 
 Benzeri görülmemiş sıcak hava dalgası geçen hafta ülkedeki İklim Komisyonu'nu da konuya ilişkin rapor hazırlamak üzere harekete geçirdi. Rapora göre, yaşanan iklim değişikliği havanın aşırı derecede ısınmasına ve orman yangınlarının da şiddetlenerek artmasına neden oluyor. 
 Deutsche Welle Türkçe