Navigasyona güvendi Brüksel yerine Zagrep'e gitti
GPSe güvenen yaşlı kadın, Brüksel yerine kendini Zagreb'de buldu
Belçika'da yaşlı bir kadının navigasyonuna güvenerek Brüksel yerine Hırvatistan'ın başkenti Zagreb'e gitmesi günün olayı oldu. Brüksel'e arkadaşını karşılamaya gitmek isteyen 67 yaşındaki kadının bir saat sürmesi gereken yolcuğu iki günden fazla sürmüş. 

Belçika'da geçtiğimiz hafta eşine nadir rastlanan bir olay yaşandı. Fransa sınırındaki Erquelinnes kasabasında yaşayan Sabine Moreau (67) adındaki yaşlı kadın, yaklaşık 100 kilometre mesafedeki Brüksel'e gitmek isterken, kendisini bin 500 kilometre ötedeki Hırvatistan'ın başkenti Zagreb'de buldu. Onca yolu aracındaki GPS cihazına güvenerek giden kadın sürücü, ancak 'Zagreb' tabelasını görünce yanlış yolda olduğunun farkına varmış. 

İnanılması hadise geçtiğimiz hafta Cumartesi günü arkadaşını istasyondan almak için Sabine Moreau'nun Brüksel'e yola çıkmasıyla başladı. 'Brüksel'in Nord (Kuzey) tren istasyonunda arkadaşımı almak için arabamla yola çıktım. Aracımdaki navigasyon cihazına adresi girdim. Ve GPS'in yönlendirmelerini dikkate alarak sürmeye başladım. Navigasyonum arada sinyal kaybediyordu, fakat sonra yeniden toparlıyordu. Ne olduğunu hiç anlamadım.' şeklinde konuşan Belçikalı kadın, yaklaşık bir saatlik mesafede bulunan Brüksel'e bir türlü ulaşamamasına anlam verememiş. Saatlerce direksiyon arkasında araç kullanan Moreau, 'Farklı dilde tabelalar görmeye başladım. Önce Fransızca, sonra Almanca. Fakat bunlar benim yanlış gittiğime dair hiç şüphelenmeme neden olmadı. Ta ki, birden 'Zagreb' tabelasını görene kadar. O zaman anladım ki Belçika'da değilim.' dedi. İki kez yakıt almak zorunda kalan kadın sürücü, birkaç saat parka çekerek uyumayı da ihmal etmemiş. 

"BEN SADECE GPS'İ TAKİP ETTİM'

İstasyonda kimsenin karşılamaya gelmemesi üzerine kendi imkânlarıyla Erquelinnes'e giden Sabine Moreau'nun arkadaşı durumu yaşlı kadının oğluna haber veriyor. Yaşlı kadın, Brüksel yerine Zagreb'de olduğunu anlamasının ardından aynı yoldan iki gün sonra tekrar Belçika'ya döndü. Oğlu tarafından tek başına bir daha araba kullanmasına izin verilmeyen yaşlı kadın 'Benim de tuhafıma gitti, ama ben sadece GPS'in verdiği direktifleri takip etmeye çalıştım.' şeklinde konuştu.