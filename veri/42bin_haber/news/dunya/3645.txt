Savaşacak askeri kalmadı
Suriye Genelkurmay Başkanlığının, 1978 doğumlu tüm Suriyelileri silah altına almak için çalışma başlattığı ileri sürüldü. Suriye ordusu bir süredir yaşanan toplu firarlar nedeniyle operasyon yapmakta bile güçlük çekiyordu.

ORDUSUNDAN BÜYÜK KOPUŞLAR YAŞAYAN ESAD, SEFERBERLİK İLAN ETTİ 
Özgür Suriye Ordusu’nun (ÖSO) rejim birlikleri karşısında son haftalarda ilerleme kaydetmesi üzerine Esad yönetiminin ülkede seferberlik ilan ettiği iddia edildi.  Suriye Ordusu’nun ülkedeki iç karışıklıktan dolayı asker takviyesi için 1978 ve üstü doğumlu erkeklerin askere alınması için genel seferberlik ilan ettiği ileri sürüldü. 
Suriye müftüsünden ilginç fetva 
Suriye Genel Devrim Konseyi(SRGC), Suriye Genel Kurmay Başkanlığı’nın ülkedeki olaylardan dolayı, askerliği ertelenenlerle 1978 ve üstü doğumluları genel seferberlik ilan ederek takviye için askere çağırdığını öne sürdü. SRGC, ordudan kaçan askerlerin yerini genel seferberlik ilan ederek doldurmaya çalışan Genel Kurmay Başkanlığı’nın hezimet içinde olduğunu kaydetti. 
Ayrıca Suriyede Esad yanlısı müftü de ülkedeki ‘teröristlere karşı’ herkesin Esad yönetiminin yanında olması gerektiğini belirten ve bunun ‘dini ve milli’ bir görev olduğunun altını çizen bir açıklama yaptı. Ülkedeki savaş her geçen gün şiddetlenirken, baş müftü Ahmad Badreddin Hassoun, ülkedeki herkesin Suriye ordusunun yanında savaşa katılması gerektiğini söyledi. Baş Müftü’ye göre “Siyonistler’in desteklediği teröristler ile savaşta ülke savunmasına ve cihad’a katılmak her müslümanın görevi. Öte yandan  Özgür Suriye Ordusu’nun, kuzeydeki Haseke kenti bölgesinde günde 100 bin varil petrol çıkartılan bir petrol sahasının denetimini ele geçirdiği bildirildi. 
İsrail vatandaşı Filistin’e iltica etmek istedi  
İsrail’de Rusça konuşan bir İsraillinin, siyasi sığınma talebiyle Filistin’in Batı Şeria Yönetimi’ne başvurduğu bildirildi. 23 yaşındaki bir erkeğin, İsrail’in vatandaşları için uyguladığı Filistin kontrolündeki Batı Şeria yasağını delerek Tulkarm kentine geldiğini ve yerli güvenlik güçleri görevlilerine teslim olduğunu belirtildi. Batı Şeria’daki Filistin yönetiminin, İsrail vatandaşı Andre Bneron’un ‘’siyasi sığınma’’ talebini, ‘’işgal altında oldukları’’ gerekçesiyle reddettiği bildirildi. ‘’İşgal altında olan bir devletin siyasi sığınma talebini kabul etmesi mümkün değildir’’dendi.