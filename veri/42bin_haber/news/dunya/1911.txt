Mısır'da protestolarda 10 kişi öldü
Mısır'da devrimin ikinci yılı nedeniyle düzenlenen gösterilerde 10 kişi öldü. Mısır'da devrimin ikinci yıl dönümü çerçevesinde Başkent Kahire'de düzenlenen gösterilerde, eylemciler Cumhurbaşkanlığı Sarayı önünde kurulan barikatları geçmeye çalıştı. Metro istasyonunun işgal edildiği gösterilerde polisle yaşanan çatışmalarda 10 kişi öldü.

Kahire yakınında Suveys ilinde göstericiler ile polis arasında çıkan çatışmalarda ölü sayısının 10'a yükseldiği bildirildi. Sağlık Bakanlığı Sözcüsü Ahmed Ömer, Suveys'teki olaylarda 7 kişinin öldüğünü, ülke genelindeki olaylarda 456 kişinin yaralandığını söyledi.

Tahrir Meydanı'ndan İçişleri Bakanlığı ve Parlementoya giden yollarda göstericiler ile güvenlik güçleri arasında çatışmalar devam ediyor. Güvenlik güçleri göstericileri dağıtmak için gözyaşartıcı gaz bombaları kullanıyor. Gazdan etkilenenlere sağlık görevlileri anında müdahele ediyor.

Meydana bakan yüksek binaların üzerine çıkan bir grup polisin eylemcilerin üzerine taş attıkları görüldü. Zaman zaman caddelerde yükselen dumanlar yine göstericiler tarafından söndürülüyor.

Bu arada bazı eylemciler metro ulaşımını engellemek için istasyon işgal etti. Raylar üzerine çıkan göstericileri uzuklaştırmak isteyen iki kişinin yangın söndürme tüpünü  açıp çıkan basınçlı gazla ray üzerindekileri uzaklaştırmaya çalıştı.