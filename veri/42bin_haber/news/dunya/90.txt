5 bin 28 kilo uyuşturucu ele geçirildi
Tacikistan'da yılın ilk 9 ayında toplam 5 bin 28,8 kilo uyuşturucu ele geçirildi.
 Tacikistan Uyuşturucuyla Mücadele Kurumu'ndan yapılan açıklamada, Ocak-Eylül ayları arasında ülke genelinde 5 bin 28,8 kilo uyuşturucunun ele geçirildiği kaydedilirken, bunun geçen yılın aynı dönemine göre yüzde 42,5 daha fazla olduğu vurgulandı.
          
 Açıklamada, uyuşturucunun 471 kilosunu eroin, 464 kilosunu afyon, kalan 4 bin 94 kilosunu ise diğer uyuşturucu maddelerin oluşturduğu kaydedildi.
          
 Ülkede 10'u Afgan, 5'i İran kökenli olmak üzere toplam 20 yabancı uyruklu vatandaşın yasadışı uyuşturucu kaçakçılığından tutuklandığı ifade edildi.
          
 Yasadışı uyuşturucuyla mücadele kapsamında Kırgızistan emniyet birimleriyle 2, Afganistan emniyet birimleriyle ise 22 ortak operasyon düzenlendiği kaydedilen açıklamada, ortak operasyonlarda toplam 3 bin 115 kilo uyuşturucunun ele geçirildiği belirtildi.
          
 AA
  