Uyuşturucu baronuna adliyede silahlı saldırı
Bulgaristan'da Bareta lakaplı uyuşturucu mafyası lideri Zlatomir İvanov'a Sofya Adalet Sarayı önünde silahlı saldırı düzenlendi. İvanov'un yaralandığı ve hastaneye kaldırıldığı açıklandı.
Saldırı sonrası Adalet Sarayı'nın karşısında bulunan binanın çatı katında yangın çıktığı, itfaiyenin müdahalesi sonucu yangının söndürüldüğü bildirildi. Yangının saldırı ile bir bağlantısının olup olmadığı hakkında bir bilgi henüz mevcut değil. 

İvanov'un avukatı Mariyana Todorova, müvekkilnin ölüm tehditleri aldığına dair bir bilgiyi kendisine aktarmadığını söyledi. 

Zlatomir İvanov hakkında bir yıl önce Sofya Şehir Mahkemesi tarafından uyuşturucu kaçakçılığı yapan çetenin lideri olduğu suçlamasıyla 8 yıl hapis cezası istemiyle dava açılmıştı. 

İvanov'a silahlı saldırı, Türk siyasetçi Ahmet Doğan'a suikast girişimi duruşmasından da 15 dakika önce gerçekleştirildi.