Osmanlı mahkemesi kültür merkezi oldu
 
 Batı Şeria’nın Ramallah şehrinde, davaların görüldüğü Osmanlı mahkemesi, konferansların ve şiir gecelerinin düzenlendiği kültür merkezine dönüştürüldü. 
 Ramallah Belediyesi tarafından restore edilen 2 katlı tarihi mahkeme binası, kültür merkezine çevrildi. Binanın bazı bölümlerini çocuklar için kütüphaneye dönüştüren belediye, kültürel etkinlikler için de toplantı salonları tahsis etti. 
 Ramallah’ta mimarisiyle ön plana çıkan tarihi Osmanlı binasında, şiir geceleri, söyleşiler, konferanslar gibi kültürel faaliyetler düzenleniyor. Filistin’in Batı Şeria bölgesinde Osmanlı döneminden kalma yüzlerce tarihi eser bulunuyor. Ramallah, Nablus, El-Halil ve Beytüllahim’de inşa edilen eski Türk hamamları, binalar ve saraylar günümüze kadar geldi. 
 AA