Tamil liderinin oğluna infaz
Sri Lanka ordusunun, eski Tamil lideri Velupillai Parabhakaranın 12 yaşındaki oğlunu infaz ettiği görüntüler ortaya çıktı.

SRİ Lankanın Tamillere karşı 2009 yılında giriştiği katliamın ortaya çıkan yeni ayrıntıları BM yetkililerini dehşete düşürdü. Birleşmiş Milletler İnsan Hakları Konseyi toplantısına sunulan Tamil Kurtuluş Kaplanları lideri Velupillai Parabhakaranın 12 yaşındaki oğlu Balachandran Prabhakaran'ın infaz edildiği video görüntüleri izleyenlerin kanını dondurdu. Görüntülerde sırtına battaniye verilen çocuğa infaz edilmeden önce hafif bir yemek yediriliyor. Ardından çocuk Sri Lanka askerleri tarafından tutulduğu yerden alınarak infaz ediliyor. İngilterenin Channel 4 kanalında 'Sri Lankanın Ölüm Tarlaları: Savaş Suçları Cezasız Kaldı' adlı belgeselde yayınlanan video görüntülerini değerlendiren adli tıp uzmanı Derrick Poundera göre 12 yaşındaki Balachandran Parabhakaran infaz edilmeden önce yanındaki 5 adamın infazını izledi. Namlu hepsinden sonra kendisine çevrildi. Göğsüne isabet eden kurşunlarla hayatını yitiren Balachandran Parabhakaranın cesedinin yanında bulunan bez parçaları ise çocuğun öldürülmeden önce gözlerinin ve ellerinin bağlandığını daha sonra da infaz edildiğini kanıtlıyor. BM, Sri Lanka ordusunun 2009 operasyonunun son günlerinde 40 bin sivilin öldüğünü tespit etmişti.