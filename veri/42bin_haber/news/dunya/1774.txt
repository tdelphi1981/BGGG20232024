Esad'ın dişi aslanları
 
 Independent, 20 ayı aşkın süredir devam eden isyanla başa çıkmaya çalışan Esad'ın kadın milislere devriye görevi vermeye başladığını belirtiyor.
 
 İsyancılara karşı oluşturulan “Ulusal Savunma Gücü” adlı milis gücü içindeki kadınlardan, "Esad'ın dişi aslanları" diye bahsediliyor.
 
 Kadın muhafızların Humus ve Şam’da rejim yanlılarının yaşadığı bölgelerde devriye gezdiği belirtiliyor.
 
 HEM OPERASYON HEM MORAL
 
 Suriye uzmanı Emile Hokayem, “Esad’ın halktan militan olmasını istediğini” ifade ediyor. Uzman, yeni kişilere sadece operasyonları sürdürmek için değil, kendi toplumuna moral aşılamak için de ihtiyaç duyduğunu anlatıyor.
 
 Bir muhalif ise İslamcı çizgideki Özgür Suriye Ordusu’nun kadın cesetlerini göstermesini yanlış bulmakla birlikte, “silahlı kadınların da hedef olduğunu” söylüyor.
 
 
 .
 Times gazetesi, Suriye güvenlik güçlerinin saflarında Iraklı ve Lübnanlı Şii militanların da yer almaya başladığını haber veriyor. Ayrıca, İran Devrim Muhafızları'nın Suriye güvenlik güçlerine eğitim ve ekipman desteği verdiğini açıkladığı hatırlatılıyor.
 
 Gazetedeki başka bir haberdeyse, Türkiye sınırındaki Rasulayn’nda Kürt milislerle Özgür Suriye Ordusu arasında bir haftadır devam eden çatışmaların endişe uyandırdığı belirtiliyor.
 
 Martin Fletcher imzalı haberde, Kamışlı bölgesindeki petrol tesisleri üzerinde hak iddia eden iki Arap aşiretinin ve muhtemelen Türkiye’nin İslamcı militanları desteklediği aktarılıyor.
 
 Çatışmalarda şimdiye kadar 50 kişinin hayatını kaybettiği, Rasulayn’ın etrafındaki bütün yolların tutulduğu ve Suriye hükümet güçlerinin aylar önce bölgeden çekildiği de haberde verilen ayrıntılar arasında.
  