Uydudan sinyal alınamıyor
ABD: Kuzey Kore'nin geçen hafta uzaya fırlattığı uydudan sinyal alınamıyor.
 Amerikalı gökbilimci Jonathan McDowell, uydunun yörüngede olduğunu, ancak uydudan sinyal alınamadığını belirtti.
 Uydunun tespit edilemeyecek kadar düşük seviyede sinyal gönderiyor olabileceğini belirten McDowell, ayrıca uydunun dalgalı ışık gönderdiğini, bunun da güneş ışınlarının uyduya farklı açılardan geldiğini, uydunun olması gereken doğru pozisyonda bulunmadığını gösterdiğini vurguladı.
 Kuzey Kore'nin geçen hafta uydu taşıyan bir füzeyi uzaya fırlatması birçok ülkenin tepkisine yol açmıştı.
 ABD ve Asya'daki müttefikleri fırlatma işleminin başarılı olduğu ve uydunun yörüngeye girdiği bilgisini almıştı.