Curacao Adası'nda havai fişek deposu patladı
Karayipler'in güneyindeki Curacao Adası'nda havai fişek deposunda meydana gelen patlamada 1 kişinin öldüğü, 7 kişinin yaralandığı bildirildi.
Yetkililer, hükümete ait depodaki patlamada yaralananlardan ikisinin durumunun ağır olduğunu söyledi.

Patlamanın ardından çıkan yangının hala devam ettiği, itfaiyecilerin yangını söndürmek için uğraştığı öğrenildi.

Hollanda Antilleri olarak da bilinen ve Hollanda ordusunun koruması altında bulunan Curacao, Bonaire ve Aruba adaları, Venezuela'nın kuzey kıyılarına 50 kilometre uzaklıkta yer alıyor.