Berdimuhamedov, Putini Türkmenistana davet etti
Türkmenistan Devlet Başkanı Gurbanguli Berdimuhamedov ile Rusya Devlet Başkanı Vladimir Putin arasında telefon görüşmesi gerçekleştirildi.
Berdimuhamedov, telefon görüşmesi esnasında Rus mevkidaşı Putini ülkesine davet etti. 

Rus tarafının isteğiyle yapılan görüşmede Berdimuhamedov ile Putin ikili ve bölgesel ilişkileri değerlendirdi. 

Berdimuhamedov ile Putin, enerji başta olmak üzere ulaşım, tarım, ticaret, turizm, eğitim, kültür ve spor alanlarında işbirliğinin güçlendirilmesi için önemli potansiyelin bulunduğu konusunda hemfikir kaldılar. 

Türkmen lider, Rus mevkidaşı Putini kendisine uygun bir zamanda ülkesine davet etti. Putinin bu daveti memnuniyetle kabul ettiği öğrenildi ve ziyaret tarihini diplomatik çevrelerin belirleyeceği bildirildi.
 
Rus lider Putin, en son Türkmenistana 5 Aralık 2012 yılında Bağımsız Devletler Topluluğu Devlet Başkanları Zirvesi için gelmişti.