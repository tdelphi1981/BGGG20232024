İngiltere'den Fransa'ya destek
İngiltere, Fransa'nın Mali'ye askeri müdahalesiyle ilgili 2 askeri kargo uçağı gönderiyor. Hava ikmal desteği için kullanılacak uçaklardan birinin dün akşam İngiltere'den ayrıldığı ve bugün Fransa'dan Mali'ye gideceği bildirildi 
 İngiltere’nin Afrika’dan Sorumlu Dışişleri Bakan Yardımcısı Mark Simmonds, yaptığı açıklamada ülkesinin Fransa’ya lojistik destek sağlayacağını ve Fransa’nın talebiyle bu ülkeye 2 kargo uçağının gönderilmesine karar verildiğini söyledi. 
  
 ASKERİ PERSONEL SAĞLAMAYACAK
  
 İngiltere’nin savaşmak için askeri personel sağlamayacağını vurgulayan Simmonds, El Kaide ve diğer terör örgütlerinin kontrolünde olan Mali’nin kuzeyinin, İngiltere ve kendi bölgesi için doğrudan tehdit oluşturduğunu kaydetti. İngiltere Başbakan David Cameron, önceki gün Fransa Cumhurbaşkanı François Hollande ile konuyu görüşmüştü.  
 CASUS UÇAKLAR HAZIR BEKLİYOR
  
 Bu görüşmede, İngiltere’nin Fransa’ya lojistik askeri destek vermesi kararlaştırılmıştı. Bu arada İngiliz basını, İngiliz Hava Kuvvetleri’ne ait casus uçakları ve insansız uçakların Afrika’ya gönderilmek üzere hazır bekletildiğini ileri sürüyor.