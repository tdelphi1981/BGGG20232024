Japonya kara gömüldü: 8 ölü
Japonya'nın kuzeyindeki Hokkaido adasında hafta sonu etkili olan yoğun kar yağışı, 4'ü aynı aileden 8 kişinin ölümüne yol açtı. Kyodo haber ajansı, araçları kar altında kalan bir baba ile 3 çocuğunun karbondioksit zehirlenmesi nedeniyle öldüğünü duyurdu.

Yetkililer, 4 kişinin de donarak yaşamını yitirdiğini açıkladı.

Kar kalınlığının kimi yerlerde 2 metreye ulaştığı Hokkaido adasında bir yolcu treni de raydan çıktı. 

Kazada ölen ya da yaralanan olmadığı belirtildi.