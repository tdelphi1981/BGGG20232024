Putin'den orduyu yapılandırma kararı
23 Şubat Vatanın Savunucuları Günü vesilesiyle Kremlin Sarayı'nda düzenlenen konserde ordu mensupları önünde konuştu Rus Lider.
Rusya Devlet Başkanı Vladimir Putin, dünyada ihtilafların her geçen gün arttığını, tüm bunlarla başa çıkabilmek için de ordunun yeniden yapılandırılması gerektiğini belirtti.

23 Şubat Vatanın Savunucuları Günü vesilesiyle Kremlin Sarayı'nda düzenlenen konserde ordu mensupları önünde konuşan Putin, "Rusya'nın güvenli savunma gücünün sağlanması devlet politikamızın önceliği. Ne yazık ki çağdaş dünyamız sakin ve güvenli şekilde kalkınma sürecinden henüz uzak. Eski ihtilaflara daha zor yeni ihtilaflar ekleniyor. Dünyanın daha fazla bölgesinde istikrarsızlık sayısı artmakta. Ülkemizi ve halkımızı her an korumak için her şeye hazır olmamız lazım ve gelecekle ilgili durumu tahmin etmeyi başarmalıyız ve buna göre kendi askeri potansiyelimizi geliştirmemiz gerekiyor." dedi.

Bu çerçevede 2020 yılına doğru ordunun ana birliklerinin yüzde 70 olarak yeniden yapılandırmayı planladıklarını kaydeden Putin, bu çalışmalar için muazzam yatırımlar planladıklarını söyledi. 

Rusya lideri, "Vatandaşlara, geleneklere ve vatanın askeri kuruculuğu deneyiminin mirasına sırtımızı vermemiz başarının başka bir teminatıdır. Orduda sağlam manevi havayı kurmamız lazım." dedi.

Putin, ordu yetkililerinin askeri hizmet ve hayat yaşamlarıyla ilgili gerekli koşulların sağlanmasının devletin görevi olduğuna işaret etti.

Rusya, orduda reform çerçevesinde asker sayısının 1 milyona çekilmesi; ordunun yeni silahlarla donatılması ve daha profesyonel hale gelmesini öngörüyor. Rusya 2020 programı çerçevesinde 650 milyar dolar yatırım planlanıyor.