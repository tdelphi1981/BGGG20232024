İngiltere muhaliflere yardımlarını artıracak
İngiltere Dışişleri Bakanı William Hague, Suriye Milli Konseyi'ne verdikleri desteği teknik yardımlar da dahil olmak üzere genişleteceklerini söyledi.
Parlamentoda konuşan Hague, elektrik tesisatı tamiri ve su arıtma için ekipmanların yanında kimyasal serpintiyi tespit edecek aygıtları da muhaliflere vereceklerini dile getirdi. Zırhlı araçlar ve giysiler, arama-kurtarma malzemelerinin de gönderilecekler arasında olduğu yardımda muhalif savaşçıların ısrarla istediği silahlar ise bulunmuyor.