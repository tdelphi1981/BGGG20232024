Tsunami paniği
Pasifik Okyanusu’nun güneyindeki Solomon Adaları açıklarında 8,0 büyüklüğünde deprem oldu. Sarsıntının ardından tsunami uyarısı yapıldı.
 Amerikan Jeolojik Araştırmalar Merkezi, depremin merkez üssünün Makira Ulawa vilayetinin başkenti Kirakira’nın 340 kilometre doğusunda olduğunu ve depremin yerin 5 kilometre derinliğinde gerçekleştiğini bildirdi. 
 
 Hawaii’deki Pasifik Tsunami Uyarı Merkezi, Solomon Adaları, Vanuatu, Nauru, Papua Yeni Gine, Tuvalu, New Caledonia, Kosrae, Fiji ve Kiribati için tsunami uyarısında bulundu.