Toyota Çindeki otomobillerini geri çağırdı
Japon otomobil üreticisi Toyota, Çin'e ihraç ettiği yaklaşık 22 bin 869 otomobili, sileceklerdeki hata nedeniyle geri çağırdı.
Japon şirketi, Ocak 2006 ile Ekim 2011 yılları arasında üretilen bazı Lexus IS sedanları geri çağırdı. Çin Kalite Denetim, Teftiş ve Karantina Genel İdaresi'nden (AQSIQ) yapılan açıklamada, kar dahil, bazı hava koşulları altında, söz konusu modellerin ön cam sileceklerinin kelepçe somunundaki arıza nedeniyle düzgün çalışmadığını belirtti.
Toyota'nın hatalı silecekleri değiştireceği kaydedildi.Geçtiğimiz Kasım ayında da Japon şirketin Çin'in Sichuan eyaletindeki ortağı, 16 bin 237 otobüsü dingil bileşeninde oluşan bir hata nedeniyle geri çağırmıştı.