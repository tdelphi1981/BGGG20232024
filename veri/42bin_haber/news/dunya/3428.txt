Rusya hapishanelerinde 4 bin kişi öldü
Rusya'da bulunan hapishanelerde 2012'de 4 bin 121 kişi yaşamını yitirdi.
Cezaevleri ve personel sayısını azaltmaya çalışan Rusya, ziyaretçilerin mahkumlara ulaştırmaya çalıştığı yasak maddelerle de mücadele ediyor. 2012'de el konulan yasak materyaller arasında 35 bin cep telefonu, 99 kilo uyuşturucu ve 10 ton alkol yer alıyor.

Rusya Başsavcılığı Hapishaneler Bölüm Başkanı Magomedrasul Magomedrasulov konu ile ilgili yaptığı açıklamada, bir çok hapishanede sağlık koşullarının yetersiz olduğunu, gerekli sağlık malzemesinin bulunmaması nedeni ile ölümlerin yoğun olduğunu belirtti. Hapishanelerin yasalara uygun alt yapıya sahip olmadığı eleştirisi getiren yetkili, "Sağlık birimleri çok yetersiz. 1970 ve 1980'li yıllardan kalma sağlık ekipmanlarının günümüz ihtiyaçlarını karşılaması imkansız." eleştirisi getirdi.

Rusya Hapishaneleri hizmet bölümü başkanı Gennadi Korniyenko da yaptığı değerlendirmede mahkumlara ulaştırılan 10 bin litre alkol, 99 kilo uyuşturucu ve 34 bin 500 iletişim aracına el koydukları bilgisini verdi. Mahkumlara kaçak malzeme ulaştırmaya çalışan 7537 kişinin de gözaltına alındığını belirten Rus yetkili, "Maalesef, tam anlamıyla kaçak girişleri önleyebilmiş değiliz. Bazen bıçak ve diğer öldürücü aletler de sokulabiliyor. Bunlar hapishanelerde güven ortamını olumsuz etkiliyor." dedi.

Hapishane personelinde yüzde 10 civarında indirimin en az 170 hapishanenin kapatılmasını zorunlu kılacağı eleştirisi getiren Korniyenko, "Yasal ihlaller aratabilir. 1 Şubat 2013 itibari ile Rusya hapishanelerinde 697 bin 500 mahkum var." bilgisini verdi.