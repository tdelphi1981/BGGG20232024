Rusya "ABD'ye gerekirse karşılık veririz"
 
 Düzenlediği basın toplantısında Lavrov, Rusya ve ABD arasındaki ilişkilerde, füze savunma sistemlerinin de bulunduğu zor konular olduğunu belirtti.
 Lavrov, ABD tarafından alınan Magnitski kararının olumsuz sonuçlarına işaret ederek, "Tabii ki dostane olmayan adımlara karşılık verilecektir" dedi. "ABD ile ilişkileri, temel eşitlik prensiplerinden yola çıkarak, uluslararası arenada koordinasyonun sağlanması, karşılıklı çıkarlara saygı ve içişlerine karışmama ilkesine uygun bütün yönlerde geliştirilmesi temelinde devam ettirmeye hazır olduklarını" belirten Lavrov, NATO ile de aynı temellerde işbirliğini geliştirdiklerini kaydetti. 
 NATO İLE İŞBİRLİĞİ YAPIYORUZ
  
 Aralık ayında Rusya ile NATO arasında bakanlar düzeyinde görüşmelerin yapıldığını belirten Lavrov, NATO ile birçok alanda başarılı şekilde işbirliği yaptıklarını, ancak ortaklığın yeni boyutuna geçmek için Avrupa ve Atlantik’te hukuki bağlayıcılığı bulunan anlaşmalara dayalı eşit ve bölünmez güvenlik yapısının oluşturulması kararının gerekli olduğunu söyledi. Lavrov, bu konudaki taleplerinin geçerli ve halen masada olduğunu sözlerine ekledi.
  