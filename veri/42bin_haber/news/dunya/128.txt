Libya'da Beni Velid krizi
Ordu ile Kaddafi yanlısı milisler arasındaki çatışmada ölü sayısı 22'ye yükseldi.
 Libya resmi haber ajansı, Libya ordusuyla Kaddafi yanlısı milisler arasında yaşanan çatışmalarda 22 kişinin öldüğünü, yaklaşık 200 kişinin yaralandığını aktardı.
 Öte yandan bir grup Libyalının, Beni Velid'deki operasyonları protesto etmek için Libya Milli Kongre binasına girmek istediği, güvenlik güçlerinin protestocu grubu havaya ateş açarak dağıttığı kaydedildi.  
 Libya ordusu, devrik lider Muammer Kaddafi'yi yakalayan Umran Şaban'ın öldürülmesi üzerine Beni Velid kentine yönelik operasyon başlatıldığını duyurmuştu.
 Ordu, uzun süren kuşatmanın ardından kentin ileri gelenleriyle varılan anlaşma sonucu Beni Velid'e girmişti. Son çatışmalarda Kaddafi'nin oğlu Hamis Kaddafi'nin de öldüğü açıklanmıştı.
  