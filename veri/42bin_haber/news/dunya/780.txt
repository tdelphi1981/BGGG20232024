Mısır'da anayasa referandumu
Mısır'da anayasa referandumunda oy kullanma işlemi başladı. Kahire ve İskenderiye şehirleriyle birlikte 10 kentteki 6371 seçim merkezinde saat 08.00'de oy verme işleminin başladığı bildirildi.

Anayasa referandumunun birinci aşamasında 51 milyon 333 bin seçmenden yaklaşık 25 milyonu oy kullanabilecek.

Anayasa referandumunun güvenliğini ise 130 bin polis ve 120 bin asker sağlıyor. 

Referandumun ikinci aşaması 22 Aralık'ta yapılacak.

Oy kullanma işleminin akşam saat 19.00'a kadar sürmesi bekleniyor.