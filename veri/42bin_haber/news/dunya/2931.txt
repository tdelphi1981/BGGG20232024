Büyükelçilik önünde protesto
 
 Selefi eğilimli oldukları belirtilen göstericiler, başkent Tunus’ta Habib Burgiba Bulvarı’ndaki Fransız Büyükelçiliği önünde toplandı. Göstericiler, Tunus’ta siyasi çalkantılara yol açan Şükrü Belıyd suikastının ardından, Fransız yetkililerden gelen açıklamalara tepki göstererek, söz konusu açıklamaların 'Tunus’un içişlerine doğrudan müdahale’ anlamına geldiğini belirttiler. 
 SİYASİ KRİZ BAŞGÖSTERMİŞTİ
  
 Bir gösterici, Fransa’nın Tunus’a hala eski bir sömürgesi nazarıyla baktığını belirterek, Paris yönetimini, Mali’ye yönelik askeri müdahalesi ile Kuzey Afrika’da yeniden hakimiyet kurmaya çalışmakla suçladı. Tunus’ta muhalefette bulunan Demokrat Yurtseverler Partisi Genel Sekreteri Şükrü Belıyd, evinin önünde uğradığı silahlı saldırıda hayatını kaybetmişti. Saldırı Tunus’ta büyük infiale yol açmış, çıkan şiddet olaylarının yanı sıra ülkede siyasi kriz de baş göstermişti.
   
 AA