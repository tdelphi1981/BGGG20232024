ÖSO ile Kürtlerin çatışmaları şiddetleniyor
Türkiye- Suriye sınırının sıfır noktası Rasulayn'da çatışmalar sürüyor. Özgür Suriye Ordusu ile Kürt gruplar arasındaki çatışmalarda taraflardan çok sayıda can kaybı olduğu belirtiliyor. Suriyeli muhalifler ile PYD üyeleri arasındaki çatışmalar son bir kaç günde iyice şiddetlendi. Her iki taraftan da çok sayıda can kaybı olduğu söylenirken, isyancılar ülkenin doğusunda bulunan petrol kenti Deyr Ezzor'daki bir askeri üssü ele geçirdi. 

Mayadin bölgesindeki askeri üs, Irak sınırında yer alması nedeniyle stratejik öneme sahip.

Özgür Suriye Ordusu, üssün ele geçirildiği çatışmalarda 44 isyancının öldüğünü açıkladı.

Muhalifler, Irak ile Deyezzor sınırındaki bölgede kontrolünde kendilerinde olduğunu iddia ediyor.

Özgür Suriye Ordusu geçen hafta da bölgede bir askeri havaalanını ele geçirmişti.