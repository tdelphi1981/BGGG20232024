'İstanbul, İslam dünyasının bıyık merkezi'
Fransız Le Monde gatetesi, çoğu Körfez ülkelerinden olmak üzere çok sayıda turistin, bıyık veya sakal ekim amacıyla İstanbul’a geldiğini anlatırken “bıyıksız insan balkonsuz eve benzer” deyimini de kullandı.
 Bıyık ekiminin 2 bin ile 6 bin euro arasına mal olduğunu belirten gazete, “Gerçek şu ki ülkenin, yurt dışında yada büyük Türk üniversitelerinde yetiştirilmiş, çok yetenekli doktorarı var” diye yazdı.
 Yabancıların bıyık ve sakal ekim için İstanbul’a akması, Le Monde gazetesi’nin kenti “İslam dünyasının bıyık merkezi” ilan etmesine yol açtı. Gazete, günde 50 kadar Arap turistin bıyık veya sakal implantasyonu için Türkiye’ye geldiği bilgisini aktardı.
 Le Monde gazetesi, İstanbul’un geçen yıl 8 milyondan fazla ziyaretçiyi ağırladığını belirterek “Bunlardan çoğu, kentte Mavi Cami veya Ayasofya’yı keşfetmek veya Boğaz kenarlarında gezmek için geldi. Ama başkaları, Türk megakentini bıyık implantasyonu için seçti” diye yazdı.
 Haberde estetik cerrahi alanında uzmanlaşmış özel hastanelerin de kıl implantasyonu olanağı sunduklarına dikkat çekildi.
 Türk cerrahların değerlendirmelerini de yansıtan Le Monde’a konuşan Selahattin Tulunay, bıyık implantasyonu eğiliminin iki yıl önce ortaya çıktığını anlatırken Ortadoğu ülkelerinde olduğu gibi Türkiye’de de yüz kıllarının erkeklik ve cinsel güçle ilişkilendirildiğini kaydetti.
 -“TÜRKİYE’DE SOLCULARIN, DİNDARLARIN, MİLLİYETÇİLERİN BIYIKLARI AYRI"-
 Le Monde, Türkçe’deki “bıyıksız insan balkonsuz eve benzer” deyimine de vurgu yaptığı haberinde Türkiye’deki bıyığın “kendi kodları” bulunduğunu belirterek solcular, dindarlar ve milliyetçilerin kullandıkları farklı tür bıyıkları da okuycuları için tarif etti.
 Haberde bir sehayat acentasının yöneticisine atfen bıyık veya sakal implantasyonu için günde 50 kadar Arap turistin geldiğine de dikkat çekildi, İstanbul’daki hastanelerin en iyi müşterilerinin ise, toplamın yüzde 75’ini oluşturan Körfez ülkeleri vatandaşlarının oluşturduğu kaydedildi.
 -“BIYIK EKİM MALİYETİ, 2 BİN-6 BİN EURO ARASINDA”-
 Fransız gazetesi, bıyık implantasyonunun 2 bin ila 6 bin euro arasına mal olduğunu belirtikten sağlık turizminin hükümet tarafından aktif biçimde teşvik edildiğini vurguladı ve şunları yazdı:
 “Gerçek budur ki sık sık özel zincirlerin elinde olan düzinelerce hastane ile donatılmış olan ülkenin, yurt dışında yada büyük Türk üniversitelerinde yetiştirilmiş, çok yetenekli doktorarı var.”
 ANKA
  