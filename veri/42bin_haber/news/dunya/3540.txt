Mısır'da gazete binasına saldırı
Mısır'da El-Vatan gazetesinin merkez binasına motolofkokteylli saldırıda bulunuldu. 
Mısır İçişleri Bakanlığı'ndan yapılan yazılı açıklamada, Kahire'nin güney batısında bulunan El-Vatan gazetesinin merkez binasına kimliği belirsiz kişiler tarafından molotofkokteylli saldırı düzenlendiği belirtildi.

Açıklamada, saldırı sonucu binada yangın meydana geldiği, yangının itfaiyenin müdahalesi ile kontrol altına alındığı kaydedildi.

Öte yandan El-Vatan gazetesinin resmi internet sitesinden yapılan açıklamada, gazetenin yaklaşık 40 kişilik bir grubun saldırısına uğradığı, olayda ölen ya da yaralanan olmazken, binada büyük çapta maddi hasar meydana geldiği bildirildi.