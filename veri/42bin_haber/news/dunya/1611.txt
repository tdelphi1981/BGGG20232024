Makedonya'da deprem paniği
MAKEDONYA'nın Güneybatı Bölgesi'nde dün saat 22.30'da meydana gelen 4.2 büyüklüğündeki deprem panik yarattı.
Üsküp Rasathanesi'ne göre saat 22.30'da merkez üssü Manastır şehrine 15 kilometre uzaklıkta Richter ölçeğine göre, 4.2 büyüklüğünde deprem meydana geldi. 10 kilometre derinlikteki deprem, Manastır-Prespa bölgesine ait Ohri, Resne, Demirhisar, Pırelepe, Kırışova ve Usturga bölgesinde de hissedildi. Sarsıntıdan paniğe kapılanlar evlerini terkederek dışarı çıktı.