Yangın merdiveninde itfaiye erinin kafasına kar kütlesi düştü
Rusya'nın en doğusundaki Magadan kentinde yangın çıkan bir binadan bir çocuğu kurtarmaya çalışan itfaiye erinin kafasına binanın çatısından kar kütlesi düştü.
Dev kar kütlesinin çarpması ile merdivenlerde yuvarlanan itfaiyecinin zor anları kameraya yansıdı. 

Bir yatakhanede çıkan yangınla ilgili bölgeye hareket eden itfaiye yetkilileri, en üst kattan merdivenle dumanlar arasında kalan bir çocuğu kurtarmaya çalıştı. Pencereye yaklaştığı sırada itfaiye erinin üzerine çatıdan büyük kar parçası düştü. 

Merdivenlerin üzerine yıkılan itfaiye yetkilisine, arkadaşı aşağıdan merdivene tırmanarak yardım etti. Rus görevli ağır yara almadan kurtulurken, her ikisi daha sonra pencereden çocuğu annesinin elinden alarak yere indirdi.