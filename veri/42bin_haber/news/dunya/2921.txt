Vücuduna 2 metre demir boru giren genç hayatta
Rusya'nın Kuzey Kafkasya bölgesindeki Kuşevski kasabasında iş kazası sonucunda göğsüne 2 metre uzunluğunda demir boru saplanan genç Aleksandr Antonyan (27) mucize eseri sağ kalmayı başardı.
Kuşevski Hastanesi'ne kaldırılan genç, doktorları da şaşkına uğrattı. Doktorlar, 5 santimetre genişliğindeki borunun Antonyan'ın göğsüne saplanarak sırtından çıktığını görünce şoke oldu. Cerrahlar, acilen ameliyat masasına yatırılan Antonyan'ın vücudundan 2 metre uzunluğundaki boruyu çıkartmayı başardı.

Başına gelenleri anlatan genç, "Trafik kazasında ne olduğunu önce anlayamadım. Önümde demir borularla yüklü bir kamyonet gidiyordu. Kaza sırasında hepsi üzerime geldi. Daha sonra gözlerimi açarken, bir borunun göğsüme saptandığını acılar içinde fark ettim." dedi.

Cerrah Yevgeni Solodunov, borunun mucize eseri kalbin bir kaç milimetre yanından geçtiğini söyledi. Doktorlar, borunun kaburgaları kırdığını ve bir kaç iç organı da hafif yaraladığını belirtti. 

Aleksandr, "Şükürler olsun ki sağ kaldım! İkinci kez dünyaya geldim! Bu bir mucize! Doktorlar da sağ olsun" diyerek herkese teşekkür etti.