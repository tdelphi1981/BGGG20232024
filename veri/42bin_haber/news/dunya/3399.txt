Şam'dan Washington'a sert tepki
Suriye Dışişleri Bakanı Velid Muallim "Amerika, Suriye halkını öldüren gruplara nasıl destek çıkar anlamıyorum" dedi. Amerika, Roma'daki Suriye'nin Dostları Toplantısı'nda Suriyeli isyancılara ilk kez doğrudan öldürücü olmayan yardım sözü verdi. O açıklamaya Şam yönetiminden tepki var. 

Velid Muallim, Esad rejiminin bölgedeki güçlü destekçisi İran'ın başkenti Tahran'da konuştu. 

Muallim, İran Dışişleri Bakanı Ali Ekber Salihi ile yaptığı basın toplantısında Washington'ı çifte standartla suçladı. 

Bakan, "Siyasi çözüm arayanların Suriye halkını cezalandırmaması gerekir diye konuştu. 

Suriye Dışişleri Bakanı, müdahale olasılığı konusunda da sert uyarıda bulundu, "Suriye'nin egemenliği kırmızı çizgimizdir" dedi.