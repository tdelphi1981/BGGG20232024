ABD'de fırtına can aldı
 
 ABD'nin Georgia eyaletine bağlı Adairsville'de etkili olan fırtına nedeniyle 2 kişi öldü. Bartow Kasabası İtfaiye Şefi Craig Millsap, ülkenin güneydoğusundaki eyaletin Adairsville bölgesinde etkili olan fırtınada 2 kişinin cesedine ulaştıklarını belirterek, ölümlerin nasıl gerçekleştiğine dair detaylı bilgi vermedi. 
 Bu arada Arkansas'ta da 1 kişinin yaralandığı bildirildi. Birçok evin ve aracın hasar görmesine neden olan fırtınanın çok sayıda ağacı da devirdiği belirtildi.