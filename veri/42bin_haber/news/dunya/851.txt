Rusyada sahte para operasyonu
Rus polisi Kuzey Kafkasya Cumhuriyetleri başta olmak üzere, Ermenistan, Belarus ve Ukrayna vatandaşlarının da aralarında bulunduğu sahte para basan bir şebekeyi ortaya çıkardı.
Rusya İçişleri Bakanlığı'nın yaptığı açıklamaya göre, şebeke her ay ortalama dolar, euro ve ruble cinsinde toplam 40 milyon ruble (1,3 milyon dolar) sahte para piyasaya sürüyordu. Sahte paraların bir kısmının Kafkas bölgesinde militanların eline ulaştığını kaydeden bakanlık, "Polis, Ekim 2011'de olayla ilgili ilk bilgilere ulaştı. Operasyonun ilk aşaması Dağıstan Cumhuriyeti'nde Temmuz-Aralık ayları arasında tamamlandı. 5 militan 3,5 milyon sahte ruble ile yakalandı. Operasyon sırasında, para basma makineleri, boş banknotlar, sahte 20 bin dolar ve 500 bin ruble (16 bin dolar) ele geçirildi." dedi.

Açıklamada, "Polis ilk kez sahte euro basıldığına şahit oluyor. Sahte paralar Rusya'nın tüm bölgelerinde, Ukrayna, Belarus ve Ermenistan'da satılıyor." bilgisi verildi. Ayrıca Operasyonun ikinci aşamasının Moskova Bölgesi'nde gerçekleştiği ifade edilirken, "Sahte 100 adet banknotla birlikte biri Ermenistan vatandaşı, biri de Dağıstanlı iki kişi suçüstü yakalandı. Dağıstan'dan getirilen sahte paralar Moskova üzerinden Rusya'nın farklı kentlerine ulaştırıyordu." ifadelerine yer verildi.