'Lübnan'la anlaşmaya vardık'
Hristofyas: Doğalgaz çıkarılması için Lübnan'la anlaşmaya vardık.
 Rum Yönetimi lideri Dimitris Hristofyas, Lübnan'ı ziyaret etti. Lübnan Başbakanı Mişel Süleyman ile bir araya gelen Hristofyas, Filistin'in Birşelmiş Milletler'de (BM) gözlemci devlet statüsü talebine destek belirtti. Hristofyas, bağımsız egemen bir Filistin devleti ile İsrail’in aynı coğrafyada barış içerisinde bir arada olmasını desteklediklerini kaydetti.
 Rum Haravgi ve diğer gazetelere göre Lübnan’ı ziyaret eden Rum Yönetimi Başkanı Dimitris Hristofyas Lübnan Devlet Başkanı Mişel Süleyman ile görüşmesinin ardından, hidrokarbon yataklarının kullanımına pratikte başlanabilmesi için konunun Lübnan Meclisi’nce süratle onaylamasını beklentisini dile getirdiğini yazdı.
 Haberde, Hristofyas, Lübnan Devlet Başkanı ile bölgedeki gelişmeleri de ele aldıklarını belirterek Lübnan Hükümeti’ni, ülkesini Suriye meselesinden uzak tutma politikası nedeniyle kutladı. Güney Kıbrıs’ın Avrupa Birliği (AB) üyesi sıfatıyla Suriyeli mültecileri konuk etmekte olan Lübnan’a AB’nin gerekli yardımı sağlaması için elinden geleni yapacağı vaadinde bulunan Hristofyas, aynı konuda bu ülkeye ilaç göndermeye hazır olduğunu söyledi.
 Hristofyas Filistin sorununa da değindiği konuşmasında, Güney Kıbrıs’ın, Filistin’in Birleşmiş Milletler (BM) Genel Kurulu’nda gözlemci statüsü alma talebine destek verdiğini hatırlatarak; bağımsız egemen bir Filistin devleti ile İsrail’in aynı coğrafyada barış içerisinde bir arada olmasını desteklediklerini kaydetti.
 “MÜLTECİ KABUL ETME VE BARINDIRMA KONUSUNDA OLANAKLARIMIZI TÜKETTİK”
 Güney Kıbrıs’ın daha önce Suriye, Filistin ve Lübnanlıları konuk ettiğini hatırlatan Hristofyas, Güney Kıbrıs’ın şu an mülteci kabul etme ve barındırma konusunda olanaklarını tükettiğini vurguladı.
 Hidrokarbonlar konusunda İsrail ile Lübnan arasında yaşanan anlaşmazlığa da değindiği konuşmasında, Güney Kıbrıs’ın Lübnan ile hiçbir anlaşmazlığı olmadığını söyleyen Hristofyas, anlaşmazlığın Lübnan ile İsrail arasında olduğunu kaydetti. Güney Kıbrıs ile Lübnan münhasır ekonomik bölgelerinin kesiştiği alanlarda hidrokarbonlardan müştereken faydalanmak için müzakerelere pratikte başlayabilmek için iki ülke arasında MEB sınırlarının belirlenmesi anlaşmasının Lübnan Meclisi’nde süratle onaylanmasını beklediklerine de kaydetti.
 Lübnan Devlet Başkanı Süleyman ise Hristofyas ve Rum heyetle görüşmede özellikle iki ülke arasındaki deniz bölgesinde petrol ve doğalgaz bulunması konusu üzerinde durduklarına işaret ederek “Bu zenginliğin çıkarılması için gerekli faaliyetlerde bulunma konusunda anlaştık.” dedi.
 Güney Kıbrıs’ın bugün Arap dünyasının Avrupa’ya, Lübnan’ın da Avrupalıların Arap dünyasına açılan kapısı konumunda olduğunu söyleyen Süleyman, “Bütün düzeylerde karşılıklı ziyaretler gerçekleştirerek savunma, ekonomi, kültür alanlarında pek çok şey başaracağız. Deniz dibindeki zenginlikten gerçek bir karşılıklı dostluk ve işbirliği içerisinde müştereken faydalanabiliriz” ifadesini kullandı.
  
  