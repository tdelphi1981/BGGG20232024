Çin'de nehirde 900 ölü domuz bulundu
Çin'in Şanghay kentindeki bir nehirde 900 ölü domuz bulduğu duyuruldu. Şanghay Tarım Komitesi internet sitesinde, Şanghay'daki Huangpu nehrinin kente içme suyu sağlayan Songjiang bölgesinde, su yüzüne çıkmış 900 ölü domuzun bulunduğunu açıkladı.

Yetkililer, içme suyunun olaydan etkilenmediğinin altını çizerek, her ihtimale karşı nehrin dezenfekte edilmeye başlandığını bildirdi.

Olayla ilgili soruşturma başlatılırken, domuzlar üzerinde yapılan incelemelerde herhangi bir salgın hastalığa rastlanmadığı da belirtildi. 

Domuzların suya nasıl düştüğü ya da niye atıldığı ise araştırılıyor.