Papa Twitter'dan da istifa ediyor
Katolik Hristiyan aleminin ruhani lideri Papa 16. Benediktus'un Twitter hesabının, görevinden ayrılmasıyla kapanacağı bildirildi.
Vatikan radyosu, takipçilerine 9 dilde Twitter'daki @pontifex adresinden seslenen Papa'nın hesabının, açıldıktan yaklaşık 2,5 ay sonra, görevinden ayrılacağı perşembe günü TSİ 21.00'de kapanacağını duyurdu.

Papa'yı hesabın açıldığı 12 Aralık'tan bu yana İngilizce olarak 1 milyon 502 bin, İspanyolca 647 bin, İtalyanca da 307 bin kişi takip ediyordu.