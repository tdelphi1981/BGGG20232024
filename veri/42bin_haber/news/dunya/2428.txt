Arı kovanına çarpan kadının feci sonu
 
 Görgü tanıklarının ifadesine göre, polis eğitim merkezinde öğrenci olan 23 yaşındaki Mariana Lucher, fırtına nedeniyle aracıyla yoldan çıkarak yol kenarında bulunan arı kovanlarının içine daldı. 
 Kovanların parçalanmasıyla bir anda çevreye saçılan arılar büyük hasar gören aracın içindeki genç kadına saldırdı. Tanıkların ifadesine göre 500 kadar arı tarafından sokulan genç kadın aracından çıkarak kaçmak istedi. Ancak, arı saldırısı nedeniyle fazla uzaklaşamadan hayatını kaybetti. 
 DHA