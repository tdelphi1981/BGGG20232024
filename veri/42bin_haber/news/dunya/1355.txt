115 liraya annesini doğrattı
Rusya'da alkolik genç annesini öldürmek için 2 bin rubleye kiralık katil tuttu.
Rusya'nın Mari El cumhuriyetinde bir genç alkolik annesini öldürtmek için 65 dolara katil kiraladığı gerekçesi ile ömür boyu hapis cezası ile yargılanıyor. İki kişi tarafından bıçaklanarak ormana atılan kadının hastanede tedavisi sürüyor.Rusya Soruşturma Komisyonu'nun verdiği bilgiye göre, annesinin alkol alması ve onun kötü ve şiddet içeren davranışları ile büyüyen genç annesini öldürtmek için 2 bin rubleye (115 TL) iki katil kiraladı.Talihsiz kadının evine giren iki saldırgan kafasına vurarak bayılttı. Ağzına havlu tıkayarak ormana götürülen kadın orada boğularak öldürülmek istendi. Ardından saldırganlar üç ayrı yerinden bıçakladıkları kadını bölgeye bırakarak olay yerinden uzaklaştı. Bölgeden geçen vatandaşlar ise yaralı kadını fark ederek polis ve sağlık ekiplerine haber verdi. Soruşturma Komisyonu'na göre hastaneye kaldırılan kadının yaşam tehlikesi bulunmuyor.
Kadının oğlu ile birlikte, suça karıştıkları tespit edilen 20-25 yaşlarındaki iki genç da hakim karşısına çıktı. Suçlarının tespit edilmesi durumunda üç zanlının ömür boyu hapis cezası alması öngörülüyor.