Polis olacak Türk aranıyor
 
 Münih Emniyet Müdürlüğü ve Münih Başkonsolosluğunun birlikte düzenlediği basın toplantısında, Türk gençlerinin polislik mesleğine ilgilerinin artırılması istendi.
 Münih Emniyet Müdürü Hubert Steiger basın toplantısında, göçmen ve özellikle Türk göçmen kökenli gençlerin federal polis bünyesine katılmaları yönünde çağrıda bulundu. 
 İLGİLERİ ARTSIN DİYE OKULLARA GİDECEKLER 
 Göçmen kökenli gençlerin federal polis teşkilatında yer alması hedefli projenin sorumlusu Klaus Kirsch’in emniyet teşkilatına göçmen kökenli gençlerin ilgisinin arttırılması amacıyla okullarda, dernek ve sivil toplum örgütlerinde toplantılar düzenleneceğini ve bu toplantılarda mesleğin cazibelerin anlatılacağını aktardı. 
 DİYALOG KURMADA ETKİLİ OLACAK 
 
 Münih Başkonsolosu Hidayet Eriş de toplantıda "meslek altın bileziktir" sözüne atıfta bulunarak Türk gençlerinin eğitim ve meslek seçimi konusunda bilgi edinmelerinin önemine dikkati çekti ve bu konudaki seçimin tesadüfe bırakılmaması gerektiğini vurguladı. Toplantıya katılan Türk kökenli polis memurları Hüseyin Arın, Hüseyin Filiz ve Elif Duran görevlerini yaparken ve farklı etnik kökenli insanlarla temaslarında Türk kökenli olmanın diyalog kurma ve anlayışla yaklaşma gibi avantajları olduğunu belirtti.
  