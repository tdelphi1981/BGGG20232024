Japonya'da kabine istifa etti
Japonya Başbakanı Yoshihiko Noda'nın kabinesi, genel seçimlerde galip gelen muhafazakar lider Shinzo Abe'nin Başbakanlığının parlamentoda resmi olarak oylanması için istifa etti. Hükümet sözcüsü, kabinenin istifa ettiğini açıkladı. Abe'nin Genel Başkanı olduğu ve son 3 yıldır muhalefette olan muhafazakar Liberal Demokratik Parti (LDP) seçimlerden galip gelmişti. 

Ülkede, 2006-2007 döneminde de Başbakan olan Shinzo Abe, bu göreve ikinci kez gelerek son 6 buçuk yılda seçilen 7. başbakan oldu.