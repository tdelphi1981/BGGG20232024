Solomon Adaları'nda 8 büyüklüğünde deprem
Pasifik Okyanusu Solomon Adaları açıklarında 8.0 büyüklüğünde bir deprem meydana geldi. Depremin ardından tsunami dalgaları oluştu. Deprem, Türkiye saatiyle gece 03.12'de denizin 6  kilometre derinliğinde meydana geldi. 

Şiddetli sarsıntı sonrası Solomon Adaları, Papua Yeni Gine, Fiji ve Kribati gibi pekçok bölgede tsunami uyarısı yapıldı. 

Pasifik Tsunami Uyarı Merkezi'ne göre, Solomon Adaları yakınlarında tsunami dalgaları oluştu, dalgalar 1 metreyi aştı. Bölgede onlarca evin hasar gördüğü belirtildi. 

Bölgede henüz can kaybına ilişkin bir bilgi yok. 

Ancak bu şiddette bir deprem bölge için ilk değil.

2007 yılında da 8.1 büyüklüğünde meydana gelen deprem tsunami oluşturmuş, Solomon Adaları'nda en az 52 kişi hayatını kaybetmişti.