Hamile Kate basın karşısına çıktı
İngiltere Prensi William'ın eşi Cambridge Düşesi Kate Middleton, hamile olduğu açıklandıktan sonra ilk defa kamuoyu önüne çıktı 
 Cambridge Düşesi, 'sabah bulantısı' şikayetiyle Pazartesi günü yatırıldığı King Edward VII hastanesinden, Prens William'ın eşliğinde, elinde bir buket çiçekle ayrıldı.
 
 Çiftin resmi konudu St. James Sarayı'ndan yapılan açıklamaya göre, üç aydan daha az süredir hamile olan Kate Middleton, bir süre Kensington Sarayı'nda dinlenecek.
 
 Hastaneden çıkışında gazetecilere gülümseyen düşes, iyi olup olmadığı sorularına, başını sallayarak olumlu cevap verdi.
 
 Doğacak bebek, cinsiyeti ne olursa olsun, tahtın üçüncü varisi olacak. Cambridge Düşesi'nin hamileliği boyunca kamuoyu önüne fazla çıkması beklenmiyor. Prens William ise kraliyet görevlerini sürdürecek. 
 BBC Türkçe