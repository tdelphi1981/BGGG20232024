ABD'ye şok suçlama!
Rusya'da aşırı sağcı Liberal Demokrat Parti Başkanı Vladimir Jirinovski, Ural bölgesinde yaşanan meteor yağmurunun ABD tarafından denenen yeni bir silah olduğunu iddia etti.
Basına açıklamada bulunan Jirinovski, "Meteorlar düşüyor. Onlar meteor değil. O Amerika'nın yeni silah denemesi. ABD Dışişleri Bakanı John Kerry, Rusya Dışişleri Bakanı Sergey Lavrov'u uyarmak istedi. Ancak kendisi Afrika'da bir yerlerde. O böyle bir provokasyon istedi." dedi.

Meteorların düşmesinin tabi bir olay olmadığını savunan Jirinovski, "Bu daha ilkel kavimlerde olabilir. Meteor nedir? Hiçbir yere bir şey düşmez. Uzay evrensel. Kendi kanunları var." değerlendirmesinde bulundu. Jirinovski'ye göre savaş kışkırtıcıları ve sabotaj meraklıları bunu yaptı.