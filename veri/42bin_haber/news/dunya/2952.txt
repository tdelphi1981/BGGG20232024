Meteor düştü, yüzlerce yaralı var
 
 Göktaşlarının düşmesiyle meydana gelen patlamaların etkisiyle ilk belirlemelere göre, 400 kişi yaralandı. 
 İçişleri Bakanlığı Sözcüsü Vadim Kolesnikov yaptığı açıklamada, yaralılardan 3’ünün durumunun ağır olduğunu, yaralanmaların, patlamaların neden olduğu cam kırıkları nedeni ile meydana geldiğini belirtti. Kolesnikov ayrıca, bir fabrikanın yaklaşık 600 metrekare olan çatısının da çöktüğünü kaydetti. 
 OTOMOBİL GÖRÜNTÜ ALDI
  
 Rusya’nın başkenti Moskova’dan 1500 km ötede bulunan Çelyabinsk kenti, bu sabah meteor yağmuruyla sarsıldı. Çelyabinsk üzerinde, TSİ 05.30 sularında gözleri neredeyse kör edecek bir parlaklığa neden olan ve çarpma etisiyle kentin dört bir yanını sarsan meteorlar, otomobilin içindeki ve sokaktaki yerleşimcile tarafından kamerayla görüntülendi. Ural Dağları bölgesindeki idari bölgenin valisi, meteor düşmesinin ardından yaptığı açıklamada, birçok yaralı olduğuna dair haber aldıklarını, binalarda da hasar oluştuğunu belirtti. startFlvPlayer_Posta("divFlvPlayer9064","9064","201302","9064-1.jpg"); 
   
 PANİĞE YOL AÇTI 
  
 ABD Ulusal Havacılık ve Uzay Dairesi (NASA), 15 Şubat’ta yarım futbol sahası büyüklüğündeki "2012-DA14" asteroidin, şimdiye kadar Dünya’nın en yakınından geçen asteroit olacağını söylemişti. Rusya’da düşen göktaşlarının asteroit ile bağlantısının bulunup bulunmadığı henüz bilinmiyor. 
 NTVMSNBC / AA
  
 ARMAGEDDON GİBİ 
 
 Başrollerini Bruce Willis, Liv Tyler, Billy Bob Thornton ve Ben Affleck gibi isimlerin paylaştığı 1998 yapımı 'Armageddon' adlı filme de ABD'nin New York kentine yağan irili ufaklı meteor parçalarının ardından, insanoğlunun dev bir göktaşının dünyaya çarpmasını engelleme çabaları işleniyordu. Filde, konu üzerine araştırma yapan NASA, dünyaya büyük bir hızla kuvvetli bir biçimde yaklaşmakta olan dev bir meteoru fark ediyor. Bir eyalet büyüklüğündeki bu meteor, dünyaya çarpmadan durdurulmazsa insanlığa paha biçilmez zararlar verecekti. Bilim insanları meteoru bir şekilde yok etmek için bir plan hazırlamaya başlıyordu. Plana göre meteor ikiye ayrılacak ve bir şekilde dünyanın iki yanından geçip gidecekti...   startFlvPlayer_Posta("divFlvPlayer9061","9061","201302","9061-1.jpg");