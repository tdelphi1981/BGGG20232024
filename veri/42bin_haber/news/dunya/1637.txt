'Cezayir'de 3 vatandaşımızın öldürüldüğü doğrulandı'
İngiltere Başbakanı David Cameron, Cezayir'deki kanlı rehine eyleminde 3 Britanya vatandaşının öldüğünün kesinleştiğini açıkladı.
 Cameron, bunların yanında kesin olmamakla birlikte 3 vatandaşın daha öldüğünün sanıldığını ifade etti.
 Cezayir hükümeti, ülkenin güneydoğusundaki bir doğalgaz tesisinde çıkan krizde 23 rehine ile 32 saldırganın öldüğünü açıklamıştı.
 Öte yandan krizin dün son bir saldırıyla sona erdirilmesinin ardından bomba imha ekiplerinin bugün tesise girdiği belirtildi.
 CİHAN