Medvedev'den 'savaş' açıklaması
Başbakanı Dmitri Medvedev, kimseyle savaşa hazırlanmadıklarını, bu yüzden eğitim ve sağlık harcamalarının, savunma harcamalarından daha çok olduğunu söyledi.
Rus televizyonlarına özel açıklamada bulunan Rusya Başbakanı, "Hiçbir kimseyle savaşa hazırlanmıyoruz. Biz barışsever bir ülkeyiz." dedi. 

Rusya'nın savunma harcamalarının 2013 bütçesinde 2,1 trilyon ruble olduğunu hatırlatan Medvedev, "Tüm savunma harcamaları tamamı ile federal bütçeden karşılanıyor. Eğitim ve sağlık bütçeleri ise yerel yönetim ve belediye bütçelerinden de destekleniyor." bilgisini verdi.

Toplam olarak bakıldığında eğitim bütçesi 2013 için 2,5 trilyon ruble ile ilk sırada yer alırken, sağlık giderleri de 2,2 trilyon ruble ile ikinci. (1 dolar 30,5 ruble)

Doğrudan savunma harcamalarına göre Savunma Bakanlığı bütçesinde askeri personelin konut sorununun çözümü ve diğer sosyal harcama kalemleri olduğunu da söyledi.

HÜKÜMET TÜTÜN LOBİSİNDEN GÜÇLÜ

Tütünle mücadele yasasının Rusya'da önümüzdeki günlerce çıkacağını kaydeden Rusya Başbakanı, "Yasanın geçeceğinden eminim. Tütün lobisinde güçlü adamlar var. Ancak hükümet daha güçlü. Her yıl sigara ve sigaraya bağlı hastalıklar nedeni ile 400 bin kişi ölüyor. Tver gibi orta ölçekli bir kent demek. Burada yapılan mücadelenin de insani olması ve kimseyi utandırmaması önemli." ifadelerini kullandı.

30 Ekim'de Duma'ya sunulan yasaya göre çocuk oyun alanları, okullar, üniversiteler ve hükümet binalarında 2013'ten itibaren sigara içilmesi yasaklanıyor. 2015 sonrası içinse kafe ve restoranlar yasak kapsamına alınıyor. Sigara şirketlerinin reklamlarını her türlü yasaklanırken, herhangi bir organizasyona sponsor olmalarını da izin verilmiyor. Yeni yasa 50 metrekarenin altındaki büfelerde de sigara satışını yasaklıyor.