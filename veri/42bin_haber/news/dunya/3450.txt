Müslüman Kardeşler, Türkiye'yi örnek gösterdi
Mısır'daki Müslüman Kardeşler Teşkilatı Rehberlik Konseyi Başkanı Muhammed Bedii, Türkiye'yi örnek göstererek, Mısırlılardan sabırlı olmalarını istedi. 
Kahire Havaalanı'nda basın açıklaması yapan Bedii, AK Parti'nin 2002'den bu yana Türkiye'yi aşamalı bir şekilde kalkındırdığını belirterek, Mısır iç siyasetine Türkiye'yi örnek gösterdi.

Mübarek dönemi sonrası yaşanan geçiş sürecinde Mısır halkından sabırlı olmasını isteyen Bedii, "Türkiye, evlatları kalkınmayı gerçekleştirene kadar bekledi. Devrimlerin yaşandığı birçok ülkede olduğu gibi Mısır'da da farklı gruplar arasında anlaşmazlıklar yaşanması doğal" dedi.