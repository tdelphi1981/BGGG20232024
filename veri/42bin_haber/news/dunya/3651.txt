Steve Jobs çizgi roman oluyor
Dünyanın teknoloji devi Apple'in kurucularından Steve Jobs'ın hayatı Japonya'da manga (Japon çizgi romanı) olarak yayımlanacak.
Japonya'da genellikle kadınların tercih ettiği 'Kiss' adlı dergi, Jobs'ın hayatını seri şekilde sayfalarında yer verecek. Mangayı da yaptığı çizimlerle ödüller almış bir isim olan Mari Yamazaki çizecek. Yamazaki'nin çizimlerinin "çekici ve etkileyici" olmasının yanı sıra Jobs ile uzaktan akraba olmalarının da sanatçının seçilmesinde rol oynadığı kaydedildi. Mari Yamazaki'nin, Jobs'ın hayat hikayesini anlatan Walter Isaacson imzalı kitaba bağlı olarak mangayı çizeceği ifade edildi. 

Steve Jobs'un hayatı ilk defa manga olarak yayımlanmıyor. 2011 yılında hayatını kaybetmesinin ardından bir şirket, Jobs'ın hayatını manga olarak yayımlamıştı. Jobs'ın hayatı beyaz perdede de yayımlanacak.