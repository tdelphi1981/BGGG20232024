Obama'ya gönderdiği mektupta ifade hatası
Fransa Cumhurbaşkanı François Hollande'ın yeniden seçilen Amerika Başkanı Barack Obama'yı tebrik etmek için gönderdiği İngilizce mektupta hata yaptığı iddia edildi.
 Europe 1 radyosu'nun haberinde; Hollande'ın  yazdığı mektubun içeriği ve sonuna kendi el yazısıyla eklediği selamlamanın birbirine uymadığı dile getirildi. Hollande, mektubun sonuna  "friendly" (içten) kelimesini eklerken Oxford üniversitesinden yapılan açıklamada friendly sözcüğü ile mektubun içeriğinin uyumsuz olduğu ve bu durumlarda kullanılması gereken sözcüğün, "best wishes" (iyi dileklerimle)  ya da "all the best" (iyi çalışmalar) olması gerektiği vurgulandı.
 Paris Sorbon Üniversitesi İngilizce Bölümü Öğretim üyelerinden Julie Vatain'da François Hollande'ın Fransızca yazılan mektuplarda samimiyeti belirtmek için kullanılan "amicalement" kelimesinin sözlük karşılığının mektupta kullandığını söyledi. Vatain, aslında "friendly" nin bir sıfat olduğunu, kullanırken de "friendly regards" (içten saygılarımla) veya "friendly greetings" (içten selamlarımla) şeklinde kullanmak gerektiğini belirtti.
 Fransa eski Cumhurbaşkanı Nicolas Sarkozy de 2008 yılında Barack Obama'yı tebrik etmek için gönderdiği mektupta, Amerika Başkanı'nın adını yanlış yazmıştı.
 CİHANa