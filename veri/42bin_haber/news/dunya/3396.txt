Kurtlar 10 yaşındaki bir çocuğu parçaladı
Rusya'nın Sibirya bölgesindeki Krasnoyarsk'ta kurtların 10 yaşındaki bir erkek çocuğunu parçaladığı belirtildi.
Krasnoyarsk'ın Yessey köyünde yaşanan faciayla ilgili bilgi veren yetkililer, Valentin Ç. isimli çocuğun cesedinin köye yakın Yessey gölü kıyısında annesi tarafından bulunduğunu kaydetti. 

Bölge yetkilileri, "Çocuk, kardeşini köyün diğer tarafına yolcu ettikten sonra geri dönmemiş. Bunun üzerine anne, çocuğunu arayınca cesediyle karşılaşmış." bilgisini verdi.

Ria Novosti haber ajansına konuşan güvenlik görevlileri, cesedin üzerinde çok sayıda kurt ve yabani köpek izleri bulduğunu açıkladı. 

Son zamanlarda Krasnoyarsk bölgesinde kurt saldırılarının artması üzerine bölgede olağanüstü hal ilan edilmişti.
(CİHAN)