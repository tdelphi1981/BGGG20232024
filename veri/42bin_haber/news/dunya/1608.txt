Velid Muallim: "Esad'ın konumunu tartışmaya açmayız"
Suriye Dışişleri Bakanı Velid Muallim, "Cumhurbaşkanının konumunu tartışmaya açmak kabul edilemez" dedi. Suriye'de uluslararası toplumun bir bölümünün, Beşar Esad'sız geçiş dönemi çağrıları Şam tarafından bir kez daha reddedildi. Suriye Dışişleri Bakanı Velid Muallim, "Cumhurbaşkanının konumunu tartışmaya açmak kabul edilemez" dedi.

Muallim, Suriye Devlet Televziyonu'na röportaj verdi; muhaliflere, "Silah bırakın ve ulusal diyalog sürecine katılın" dedi. 

Sürece katılan tüm tarafların, geniş yürütme yetkilerine sahip olacak yeni kabinede yer bulacağını söyledi. 

Ancak Esad'ın geçiş sürecinde yer almaması talebine kapıları kapattı. Muallim, "Cumhurbaşkanlığını tartışmak kabul edilemez" diye konuştu.