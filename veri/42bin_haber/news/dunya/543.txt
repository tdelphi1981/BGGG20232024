Türkçe konuşmak yasak!
2004 yılında Türkçe derslerinin arşive kaldırıldığı Hollanda'da şimdi de okullarda Türkçe konuşmak yasaklandı.
Birçok ilk ve orta dereceli okul yönetimlerinin aldığı karar sonrasında okul saatleri içerisinde olmak üzere okul bahçesi, koridorlar, sınıf ve okul kantinlerinde Türkçe konuşmak yasaklanmaya başladı. Konulan yasağa karşı çıkarak ana dillerini konuşmaya devam eden öğrenciler okul kurallarını ihlal ediyor gerekçesiyle okul yönetimi tarafından okuldan uzaklaştırılıyor.

Yıllar önce Türkçe derslerini arşivlere kaldıran Hollandada şimdi de birçok okulda Türkçe konuşma yasağı başladı. Okul bahçesi, koridorlar, sınıflar ve kantinlerinde Türkçe konuşulmasını yasaklayan okul yönetimleri, yasağı ihlal eden öğrencileri 3 kez ikaz ettikten sonra okuldan uzaklaştırıyor.

Başkent Amsterdam Cosmicus Montessori Lisesi öğrencilerinden Denizhan Murat Üresin (18), okul yönetiminin aldığı Türkçe konuşma yasağına uymadığı gerekçesiyle okuldan atıldığını iddia etti.

Okul yönetiminin baskısı yüzünden bir çok öğrencinin bu yasağa ses çıkartamayıp sessiz kalma mecburiyetinde bırakıldığını söyleyen Üresin, Okulumuzda yaklaşık 500 öğrenci var. Bu öğrencilerin yüzde 70i Türk kökenli. Okul yönetimi okul saatleri içerisinde okul bahçesi, koridorlar, sınıflar ve kantinde Türkçe konuşulmasını yasakladı. Ben de bu yasağa karşı çıktım. Yapmış olduğum araştırmalarda Hollandada okul kurallarında ana dilinizi konuşamazsınız diye bir madde yok. Aslında bu konuda konuşmak isteyen birçok öğrenci var, ama onlar okuldan atılma korkusuyla susmayı tercih ediyor.

TÜRKÇE MÜCADELEM DEVAM EDECEK

Ben konulan yasağa uymadım. Beni birkaç kez ikaz ettiler. Hatta okul müdürümüz okulda, okul saatleri içerisinden Türkçe konuşmayacağıma dair bana bir belge imzalatmaya kalkıştı. Ama ben o belgeyi imzalamadım. Sonunda da beni okuldan attılar. Şu anda büyük üzüntü içerisindeyim. Ben kendimi bu yolda feda ettim. Hukuki yollardan hakkımı aramaya başlayacağım. Ana dili Türkçem için mücadelem devam edecek. Eğer bu yolda feda olacaksam, feda olmaya hazırım dedi.

ANNE ÇOK ÜZGÜN

Ana dilini konuştuğu gerekçesiyle oğlunun okuldan atılmasına isyan eden anne Gamze Sibel Uzun (44) ise, Oğlum Türkçe konuştuğu için okuldan atılmıştır, tek gerçek budur. Bu konu hakkında okul yönetiminden evimize bile iki öğretmen gönderildi. Her iki öğretmende evde oğluma, Denizhan okulumuzda Türkçe konuşma yasaktır. Bu kurala uyma mecburiyetindesin dediler. Şimdi oğlumu okuldan attılar. Bu şekilde oğlumun eğitim hakkını elinden aldılar, buna hakları yoktur. Özgürlükler ülkesi Hollandada yaşıyorsak, böyle bir yasak koymaya hakları da yoktur. Bu sıkıntımız başladı başlayalı ailece çok üzgünüz. Günlerdir yemiyoruz, içmiyoruz. Her ne olursa olsun ben çocuğumun arkasındayım. Ama bir gerçek var, çocuğumun eğitim hakkını ana dilini konuşuyor diye elinden aldılar dedi.

Okuldaki bazı Türk kökenli öğrenciler yönetim tarafından konulan yasağın Hollandaca konuşmak ve öğrenmek açısından iyi bir karar olduğu değerlendirirken, okulun eğitimden sorumlu müdürü Piet van Dijk, Hollandanın resmi dili Hollandacadır. Evet okul saatleri içerisinde okulumuzda sadece Hollandaca konuşulmasını istiyoruz. Böyle bir yasağı sadece biz koymadık. Bizim gibi Hollanda genelinde birçok okul var. Denizhan, sadece Türkçe konuştuğu için bu okuldan atılmamıştır. Şimdilik bu konuda fazla bir açıklama yapmak istemiyorum dedi.