Olimpiyat yıldızı 14 Şubat'ta katil oldu
Paralimpik atletizmin yıldızı Oscar Pistorius, Güney Afrika'daki evinde Sevgililer Günü sabahı süpermodel sevgilisini öldürdü.
GÜNEY Afrikalı paralimpik koşucu Oscar Pistorius, 14 Şubat Sevgililer Günü sabahı süpermodel sevgilisini silahla vurarak öldürdü. Spor dünyasında şok etkisi yaratan olay Pistoriusun Johannesburgu'un kuzeydoğusundaki Pretoriadaki çiftlik evinde yaşandı. İki aydır Reeva Steenkamp adlı 30 yaşındaki eski FHM modelle birlikte yaşayan Pistorius (26) kız arkadaşını kafatasından göğsünden ve kolundan vurdu. Model olay yerinde hayatını kaybetti. Paralimpik koşuda dünya rekortmeni olan atlet, polise verdiği ilk ifadede kadını 'hırsız zannederek yanlışlıkla vurduğunu' öne sürdü. Polis sporcunun evinde yaptığı ilk incelemenin ardından cinayet silahı olan 9 milimetrelik tabancaya el koydu, Pistorius'u cinayet suçlamasıyla tutukladı. Reeva Steenkamp Twitter hesabına öldürülmeden bir gün önce 'Yarın Sevgililer Günü. Çok heyecanlıyı. Herkese aşk diliyorum' notunu yazmıştı. Güney Afrika basını modelin cinayetinin kazara değil, kıskançlık nedeniyle işlenmiş olabileceğini öne çıkarıyor. Geçen yıl Londra Olimpiyatları ve Paralimpik Olimpiyatlar'da yarışan Pistorius iki bacağında kaval kemiği olmadan dünyaya geldi. Oscar Pistoriusun iki bacağına karbon liflerinden yapılan protez takıldı. Olimpiyat oyunlarına katılan ilk ampute atlet olarak tarihe geçen Pistorius, Pekin 2008 Paralimpik Oyunları'nda erkekler 100, 200 ve 400 metrelerde altın madalya kazanmıştı.