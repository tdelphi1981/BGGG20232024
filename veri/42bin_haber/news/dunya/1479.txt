'Esad kimyasal silah kullanmadı'
 
 Basında çıkan "Suriye'de geçtiğimiz ay kimyasal silah kullanıldı" iddialarına ABD yönetiminden yalanlama geldi. Beyaz Saray, "Medyadaki iddialarla Suriye'nin kimyasal silah programı hakkındaki bildiklerimiz birbirini tutmuyor" açıklamasında bulundu. Bir internet dergisi olan Foreign Policy, ABD Dışişleri Bakanlığı'ndan sızdırılan bir kriptoya göre, Suriye rejiminin geçen ay Humus'ta isyancılara karşı kimyasal silah kullandığına dair "güçlü" kanıtlar bulunduğunu yazmıştı. 
 Haberde, sızdırılan kriptoda ABD'nin Türkiye'deki Başkonsolosu Scott Kilner'in imzası bulunduğu ve Dışişleri Bakanlığı Genel Merkezine geçtiğimiz hafta gönderildiği belirtiliyor. ABD Başkanı Obama, kimyasal silah kullanılması ya da kimyasal silahların kontrolünün kaybedilmesinin "kırmızı çizgi" olduğunu ve bu çizginin aşılması halinde ABD'nin çatışmalara müdahele edeceğini söylemişti. 
 
 CNNTÜRK