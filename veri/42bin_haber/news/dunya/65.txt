'Yapılanlar herkes için gurur verici'
Görevi bıraktıktan sonra ilk kez AA'ya konuşan Eski Bosna-Hersek Cumhurbaşkanı Silayciç, Türkiye'nin Suriye için yaptıklarının herkes için gurur verici olduğunu söyledi.
 Eski Bosna-Hersek Cumhurbaşkanı Haris Silayciç, Bosna olarak savaşın ve mülteciliğin ne olduğunu bildiklerini belirterek, Türkiye'nin Suriye için yaptıklarının herkes için gurur verici olduğunu söyledi.
 Tarihteki en dramatik savaşlardan birine maruz kalmış bir ülkenin temsilciliğini yapmış olan Silayciç, Suriye'deki savaşı ve Suriyeli mültecileri çok iyi anladıklarını ifade ederek, ''Türkiye'nin Suriye için yaptıkları herkes için gurur verici ve ben Türkiye ile gurur duyuyorum. Türkiye'nin Suriye'ye yaptıkları bir tarihtir'' dedi.
  