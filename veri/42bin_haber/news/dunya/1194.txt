Çinde toprak kayması: 32 ölü
Çin'in güneyindeki dağlık bölgedeki bir köyde meydana gelen toprak kayması sonucu 32 kişinin öldüğü bildirildi.
Çin'de Zhenxiong köyünde yaşanan toprak kayması sonucu 14 evin yıkıldığı bildirildi. Yerel makamlar, afet sonucu 46 kişinin kayıp olduğunu duyurmuştu. Eyaletin resmi gazetesi Yunnan Daily, kurtarma çalışmaları sonucu 32 cesede ulaşıldığını aktardı. 

Kurtarma ekiplerine ağır iş makinelerinin eşlik ettiği ifade ediliyor.