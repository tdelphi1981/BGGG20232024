İsrail'den BM'ye boykot
İsrail'den Birleşmiş Milletler İnsan Hakları Konseyi'ne boykot kararı. İsrail, İnsan Hakları Sicili toplantısına gerekçe sunmadan katılım göstermedi. Tel Aviv bu kararıyla toplantıya katılmayan ilk ülke oldu. İsrail, geçen yıl da İnsan Hakları Konseyi'nin Batı Şeria ve Doğu Kudüs'teki Yahudi yerleşim birimlerinde inceleme talebinde bulunması üzerine konseyle işbirliğine son vereceği tehdidini gündeme getirmişti. 

İsrail Dışişleri Bakanlığı Sözcüsü Yigal Palmor, görüşmeler ve oylamaların ardından, bu kurumla olan iş ilişkimizi askıya alıyoruz" açıklamasında bulundu. 

BM İnsan Hakları Konsey Sözcüsü Rolando Gomez de, "İsrail'in bu beklenmeyen yokluğu konseyi yeni bir alana itiyor. Çünkü bu toplantılara katılmak zorunlu" şeklinde konuştu. 

İsrail'in toplantıyı boykot etme kakarının, BM'nin insan hakları çalışmalarını zarar vereceği düşünülüyor.

Bugün ise BM İnsan Hakları Örgütü Batı Şeria'daki İsrail yerleşimleriyle ilgili soruşturmayı sonlandırdı. 

Raporda, İsrail'in tüm yerleşim inşasını durdurması ve işgal edilen Filistin topraklarından Yahudi yerleşimcilerin geri çekilmesi çağrısında bulundu. Durumun uluslararası hukuku ihlal ettiğini belirtti.