'Asıl hedefimiz ABDyi vurmak'
Kuzey Kore yönetimi yaptıkları uzun menzilli füze denemelerinin asıl amacının ABD'yi vurabilmek olduğunu açıkladı.
Sık sık yaptığı uzun menzilli füze ve roket deneyleri ile dünya gündeminden düşmeyen Kuzey Kore, sert açıklamada bulundu. Şimdiye kadar yaptığı tüm uydu fırlatma denemeleri ile uzun menzilli füze denemelerinin asıl amacının ABD'yi vurabilmek olduğunu söyleyen Kuzey Kore'nin bu sert açıklaması Birleşmiş Milletler Güvenlik Konseyi'nden (BMGK) aleyhlerin yaptırım kararları çıkmasından hemen sonra olması dikkat çekti.

Bugün öğle saatlerinde Kuzey Kore Merkez Kanalı ile Pyongyang TV'deki haber bültenlerinde BMGK'dan çıkan yaptırım kararlarına gönderme yapıldı. Kuzey Kore Milli Güvenlik Konseyi'nin bildirisinde, "İlerde geliştireceğimiz tüm uzun menzilli füzeler ve yapacağımız uydu fırlatma deneylerde, hatta daha yüksek seviyede yapacağımız nükleer denemelerin hedefinin ABD olduğu gerçeğini saklamıyoruz." ifadeleri kullanıldı.

Kuzey Kore Milli Güvenlik Konseyi'nin bildirisinin devamında, "ABD'nin nükleer silahları başta olmak üzere tüm dünya nükleer silahlardan vazgeçilmesi gibi durumun söz konusu olması halinde, Kore Yarımadası'nın nükleer silahlardan arındırılmasının ve Kore Yarımadası'nın barış ve güvenliğinin tesisinin de mümkün olacağı, halkımızın ve ordumuzun vardığı son görüştür." ifadeleri yer aldı.