Çin'de 5,5 büyüklüğünde deprem: 30 yaralı
Çin'in güneyindeki Yünnan eyaletinde 5,5 büyüklüğünde deprem meydana geldiği bildirildi.
Yünnan eyaletinin Şişan kasabasını vuran depremde 30 kişinin yaralandığı, 2500'den fazla evin hasar gördüğü ve 700 evin yıkıldığı açıklandı.

Depremin merkez üssünün yerin dokuz kilometre altında olduğu duyurulurken, bölgede 55 bin kişinin etkilendiği belirtildi.

Yetkililer, altı bin çadır başta olmak üzere birçok yardım ekipmanının bölgeye gönderildiğini söyledi. Depremin ardından 34 artçı şokun meydana geldiği ifade edildi.