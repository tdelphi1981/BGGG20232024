6 turiste tecavüz ettiler
Meksika'nın güneyinde, geçen hafta 6 İspanyol kadın turistin tecavüze uğramasıyla ilgili çok sayıda kişinin gözaltına alındığı bildirildi.
Guerrero eyaleti valisi Angel Aguirre yaptığı açıklamada, olayla bağlantısı oldukları tespit edilerek gözaltına alınanlardan ikisinin başka bir tecavüz soruşturmasıyla da bağlantı olduklarını belirtti.

İki kişinin kurbanlar tarafından teşhis edildiğini kaydeden Aguirre, kaç kişinin gözaltına alındığını açıklamadı.

Meksika'nın en ünlü turistik merkezlerinden biri olan Acapulco'da geçen hafta 6 İspanyol turist kadın, Barra Vieja plajında silahlı ve maskeli 5 erkek tarafından tecavüze uğramıştı.