ABD, İrana uyguladığı petrol ambargosunu kendisi delmiş
ABDnin, İrana uygulanan petrol ambargosunu, kendisinin delmiş olabileceği ortaya çıktı. Afganistandaki ABD birlikleri için alınan 1,5 milyar dolarlık yakıtın bir kısmının İrandan geldiği iddia ediliyor.

İran’ın nükleer silah geliştirdiği iddiasıyla bu ülkeye yaptırımlar isteyen ABD kendi baskısıyla BM tarafından alınan petrol ambargosunu delmiş olabilir. ABD’nin Afganistan’daki birlikleri için Türkmenistan üzerinden aldığı yaklaşık 1,5 milyar dolarlık yakıtın önemli bir bölümünün İran’dan geldiği belirtiliyor. Afganistan’ın Yeniden İmarı Denetleme Kuruluşu (SİGAR) müfettişlerinin hazırladığı rapora göre 2007 ve 2012 yılları arasında bu ülkedeki  ABD birlikleri için alınan yakıtın önemli miktarının kaynağı belirsiz. 
Sınırda büyük petrol trafiği 
Rapora göre Afganistan’a giren yakıtın çok büyük bir bölümünün kaynağı İran. İran’a  uygulanan yaptırımlar nedeniyle Afganistan’da görev yapan İSAF birlikleri uzun zamandır yakıt ihtiyaçlarını İran sınırında faaliyet gösteren 8 Afgan merkezli şirketten karşılıyordu. Her ne kadar şirketler yakıtın kaynağını, önemli bir petrol üreticisi olan Türkmenistan olarak gösterseler de müfettişler bunun şaibeli bir durum olduğunu Türkmenistan’dan alınan petrolün İran’dan daha ucuza getirilen yakıtla karıştırıldığını da düşünüyor. 
BÜYÜKELÇİ DE KABUL EDİYOR 
SİGAR’ın bu raporunu değerlendiren ABD’nin Kabil Büyükelçiliği de Türkmenistan’da İran petrolünün Türkmen petrolüyle karıştırılıp Afganistan’a sevkedilebileceği ihtimali bulunduğunu doğruladı. Büyükelçi buna karşın Afganistan’a getirtilen yakıtın önemli bir bölümünün de Rusya kaynaklı olduğunu bu yakıtın nerede üretildiği venereden geldiğinin açık olarak belirtildiğini vurgulayarak “Rusya’dan aldığımız yakıt üzerinde bir spekülasyon ihtimalini ise reddetti.