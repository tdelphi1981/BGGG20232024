At eti skandalı büyüyor
AVRUPA'yı sarsan at eti skandalı, İtalya'ya ve İspanya'ya da sıçradı. Dünyanın en önemli gıda şirketlerinden Nestle, bu ülkelerdeki sığır etinden yapılmış makarna ürünlerini raflardan kaldırdığı belirtildi.
İtalyan basınında yer verilen haberlere göre, İngiltere'de Findus marka lazanyalarla başlayan skandal büyümeye devam ediyor. Dünyanın en büyük gıda kuruluşu çok uluslu Nestle'de, yapılan testlerin ardından at DNA'sına rastlanması nedeniyle, bu iki ülkedeki makarna ürünlerini toplattı. At eti, Nestle'nin Buitoni' marka ravioli ve tortellini tipi makarnalarında bulunurken, bu miktarın %1'den biraz fazla olduğu belirtildi.

Etlerin tedarikçisinin Almanya'da olduğu belirtilirken, Nestle'den bir hafta kadar önce yapılan açıklamada, sığır eti içeren ürünlerinin at eti içermediği bildirilmişti. Skandal şimdiye kadar en az 12 ülkede ortaya çıktı.