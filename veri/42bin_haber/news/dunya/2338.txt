'Erdoğan Kürt sorununu çözerse Nobel adayı'
 
 Türkiye'nin de 1949 yılından bu yana üyesi olduğu Strasbourg merkezli Avrupa Konseyi'nin Genel Sekreteri Thorbjorn Jagland, Türkiye'de medya özgürlüğü konusunda Adalet Bakanlığı tarafından düzenlenen uluslararası bir konferansa katılmak üzere 5 Şubat'ta Ankara'ya geliyor.  Aynı zamanda Nobel Barış Ödülü Komitesi Başkanı olan Jagland, Ankara'dan sonra Hatay'da Suriyeli mültecileri ziyaret edecek.  Jagland, Türkiye ziyareti öncesi ilginç açıklamalarda bulundu.
   ERDOĞAN BARIŞÇIL ÇÖZÜM BULURSA...
   ntvmsnbc'den Kayhan Karaca'nın sorularını yanıtlayan Jagland'ın en ilginç açıklaması ise; "Siz aynı zamanda Norveç Nobel Barış Komitesi başkanısınız. Eğer Türkiye Başbakanı Recep Tayyip Erdoğan Kürt sorununa barışçıl çözüm bulursa Nobel Barış Ödülünü alabilir mi?" sorusuna verdiği şu yanıt oldu;
 
 "Burada ne söylesem Nobel Barış Komitesi açısından hatalı olur. Fakat söylediğiniz gerçekleşirse ben Sayın Erdoğan'ın veya tarafların çok kişi tarafından aday gösterileceğine eminim."