İsrail ablukayı hafifletiyor
BULUT Sütunu operasyonunun ateşkesle sonuçlanmasından sonra ilk yumuşama sinyali İsrail'den geldi.
 Gazze Başbakanı İsmail Haniye'nin ofisinden yapılan açıklamaya göre İsrail, balıkçılar için uyguladığı üç millik mesafeyi altı mile kadar çıkardı. Gazzeli balıkçılar da dün ağlarını doldurarak denizden memnun dönerken, bir İsrail hücumbotu Filistinli balıkçıları uzaktan izlemekle yetindi. İsrail, silah kaçakçılığı gerekçesiyle Gazzeli balıkçıların 3 milden fazla açılmasına izin vermiyordu.