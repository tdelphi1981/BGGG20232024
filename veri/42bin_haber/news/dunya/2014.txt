Kilise açmaya hapis cezası
 
 İranlı Öğrenciler Haber Ajansı (ISNA), Tahran’daki 26 No’lu Devrim Mahkemesi’nin, kilise evler açarak ülkenin güvenliği için tehdit oluşturmaktan suçlu bulunan Said Abidi adlı İran ve ABD pasaportlu bir kişiyi 8 yıl hapse mahkum ettiğini duyurdu. Konuya ilişkin açıklama yapan Abidi’nin avukatı Nasir Serbazi, yasal süre içinde karara itiraz edeceklerini söyledi. 
 
 Serbazi, müvekkilinin kefaletle serbest bırakılması taleplerinin şimdilik kabul edilmediğini, ancak bu yöndeki girişimlerin süreceğini kaydetti. Rahip Abidi, son yurt dışı dönüşü olan Eylül 2012’de, gözaltına alınmış ve mahkeme kararıyla hapse konulmuştu.
  