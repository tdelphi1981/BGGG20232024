İngiltere, Basra Konsolosluğu'nu kapatıyor
İngiltere Dışişleri Bakanlığı, Irak'ın ikinci büyük şehri olan Basra'daki konsolosluğunu kapatma kararı aldı.
 Irak'ın güneyindeki Basra kentinde İngiltere bir ofis bulunduracak ancak bu ofiste kalıcı personel görevlendirilmeyecek. İngiliz hükümetinin ülkede yapılan ve Dışişleri Bakanlığı'nın bütçesine de yansıyan kesintiler çerçevesinde Basra Konsolosluğunu kapatma kararı aldığı bildiriliyor.
          
 İngiliz hükümetinin bu kararı, özellikle Basra ve etrafında yatırımlar yapan İngiliz iş adamlarının tepkisine neden oluyor. İşadamları kararın, büyük alt yapı projelerini ve yatırımları riske attığını savunuyor.
          
 İngiltere 2003 yılında Irak'ın işgalinden sonra 6 yıl boyunca bu ülkede asker bulundurmuştu. Irak'ta toplam 179 İngiliz askeri ve personeli hayatını kaybetmişti.
          
 AA