Kerkükte patlama: 2 ölü, 7 yaralı
Irak'ın Kerkük kentinde yerel bir futbol takımını taşıyan otobüse düzenlenen bombalı saldırıda ilk belirlemelere göre 2 kişinin öldüğü 7 kişinin yaralandığı bildirildi.
Kerkük Devlet Hastanesi'nde görevli doktor Şahvan Abdullah, AA muhabirine, 'Maç için Kerkük'e gelen Beşir köyünün amatör futbol takımının otobosüne, 1 Haziran Meydanı'nda bombalı saldırıda bulunulmuş. Saldırıda yaralanan 9 kişiden 2'si hastanede hayatını kaybetti' dedi.

Irak makamlarından konuya ilişkin henüz açıklama yapılmadı.

Kerkük'ün 25 kilometre güneyinde yer alan Beşir, Türkmenlerin yoğun bulunduğu bir köy olarak biliniyor.