Kadın askerlere cepheye gidiyor
ABD Savunma Bakanlığı, kadınların orduda muharip olarak görev yapmasını yasaklayan düzenlemeyi yürürlükten kaldırma yönünde karar aldı. 2016'da tam olarak yürürlüğe girecek düzenlemeyle kadınlara yönelik 'ön cephede savaşma' yasağı kaldırılacak, ancak bu durumun bazı istisnaları olacak.
 GEÇEN kasımda 4 kadın askerin 'erkeklerle tam olarak eşit şartlarda çalışmak' için dava açmasının ardından ABD Savunma Bakanı Leon Panetta'nın aldığı kararla, 1.4 milyon askeri olan ABD ordusunun yüzde 14'ünü oluşturan kadın askerlerin muharip pozisyonlarda hizmet etmesini yasaklayan 1994 tarihli karar ortadan kaldırıldı. Hazırlanan plan, Savunma Bakanı tarafından onaylandıktan sonra Kongre'ye gönderilecek. Plan, yeni pozisyonların açılmasının ne kadar süreceğini ve hangi pozisyonların kadınlar için kapalı tutulup tutulamayacağını belirleyecek. Savunma Bakanlığı'nın komutanlardan 15 Mayıs'a kadar konuyla ilgili görüşlerini sunmalarının isteneceği ifade ediliyor.
 130 KADIN ÖLDÜ
 YAKLAŞIK bir yıl sonra kadınlar için orduda 14 bin pozisyonun açılması bekleniyor; fakat zırhlı, piyade ve özel harekat birimlerinde görev almalarına ilişkin yasak devam edecek. Ordu, her görevin kadınlar için uygun olup olmadığını denetleyecek. Bu yıldan itibaren başlayacak uygulamalar aşama aşama 2016'ya kadar tamamlanacak ve ardından kadınlar cephede görev yapacak.
 IRAK ve Afganistan'da geçen yıl ilk kez kara birlikleri ve denizaltılarda kadın askerler yer aldı, ancak 800'den fazla kadın asker yaralandı, en az 130'u yaşamını yitirdi.