İran Türkiye'ye tepkili!
Türkiye'nin ilk uçak gemisi yapımı kararına tepki gösteren İran Meclisi Savunma Komitesi Başkanı İsmail Kevseri, Türkiye'nin savaş gemisi yaparak bölgesel bir güç haline gelemeyeceğini söyledi.
 Türkiye'nin uçak gemisi yapımına yönelik çalışmalarını değerlendiren Kevseri, Ankara'nın yeni bir Osmanlı İmparatorluğunu ihya etmeye çalıştığını ileri sürdü.
 Eski bir Devrim Muhafızları komutanı da olan Kevseri, "Savaş gemisi yapmak Türkiye'yi bölgesel bir güce dönüştürmeyecek. Savaş gemileri olan ABD, Afganistan ve Irak savaşlarında başarı elde edebildi mi?" diye sordu.
 Türkiye'nin bölgesel bir güç olmak için yanlış bir politika izlediğini öne süren İranlı milletvekili, "Türk devlet adamları kamuoyunda bir yer edinmek istiyorlarsa bakış açılarını değiştirmeliler. Savaş gemisi yaparak asla güç olunmaz. Türkiye, bölgede gerginlik yaratacak girişimlerden uzak durmalı" dedi. ,
 DHA