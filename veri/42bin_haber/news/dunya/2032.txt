Türkiye'nin ABD'deki yükselen imajına kayıp turist darbesi
Türkiye'de kaybolan Amerikalı kadın turist haberi, ABD medyasına damgasını vurdu.
ABD medyasına yer alan, İstanbul'un Beyoğlu bölgesinde kayıplara karışan Amerikalı turist kadının dramatik hikayesi, Türk turizmi aleyhine antipropaganda malzemesine dönüştü.

Amerikan televziyonlarında ana haber bültenlerinde yer verilen kayıp ABD'li kadın turist haberleri, Türkiye'nin son 10 yılda ABD'deki yükselen imajına vurulan en büyük darbelerden biri olarak dikkat çekiyor.

NBC'nin gece haberlerinde konu olan olay, 7 Ocak'ta İstanbul'a fotoğraf çekmek için gittiği belirtilen 33 yaşındaki 2 çocuklu Sarai Sierra adlı kadının İstanbul'da kaybolduğu ve kendisinden bir daha haber alınamadığını şeklinde verilirken, genç kadının kardeşi ve gözü yaşlı eşiyle yapılan röportaj yayınlandı.

Amerikan medyasına çıkan haberlere göre, 22 Ocak tarihine geri dönüş biletini olan Sarai'nin 14 yıllık eşi Steven Sierra'nın çocuklarıyla birlikte eşini karşılamak üzere havalanına gittiği ancak genç kadının uçaktan inen yolcular arasında olmaması üzerine olay, eşi tarafından polise ve FBI'ya bildirildiği kaydediliyor.

Sarai'nin eşinden ayrı yaşadığı belirtilerek, genç kadının mali problemlerinin olduğu bilgisine yer verilen New York Post gazetesinin haberinde ise, genç kadının erkek kardeşi David Jimenez ile eşi Steven Diaz'ın Sierra'nın bugün İstantanbul'a uçacağı belirtildi.

2 Çocuklu bir kadının hobilerini keşfetmek için yanlız başına Ortadoğu'ya seyahat etmesini, bencillik olarak görüp kayıp kadına yönelik acımaz eleştirilerle birlikte, ana hedefin İstanbul ve Türkiye yapılması, Mid-Night Express filmiyle açılan büyük yarayı kapatıp, son 10 yılda yükselen Türkiye'nin ABD'deki olumlu imajına, bugüne kadar vurulmuş en büyük darbelerden en yenisi olma özelliği taşıyor.

Bir çocuğu 9 yaşında, diğeri de 11 yaşında olan genç kadınla ilgili Amerika merkezli internet sitelerinde çıkan Türkiye aleyhine 10 binlerce bir birinden ilginç yorum dikkat çekiyor.

Kayıp kadın olayıyla ilgili, 'Türkiye'de yabancı bir kadının eğer burka ve başını bağlamıyorsa, yanlışlıkla bir fahişe zannedebileceği' gibi gerçek dışı ve Türkiye'ye kin kusan yapılmasına neden oldu.

New York'ta bir klinikte resepsiyonist olarak çalışan ve aynı zamanda amatör fotoğrafçılık yaptığı belirtilen Sarai'nin, adını sıkça duyduğu İstanbul'un güzelliklerini fotoğraflamak için Türkiye'ye gittiği belirtiliyor. İstanbul Beyoğlu'nda daha önce internetten tanıştığı Y.Y. adlı üniversite öğrencisinin dairesine 13 günlüğüne 230 Euro vererek yerleşen genç kadının, her gün çektiği fotoğrafları Instagram'a yükleyerek, geleceği son güne kadar ailesini sürekli arayıp bilgi verdiği kaydediliyor.

New York polisinin, İstanbul Amerikan Konsolosluğu ile irtibata geçmesinin ardından olayın İstanbul Emniyet Müdürlüğü Asayiş Şube Müdürlüğü'ne bildirildi. İstanbul polisinin kayıp Amerikalı kadını bulmak için yaptığı araştırma ve soruşturmalar aralıksız devam ediyor.