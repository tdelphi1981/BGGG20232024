Mursi'ye, Mübarek'i unutturmuyorlar
 
 Mısır'da muhalifler Hüsnü Mübarek'in devrilmesinin yıldönümü olan 11 Şubat'ta (bugün) Cumhurbaşkanı Mursi karşıtı gösteri hazırlığında. Gösteriler saat 17.00'de Kahire'nin farklı meydanlarından başlayarak Tahrir Meydanı'nda sona erecek.
  
 İSKENDERİYE'DE DE HAZIRLIKLAR VAR
  
 İki ayrı camiden başlatılacak bir başka yürüyüşün ise, Cumhurbaşkanlığı Sarayı'nda sonlandırılması planlanıyor. Mısır'ın önemli kentlerinden İskenderiye'de de Cumhurbaşkanı Mursi karşıtı gösteri hazırlıkları yapılıyor. Mısır, son iki aydır, Mübarek'in devrilmesinden bu yana en şiddetli protesto gösterilerine sahne oluyor. Müslüman Kardeşler kökenli Cumhurbaşkanı Muhammed Mursi'ye anayasa çalışmaları ve kendi iktidarını pekiştiren kararnameler nedeniyle tepki büyük.