ABD'de fırtına: 6 ölü
ABD'nin orta bölümlerinde ve kuzeydoğusunda etkili olan fırtına nedeniyle 6 kişinin öldüğü, 600'ün üzerinde uçuşun iptal edildiği bildirildi.
Yetkililer, Teksas ve Louisiana eyaletlerinde 2 kişinin üzerine ağaç düşerek öldüğünü, 4 kişinin ise kar fırtınasının yaşandığı Oklahama ve Arkansas eyaletlerindeki otoyollarda trafik kazası sonucunda hayatını kaybettiğini açıkladı.
Ülke çapında fırtınadan daha çok etkilenen Washington, New York ve Philadelphia kentlerine düzenlenen 600'ün üzerinde uçuşun iptal edildiğini belirten yetkililer, bu sayının daha da artabileceğini kaydetti.
ABD Meteoroloji Merkezi'nden yapılan açıklamada, kar fırtınasının Illinois, Indiana ve Kentucky eyaletlerine doğru ilerlediği, dün Teksas, Louisiana, Mississippi ve Alabama eyaletlerinde 34 hortumun görüldüğü belirtildi.