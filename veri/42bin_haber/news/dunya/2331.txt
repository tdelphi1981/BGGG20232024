Esad saldırıyla ilgili ilk kez konuştu
Suriye Devlet Başkanı Beşşar Esed, Suriye ordusunun, kendisine yönelik saldırılara karşılık verebilecek güçte olduğunu söyledi.
Suriye devlet televizyonu, Devlet Başkanı Beşşar Esad'ın, İran Ulusal Yüksek Güvenlik Konseyi Genel Sekreteri Said Celili ile görüşmesinde yaptığı açıklamalara yer verdi.

İsrail'in, çarşamba günü Suriye topraklarında bazı hedefleri vurduğu yönündeki haberler hakkında ilk kez değerlendirmelerde bulunan Esad, söz konusu saldırının, 'Suriye'nin zayıflatılması ve istikrarsızlaştırılması çabalarında İsrail'in üstlendiği rolü ortaya koyduğunu' savundu.

Suriye ordusunun gücüne ve direnişe bağlılığına vurgu yapan Esad, 'Suriye, halkı ve tarihi rolünü hedef alan her türlü saldırganlığa karşı koyabilecek güçtedir' dedi.