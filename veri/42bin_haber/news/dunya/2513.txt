Almanya bu olayla çalkalanıyor
Almanya'da karakolda dövülen İris K, ülkede gündeme oturdu.
 Almanya'nın Münih kentinde erkek arkadaşı ile kavga edince polisten yardım isteyen 22 yaşındaki İris K., iddiaya göre götürüldüğü karakolda cep telefonu ile mesaj yazarken polis tarafından hücreye götürülerek dövüldüğünü öne sürdü. Kadın polislerin kendisini dövdüğünü öne sürerken, Polis sözcüsü Wolfgang Wenger, kadının başını duvara vurduğunu, polislere hakaret ettiğini öne sürdü, hakkında suç duyurusunda bulunduklarını söyledi.
 
 Gerçek adı açıklanmayan İris K., gece erkek arkadaşı ile kavga edince polisi çağırdı. Sevk edilen polisle kadını ve erkek arkadaşını karakola götürdü. İris K., polisi kendisinin çağırdığını, götürüldüğü karakolda cep telefonu ile bir arkadaşına mesaj yazmak istediğini belirterek, Polislerden biri telefonu elimden aldı. Polisin attığı yumruklarla burnum kırıldı, gözüm morardı dedi. 
 
 Hastaneye kaldırılan ve kendi fotoğrafını çekerek bunu polisler hakkındaki şikayet dosyasına ekleyeceğini bildiren İris K.'nın iddiası polis tarafından yalanlandı. Polis sözcüsü Wolfgang Wenger, kadının polisle tartıştıktan sonra başını duvara vurarak kendisini yaraladığını, görevlilere tükürerek hakaret ettiğini bu nedenle hakkında suç duyurusunda bulunduklarını açıkladı. Soruşturmaya başlandı.