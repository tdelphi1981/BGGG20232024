Muhalifler, Yermük kampını ele geçirdi
Suriye'nin başkenti Şam'ın güneyinde bulunan ve 500 bin Filistinli mültecinin yaşadığı Yermük Mülteci Kampı'nın tamamen muhaliflerin kontrolüne girdiği belirtildi.
 Suriyeli muhalifler, uzun süren çatışmalar sonucunda dün Yermük Mülteci Kampı'nın kontrolünü tamamen ele geçirdiklerini duyurdu. Kampta, bazı Filistinli grupların desteklediği muhalifler ile yönetimine yakınlığıyla bilinen Filistin Halk Kurtuluş Cephesi-Genel Komutanlık örgütü üyeleri arasında günlerce süren çatışmalar yaşandı. Çatışmalar sonrasında muhaliflerin dün kampın kontrolünü tamamen ele geçirmeyi başardığı belirtildi.
 Esed'e bağlı savaş uçakları 2 gün önce kampa saldırmış  Abdulkadir Hüseyni Camii'nin isabet alması sonucu 25 kişi ölmüş çok sayıda kişi yaralanmıştı.
 Öte yandan Özgür Suriye Ordusu'nun Hama'nın Halfiye bölgesini de kontrolü altına aldığı ifade edildi.
  