Karadeniz'de deprem
Karadeniz'de Gürcistan açıklarında 5.4 büyüklüğünde bir deprem meydana geldi 
 5.4 büyüklüğündeki depremin ardından büyüklükleri 4.4 ile 2.4 arasında değişen 10 artçı deprem daha meydana geldi.
 
 Boğaziçi Üniversitesi Kandilli Rasathanesi ve Deprem Araştırma Enstitüsü verilerine göre, saat 00.44'de Gürcistan açıklarında, yerin 8.7 kilometre derinliğinde, 5.4 büyüklüğünde bir deprem meydana geldi. İlk depremin ardından saat 02.08 itibariyle büyüklükleri 4.4 ile 2.4 arasında değişen 10 artçı deprem daha meydana geldi.
 
 5.4 büyüklüğündeki deprem, Boğaziçi Üniversitesi Kandilli Rasathanesi ve Deprem Araştırma Enstitüsü tarafından ilk olarak 5.5 olarak açıklandı.
 
 DHA 
  