Malide ilk Türkçe sınıfı açıldı
Mali'de ülkenin kuzeyinde isyancı ayrılıkçı gruplara yönelik askeri operasyonlarının sürdürüldü bir sırada başkentteki Bamako Üniversitesi Eğitim Fakültesi'nde Türkçe sınıfı açıldı.
Açılışa Türkiye'nin Bamako Büyükelçisi Kemal Kaygısız, Eğitim Fakültesi Dekanı İbrahim Camara ve Mali Ufuk Eğitim Kurumları Yönetim Kurulu Başkanı Hayrettin Süğüt katıldı.

Başkent Bamako'da Galaksi Kültür ve Diyalog Merkezi tarafından açılan sınıfın ilk öğrencileri ise Büyükelçi Kaygısız ve diğer Malili ilgililer oldu.

Sınıfın Türkçe öğretmeni Alper Aslankurt ilk derste tanışma konusunu işledi. Derse olan ilgi ise oldukça büyük oldu. Özellikle Malili davetliler yeni sınıfta verilen ilk derse büyük ilgi gösterdi. Malili davetliler öğretmen Aslankurt'un söylediklerini başarıyla tekrar etti. Sınıfta Türkçe öğrenmek isteyen Malililere dersler verilecek. 

Sınıfın açılışında konuşan Eğitim Fakültesi Dekanı İbrahim Camara, Türkiye tarafından sunulan eğitim hizmetlerinin cehaletle mücadele ve dünya barışı adına çok önemli olduğunu dile getirdi. Camara sınıfın açılmasında emeği geçen herkese şükranlarını sundu.