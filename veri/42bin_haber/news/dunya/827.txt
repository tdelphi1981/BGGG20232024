Umre cuma günü başlıyor
Suudi Arabistan Hac Bakanı Dr. Bender Haccar, Cuma günü başlayacak umre mevsimi için gerekli hazırlıkların tamamlandığını belirtti 
 Hac Bakanı Bender Haccar, Cuma günü başlayacak umre mevsimi için hazırlıkların tamamlandığını vurgulayarak, "Umre kaydı için Suudi Arabistan büyükelçiliği ve konsolosluklarına yapılan müracaatlar, elektronik ortamda yapılacak. Bunun, kayıt işlemlerine büyük bir hız kazandırması bekleniyor" dedi. Kabe’nin çevresinde devam eden genişletme çalışmalarına da değinen Bakan Haccar, "Tavaf alanının zemininde yapılan genişletme çalışmalarının, hac mevsimine kadar tamamlanması planlanıyor" diye konuştu. , 
 GENİŞLETMEDEN SONRA 130 BİN KİŞİ İBADET EDİCEK 
 Bakan Haccar, genişletme öncesi tavaf alanında saatte 45 bin kişi ibadet edebilirken, alanın genişletilme çalışmalarının tamamlanmasının ardından bu sayının 130 bine yükseleceğini kaydetti. Haccar "Genişletme çalışmalarının ardından, tavaf alanı 4 milyon ziyaretçiyi ağırlayabilecek" ifadesini kullandı. Hac Bakanı, Mekke’deki yenileme ve genişletme projesi için 27 milyar dolarlık bütçenin ayrıldığını hatırlattı. Suudi Arabistan Kralı Abdullah, Kabe’nin tavaf alanındaki genişletme projesini bir Türk şirketine vermişti. Şirket, 400 işçiyle yürüttüğü çalışmalarını, yaklaşık 3 yılda bitirmeyi öngörüyor. 
 AA 