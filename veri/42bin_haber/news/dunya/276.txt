Türkiye İsrail'i kınadı
Dışişleri Bakanlığı, İsrail'in, işgal altındaki Filistin topraklarında yürüttüğü yerleşim faaliyetlerine yenilerini ekleyerek, Pisgat Zeev, Ramot ve Ariel'de bin 200'den fazla ilave birim inşası için ihale açma kararını şiddetle kınadı.
 Bakanlıktan yapılan yazılı açıklamada, İsrail'in yerleşim faaliyetlerinin uluslar arası hukukun açık bir ihlalini teşkil ettiğine dikkat çekilerek, bu söz konusu faaliyetlerin kabul edilmesinin mümkün olmadığı bildirildi. Dışişleri'nden yapılan açıklamada, şu görüşlere yer verildi: "İsrail'den, Ortadoğu'da kalıcı barışın önünü açacak şekilde uluslararası hukuktan kaynaklanan sorumluluklarını yerine getirmesini ve iki devletli barış perspektifini tahrip eden bu faaliyetlerine bir an evvel son vermesini bekliyoruz."
 CİHAN