İngiltere "Bingazi'den hemen ayrılın"
 
 Libya’da "Batılılara yönelik tehditten" dolayı böyle bir çağrıda bulunulduğu bildirilirken, bu tehdidin ne olduğu açıklanmadı. Dışişleri açıklamasında, "Bingazi’de Batılılara yönelik belli ve olması muhtemel bir tehdit var. İngiliz vatandaşlarını bu şehirden bir an önce ayrılmaya çağırıyoruz. Trablus’taki Büyükelçiliğimiz, elinde irtibat bilgileri olan İngiliz vatandaşlarıyla irtibat halindedir" denildi. 
 6 İNGİLİZ HAYATINI KAYBETMİŞTİ 
 
 İngiltere Dışişleri Bakanlığı geçen eylülden bu yana vatandaşlarına zorunlu kalmadıkça Bingazi ve Libya’nın büyük bir bölümüne seyahat etmeme çağrısında bulunuyor. Artan tehdidin İngiltere’nin, Fransa’nın Mali’de sürdürdüğü askeri müdahalesine destek vermesinden kaynaklanabileceği tahmin ediliyor.
 Mali’deki operasyon dolayısıyla Cezayir’de bir doğalgaz tesisine geçen hafta yapılan saldırı ve rehin alma olayında, 6 İngiliz vatandaşı hayatını kaybetmişti.
  