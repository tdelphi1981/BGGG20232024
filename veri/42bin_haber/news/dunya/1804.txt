'Referandum ulusal çıkara uygun değil'
 
 Cameron’ın koalisyon ortağı, Başbakan Yardımcısı ve Liberal Demokrat Parti lideri Nick Clegg, referandum önerisinin ulusal çıkarlara uygun olmadığını söyledi.
 AB yanlısı görüşleriyle bilinen Clegg, "Referandum için doğru yer ve doğru zaman vardır. Ancak her zaman ulusal çıkarları gözetmeliyiz. Avrupa’daki yerimizle ilgili uzun süreli olacak yeniden müzakerelerin, ulusal çıkarlara uygun olmadığını düşünüyorum, çünkü bu ekonomik büyümeyi ve iş imkanlarını olumsuz etkileyecektir" diye konuştu.
  
 KONUŞMASINI ANLAMLI BULMADI
  
 Muhalefetteki İşçi Partisi’nin Gölge Dışişleri Bakanı Douglas Alexander da Avrupa’da değişim ve reform görmek istediklerini ancak Cameron’ın konuşmasını anlamlı bulmadığını, Avrupalı ortakları tehdit etmenin doğru olmadığını ifade etti. Alexander ayrıca, Cameron’ın konuşmasının belirsizliği ve ekonomik istikrarsızlığı artıracağını söyledi. AB karşıtı görüşleriyle bilinen Birleşik Krallık Bağımsızlık Partisi (UKIP) lideri Nigel Farage da referandumun 2015 yılında değil, genel seçimden önce yapılması gerektiğini savundu. 
 Londra’nın Muhafazakar Partili Belediye Başkanı Boris Johnson ise Cameron’ın konuşmasını tamamen doğru bulduğunu, tek pazara ait olmanın önemli olduğunu ancak bunun AB’nin gereksiz işlemleriyle ilgilenmek anlamına gelmemesi gerektiğini kaydetti. İngiliz Parlamentosu’nun alt kanadı Avam Kamarası’nda bugün, Cameron’ın AB konuşması nedeniyle hararetli tartışmaların yaşanması bekleniyor.
  