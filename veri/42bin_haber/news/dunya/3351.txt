Türk turiste 'travesti' şoku
Tatil için gittiği Tayland'da bir travestiye 30 bin dolardan fazla parasını kaptıran Türk turist, ortalığı ayağa kaldırdı.
Tayland basınının bildirdiğine göre, ismi açıklanmayan Türk turistin Salı günü yaptığı şikayet üzerine polis, dün Pattaya kentinde iki kilometrelik sahil şeridi boyunca müşteri bekleyen 50 travestinin karakolda ifadesini aldı.

Türk turist, polise verdiği ifadede, oteline götürdüğü travestinin kendisini ilaçla uyuttuğunu ardından da en az 1 milyon baht'lık para ve değerli eşyasını çaldığını söyledi.

Olaya ilişkin soruşturmanın sürdüğünü açıklayan polis, zanlının kısa süre içinde yakalanmasının beklendiğini belirtti.