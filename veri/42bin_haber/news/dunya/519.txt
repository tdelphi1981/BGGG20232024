Akıllı telefonlar çocukları yaralıyor
İngilterede yapılan araştırmada oyun parklarında yaralanan çocuk sayısının son beş yılda üç kat arttığı tespit edildi. Uzmanlar akıllı cep telefonlarının ebeveynlerin dikkatini dağıttığını dolayısıyla çocuklarıyla yeteri kadar ilgilenmediklerini belirtti.
İngilterede son yıllarda oyun parklarında yaralanan çocuk sayısının artması anne-babalarla ilgili ilginç bir gerçeği ortaya çıkardı.

Uzmanların yaptığı araştırmada parkta cep telefonlarından gelen mesajlara bakan ve e-postalarını kontrol eden ebeveynlerin çocuklarına odaklanamadığı ve bunun farkında olan çocuğun da anne ya da babasının dikkatini çekmek için genelde neticesinde kendisini yaraladığı tehlikeli hareketler yaptığı ortaya çıktı.

Uzmanlar 2011 yılı içinde parkta oynarken düşerek yaralanan 9564 çocuğun tedavi için hastaneye kaldırıldığına dikkat çekti.

Londra Yuvalar Derneği Başkanı June OSullivan Daily Mail gazetesine konuyla ilgili bir açıklama yaparak şunları söyledi: Toplum olarak cep telefonlarımızı kullanmak için kendimize bazı parametreler koymak zorundayız.

Özellikle anne-babalar akıllı telefonlarının hayatlarını ne kadar çok kontrol ettiğinin farkına varması ve çocuklarıyla vakit geçirirken onlardan uzak durması gerekiyor. / NTV