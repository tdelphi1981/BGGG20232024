Ünlü kaleciden korkun itiraf
Brezilyalı kaleci Bruno Fernandes, bir dönem şahit olduğu cinayeti anlattı.
Bir dönem adı Milan ile de anılan Brezilyalı kaleci Bruno Fernandes de Souza, karıştığı korkunç bir cinayeti itiraf etti.

Brezilyalı kaleci Bruno Fernandes de Souza, çocuğunun annesi Eliza Samudio'nun cinayete kurban gittiğini bildiğini, kadının vücunun parçalara ayrılıp köpeklere yedirildiğini itiraf etti. Ancak de Souza, cinayeti kendisi planladığını reddetti. Bruno Fernandes de Souza bu güne kadar Samudio'nun hayatta olduğunu ancak ülkeyi terk ettiğini iddia ediyordu.

2010 yılında yaşanan korkunç olay söyle gerçekleşti. Flamengo takımının kaptanı De Souza 2009 yılında eski porno yıldızı Eliza Samudio ile futbolcuların katıldığı bir partide tanıştı ve tek gecelik bir ilişki yaşadı. Samudio bu birlikteliğin ardından hamile kaldı. Ancak de Souza evli olduğu için genç kadına çocuğu doğurmaması için baskı yaptı, ancak Samudio bunu kabul etmedi ve Şubat 2010'da doğum yaptı.

Doğumdan dört ay sonra tam da babalık davası açtığı sırada esrarengiz bir şekilde ortadan kayboldu. Olaydaki sır perdesi de Souza'nın kuzeninin itiraflarıyla aralandı.

Aralarında de Souza'nın eşinin de olduğu 8 kişi birlikte yaptıkları planla Samudio'yu öldürmüşlerdi. İddialara göre de Souza genç kadını öldürdükten sonra parçalara ayırmış ve Rotweiller cinsi köpeğine yedirmişti. Kalan parçalarsa betona gömülmüştü.

Bu olaylardan önce Brezilya'nın başarılı futbolcularından Bruno Fernandes de Souza'nın 2014 yılındaki Dünya Kupası'nda ülkesinin kalesini korumasına kesin olarak bakılıyordu.