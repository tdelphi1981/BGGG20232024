İsrail'den AB'ye 'Gilo' resti
Kudüs Belediye Başkanı Nir Berekat, Avrupa Birliği'nin (AB) tepkisine rağmen Gilo yerleşim yerleri inşasının süreceğini söyledi.
 Belediye Başkanı, İsrail makamlarının Doğu Kudüs'teki Gilo Yahudi yerleşiminde 800'e yakın yeni birimin inşasına onay vermesine AB'den tepki gelmesinin üzerine sert açıklamalar yaptı.
 ''Gilo Kudüs'ün ayrılmaz bir parçasıdır, inşaatlar dolayısıyla AB'den asla özür dilemeyi düşünmüyoruz'' diyen Berekat, AB'ye rağmen Gilo yerleşim yeri inşasının süreceğini ifade etti.
 Gilo'da yerleşim yerlerine inşaat izninin verilmesinin ardından AB'den yapılan açıklamada verilen onay kınanırken, AB Dışişleri Yüksek Temsilcisi Catherine Ashton da Gilo'da yerleşim yerlerine verilen izinle ilgili üzüntüsünü dile getirmişti.
  