Francis'in şifresi
Yeni papa aldığı isimle Hristiyan dünyasına meydan okudu
Papa seçilen Arjantinli Jorge Mario Bergogli Avrupa kıtasından seçilen ilk papa olmasının yanısıra bir çok ilkleri de beraberinde getirdi. Ancak yeni papanın en büyük sırrı aldığı isimde gizli: 1. Francis
Yaklaşık bin yıldır, Hristiyan dünyasının ruhani lideri, isimini kendisi belirliyor. Bugüne kadar seçilenler papalar arasında en fazla Johannes (23), ardından Gregor (16) ve Benedikt (16) tercih edildi. Petrus adı ise büyük bir tabu. Vatikan'ın kurucu papası Petrus'un adını almak bu anlamda adeta bir yasak.

Petrus gibi bugüne kadar seçilen 266 papanın hiç tercih etmediği isimler de oldu. Bunların başında ise son papanın tercihi olan Francis geliyor. Verdiği mesaj ise çok açık: "Yeni bir gelenek başlatacağım"

SIRRI İSMİNDE GİZLİ

Papalık tarihinin gizemli yönlerinden biri de seçilen isimler oluşturuyor. Her isim yönetim şekline dair önemli mesajlar verirken, nasıl bir politika izleyeceğini gösteriyor. Pius ismini seçen bir papa, 10. Pius'un mahafazakar yönünü öne çıkararak "Modern hayata savaş açaçağım" mesajını vermeye çalışır. Paul ismini seçen bir papa ise "refomlarımla geliyorum" diyor. 

Francis ismini seçen bir papa ise bir adım daha atarak, sadece reformist olduğunu değil aynı zamanda, "Yeni bir sayfa açacağım" sinyalini de veriyor. 

Adının kaynağı olan Assisili Aziz Francis, (1181-1226) tüccar bir ailenin oğlu olmasına rağmen, ailesine ve kilise geleneklere karşı çıkarak farklı bir hayat benimsemiş, kendini fakirlere ve doğaya adamıştı. Bitkilerle ve hayvanlarla konuşan ve onlara vaaz veren Francis çevresinde 'deli' olarak da adlandırılmıştı. Francis'in fakirlerin avukatı, hayvanların koruyucusu olarak belirlediği bu yaşam biçimi daha sonra literatüre 'Dilenci Keşişler' olarak geçen Fransisken tarikatının kurulmasına yol açtı.