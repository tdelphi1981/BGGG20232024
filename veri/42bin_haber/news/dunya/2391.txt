Ölü çocuklardan 'ajan' yapıldı
 
 İngiliz Guardian gazetesinde yer alan haber, İngiltere'yi karıştırdı. Gazetenin haberine göre, İngiltere'de toplumsal olayları izleyen polis birimi, bazı siyasi grup ve çevre örgütlerinin arasına sızmak için 10 yıllarca, çeşitli nedenlerle çocuk yaşlarda yaşamını yitiren kişilerin kimliklerini kullandı. İngiliz polisi, "ölü çocuklar" adına nufüs cüzdanı, pasaport ve sigorta kartı çıkarırken de, ailelerden izin almadı. 
 Bütün işlemler büyük bir gizlilik içinde ve yasadışı yollardan yürütüldü. İngiliz polisinin 1968 ile 1994 yılları arasında başvurduğu bu yöntem, iki eski polisin itiraflarıyla ortaya çıktı. İngiliz polisinin 1994 yılına kadar 80 "ölü çocuğu"un kimliklerini yasadışı yollarla kullandığı belirtildi. İngiliz polis teşkilatında görevli polis John Dines, 1990 yıllarda "John Barker" kimliğiyle ve anti kapitalist bir eylemci olarak uzun yılllar yaşamını sürdürdü. 
 'DEHŞET VERİCİ' 
 İngiliz Parlamentosu İçişleri Komisyonu Başkanı Keith Vaz, polisin kullandığı bu yöntemi "dehşet verici" olarak nitelendirdi. Guardian gazetesinin yayımladığı haber karşısında "şoke" olduğunu belirten Vaz, "Bu durum özellikle, yaşamını yitiren çocuklarının kimliklerinin yasadışı yöntemlerle kullanıldığını öğrenen aileler için bir felaket" dedi. Guardian gazetesinin haberinden sonra açıklama yapan İngiliz emniyet teşkilatı, şu anda söz konusu yöntemleri kullanmadıklarını açıkladı. Açıklamada 2003 yılında bu yöntemin kullanıldığına yönünde iddialar olduğu ve soruşturmanın devam ettiği belirtildi. 
 ntvmsnbc