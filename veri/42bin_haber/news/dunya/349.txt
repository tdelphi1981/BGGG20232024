Başkanlık yarışı erken başladı
Star Gazetesi Dış Haberler Müdürü Nuh Yılmaz'ın analizi...
CIA Başkanı David Petraeusun bir itirafla görevde kalmak yerine istifaya zorlanması kolaylıkla geçiştirilemez. Eisenhowerdan beri ABDnin en popüler askeri Petraeus, kadrosuzluktan emekliliği gelmesine rağmen devlet mekanizması zorlanarak yer açılarak görevde tutulan bir isimdi. Princeton doktorası, sakinliği, işkolikliği, tarafsızlığı ile kutuplaşmış ABDde hem demokrat hem cumhuriyetçilerin sevdiği bir isim olarak 2016da Cumhuriyetçilerin başkan adayı olarak görülüyordu. 

ABDnin Irak hezimetinden sonra hem askeri hem de siyasi yükü üzerine alan Petraeus, Başkan Bushun yerine kamera önüne çıkmak zorunda kalmıştı. Bu nedenle Washingtonda uzun zaman sonra siyasette askerlerin gücünün artırmasına yol açmıştı. Cumhuriyetçi olduğunu bilmesine rağmen Obamanın da takdir ettiği Petraeus, Ortadoğu görevinin ardından AF-PAK stratejisini yönetmek için Afganistana atanmış, 2011de CIA başkanlığına getirilmişti. Petraeus ABDyi batağa sürükleyen terörle savaş yerine, karşı-isyan stratejisini üreterek Washingtonın Ortadoğuya bakışını değiştirtmişti. 

Yeni strateji ABDnin düşmanları yerine kazanılması gereken dostları fikrini öne çıkararak, sivil kurumları harekete geçirmesi, sosyal hizmetleri artırması ve kültürel farklılıklara duyarlılığı savunuyordu. Türk kamuoyuna yanlış bir şekilde çuvalcı paşa olarak sunulan Petraeus, ABDnin İsraile koşulsuz desteğinin ABDnin ulusal güvenliğini tehdit ettiğini savunuyordu. Haftaya Bingazi olayları konusunda Senatoya ifade vermesi beklenen Petraeusun karşı-casusluk ya da şantaj tehlikesine karşı başlayan soruşturma sonunda istifası soru işaretlerini artırıyor.