İran'da 11 gazeteci gözaltına alındı
İran'da yabancı medyayla işbirliği yaptığı gerekçesiyle 11 gazetecinin gözaltına alındığı bildirildi. 
Fars Haber Ajansı, bazı yabancı ülkelerin devrim karşıtlığı yapan Farsça haber servisleriyle işbirliği yaptığı belirlenen 11 gazetecinin, Tahran Savcılığı'nın kararıyla dün akşam gözaltına alındığını duyurdu. 
Gazetecilerin, reformcu olarak tanımlanan haber ajansı, dergi ve gazetelerde görevli oldukları belirtildi. Tahran Savcılığı'nın, konuya ilişkin açıklamaya yapması bekleniyor.