Gürcü şarabı ve maden suyu Rusya'ya geri dönüyor
Rusya, 2008 yılındaki Güney Osetya savaşının ardından Gürcistana karşı uyguladığı şarap ve maden suları ambargosunu kaldırma kararı aldı.
Rusyanın Sesi radyosuna konuşan Rusya Halk Sağlığı Dairesi Başkanı Gennadiy Onişenkonun sözlerine göre Gürcistanda şu anda 60 üretici şirket ürünlerini Rusya pazarına yollamaya hazır. Onişenko, şu an aşılması gereken tek aşamanın Tiflis yönetiminin ulusal şarap ve meyve suyu pazarında yapacağı kalite denetimlerden alınan sonucun Rusyanın kıstaslarına uyması olduğunu söylüyor. Bunun ardından gereken iznin hemen verileceğini kaydediyor.

Gürcistan Ulusal Şarap Ajansı Başkanı Levan Davitaşvili ise Moskovayla yürütülen müzakerelerin başarılı bir şekilde sonuçlandığını söyledi ve bundan sonraki sürecin nasıl işleyeceğini radyomuza şöyle anlattı:

Moskova yönetimi ile yürüttüğümüz müzakerelerin ilk turunda, tartışmaya açılan tüm konularda anlaşma sağladık. Bundan sonra eyleme geçeceğiz. İlk etapta Rusya Halk Sağlığı Dairesi uzmanları işletmelerimizi ziyaret edip uygulanan kalite kontrol sistemini yerinde inceleyecek. Sonrasındaysa ürünlerin tescil işlemlerine geçeceğiz.

İnterfaxın haberine göre; Rusya pazarına yeniden dönen Gürcü şarabının toplam alkol piyasasından en fazla %4lük bir pay alması bekleniyor. Ancak bu küçük oran dahi Gürcistan ekonomisi için önemli bir yer tutuyor.

İVANİŞVİLİ: RUSYA İLE İLİŞKİLERİN NORMALLEŞTİRİLMESİ SÜRECİ DEVAM EDECEK

Rusya ve Gürcistan arasında ekonomide olumlu gelişmeler yaşanırken Gürcistan Başbakanı Bidzina İvanişvili de ilişkilere dair sıcak bir mesaj gönderdi. Tifliste düzenlediği basın toplantısında konuşan İvanişvili Hükümetimiz Rusya ile ilişkilerini normalleştirmek için ilk adımlarını attı ve bu süreç devam edecek dedi. Gürcü başbakan ayrıca, Rusya ile iyi ilişkiler kurulmasının Gürcistanın en önemli hedefleri arasında yer aldığını kaydetti. Ancak normalleşme sürecinin gerçekleşmesi için zaman gerektiğinin altını çizdi.