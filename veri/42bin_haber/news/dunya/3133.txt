Pistorius'u soruşturan polis kirli çıktı
Sevgilisini öldürmekle suçlanan ampute atlet Oscar Pistorius hakkında açılan soruşturmaya takip eden polis dedektifi Hilton Bothanın da 'cinayete teşebbüs' zanlısı olduğu belirlendi.
GÜNEY Afrikalı ampute atlet Oscar Pistorius'un kız arkadaşı Reeva Steenkamp'ı öldürmek suçuyla yargılandığı davanın seyrini değiştirecek bir bilgi ortaya çıktı. Güney Afrika polisi, olay gecesi Pistoriusun evine giren ilk polis memuru olan Bothanın hakkında yedi ayrı cinayete teşebbüs suçlaması bulunduğunu duyurdu. BBC'nin haberine göre Botha, Pistorius'un kefalet duruşmasında, ünlü atletin 'cinayeti kasten işlemiş olabileceğine' dair ifadesinde çelişkili açıklamalarda bulunmuş, iddialarını kanıtlayacak yeterli veri sunamamıştı. Kefalet duruşmasında, ünlü atletin avukatları tarafından sorgulanan dedektifin yedi yıl önce alkollüyken silahıyla ateş açtığı iddia edildi. 


Yeterli delil sunamadı

Polis sözcüsü Neville Malila, dedektif Botha ve iki polisin Mayıs ayında mahkemeye çıkacağını belirtti. Polis sözcüsü Malila b'Hilton Botha hakkında cinayete teşebbüs suçlamalarının dün itibariyle yeniden değerlendirilmeye başlandığını' söyledi. Dedektif Bothanın, ampute atlet Pistorius hakkındaki cinayet soruşturmasına devam edip etmeyeceği henüz bilinmiyor. Çarşamba günkü duruşmada Pistoriusun avukatları, ifadesi alınan Dedektif Bothayı soru yağmuruna tutmuştu. 

Pistorius davayı kazabilir

Botha, görgü tanıklarının ifadelerine dayandırdığı açıklamasında, Reeve Steenkampın öldürüldüğü gün Pistoriusun evinden çığlık sesleri geldiğini söylemişti. Botha, Pistoriusun kız arkadaşı Steenkampı bilinçli olarak öldürmüş olabileceğine dair ifadesindeki bazı detayları sorgu sırasında değiştirdi ve çelişkili açıklamalarını kanıtlayacak yeterli veri sunamadı.Botha, Pistorius'un evinde testestoron ve şırıngalar bulunduğunu da belirtmişti. Ancak, dedektifin testestoron olarak nitelediği maddelerin bitkisel ilaçlar olduğu anlaşıldı. Davayı takip eden muhabirler, Bothanın ifadelerini değiştirmesinin Pistoriusun davayı kazanmasını da kolaylaştırabileceğini dile getiriyor.