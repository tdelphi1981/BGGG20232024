Prens Harry Taliban güçlerini vurmuş!
 
 Afganistan’da 5 ay boyunca yaptığı görevi tamamlayan Harry, İngiliz basınına verdiği röportajda, "Bizim ekibe zarar vermek isteyeni oyun dışı bırakıyorduk" dedi.
 
 Bir gazetecinin, "Elinde tetiği tutuyordun. Düşmana ateş açıp, hiç öldürdün mü?" sorusuna Harry, "Evet, birçok insan da bunu yaptı. Filo görevdeydi. Herkes biraz ateş etti. Ne zaman ateş etmemiz gerekiyorsa ettik. Hayat kurtarmak için hayat almak gerekiyor" yanıtını verdi. 
 'AMCA OLMAK İÇİN SABIRSIZLANIYORUM'
 
 Prens Harry, röportajda ağabeyi Prens William ve eşi Kate’in bebek beklemesiyle ile ilgili ise "Amca olmak için sabırsızlanıyorum" ifadesini kullandı.
 
 28 yaşındaki Prens Harry’nin görevini tamamlayarak bugün Afganistan’dan ayrıldığı ve bir süre dinlenmek için Kıbrıs’ta olacağı bildirildi. Harry, İngiliz kraliyet ailesinde savaş durumunda görev yapan ikinci üyesi oldu. Prens Harry’nin amcası Prens Andrew da Falkland savaşında görev yapmıştı.
 
 AA