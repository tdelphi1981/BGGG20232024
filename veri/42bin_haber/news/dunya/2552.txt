Bakıcı dehşeti böyle görüntülendi
Rusyanın Sibirya bölgesindeki Krasnoyarsk kentinde, 9 aylık bebeği sert bir şekilde döven 55 yaşındaki kadın bakıcının dehşet görüntüleri ülkeyi ayağa kaldırdı. Evin güvenlik kamerasına yansıyan görüntüler üzerine olaya el koyan güvenlik görevlileri, işkenceci bakıcı hakkında dava sürecini başlattı.
Rusya gündemi ile Türkçe yayın yapan www.haberrus.com haber portalının İçişleri Bakanlığı Krasnoyarsk Bölge Emniyet Müdürlüğünden aldığı bilgiye göre, bir aile 9 aylık bebeği için daha önce tanıştıkları bir çocuk bakıcısıyla anlaştı.

Videosu yükleniyor...

Açıklamada, Bir gün anne eve gelerek bebeğinin çok ağladığını ve çocuk koltuğunda kafası aşağı şekilde düştüğünü fark etti. Çocuğun ebeveynlerinin Neler oluyor? sorusuna bakıcı Çocuğu fazla şımarttığınız için sürekli ağlayarak elde tutmamı istiyor. yanıtını verdi. Bunun üzerine çocuğun ailesi bu durumdan endişelendi. bilgisini verdi.

Bakıcının davranışlarından kuşkulanan bebeğin anne ve babası, odaya gizli kamera yerleştirdi. Bir kaç saat sonra görüntüleri izleyen ebeveynler, yaşlı bakıcının bebeği nasıl tokatladığını görünce şoke oldu. İnternete de düşen görüntülerde bakıcının bebeği sert şekilde koltuğa oturtması ve acımasız şekilde tokatladığı görülüyor.

Çocuğun anne babası polise başvururken, Emniyet Müdürlüğüne çağrılan bakıcı tüm suçunu itiraf etti. Olayla ilgili soruşturma başlatıldı.