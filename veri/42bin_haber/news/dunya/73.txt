39 bin metreden atladı
39 bin metre yükseklikten atlayış yapan Avusturyalı ekstrem sporcu Felix Baumgartner, başarılı şekilde dünyaya indi.
 ABD'nin New Mexico eyaletindeki Roswell kenti yakınlarında, 850 bin metreküplük helyum balonunun taşıdığı 1360 kilogram ağırlığındaki kapsülle gökyüzüne çıkan ''Korkusuz Felix'', yaklaşık 39 kilometre yükseklikten kendini boşluğa bıraktı.
 Felix Baumgartner'in dakikalar sonra paraşütüyle New Meksiko çölüne inişi, ekip arkadaşlarınca coşkuyla karşılandı.
 43 yaşındaki ordudan emekli paraşütçü Baumgartner, 1960'da saatte 988 kilometre hızla 31 bin metreden atlayan Joe Kittinger'in rekorunu kırmayı amaçlıyordu.
 Baumgartner, mart ayında yaptığı denemede 21 bin 800 metre irtifadan kendisini boşluğa bırakmış, saatte 587 kilometre hıza ulaşarak 3 dakika 33 saniye sonra New Mexico çölüne inmişti.
  