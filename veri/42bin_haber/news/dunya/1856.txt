Kurşun geçirmez öğrenci zırhı
ABD'de bir ilkokulda gerçekleşen silahlı saldırının ardından askeri zırh üreticisi firma okullar için kurşun geçirmeyen tahtayı satışa sundu.
ABD'nin Connecticut eyaletindeki Newtown kentinde 20 ilkokul öğrencisinin silahlı saldırıya kurban olması bir girişimciye fikir verdi.

Ordu için zırh üreten şirket bu konudaki tecrübesini gündelik yaşama uyguladı. Şirket, bu sefer okul sınıfları için zırh üretti.

Kurşun geçirmeyen tahta olarak satılan ürünün arkasında tutacakları bulunuyor. Öğretmen ve öğrenciler için özel olarak üretilen tahta, herhangi bir tehdit altında tutulduğunda koruma sağlıyor. Ürünün tanıtımında Öğrenciler üzerinde psikolojik baskı uygulamaz. Tahta sınıf ortamıyla uyum sağlar yazıyor.

Cnet internet sitesinin haberine göre, kurşun geçirmeyen tahta iki farklı boyda satılıyor. Küçük tahtanın fiyatı ise 109 dolar.