Gül, Kahire'de
Cumhurbaşkanı Abdullah Gül, İslam İşbirliği Teşkilatı Zirvesi'ne katılmak için Kahire'ye gitti. Cumhurbaşkanı Abdullah Gül Mısır'da. İslam İşbirliği Teşkilati Zirvesi'ne katılmak üzere Kahire'ye giden Gül, havalimanında mevkidaşı Muhammed Mursi tarafından resmi törenle karşılandı. 

Kahire Uluslararası Havalimanı'nda düzenlenen resmi tören sonrası iki lider, havalimanında kısa bir görüşme gerçekleştirdi. 

Gül, Mursi'ye görüşmelerinde "Kahire en çok geldiğim başkentlerden biri" dedi. 

Mursi de Mübarek'in devrilmesinin ardından Gül'ün Mısır'a yaptığı ikinci ziyaret olduğunu hatırlattı.

Cumhurbaşkanı Gül bugün, İslam İşbirliği Teşkilatı Zirvesi'nin aile fotoğrafı çekimine ve açılış oturumuna katılacak, liderler toplantısında konuşma yapacak. 

Cumhurbaşkanı, Mısırlı mevkidaşı ile ikili ve heyetler arası görüşmelerde bulunacak. Görüşmesinin ardından da basın toplantısı düzenleyecek. 

Abdullah Gül temaslarını tamamlamasının ardından Türkiye'ye dönecek.