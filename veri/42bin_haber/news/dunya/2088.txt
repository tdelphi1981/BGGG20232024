Çift kol nakli olan asker sporcu olmak istiyor
 
 Brendan Marrocco, hastanede düzenlediği basın toplantısında, "Eskiden spor yapardım, yeniden bir atlet olmak istiyorum" diyerek, amaçlarından birinin de özel olarak tasarlanmış el bisikleti ile yarışa katılmak olduğunu vurguladı. 
 Kendisini "normal" olarak kabul eden ve "engelli" olarak görülmekten nefret ettiğini ifade eden Marrocco, direksiyon başına geçmekte kararlı olduğunu da söyledi.
 
 Marrocco, "Eğer bir şeyi yapmak benim için gerçekten önemliyse bunu yapmanın yolunu bulurum" dedi.
 
 Uzuvlarını 2009’da yol kenarına yerleştirilen bir bombanın infilak etmesi sonucu kaybeden Marrocco’nun ameliyatı, 18 Aralık’ta Baltimore’daki Johns Hopkins Hastanesi’nde yapılmıştı. 
 
 Askere 13 saat süren ameliyatla, bir donörden alınan kollar nakledilmişti. 
 
 Brendan Marrocco’nun, Afganistan ve Irak’ta savaşırken kollarını ve bacaklarını kaybetmesine rağmen hayatta kalan ilk Amerikalı asker olduğu belirtiliyor. 
 Marocco, ABD’de çift el ve kol naklinin başarıyla yapıldığı 7 kişiden  biri.
 
 AA