Fas'a 1,25 milyar dolar yardım
Suudi Arabistan yönetimi, Fas'a 1,25 milyar dolar yardım yapacağını açıkladı.
 Suudi Arabistan Kralı Abdullah ile Fas Kralı 6. Muhammed'in Cidde'deki görüşmesinden sonra Fas'a çeşitli geliştirme fonları için toplam 1,25 milyar dolar yardım kararı alındığı bildirildi.
          
 Suudi Kraliyet Basın Ofisi'nden yapılan açıklamaya göre, Suriye başta olmak üzere bölgesel ve ikili sorunların gündeme geldiği görüşmelerde, geliştirme projeleri de ele alındı. Suudi Arabistan ve Fas arasında tarım, otelcilik, ulaşım, telekomünikasyon, sağlık ve eğitim alanlarındaki ilişkilerin geliştirilmesi için atılacak adımların da görüşüldüğü kaydedildi.
          
 Körfez ülkelerinin Fas'a yapmayı planladığı 5 milyar dolar yardımın 1,25milyarını Suudi Arabistan'ın üstlendiği, Fas'ın Arap dünyasının yatırım yapabileceği en iyi ülkelerden biri olduğu belirtildi.
          
 Suudi Arabistan özel finans çevrelerinin Fas'ta yatırım yaptıkları alanların turizm, endüstri, tarım ve limanlar olduğu ifade ediliyor.
          
 AA
  