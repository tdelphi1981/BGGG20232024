7 kardeş mülteci kampında hayatını kaybetti
Ürdün'ün kuzeyindeki Ramsa kentinde Suriyeli sığınmacıların kaldığı kampta çıkan yangında 7 kardeş hayatını kaybetti.
Elektrik devrelerindeki arıza nedeniyle meydana geldiği sanılan yangında, yaşları 1 ile 18 arasında değişen 6'sı kız 7 kardeşin hayatını kaybettiği bildirildi.

Yangın sırasında çocukların annelerinin olay yerinde bulunmadığı, babalarının ise körfez ülkelerinden birinde çalıştığı öğrenildi.

Bu arada, yangın sonrasında kamptaki sığınmacılar olayda ihmal olduğu gerekçesiyle protesto yürüyüşü düzenledi. Kamp yetkililerinden ise olaya ilişkin henüz bir açıklama yapılmadı.