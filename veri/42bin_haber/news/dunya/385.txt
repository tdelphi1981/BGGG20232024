Pakistan, 10 Talibanı serbest bırakacak
Pakistan'ın, ülkesinde tutuklu 10 Afgan Talibanı üyesini serbest bırakmayı kabul ettiği bildirildi.
 Karar, Pakistan makamları ile Afganistan barış konseyi yetkililerinin İslamabad'daki görüşmeleri sonrası açıklandı. Serbest bırakılacak 10 kişi arasında eski Taliban Adalet Bakanı ile iki istihbarat görevlisinin olduğu belirtildi. Afganistan, bu tutukluların bırakılmasının Taliban ile barış görüşmelerini hızlandıracağını ümit ediyor.
 Afganistan Yüksek Barış Konseyi Başkanı Salahuddin Rabbani başkanlığındaki heyet Pakistan'a 3 günlük ziyaret gerçekleştiriyor. Ziyaret çerçevesinde Afgan barış konseyi heyeti Pakistanlı diplomatlarla görüşme gerçekleştirdi. Rabbani'nin Pakistan temasları uzun süredir gelişme kaydedemeyen barış sürecini yeniden başlatma girişimi olarak değerlendiriliyor. Salahuddin Rabbani'nin Pakistan Cumhurbaşkanı Asif Ali Zerdari ve diğer üst düzey yetkililerle de görüşmesi bekleniyor.
 Görüşmeler sonrası Afgan ve Pakistanlı yetkililer, Pakistan'ın yaklaşık 10 tutuklu Taliban'ı serbest bırakmayı kabul ettiğini açıkladı. Serbest bırakılacak 10 kişi arasında eski Taliban Adalet Bakanı Mullah Turabi ile iki istihbarat görevlisinin olduğu belirtildi. Afganistan, bu tutukluların bırakılmasının Taliban ile barış görüşmelerini hızlandıracağını ümit ediyor.
 Üst düzey Pakistanlı ordu yetkilisi ise Taliban'ın eski komutanlarından Mullah Baradar'ın serbest bırakılmasının ise henüz netlik kazanmadığını ifade etti. Afgan Taliban'ın eski ikinci ismi Baradar, 2010'da Pakistan güvenlik güçleri tarafından ele geçirilmişti.
 Pakistan'ın tutuklu Taliban üyelerini serbest bırakması, Afganistan'daki barış çabalarına önemli katkı yapması olarak değerlendiriliyor.
 CİHAN
  