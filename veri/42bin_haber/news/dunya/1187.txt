Chavez 10 Ocak'ta yemin edemeyebilir
Venezuela Cumhurbaşkanı Hugo Chavez sağlık sorunlarından kurtulabilmiş değil. Gelecek hafta Meclis'in önünde yemin edemeyebilir. Başbakan Nicolas Maduro ise bu formalitenin daha sonra da yerine getirilebileceğini ifade etti. Başbakan Maduro yaptığı toplantıda 2. Cumhurbaşkanlığı dönemine başlayan Chavez'in görevine devam edeceğini söyledi. Muhalefetin yeni bir seçime gidilmesi gerekebileceğine dair açıklamalarını da anayasaya aykırı bulduğunu belirtti. 

Venezuela anayasası Cumhurbaşkanı'nın 10 Ocak'tan önce meclis önünde yemin etmesini öngörüyor. Bunu yapamazsa yüksek mahkeme huzurunda da yemin edebiliyor ancak bu yemin için tarih sınırlaması belirtilmemiş. 

Başkanın vefatı veya görevini yapamaz duruma gelmesi halinde 30 gün içinde yeni seçimlere gidilmesi gerekiyor. 

Cuma günü meclis başkanlığına Chavez yanlısı bir isim, Diosdado Cabello seçildi. Chavez'in vefatı durumunda da onun geçici başkanlığı gündeme gelebilecek.