Türk uyuşturucu baronu Finlandiya'ya teslim edildi
Rusya İçişleri Bakanlığı, uyuşturucu ticareti iddiasıyla kırmızı bültenle aranan Türk vatandaşı A.B.'yi (1962) Finlandiya makamlarına teslim etti. Zanlı, St. Petersburg - İstanbul seferi yapan bir uçağa binmeye çalışırken, Pulkovo Havalimanı'nda gözaltına alınmıştı.
Rusya'nın Finlandiya sınır kapısı Torfyanovki'de düzenlenen operasyonda A.B., Rusya İçişleri Bakanlığı'nın İnterpol masası aracılığıyla Finlandiya güvenlik görevlilerine teslim edildi. 

Rus basınında yer alan haberde, A.B.'nin daha önce Hollanda'dan Finlandiya'ya amfetamin tipli uyuşturucu sevkiyatıyla uğraştığı iddia edildi. Haberde ayrıca Türk vatandaşının 2011 yılında 10 kilogram amfetamin maddesi ile yakalanarak, Finlandiya mahkemesince hakkında gıyaben 8 yıl hapis cezası verildiği de belirtiliyor.

Rusya Başsavcılığı, Ekim 2012 tarihli kararnamesiyle A.B.'nin Finlandiya'ya iade edilmesine karar vermişti.