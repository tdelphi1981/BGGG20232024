Suriye'ye bayramda ateşkes çağrısı
BM ve Arap Birliği Suriye Özel Temsilcisi İbrahimi, Suriye'ye Kurban Bayramı süresince ateşkes çağrısında bulundu.
 El-Ahdar el-İbrahimi, Cumhurbaşkanı Mahmud Ahmedinejad, Dışişleri Bakanı Ali Ekber Salihi ve Ulusal Yüksek Güvenlik Konseyi Genel Sekreteri Said Celili, İran'ın başkenti Tahran'da Suriye'deki gelişmeleri görüştü.
 İbrahimi, en azından tüm Müslümanlar için kutsal sayılan Kurban Bayramı süresince Suriye'de bir ateşkes sağlanması için İranlı yetkililerden destek istedi.
 İbrahimi'nin sözcülük ofisi tarafından yapılan açıklamada, bu süre zarfında yapılabilecek bir ateşkesin politik bir ilerleme için imkan sağlamaya zemin oluşturabileceği belirtildi.
  