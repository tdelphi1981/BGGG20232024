Son cunta üyesi öldü
Yunanistan'da 1967 darbesinin baş mimarlarından Nikolaos Dertilis hayatını kaybetti. Dertilis, Albaylar Cuntası'nın hayattaki son üyesiydi. 90 yaşındaki Nikolaos Dertilis, beyin kanaması teşhisi ile tedavi gördüğü Atina'daki Kızılhaç Devlet Hastanesi'nde öldü. 
 
Dertilis, Cunta'nın 1974'deki Kıbrıs olayları üzerine iktidardan düşmesinin ardından 1975 yılında cunta liderleri ile birlikte yargılanmış, cinayet emri verme ve vatana ihanet suçlarıyla müebbet hapse çarptırılmıştı. 

Dertilis,2 yıl önce verdiği bir demeçte özür dileyip dilemeyeceği sorulduğunda, "Devlet benden özür dilesin. Aksi halde burada dimdik öleceğim. Ben askerim. Emirleri yerine getirdim" demişti.