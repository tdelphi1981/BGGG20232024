Endonezya'da şiddetli yağışlar 4 can aldı
Endonezya'da şiddetli yağışlar nedeniyle meydana gelen heyelanda 4 kişi öldü, 3 kişi yaralandı. Endonezyalı yetkililer, Batı Sumatra eyaletinin Agam bölgesine bağlı Sani köyündeki 20 evin heyelan sonucu çamur ve kayaların altında kaldığını belirtti.

Toprak kayması sonucu ölen 4 kişinin cesedinin çıkarıldığını ve yaralanan 3 kişinin hastanede tedavi altına alındığını kaydeden yetkililer, toprak altında kaldığı bildirilen 18 kişinin bulunması amacıyla kurtarma çalışmalarının sürdürüldüğünü ifade etti.