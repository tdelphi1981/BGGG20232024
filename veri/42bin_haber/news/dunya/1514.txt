Uzaya bu yıl 20 araç gönderecekler
Çin Uzay Bilimleri ve Teknoloji Kuruluşu, ülkenin üçüncü ay araştırma mekiği Çang'ı-3 ile insanlı uzay aracı Şıncou-10 dahil toplam 20 uzay aracı göndereceğini açıkladı.
Kuruluş, yörüngedeki Tiengong-1 modülüyle insanlı uzay aracı Şıncou-10 ile kenetlenme testi de yapacağını duyurdu.

Çang'ı-3 uzay araştırma modülü de ülkenin uzay araştırma programının ikinci aşamasını oluşturuyor ve bu yıl mekiğin aya indikten sonra orada kalması bekleniyor.

Kuruluşa göre 2020 itibarıyla ülkenin yörüngede faaliyet gösteren uzay aracı sayısı 200'e ulaşıyor, bu sayı da dünya toplamının yüzde 20'sini oluşturuyor.