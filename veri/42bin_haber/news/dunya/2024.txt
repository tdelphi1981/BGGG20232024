Eşcinsel evlilik konusu yarın mecliste
 
 Yaklaşık 5 bin değişiklik önergesinin sunulduğu yasa tasarısının genel kuruldaki tartışmasının hafta sonları da içinde olmak üzere iki hafta sürmesi bekleniyor.
 Meclis Başkanı Claude Bartolone, yasa tasarısının önemine dikkati çekerek, genel kurulda tasarının tartışılacağı bütün seansları kendisinin yöneteceğini açıkladı. 
 400 BİN KİŞİ KATILMIŞTI 
 
 Muhalefetin yasa tasarısının referanduma götürülmesi önerilerine karşı çıkan Adalet Bakanı Christiane Taubira, RTL radyo kanalına yaptığı açıklamada, "tasarıdan geri adım atmayacaklarını" söyledi. Sol siyasi partiler ve sivil toplum örgütlerinin de desteğiyle yasa tasarısını savunanlar dün başkentte yaklaşık 400 bin kişinin katılımıyla büyük bir gösteri düzenlemişti.
  
 SAĞ VE KİLİSE KARŞI 
 
 Fransa’da merkez sağ partiler ve kilise, eşcinsel evliliğe şiddetle karşı çıkıyor. Parlamentonun 115 üyesi, yasa teklifinin referanduma götürülmesi konusunda önerge sunmuştu. Eşcinsel evlilik karşıtlarının 13 Ocak’ta başkent Paris’te düzenlediği gösteriye ise polise göre 380 bin, protestoyu düzenleyenlere göre 800 bin kişi katılmıştı. Fransa’da düzenlenen son kamuoyu araştırmasına göre, Fransızların yüzde 63’ü eşcinsel evliliğe sıcak bakarken, eşcinsellerin evlat edinme hakkını destekleyenlerin oranı yüzde 48. Eşcinsel evlilik Avrupa’da 10 ülkede kabul ediliyor.
  