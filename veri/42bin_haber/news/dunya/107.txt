Sel 5 milyon kişiyi etkiledi
Pakistan Ulusal Afet Yönetim Kurumu Başkanı Kadir, Muson yağmurlarının neden olduğu sel felaketinin sonuçlarını AA'ya değerlendirdi, acil yardıma ihtiyaçları olduğunu söyledi.
 Pakistan Ulusal Afet Yönetim Kurumu (NDMA) Başkanı Zafer İkbal Kadir, 2010 ve takip eden yıllarda yaşanan sel felaketlerinin Pakistan'da dramatik bir tabloyu ortaya çıkardığını, bu yılki sellerden 5 milyon kişinin etkilendiğini söyledi.
 Kadir, sel felaketinde 455 kişinin hayatını kaybettiğini, 1,5 milyon insanın acil yardıma muhtaç olduğunu belirterek, ''Yiyecek, barınak, ilaç, içme suyu, hijyen ve temizlik malzemelerine acil ihtiyaç duymaktayız" dedi.
 Dünyaya sesimizi duyuramadık
 Pakistan'da arka arkaya meydana gelen doğal afetlerin uluslararası kamuoyu tarafından yeterince algılanamadığını, çadır kentlerde 200 bin kişinin barındığını anlatan Kadir, kış gelmeden hayat şartlarının değiştirilmesi gerekliliğine işaret etti.
  