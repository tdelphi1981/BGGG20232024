Carla Bruni-Sarkozy turneye çıkıyor
Fransa'nın eski cumhurbaşkanlarından Nicolas Sarkozy'nin eşi, eski top model ve şarkıcı Carla Bruni-Sarkozy, 1 Nisan'da piyasaya çıkacak olan 'Little French Songs' isimli albümünü tanıtmak için sonbahar aylarında turneye çıkacak.
Albümün basım ve dağıtımını üstlenen Universal grubuna bağlı Barclay şirketinden yapılan açıklamada, Carla Bruni'nin, yeni albümünün tanıtımı için ülkenin çeşitli kentlerinde bir dizi konserler vereceği bildirildi.

'Little French Songs', Carla Bruni'nin çıkardığı 4. albüm olacak.

Bruni, cumhurbaşkanı eşi sıfatı almasının ardından müzik çalışmalarına devam etmiş ancak hiç sahnede konser vermemişti.