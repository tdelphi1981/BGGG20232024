Alışveriş merkezinde bomba patladı
Yunanistan'ın başkenti Atina'da bir alışveriş merkezinde bomba patladı. Olayda iki güvenlik görevlisi hafif şekilde yaralanırken, mağazalarda maddi hasar meydana geldi.
 Alışveriş merkezi içindeki bir banka şubesi yakınında çöp kutusuna bırakılan patlayıcı saat 11'de infilak etti. Patlamadan yarım saat önce yapılan bomba ihbarı sayesinde alışveriş merkezi boşaltılmıştı. Polis, alışveriş merkezinde başka bir bomba bulunması ihtimaline karşı arama yapıyor. Saldırıyı şu ana kadar üstlenen olmadı.
 Atina'da hafta başında da iktidardaki Yeni Demokrasi Partisi genel merkezine ateş açılmıştı.