Cezayir'de rehine krizi
Batılı ülke vatandaşı 41 kişiyi rehin alan radikal İslamcılar, Mali operasyonunun durdurulmasını talep etti.
Cezayir'in doğusunda BP tarafından işletilen doğalgaz tesisine baskın düzenleyen radikal İslamcı bir grup, Batılı ülke vatandaşı 41 personeli rehin aldığını duyurdu.

ABD, İngiltere, Norveç ve Fransa vatandaşı olduğu belirtilen rehinelerin serbest bırakılması karşılığında Mali'de başlatılan ve Fransa'nın da katıldığı operasyonun durdurulmasını isteyen grup, taleplerinin yerine getirilmemesi durumunda tüm sorumluluğun bu ülkelere ait olacağı uyarısında bulundu.

Yerel basında El Kaide bağlantılı olduğu belirtilen grubun baskını sırasında üç kişinin öldüğü, bunlardan ikisinin Batılı ülke vatandaşları olduğu belirtiliyor.

Cezayir İçişleri Bakanı Daho Veled Kabiliye, yaptığı ilk açıklamada, Cezayir makamları teröristlerin taleplerine karşılık vermeyecek ve teröristlerle müzakere etmeyecektir dedi.

DW Türkçe