Filipinler'de silah bırakma tartışılıyor
Filipinler'deki tarihi barışın ardından gözler direnişçilerin silahlarını nasıl bırakacağına çevrildi.
 Filipinler yönetimi ile Müslümanlar arasında imzalanan tarihi barış anlaşmasının ardından, Moro İslami Kurtuluş Cephesi (MİKC) direnişçilerinin silahlarını nasıl bırakacağı önem kazandı.
 AA'ya konuşan MİKC generali Muhammed İkbal, 2016'da nihai anlaşma olana kadar silahlı güçlerin kampları korumaya devam edeceğini, daha sonra ortak silahlı kuvvetler oluşturacaklarını belirtti.
 İkbal, "Müslümanlar tarihte ilk defa referandum hakkına sahip olacak. Ümit ederiz Filipinler yönetiminin otoriter yapısı bu süreç sonunda çok daha demokratik hale gelir" dedi.
  