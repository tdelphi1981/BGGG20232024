Castro'dan 3 yıl sonra ilk görüntü
Küba'nın efsane lideri Fidel Castro 3 yıl aradan sonra ilk kez kamuoyu karşısına çıkarak görüntü verdi.
2006 yılında sağlık sorunları yaşamaya başlayan Fidel Castro, Küba'da devlet başkanlığı görevini 2008 yılında kardeşi Raul Castro'ya devretmişti. Devlet başkanlığı görevini bıraktıktan sonra kamuoyu önüne fazla çıkmayan Fidel Castro, 3 yıl aradan sonra dün ilk kez ülkede yapılan genel seçimler nedeniyle görüntülendi. Genel seçimde oy kullanan Castro, sandık görevlileriyle sohbet etti. 2010 yılından bu yana görüntü vermeyen Fidel Castro, kanser tedavisi gören Venezuela Devlet Başkanı Hugo Chavez'i zaman zaman ziyaret ediyordu.

Küba'da 16 yaşından büyük olanlar dün yeni parlamentoyu belirlemek üzere sandık başına gitti.