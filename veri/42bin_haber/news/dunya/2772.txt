İstifanın ardındaki komplo teorileri
Katoliklerin ruhani lideri Papa 16ncı Benedikt, ileri yaşını gerekçe göstererek 28 Şubatta görevini bırakacağını açıkladı. Papanın istifasıyla ilgili olarak birçok komplo teorisi ortaya atılırken yeni Papanın da Mart ayı içinde seçilmesi bekleniyor. En güçlü aday Ganalı Kardinal Peter Turkson.
Katoliklerin ruhani lideri Papa 16ncı Benediktin 28 Şubatta istifa edeceği açıklandı. Yeni Papanın önümüzdeki ay içinde seçilmesi bekleniyor. Asıl ismi Joseph Aloisius Ratzinger olan Papa 16ncı Benedikt, Vatikanda katıldığı Otrantolu denizci askerlerin azizlik mertebesine yükseltilmesi töreninde Latince yaptığı açıklamada, ilerlemiş yaşından dolayı artık bu görevi layıkıyla yerine getiremeyeceğine kanaat getirdiği için istifa ettiğini söyledi. 86 yaşındaki Papa Tamamen özgür iradesiyle görevini bıraktığını ifade ederek 28 Şubatta görevini bırakacağını söyledi. 2005te 2nci Jean Paulün yerine geçen Ratzinger, 1415te görevinden ayrılan 12nci Gregoryden sonra istifa eden ilk papa oldu.

Aylardır istifayı düşünüyordu

Vatikan temsilciliği yöneticileri istifa kararının şok etkisi yarattığını açıklarken Papanın abisi Georg Ratzinger ise ağabeyinin uzun süredir görevden ayrılmayı düşündüğünü açıkladı. Georg Ratzinger, Papanın doktoru, Almanya doğumlu din adamına, sağlık sorunları nedeniyle deniz aşırı yolculuklarda bulunmamasını tavsiye etti. Ratzinger, Papanın yürürken giderek zorlanmaya başladığına işaret ederek, Bu yaşta kardeşim daha fazla dinlenmek istiyor dedi.

Son mesaj Hepimiz Günahkarız

Papa, daha önceki açıklamalarında hiçbir zaman papa olmak istemediğini belirtmişti. Twitter hesabından yazdığı son mesajda ise, Tanrının merhametinin aziz gücüne güvenmeliyiz. Hepimiz günahkarız ama onun merhameti hepimizi değiştirir ve yenileştirir demişti.

Bir ay koltuk boş kalacak

Vatikan, papalık makamının, Benediktin halefi seçilene kadar boş kalacağını açıkladı. Vatikan Sözcüsü Federico Lombardi, Paskalyaya kadar Katolik dünyasının başına yeni bir papa seçileceğini söyledi. Lombardi, söz konusu seçimin Mart ayının ilk 15-20 günü içinde yapılmasının öngörüldüğünü belirtti. 

İSTİFANIN ARDINDAKİ KOMPLO TEORİLERİ

Tecavüz davaları UCMye gidebilir

600 yıldan sonra istifa eden ilk papa olan Benedictin istifa nedeni olarak yaşı ve sağlığı gerekçe gösterildi. Papanın istifası konusunda farklı görüşlerden bazıları: Papanın istifasının nedeni Katolik Kilisesinin bitmek tükenmek bilmeyen tecavüz davaları. Özellikle İrlandada istifalara ve Vatikanın büyükelçiliğinin kapatılmasına kadar tepkiler artık dayanılmaz hale geldiği için. Kilisedeki tecavüz davalarının Uluslararası Ceza Mahkemesine gideceği ve insanlığa karşı suç haline gelerek tüm Katolik Kilisesini zan altında bırakacağı söyleniyordu. Papanın bu süreci durdurma karşılığında anlaşmayla istifa ettiği belirtildi.

MAFYA İLİŞKİLERİ VE ARMAGEDDON

Vatikanın iş ilişkilerini, mafya ile pazarlıklarını ve yolsuzluklarını ispatlayan 1000den fazla gizli belgenin en yakınındaki yardımcısı tarafından sızdırılması üzerine, Papanın bunun ağırlığını kaldıramadığı ve istifa etmek zorunda kaldığı iddia ediliyor. Bir diğer iddia da Aziz Malanchy olarak bilinen 1400lü yıllarda başlayan bir rahibin kehaneti. İddiaya göre Vatikan arşivlerinde de yer alan kehanetlere göre Benedickt ismini kullanan Papalar geçiş dönemi papaları. Bu iddiaya göre Papanın istifasıyla Kilise, Armageddon yani Kıyamet sürecine de girmiş oldu.

 Hitler gençliği İsraili kızdırdı

Papanın istifasıyla ilgili iddialar arasında en dikkat çekici olanlardan biri de Papanın geçmişindeki Nazi bağlantısı. Gençliğinde Almanyada Hitler Gençliği adlı gençliği adlı gruba zorunlu olarak katılan, Papa olduktan sonra ise Yahudileri Hz. İsanın öldürülmesiyle suçlayan bir duayı tekrar dualar listesine koyduğu için İsraille ters düşen Papanın, bu nedenle istifaya zorlandığı da konuşulan iddialar arasında. Daha önce tecavüz davalarında görev yaptığı Kilisede astlarının tecavüzü ispatlandığı halde, astlarını koruduğu, bu konuda yeni bilgilere ulaşılarak Papanın istifaya zorlandığı savunuluyor.

PAPALIK İÇİN SİYAHİ ADAY

Papa 16ncı Benediktin sürpriz istifası sonrası halefinin kim olacağı tartışması da başladı. Katolik kilisesinin yeni ruhani liderinin siyah kökenli olacağı belirtiliyor.

İngiliz gazetesi Guardian, Papa 16ncı Benediktin koltuğuna oturacak en güçlü adayın Ganalı Kardinal Peter Turkson olduğunu iddia etti. Haberde, siyah kökenli bir Papa için doğru vakit olduğu belirtildi. 

Barış Konseyi Başkanı Turkson, Papa 16ncı Benedikt tarafından 2009da Papalık Adalet ve Barış Konseyi Başkanı seçildi. Papalık Adalet ve Barış Konseyi Başkanı Gana asıllı Kardinal Peter Turkson, kısa süre önce yaptığı açıklamada Avrupada Müslüman nüfusun artışı sebebiyle Fransanın 40 yıl içinde bir İslam cumhuriyeti olacağını söylemişti.