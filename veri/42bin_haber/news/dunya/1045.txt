Bi Dünya coşku!
Ve bir yıla daha veda... Dünya, 2013'e havai fişeklerle, şarkılarla 'Merhaba' dedi.
 2013'ü ilk karşılayan, Pasifik ülkeleri Kiribati ve Samoa oldu. Avustralya'da Sidney limanı köprüsünde görsel şölen vardı. ABD'liler ise, Time Meydanı'na kurulan ve 32 bin LED'le aydınlatılan dev kristalle şenlendi
 HONG KONG
 İşte bir senenin dertlerinin, hayal kırıklıklarının geride bırakıldığı gün... Yeni yıl, dünyanın dört bir yanında unutulmaz görüntüler eşliğinde kutlandı. 2013'ü karşılayan ilk ülkeler ise Pasifik'teki Ada devletleri Kiribati ve Samoa'ydı. Bu iki ülkenin ardından Türkiye saati ile 13.00'da yeni yıla giren Yeni Zelanda'da başkent Wellington, havai fişeklerle aydınlandı...
 - ABD'NİN New York kentinde yeni yıl her yıl olduğu gibi Time Meydanı'nda karşılandı. Kostümlerini giyen binlerce kişi, 32 bin LED'le aydınlatılan ünlü kristal topun etrafında dans etti.
 -AVUSTRALYA'NIN Sidney şehrinde de görsel şov vardı. Sidney limanında toplanan binler, geleneksel havai fişek gösterisini soluksuz izledi. 
 - YENİ yıla erken girmek isteyenlerin akın ettiği Sidney'de 30 dereceye varan hava sıcaklığı yeni yıl keyfini ikiye katladı. Saatler tam 12'de başlayan ve 12 dakika süren havai fişek gösterisini yüzlerce televizyon kanalı canlı yayında verdi.
 1,2,3,4 yetmez 15 olsun! 
 DÜNYADA durum böyleyken uzayda kutlama katmerli oldu. Uluslararası Uzay İstasyonu'nda görevli 6 personel, 2013'e tam 15 kez 'Merhaba' dedi. Şampanya yerine balık konservesiyle kutlama yapan kozmonot ve astronotlar, ilk partiyi dün TSİ 14.50'de Yeni Zelanda üzerinden geçerken verdi. Sonuncu kutlama TSİ 12.29'da istasyon doğu Avustralya üzerinde kayda alınacak.
 HİNDİSTAN - 'Şekil'li ama buruk!
 YILIN son günlerinde tecavüz vahşetiyle sarsılan Hindistan, 2013'ü buruk karşıladı. Ülke, Yeni Delhi'de bir otobüste toplu saldırıya uğrayan 23 yaşındaki tıp fakütlesi öğrencisi kızın hayatını kaybetmesiyle gözyaşlarına boğulmuştu. Dün de ilköğretim okulu öğrencileri, hazırladıkları mizansenle hem yeni yılı karşıladı hem de 'zanlılara idam' isteyen pankartlarla tepki gösterdi.
 İSPANYA - Köpekbalıklarıyla Happy New Year!
 AVRUPA'DA yeni yıl coşkusu farklı şekillerde yaşandı. İspanya'da dalgıçlar yeni yılı da su altında karşıladı. Barcelona'daki dev akvaryumda, köpekbalıklarıyla yüzen Mireia Belmonte Garcia adlı balıkadam, 'mücadeleyi bırakmayanlara' yazılı pankartla mesaj vermeyi ihmal etmedi.