Esad: "Kundakçıdan itfaiyeci olmaz"
Suriye Devlet Başkanı Beşar Esad, İngiliz The Sunday Times gazetesine röportaj verdi. Esad, İngiltere yönetimini Suriye'deki durumu militarize etmekle suçladı. 
Batı basınına nadiren röportaj veren Esad, muhaliflere silah gönderilmesini talep eden İngiliz yönetimini zorbalıkla itham etti. 
İngiltere Başbakanı David Cameron'ın krize yaklaşımını "saf, karmaşık ve gerçeklikten uzak" olarak niteledi. 
İngiltere'nin bölgede yıllardır yıkıcı bir rol oynadığını söyleyen Suriye lideri, Cameron yönetimi için "Kundakçının yangını söndürmesini beklemiyoruz" ifadesini kullandı. 
Esad muhalefet ile görüşmelere de değindi. Muhalefetle şartlı görüşmeye hazır olduğunu bir kez daha tekrarlayan Suriye lideri, görevinden kesinlikle ayrılmayacağını ve ülkesini terketmeyeceğini söyledi.