Gökyüzünün yeni hakimleri
Yeni nesil keşif ve görüntüleme teknolojileriyle donatılan insansız hava uçakları büyük ilgi görüyor. Personel desteği olmaksızın saatlerce havada kalabilen araçlar, modern orduların vazgeçilmez silahı haline geldi.
Federal Alman Ordusu için üretilen EuroHawk isimli insansız uçak, deneme uçuşunu başarıyla tamamladı. Bavyeranın Manching şehrinden havalanan EuroHawk, test uçuşu sırasında 15 kilometreye kadar yükseldi. Eurohawkın kanat açıklığı 40 metreyle ticari uçaklardan daha geniş.

Eurohawkın deneme uçuşu, son yıllarda giderek daha fazla gündeme gelen insansız uçaklarla ilgili tartışma başlattı. Deutschlandradio'ya konuşan Kaos Bilgisayar Kulübü sözcüsü Constanze Kurz, keşif amaçlı araçları şöyle tanımlıyor:

Büyük tip insansız uçaklar, kontrol merkezlerinden idare ediliyor. Her uçağın kontrolünde 3 ya da 4 kişiden oluşan bir ekip görev alıyor. Bu araçları uçan robotlar olarak tanımlamak mümkün. İnsansız uçaklar otonom uçuş kabiliyetine sahip.

DW Türkçe