BM 10 Kasım'ı 'Malala Günü' ilan etti
Pakistan'da Taliban tarafından vurulan 15 yaşındaki Malala Yousufzai'ye yapılan terörist saldırı nedeniyle Birleşmiş Milletler (BM), 10 Kasım'ı 'Malala Günü' ilan etti.
Küçük Malala, sadece Pakistan'da okula gidemeyen kız çocuklarının değil, dünya genelinde okula gidemeyen 61 milyon kız çocuğunun küresel sembolü oldu. BM Genel Sekreteri Ban Ki-moon, 10 Kasım Malala Günü dolayısıyla yaptığı açıklamada, Malala'nın kızların eğitimi konusunda küresel bir sembol olduğunu ifade etti.

BM Genel Sekreteri Ban'ın Küresel Eğitim Özel Temsilcisi eski İngiltere Başbakanı Gordon Brown Malala Günü dolayısıyla şunnları söyledi: 'Malala Yousufzai'nin Taliban tarafından vurularak öldürülmesinden 1 ay sonra Pakistan'da kızların eğitimi konusunda kampanya için 10 Kasım Malala Günü olarak ilan edilmiştir' dedi.

BM Genel Sekreteri Ban, Malala'yı ve kız çocuklarının eğitimi destekleme amacıyla yaptığı açıklamada, 'Malala Yousafzai, her bir kız çocuğunun eğitim hakkı için küresel bir semboldür' ifadesini kullandı.

Genel Sekreter Ban daha sonra, 'dünya genelinde vatandaşlar Yousafzai için ve okula gitmeyen 61 milyon çocuk adına düşüncelerini dile getiriyor. Dünya genelinden bir milyondan fazla insanın sesine kendi sesimi de ekliyorum. Eğitim temel bir insan hakkıdır. Bu gelişme, hoşgörü ve küresel vatandaşlığa giden bir yoldur.' açıklamasında bulundu.

Pakistan Devlet Başkanı Asif Ali Zardari ise gün dolayısıyla yaptığı açıklamada şunları söyledi: ''Malala Günü' bugün, eğitimini sürdürmek için militanlara meydan okuyan ve onların tehditlerine boyun eğmeyi reddeden Pakistan'ın cesur kızı ile dayanışma gösermek için bütün dünya tarafından kabul edilmiştir. Malala, kızların eğitimine karşı dini maske ardında gerici gündemi dayatmak isteyenlere karşı bir meydan okuma sembolüdür'

 Başbakan Erdoğan Malala'yla ilgili daha önceki bir açıklamasında saldırının Pakistan dışındaki farklı örneklerini dile getirerek, Türkiye'den bir örnek vermişti:
'Genç kızımız Malala'ya yapılan terör eyleminin bağışlanır affedilir hiçbir yanı yok... Benzer bir olayı biz de İstanbul'da üniversiteli bir kızımızla yaşadık. Burada da maalesef eve giren bir vahşi, hem öldürüyor hem de tecavüz ediyor... Bu olaylar ne yazık ki her gün artıyor. Geçen sene Norveç'te yaşananlar da bunun bir örneği.'

Ateşli silahla yaralanmadan dolayı, bir İngiliz hastanede yatan Malala, ABD Başkanı Barack Obama ve Başbakan Recep Tayyip Erdoğan dahil bir çok küresel liderden, destek mesajı aldı.

Öte yandan, dünyanın dört bir yanından binlerce insan Malala'nın Nobel Barış Ödülü'ne layık görülmesi için çağrıda bulunan küresel bir dilekçe imzaladı.