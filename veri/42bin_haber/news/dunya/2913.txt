AB'den Hizbullah atağı
Burgaz saldırısının arkasından çıkan Lübnan Hizbullahının Avrupa Birliği'nin terör örgütü listesine eklenme ihtimali gündeme geldi. Ancak bazı uzmanlar, böyle bir adımın Lübnan'a büyük zarar vereceğini düşünüyor.
Geçen hafta kamuoyuna açıklanan rapora göre Bulgaristan, 18 Temmuzda İsrailli turistlerin bulunduğu bir otobüse düzenlenen kanlı saldırıdan Lübnanlı Hizbullah üyelerini sorumlu tutuyor. Bulgaristan, bu hafta da Lübnandan, beş İsrailli turist ile Bulgar otobüs şoförü ve saldırganın öldüğü eylemden sorumlu tutulan iki Lübnanlının iadesini talep etti. Bu soruşturma, Avrupa açısından büyük önem taşıyor. Zira Hizbullahın terör örgütü olarak tanımasına yönelik AB üzerindeki baskılar giderek artıyor.

Alman hükümeti, Bulgaristan'daki otobüs saldırısındaki kanıtların kuvvetlenmesi durumunda Hizbullah'ı terör örgütü olarak tanıyacağının sinyallerini verdi. Hrıstiyan Birlik Partileri (CDU/CSU) Dış Politika Sözcüsü Philipp Mißfelder, Hizbullahın ABnin terör listesine alınması için ortada yeterince kanıt olduğu görüşünde. Mißfelder, "Hizbullah Lübnanda bile devlete karşı bir örgüttür ve İsrail devletine de karşıdır. Ayrıca İrandan kumanda edilmektedir. Benim şahsi görüşüme göre tüm bunlar bile Hizbullahı ABnin terör listesine almak için yeterli sebeplerdir" diye konuşuyor.