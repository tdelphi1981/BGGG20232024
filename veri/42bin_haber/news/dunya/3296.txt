Çarşaf fotoğrafı Bağış'ı da kızdırdı
Avrupa Birliği Bakanı ve Başmüzakereci Egemen Bağışın, Gazeteciler Cemiyetinde düzenlenen söyleşideki gündemi ABye tam üyelik ve bir fotoğraftı.
Söz konusu fotoğraf, Belçikada aşırı sağcı siyasetçi Filip De Winter tarafından Twitter'da paylaşıldı.

Belçikada da tepki gösterilen fotoğrafta, siyah çöp poşetlerin arasında çarşaflı bir kadınla kız çocuğu görülüyor ve Winter, çarşafın çöp poşetinden farksız olduğu yönünde imada bulunuyor. Winterın fotoğrafın yorum bölümündeki yazısı, "Aradaki beş farkı bulun" şeklinde.

Fotoğrafın paylaşılmasını İslamafobi olarak niteleyen Bağış, "Bir tanesi çıkmış, küstah bir varlık; insan diyesim gelmiyor, çöp poşetleri ile çarşaf giymiş bayanları yanyana koyarak aradaki farkı bulunuz diye bir çağrıda bulunuyor... dedi. 

"BELKİ BİZ NAZLANACAĞIZ"
Bağış ayrıca, Avrupa Birliğine tam üyelik konusunda da şunları söyledi:

Sürecin kendisi sonucundan daha önemli. Yani üye olup olmamak o kadar önemli değil. Böyle çalışmaya devam edersek, onlar bizim üye olmamız için çok farklı taleplerle ricalarla gelecekler biz belki nazlanacağız.

"MERKEL ENGELLEMİYOR" 
Bakan Bağış, Almanya Başbakanı Angela Merkel'in "Türkiyenin Avrupa Birliğine tam üyeliği konusunda tereddütlerimiz var" sözlerini de değerlendirdi:

Hrıstiyan Demokratlar bu sürece mesafeli olmuşlardır. Bu kendi iç siyasi dinamiklerinin bir getirisi ama yiğidi öldür hakkını ver derler ya bizim sayın Merkelle ilgili dürüst olmamız gerekiyor. Evet sayın Merkel her fırsatta söylüyor ama süreci engellemeye yönelik hiçbir girişimi olmuyor.