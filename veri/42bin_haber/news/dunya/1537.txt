Genç kız erkeği evire çevire dövdü
İSKOÇYA'nın Kuzey Lanarkshire kasabasında bir genç kızın genç bir erkeği evire çevire dövmesi görüntülendi.
İnternetteki video paylaşım sitesi Youtube'ta yayınlanan görüntülere göre, St Aidan's High School Lisesi'nde okuyan adı belirtilmeyen genç kız ile genç bir erkek okul önünde karşılaştı. Genç kız, 14 yaşındaki erkeğe uzun süre hakaretler yağdırdıktan sonra "Şuna da bak, konuşamıyor herhalde, vursana hadi" diye bağırdı. Ancak genç erkek "Ben kızlara vurmam" diye cevap verdi.


Bunun ardından genç kız erkeğin yüzüne tam beş kez yumruk attı. Genç erkek buna rağmen kolunu bile kımıldatmadı. Genç kız, genç erkeği kışkırtmaya çalışarak "Sen adi herifin birisin. Haydi vursana bana" diye tekrarladı. Ancak genç erkek bir kez daha "Ben kızlara vurmam" diye cevap verdi.


Bu arada bütün bu olup bitenler, olay yerinden geçmekte olan bir kişi tarafından görüntülendi. Aynı kişi olayı daha da kışkırtmak istercesine genç kıza seslenerek, "Eve gitmem gerek, çocuğa vuracaksan vur" diye seslendi. Genç erkeğe bağırmaya devam eden kız ise bunun ardından bir yumruk daha indirdi. Genç erkek yine kımıldamadı.


İki dakika süren görüntülerin internetle yayınlanması üzerine gençlerin okuduğu St Aidan's Lisesi, bir açıklama yaparak olaya hoşgörü göstermeyeceklerini ve soruşturma açılacağını duyurdu. Bu arada YouTube paylaşım sitesi, şiddeti teşvik ettiği gerekçesiyle görüntüleri yayından kaldırdı.