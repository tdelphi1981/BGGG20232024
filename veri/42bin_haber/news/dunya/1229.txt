Fransa’dan Mali'ye askeri yardıma yeşil ışık
Fransa, Mali Cumhurbaşkanı Dioncounda Traore'nin isyancı güçlere karşı yardım çağrısına olumlu cevap verdi.
 Cumhurbaşkanı François Hollande, Fransa'nın BM Güvenlik Konseyi'nin kararı neticesinde harekete geçebileceğini vurguladı. Hollande, "bu terör saldırısını durdurmak için hazır olduklarını" söyledi.
 Fransa Cumhurbaşkanı Hollande, BM'nin Malili yetkililerin çağrısına vereceği cevabın Fransa tarafından sorumluluk ve dayanışma anlayışı içinde uygulanacağını kaydetti. Hollande, Afrikalı müttefikleriyle de bir araya gelerek Malili yetkililerin isteğini görüşeceklerini aktardı.
  
 Mali Cumurbaşkanı Traore'nin Çarşamba günü Hollande'la görüşmek üzere Paris'e geleceği belirtildi.
 Dioncounda Traore, Perşembe günü yaptığı açıklamada ülkenin kuzeyini kontrol altına alan gruplarla mücadele için Fransa'dan askeri yarım istemişti.
 CİHAN
  