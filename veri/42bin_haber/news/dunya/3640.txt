Obama ve ünlü isimlerin kişisel bilgileri çalındı
Gizli Servis, ABD Başkanı Barack Obama'nın eşi Michelle Obama'nın kişisel bilgilerinin çalındığını açıkladı.
Federal polis yetkilisi, Gizli Servis, Michelle Obama ve Başkan Yardımcısı Joe Biden'ın da aralarında olduğu birçok ünlü ismin, kişisel bilgilerinin çalındığını ve polisin olayla ilgili soruşturma başlattığını duyurdu.

AFP'ye konuşan Gizli Servis sözcüsü Max Milien ise soruşturma boyunca konuyla ilgili yorum yapmanın doğru olmayacağını ifade etti.

Bilgileri çalınan isimler arasında şarkıcı Beyonce ve eşi Jay Z, Britney Spears, Hulk Hogan, Arnold Schwarzenegger, Paris Hilton ve Donald Trump da yer alıyor.

Çalınan bilgiler arasında, sosyal güvenlik numarası ve banka hesap bilgilerinin bulunduğu kaydedildi.

1895'de kurulan Gizli Servis, ABD başkanı ve ailesini korumakla yükümlü.