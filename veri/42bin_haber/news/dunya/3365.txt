Etiyopyalı Yahudilere zorunlu kısırlaştırma
İsrailin, nüfusları hızla artan Etiyopya Yahudilerini kısırlaştırmak istediği ortaya çıktı. Ülkedeki Etiyopyalı kadınlara zorunlu olarak verilen bazı ilaçların, hamileliği engellediği tespit edildi.

İsrail, Etiyopyalı göçmen Yahudiler’in doğum oranlarını azaltmak için kadınlara zorla hamileleği önleyici ilaç verdiği suçlamaları ile karşı karşıya. İddiaya göre İsrail, son dönemlerde ülke içindeki nüfusları hızla artan Etiyopyalı Yahudiler’in demografik dengeyi değiştirmesinden endişe ettiği için bu yolu kullandı. 
2 yıl hamile kalamıyorlar 
Haaretz’in de manşetine taşıdığı iddiaya göre, son yıllarda Etiyopya’dan İsrail’e göç ederek bu ülkede yaşamaya tarar veren Yahudiler’e kasıtlı bir şekilde doğum kontrol ilaçları verildi. Bu iddialar İsrail hükümeti tarafından inkar edilsede, neden birçok Etiyopyalı  kadına Depo- Provera adındaki geçici kısırlaştırıcı etkisi bulunan ilaçların verildiği ise merak konusu oldu. Russia Today’e konuşan bir Etiyopyalı kadın ise İsrailli doktorların kendisini tartışmalı Depo-Provera ilacı almaya zorladığını anlattı. Bu ilacın doğum üzerinde olumsuz etkisi olduğu ve kadınların iki yıla kadar hamile kalmasını engellediği kaydediliyor. 
Sınır kapısında zorla veriliyor 
İsmini açıklamak istemeyen bir başka Etiyopyalı da İsrail’e göç etmek isteyen tüm Etiyopyalı kadınlara ülkeye girişlerinden önce söz konusu ilaçları alma zorunluluğu getirildiğini belirtti. Göçmen Etiyopyalılar sınır kapılarındaki doktorların kendilerine “Eğer bu ilacı almazsan, sana ülkeye giriş bileti vermeyeceğiz” dediklerini aktarıyor. İsrail İnsan Hakları Örgütü Başkanı Sharon Eliyahu, ilacın kadın doğumu kalıcı bir şekilde etkileyen etkilerinin olduğunun bilindiğini belirterek “Depresyon ve öfke yaratma gibi yan etkileri de va” diye konuştu.Kadınların isteği olmadan zorla kendilerine sunulan bu ilacı alma baskısı medyada da  yankı yaptı. Bir çok Yahudi Etiyopyalı son 20 yılda İsrail’e göç ettiği biliniyor. İsrail, Etiyopyalı Yahudilere mesafeli davranıyor.