Oğlunun ölümünü Facebook'tan öğrendi
ABD'li bir anne haftalardır kayıp olan oğlunun ölümünü bir ay sonra internette öğrendi. Anna Lamb-Creasey'e acı haberi polis Facebook mesajıyla iletti.
ABDde yaşayan Anna Lamb-Creaseynin oğlu Rickie ardında iz bırakmadan kayboldu. Anne Lamb-Creasey, hastane ve hapishaneleri arayarak oğlunun izini sürmeye çalıştı. Ancak girişimleri başarılı olamadı.

Rickienin Facebook sayfasına da Neredesin? Sevgiler, Annen yazan Lamb-Creasey, bir ayın sonunda oğlunun ölümünü polisten gelen Facebook mesajıyla öğrendi.

Lamb-Creasey, polisin bizi arayın mesajı üzerine oğlunun cesedinin üç haftadır morgda bekletildiğini öğrendi. Ancak polis resmi hesaptan mesaj atmak yerine Facebook'ta Misty Hancock adını kullanan bir çalışanının hesabıyla aileye ulaştı. Bu mesaj Creasey ailesine ilk başta inandırıcı gelmedi.

Polis, Rickienın karşıdan karşıya geçerden bir arabanın çarpması sonucu öldüğünü belirtti.

Olayın ardında Rickienin annesi Anna Lamb-Creasey, Bana ellerinden geleni yaptıklarını söylediler ama bundan emin değilim. Suçluları takip ediyorlar ama bana ulaşamadılar. 13 yıldır aynı işi yapıyorum, oradan da ulaşabilirlerdi dedi.

Lamb-Creaseynin polisten gelen mesajı bir ay sonra görmesinin nedeni ise Facebookun arkadaş listesinde olmayan kişilerden gelen mesajları diğer mesajlar bölümüne yönlendirmesi. Mashableın haberine göre, Facebook yabancılardan gelen mesajların ana posta kutusuna düşmesi için kullanıcıları mesaj başına 1 dolarla ücretlendiriyor.