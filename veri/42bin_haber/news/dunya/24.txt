Prodi, BM'nin Sahel bölgesi özel temsilcisi oldu
Birleşmiş Milletler (BM) Genel Sekreteri Ban Ki-mun, İtalya'nın eski Başbakanı Romanı Prodi'yi Afrika'nın Sahel bölgesindeki sorunlarla yakından ilgilenmesi için özel temsilci olarak atadı.
 BM sözcülük ofisinden yapılan açıklamada, Prodi'nin, bölgedeki krizlerle ilgili BM ve uluslararası kamuoyunu yönlendirmesi ve harekete geçirmesinin beklendiği belirtildi.
          
 Eski İtalya Başbakanı ve Avrupa Komisyonu Başkanı Romano Prodi'nin kuraklık ve iç çatışmalar yüzünden yüz binlerce kişinin göç etmek zorunda kaldığı Mali'nin sorunları ile özellikle ilgileneceği ifade edildi.
          
 Prodi, 1996-1998 ve 2006-2008 yılları arasında İtalya'da Başbakan olarak görev yaptı, 1999-2004 yılları arasında da Avrupa Komisyonu Başkanlığını yürüttü.
          
 AA