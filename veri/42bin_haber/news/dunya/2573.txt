ABD medyası onun peşinde
Sarai Sierra'nın eşi Steven Sierra ABD'de
 İSTANBUL'DA kaybolduktan sonra Cankurtaran yakınlarında sur dibinde cesedi bulunan Amerikalı turist Sarai Sierra'nın eşi Steven Sierra ile kardeşi David Jimenez, THY'ye ait bir uçakla New York'a döndü.
 New York JFK Havalimanı'nda, Saria Sierra'nın annesi ile kızkardeşi tarafından karşılanan Sierra ve Jimenez, havalimanı polisi eşliğinde, kendisini bekleyen gazetecilere gösterilmeden, ana çıkış yerine başka bir kapıdan çıkarıldı.
 ÜCRETLERİ THY ÖDEDİ
 Türk medyasının yanı sıra Amerikan medyasının da peşinde olduğu Steven Sierra, havalimanından ayrıldıktan sonra gece geç saatlere kadar evine dönmedi. Sarai Sierra'nın cenazesi, eşi ve kardeşinin uçak ücretlerinin THY tarafından ödendiği bildirildi.
 BİR KANALLA MI ANLAŞTI?
 Amerikan medyası peşinde Amerikan medyası, fotoğraf makinası olmaksızın, fotoğraf çekmek için gittiği İstanbul'da, 21 Ocak'ta kaybolduğu belirlendikten sonra 9 gün sonra, Cankurtaran çevresinde surların dibinde cesedi bulunan Sarai Sierra'nın eşi Steven Sierra'nın peşine düştü. Steven Sierra'nın, New York'a geri döndüğü gün habercilerden kaçması Sierra'nın, hikayeyi para karşılığında anlatmak için bir gazete yada TV kanalı ile anlaşmış olabileceği yorumlarına yol açtı. DHA
  