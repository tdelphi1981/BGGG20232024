Bulgaristan'da erken seçim tarihi
Ulusa sesleniş konuşması mecliste yapan Plevneliev, zor günlerde toplumun imdadına Anayasa'nın yetiştiğini söyledi.
Bulgaristan'da sosyal ve siyasi krizin çözülmesi için en önemli şeyin erken seçim yapılması olduğunu vurgulayan Cumhurbaşkanı Rosen Plevneliev, seçim için 12 Mayıs tarihin gösterdi. 

Ulusa sesleniş konuşması mecliste yapan Plevneliev, zor günlerde toplumun imdadına Anayasa'nın yetiştiğini söyledi. Plevneliev, tüm toplumun bu sürece katkıda bulunmasını istedi. Bulgaristanın çok büyük krizlerden geçtiğini belirten cumhurbaşkanı, şu ana kadar ülkede iki kez teknokratlar ve iki kez de atanmış hükümetin görev yaptığını, fakat ülke tarihinin sadece son 23 yıldan ibaret olmadığını, kökenlerin bilinmesi için tarihe önem verilmesi gerektiğini vurguladı. 

Sokaklardaki gösterileri değerlendiren Cumhurbaşkanı Plevneliev, vatandaşların "kendilerini saygın kişilerin yönetmesini, yolsuzluktan ve yalandan uzak iyi bir hayat istediklerini" dile getirdi. Vatandaşların isteklerinin yerinde olduğunu vurgulayan Plevneliev, halkın yöneticilere el uzattığını, yöneticilerin de bu eli saygın bir şekilde tutması gerektiğini kaydetti. 

Merkez Seçim Komisyonunun hazırlıksız olduğunu belirten Plevneliev, ayrıca önümüzde Paskalya bayramından dolayı seçimlerin en erken 12 Mayıs tarihinde yapılabileceğini kaydetti. 

Plevneliev'in konuşmasını yeni seçilen Patrik Neofit de dinledi.