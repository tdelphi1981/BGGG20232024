'Eğer beni bulurlarsa öldürürler'
Güvenlik yazılımı devi McAfee şirketinin kurucusu John McAfee, Orta Amerika ülkesi Belizede komşusunun öldürülmesi nedeniyle başlatılan soruşturmada şüpheli olarak aranıyor. Üç gündür kayıp olan McAfee, bilinmeyen bir yerden Wired dergisine verdiği röportajda, masum olduğunu söylerken, Eğer beni bulurlarsa öldürürler ifadesini kullandı.
ABDli teknoloji milyarderi John McAfee, Pazar günü yaşanan ve komşusunun öldürüldüğü cinayette şüpheli olarak aranıyor. 67 yaşındaki milyarder, cinayetin yaşandığı gün ortadan kaybolurken, polisin sadece sorgulamak için görüşmek istediğini belirtmesine rağmen saklandığı yerden çıkmaya niyetli değil. 

McAfee, Wired dergisine bilinmeyen bir yerden röportaj vererek, içinde bulunduğu durumun son derece ciddi olduğunu ifade etti. McAfee, Eğer geldiklerini görsem vücudumu kumun altına gömer, kafama da nefes alabilmek için bir karton kutu geçiririm... Eğer beni bulurlarsa öldürürler dedi. 

2008 yılında emekli olduktan sonra altın yıllarını geçirmek için küçük Orta Amerika ülkesine taşınan McAfee, Pazar günü nedeni bilinmeyen cinayetin yaşanmasının ardından ortadan kayboldu. Hala Belizede olduğuna bilinen McAfee, cinayetin ertesi günü Wired dergisi yazarı Joshua Davise telefon ederek, öldürülme riski altında olduğunu söyledi. 

CİNAYETİN PERDE ARKASI
McAfeenin arkasında iz bırakmadan yok olmasına neden olan cinayette hayatını kaybeden kişi, bir diğer ABDli Gregory Faull. Belizenin Ambergris Caye adasında yaşayan 52 yaşındaki Faull, polisin verdiği bilgiye göre kafasının arkasına tek el ateş edilmiş halde, kırmızıya dönmüş havuzunda bulundu. Olay yerinde, Luger marka bir silaha ait 9 mmlik mermi kovanı bulundu. 

McAfee, olay hakkında bilgisi olup olmadığı hakkında, Hiçbir şey bilmiyorum. Sadece Faullun vurulmuş olduğunu duydum dedi. 

Kendisini vurmak için geldiğini düşündüğü kişilerin yanlışlıkla Faullu öldürdüğüne inanan McAfee, Sanırım onu benimle karıştırdılar. Yanlış eve girdiler... Olay beni çok korkuttu ifadesini kullandı. 

'HÜKÜMET BENİM PEŞİMDE'
Eğer McAfeenin cinayetle bir ilgisi varsa, kumsaldaki evinin bahçesinde bulunan 12 köpeğin olayların gelişiminde bir yeri olabilir. Faullun, birçok diğer komşusu gibi McAfeenin köpeklerinden şikayetçi olduğu ve yakınlardaki San Pedro kentinin valisine resmi şikayette bulunduğu öğrenildi. McAfee ise cinayet öncesindeki Cuma gecesi köpeklerinin zehirlendiğini öne sürdü. 

Köpeklerinin, aylardır kavgalı olduğu belediye çalışanları tarafından öldürüldüğünü düşünen McAfee, aynı zamanda uyuşturucu konusunda da başını derde sokmuş bir isim. Nisan ayında, özel ekipler milyarderin evini basarak, metamfetamin üretimi yaptığı ve ruhsatsız silah bulundurduğu gerekçesiyle McAfeeyi gözaltına almıştı. Daha sonra serbest bırakılan McAfee, Belize hükümetinin kendisine karşı tavır aldığını ve köpeklerinin onu ülkeyi terk etmeye zorlamak için öldürüldüğünü düşünüyor. 

Milyarder yazılımcı, Sahil güvenik Cuma gecesi kumsala siyah elbiseler giymiş birilerini indirdi... Yarım saat sonra köpeklerim zehirlendi... Mellow, Lucky, Dipsy ve Guerrero... hepsi öldü dedi. 

BİTMEYEN KAVGALAR
Wired yazarı Davis, aylardır McAfeenin komşularıyla olan kavgalarını incelediğine dikkat çekerek, şu bilgiyi verdi: McAfeenin köpekleri kumsalda yürüyenlere havlıyor ve onları korkutuyordu. McAfee, evini korumaya almak içim pompalı tüfek taşıyan korumalar tuttu. Birkaç gün sonra, bir marangoz evini ve köpeklerinin bulunduğu bahçeye ikinci bir çit çekti... 

McAfee, Davise köpeklerinin komşuları tarafından zehirlenmiş olamayacağını, bazı sorunları olsa da kimsenin böyle bir şey yapacak kapasitede olmadığını belirtti. ABDli milyarder, öldürülen komşusu Faull hakkında ise Sinirli biriydi ama asla köpekleri öldürecek bir insan değildi dedi. 

McAfee ve Faull, Aralık 2009da kavga etmiş, 100 kiloluk komşusu agresif davranışları nedeniyle gözaltına alınmıştı. 

POLİS ONUN PEŞİNDE
Belize polis yetkilisi Marco Vidal, McAfeenin Faull cinayetinde birinci derece şüpheli olduğunu belirtti ve özel ekiplerin, köpeklerin ölümüyle ilgisi olduğu iddiasını reddetti. Vidal, Kesinlikle doğru değil. McAfee beni her gün şaşırtan biri. Şahsen onunla bir sorunumuz yok. Köpeklerini öldürmemiz için bir sebep yok dedi. 

Davis, geçtiğimiz yaz McAfee ile evinde yaptığı röportajda, milyarderin oturma odasındaki masasının üzerinde 9mmlik Luger mermileri gördüğüne değindi. McAfee ise telefonda, Nisan ayındaki baskında silahına polis tarafından el konduğunu söyledi. 

Teslim olmayı istemeyen McAfee, Hiçbir şart altında kendi rızamla Belize polisine gitmeyeceğim... Paranoyak olduğumu söyleyebilirsiniz ama beni öldürecekler. Bundan şüphe yok. Beni aylardır köşeye sıkıştırmaya çalışıyorlar. Beni susturmak istiyorlar. Belize Başbakanı beni sevmiyor, herkes için belalıyım dedi. McAfee buna rağmen en son olarak, Belizeyi sevdiğini ve ülkeyi terk etmeyi düşünmediğini belirtti.