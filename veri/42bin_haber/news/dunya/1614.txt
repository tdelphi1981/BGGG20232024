Cakarta'da sel felaketinin bilançosu: 20 ölü
Endonezya'nın başkenti Cakarta'da sel felaketinin yaraları sarılıyor.
Perşembe günü sabaha karşı başlayan ve aralıksız devam eden aşırı yağışların sebep olduğu felakette ölü sayısı 20'ye yükseldi. Ölüm sebepleri boğulma ya da elektrik çarpması olarak kayıtlara geçti. 

Milli Afet Koordinasyon Merkezi, 15 binden fazla insanın, felaketten doğrudan etkilendiğini açıkladı. Sıcak yemek ve ilaç ihtiyaçları karşılanan selzedelere nakdi yardım da yapılıyor. Olağanüstü hal ilan edilen başkentte bugün dahi birçok cadde ulaşıma kapalı.

Bu arada Türkiye'den Kimse Yok Mu Derneği'nden bir ekip de Endonezya'ya gelerek yardım çalışmaları için incelemelere başladı.