Köftede at eti gerginliği
 
 Hamburger köftesi üretim tesislerinde at eti kullanıldığının tespit edilmesinin ardından, bu ülkelere at eti satışı yapmakla suçlanan Polonya, konuyla ilgili soruşturma başlattı. Üst düzey Polonyalı bir veteriner müfettiş, ülkesinde başlatılan soruşturmada, şimdiye kadar, söz konusu ülkelere Polonya’dan at eti satışı yapıldığına dair bir kanıta ulaşılamadığını bildirdi. 
 EKONOMİK OLARAK ETKİLENECEK 
 
 Yetkililer, İrlanda’nın iddialarıyla ilgili daha fazla belge sunmaları gerektiğini belirterek, bu belgelerin ortaya çıkarılmasıyla soruşturmanın tamamlanabileceğini kaydetti. İrlanda hükümeti yetkilileri ve et şirketleri, hamburger üretim tesislerinde at eti kullanıldığının tespit edilmesinin ardından, Polonya’yı ülkelerine at eti sağlamakla suçlamış, bu yüzden iki ülke arasındaki ilişkiler gerilmişti. Polonyalı büyük et üreticilerinin ise söz konusu iddiaların ortaya atılmasının ardından ekonomik olarak büyük zarar gördüğü belirtiliyor.
  