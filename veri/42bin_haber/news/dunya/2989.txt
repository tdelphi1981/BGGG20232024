Güney Kıbrıs'ta kritik başkanlık seçimi başladı
Güney Kıbrıs Rum Yönetimi'nde (GKRY) kritik öneme sahip başkanlık seçimlerinde, oy verme işlemi saat 07.00 itibarıyla başladı.
GKRY'de, toplam 545 bin 180 kayıtlı seçmenin 1.139 sandıkta oy kullanacağı seçimlerde, oy verme işlemi saat 12.00'de verilecek bir saatlik aranın ardından saat 18.00'de tamamlanacak.

Oy sayımına sandıkların kapanmasının hemen ardından başlanırken, adayların aldıkları oylara ilişkin ilk sonuçların iki saat içerisinde açıklanması bekleniyor.

GKRY'nin 7. başkanının belirleneceği seçimlerde, 7'si bağımsız 11 aday yarışıyor.