2014'te çarpabilir
Gök bilimciler, 2014te Dünyanın yakınlarından geçecek bir kuyruklu yıldız tespit etti. Ancak kozmik cismin tehdit ettiği gezegen bu sefer evimiz değil, komşumuz Mars.
Güneş Sistemi, 2014te bir kuyruklu yıldızın geçişine tanık olabilir. Güneşin 50 bin astronomik birim (AU) uzağında kümelenen buzul kozmik cisimleri içeren Oort Bulutundan gelen bir kuyruklu yıldızın, 2014te Marsa çok yakın geçeceği belirtildi. Yörüngesi hesaplanmaya çalışılan kozmik cismin, Kızıl Gezegene çarpma ihtimali de bulunuyor.

Discovery Newsin haberine göre, C/2013 A1 adı verilen kuyruklu yıldız, 19 Ekim 2014te Marsa çarpabilir. Oort Bulutu veya Öpik-Oort bulutu, Güneş Sisteminin etrafını sardığı düşünülen ve milyarlarca kuyruklu yıldız çekirdeğini içeren bir yapı olarak kabul ediliyor. Güneşe mesafesi 1 ışık yılı (10 trilyon km) olan kozmik yapının, Güneş Sisteminin ilk zamanlarında oluştuğu düşünülüyor.

Kuyruklu yıldızların, geçmişte Güneş Sistemindeki gezegenlere çarptığı biliniyor. Akıllarda kalan en büyük çarpışma, 1994 yılında Comet ShoemakerLevy 9 kuyruklu yıldızının 16-22 Temmuz tarihleri arasında Jüpitere parçalar halinde çarpmasıydı.

17 Mayıs 1994'te çekilen fotoğrafta, 21 parçaya ayrılmış Comet ShoemakerLevy 9 kuyruklu yıldızı görülüyor (Büyütmek için tıklayın).

Güneş Sisteminin oluşumundan bu yana sayısız kuyruklu yıldız ve meteor çarpmasına maruz kaldığı düşünülen Jüpiter, devasa boyutuyla Mars ve Dünya önündekalkan görevi de görüyor.

Kozmik sistemde, kuyruklu yıldızların yaşam için önemli bir rol oynadığı, hatta suyun Dünyaya kuyruklu yıldızlarla taşındığı düşünülüyor.

YENİ KEŞFEDİLDİ
C/2013 A1 kuyruklu yıldızı, Avustralyanın New South Wales eyaletindeki Siding Spring Gözlemevinde araştırmalar yapan Robert McNaught tarafından 3 Ocak tarihinde keşfedildi.

Keşfin ardından, ABDnin Arizona eyaletinde kuyruklu yıldız ve asteroit keşfi yapan Catalina Sky Survey projesi ekibi, 8 Aralık 2012ye uzanan araştırmalarını inceleyerek C/2013 A1in görüntülerine ulaştı. Yapılan ilk hesaplamar, kozmik cismin 19 Ekim 2014te Marsın yörüngesinden geçebileceğini gösterdi.

NASAnın Californiadaki Jet İtiş Gücü Laboratuvarı (JPL) mühendisleri, yaptıkları hesaplamalarda Kızıl Gezegen ve keşif robotu Curiosity ve Opportunitynin tehlike altında olmayabileceğini belirtti. Hesaplar, C/2013 A1in Mars yüzeyinden 0.0007 AU, yani 101 bin km öteden geçeceğini öne sürdü.


NE OLACAĞI BİLİNMİYOR
Gök bilimciler, sadece 74 gündür gözlemlenen gök cisminin 20 ay sonra nasıl bir tehdit oluşturabileceği konusunda emin değil.

Bazı hesaplar, kuyruklu yıldızın 0.008 AU, yani 1 milyon 45 bin km öteden de geçebileceğini savunuyor. Ancak, Marsın, doğrudan C/2013 A1in rotasında da olabileceği ifade ediliyor. Bu durumda, kuyruklu yıldız saatte 202 bin km hızla Marsa çarpabilir. Dahası, kuyruklu yıldızların genelde küçük nesneler olmadığı biliniyor.

C/2013 A1in, Marsı sıyırıp geçmesi, yerdeki Curiosity ve yörüngedeki Mars Yörünge Keşif Aracı (MRO) için çok kısa süreli bir gözlem şansı sunacak. Ancak kuyruklu yıldızın çekirdeğinin radyasyonun etkisiyle alev alması ve kuyruğunun bıraktığı izin yakından gözlemi, bu cisimleri anlamak adına Çelyabinsk meteorunda olduğu gibi çok nadir bir fırsat verebilir.