Fransa'ya büyük tepki
 
 Somali’de şeriata dayalı bir yönetim kurmak isteyen Eş-Şebab örgütü, Fransız askerlerinin Cuma akşamı düzenlediği başarısız kurtarma operasyonunun ardından kod adı Denis Allex olan istihbarat görevlisini öldürmeye karar verdiklerini açıkladı. 
 Fransız askerlerinin 2009 yılında kaçırılan Fransız istihbaratçıyı kurtarmak için Polo Merir kentindeki bir eve düzenledikleri operasyonda 2 Fransız komandosu ile 17 Somalili yaşamını yitirmişti. Fransa Savunma Bakanlığı, Allex’in operasyon sırasında örgüt üyeleri tarafından öldürüldüğüne inandıklarını açıklamıştı. 
 >> FRANSA'YI SARSAN FOTOĞRAF 
 Allex’in hala sağ olduğunu ileri süren örgüt ise, hem Allex’in hem de operasyon sırasında hayatını kaybeden Fransız komandolardan Fransa’nın sorumlu olduğunu ifade etti. Eş-Şebab, sosyal paylaşım sitesi Twitter’dan yaptığı açıklamada Fransa’nın kurtarma operasyonu düzenleyerek Allex’in ölüm fermanını imzaladığını belirtti. 
 AA 