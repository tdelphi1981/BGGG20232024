Öğretmen öğrencilere tuz ruhu içirdi
Japonya'da bir ortaokuldaki bilim dersinde, öğretmen deneyi tam olarak yapamayan iki öğrenciye ceza olarak sulandırılmış tuz ruhu içirdi.
Başkent Tokyo'nun güneyindeki Aichi eyaletinde yer alan bir okulda meydana gelen olayda, bilim öğretmeni öğrencilere bir deney testinden geçireceğini, doğru sonucu elde edemeyenlere sulandırılmış tuz ruhu içereceğini söyledi. Test sonucunda iki öğrenci doğru sonucu bulamadı. Bunun üzerine önce öğretmen, sulandırılmış tuz ruhundan biraz içtikten sonra öğrencilere verdi. İlk öğrenci, bir yudum alıp tükürürken diğeri bardağın tamamını içti. Olay öğrencilerden birinin, durumu ailesine anlatmasının ardından kamuoyuna yansıdı. 

Gamagori Okul Yönetimi, bilim öğretmeninin tuz ruhunu iyice sulandırdığını, bu yüzden bir sağlık riski teşkil etmediğini söyleyerek kendini savunduğunu açıkladı. Ancak okul yönetimi, "Bu olay öğrencilerin sağlığı ve hayatı için bir risk oluşturmasının yanı sıra öğretmen açısından çok büyük bir hata. Ailelerden ve öğrencilerden özür diliyoruz." dedi. Ayrıca okul yönetimi, aileleri evlerinde ziyaret ederek tekrar özür diledi.