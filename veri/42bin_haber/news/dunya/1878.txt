Türkiye'de seks hâlâ tabu mu?
 
 Economist dergisinin bu haftaki sayısında yer alan makalelerden birinde, seksin Türkiye'de hala tabu olup olmadığı ele alınıyor.
 
 Makalede, Başbakan Tayyip Erdoğan'ın kürtaj karşıtı bir söyleme sahip olduğu ve ailelere en az üç çocuk yapmalarını tavsiye ettiği hatırlatılıyor.
 
 Economist, bir televizyon programında, "cinsel ilişkinin de bir çeşit ibadet olduğu" yönündeki sözler üzerine; İslam, cinsellik ve çok eşlilik üzerine tartışmaların alevlendiğini aktarıyor.
 
 İslami internet sitelerinde cinsel ilişki biçimleri konusunda tavsiyeler verildiği de makalede aktarılan ayrıntılar arasında.
 
 Makalede, Türkiye'de bir dönem ordunun ve Kürt sorununun tartışılmasının tabu olduğu, bugün ise Erdoğan hükümetinin aksine Suriye'de Beşar Esad iktidarını desteklemenin sorun yaratabileceği belirtilerek, seks ve İslam konusunun ise "güvenli bahis" olduğu söyleniyor.
 
 BBC Türkçe
  