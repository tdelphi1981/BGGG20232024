"El Kaide lideri öldürüldü" iddiası
Mali'de Çad askerleri, El Kaide liderlerinden Muhtar Belmuhtar'ı öldürdüğünü ileri sürdü. 
Belmuhtar, ocak ayında Cezayir'deki doğalgaz tessinde onlarca kişinin hayatını kaybettiği rehine krizini planlayan kişiydi. 
Mali'nin kuzeyindeki operasyonda çok sayıda kişiyi öldürdüklerini belirten Çad ordusu sözcüsü, öldürülenlerin arasında Muhtar Belmuhtar'ın da olduğunu da belirtti. 
Açıklamaya, resmi bir makamdan henüz doğrulama gelmedi. 
Belmuhtar, ocak ayında Cezayir'deki doğalgaz tesisine düzenlenen saldırısını düzenleyen kişiydi. 
İlk kez 1989'da Afganistan'a giderek El Kaide kamplarında eğitim alan Belmuhtar Cezayir asıllıydı.