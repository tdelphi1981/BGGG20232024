İki ayda 49 direnişçi öldürüldü
Kuzey Kafkasya'da son 2 ayda düzenlenen operasyonlarda 49 direnişçinin öldürüldüğü bildirildi.
 Rusya Ulusal Antiterör Komitesi'nden yapılan açıklamaya göre, son 2 ayda Rusya Federasyonu'nan bağlı Kuzey Kafkasya cumhuriyetlerinde güvenlik güçleri tarafından direnişçilere yönelik operasyonlarda 49 direnişçi öldürüldü, 50 direnişçi ise sağ olarak ele geçirildi.
          
 Öldürülen direnişçilerden 9'unun bölge sorumluları oldukları belirtilirken, 90 direnişçi kampının etkisiz hale getirildiği açıklandı.
          
 Ayrıca operasyonlarda yaklaşık 100 kilogram patlayıcı, 530 mayın ve çok sayıda silahın ele geçirildiği bildirildi.
          
 Açıklamada, bölgede istikrar ve güvenin sağlanması için operasyonların aralıksız devam edeceği vurgulandı.
          
 Rusya, tüm Kuzey Kafkasya bölgesinde bağımsız ve birleşik İslam devleti kurmayı amaçlayan Kafkasya Emirliği'ne karşı mücadele ediyor.
          
 2009'da Çeçen savaşının resmen sona erdiğinin açıklanmasına rağmen, bölgede çatışmalar sürüyor.
          
 AA