ABD'de idam
ABD'de 1999 yılında 3 kişinin ölümünden sorumlu tutulan Steven Ray Thacker idam edildi.
Cinayetleri 10 gün içerisinde Oklahama, Missouri ve Tennessee eyaletlerinde işlediği belirtilen Thacker'ın idam cezasının infaz edildiği açıklandı.

Tulsa bölgesinde yaşayan 25 yaşındaki Laci Dawn Hill'e tecavüz eden ve genç kadını öldüren Thacker'ın, 24 yaşındaki Forrest Reed Boyd ile 52 yaşındaki Ray Patterson'ın ölümünden de sorumlu tutulduğu belirtildi.

Öldürdüğü kişilerden birinin kredi kartıyla Noel hediyeleri aldığı, diğer kişileri de yine para ile bağlantılı meseleler nedeniyle öldürdüğü anlaşılan Thacker'ın 42 yaşında olduğu ve bir tesisatçının yanında çalışırken yakın zamanda işten atıldığı kaydedildi.

Thacker'ın cinayetlerden aylar önce, karşılıksız çek vermek suçundan cezaevinde yattığı da ifade edildi.