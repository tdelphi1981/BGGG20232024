Çin’de geçen yıl 673 kişi sellerde öldü
Çin'de geçen yıl oluşan sellerde 673 kişinin öldüğü, 153 kişinin de kaybolduğu açıklandı.
 Çin Devlet Sel Kontrol ve Kuraklık Yardım Merkezi'den yapılan açıklamada, 2012'de sellerdeki ölümlerin, bir önceki yılda ölenlerin yarısı olduğu kaydedildi. Su taşkınlarının 184 şehri sular altında bıraktığı ve 120 milyon kişinin (geçen yılki rakamın yarısı) olumsuz etkilendiği belirtildi.
 2012'de sellerin ve kuraklığın Çin'e verdiği doğrudan ekonomik zararın 320 milyar yuan (51,49 milyar dolar) olduğu ifade edildi. Kuraklığın Çin'de 9,33 milyon hektar (bir önceki yıla oranla yüzde 60 daha az) araziyi ciddi şekilde olumsuz etkilediği ifade edildi. Açıklamada ayrıca 16 milyondan fazla kişinin temiz içme suyuna erişimden yoksun kaldığı ve bu rakamın bir önceki yıldan yüzde 40 az olduğu belirtildi.
 CİHAN
  