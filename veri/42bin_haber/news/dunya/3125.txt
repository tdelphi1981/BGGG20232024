Ünlüler ödül töreninde buluştu
İngilterede her yıl verilen pop müzik ödülleri BRIT, sahiplerini buldu. Mumford and Sons grubu, En iyi İngiliz grubu ödülünü alırken, Coldplay grubu da En iyi canlı performans kategorisinde ödüle layık görüldü.
Amerikan Grammy ödüllerinin İngilteredeki karşılığı olan ödül töreninde bu yıl En iyi kadın şarkıcı ve En iyi İngiliz albümü ödüllerini Emeli Sande kazandı.

Londrada 02 Arenada yapılan ödül töreninde En iyi erkek şarkıcı ve En iyi çıkış ödüllerini ise Ben Howard aldı.

Grammy ödüllü İngiliz şarkıcı Adele de törende, James Bond filmlerinin son serisi Skyfall için yaptığı single ile En iyi single ödülüne layık görüldü. Adele törene, bu pazar günü Los Angelesta düzenlenecek Oscar töreni için yaptığı provalar nedeniyle katılamadı.

Mumford and Sons grubu, En iyi İngiliz grubu ödülünü alırken, Coldplay grubu da Rolling Stones grubunun da aday olduğu En iyi canlı performans kategorisinde ödüle layık görüldü.

Lana Del Rey En iyi uluslararası kadın şarkıcı, Frank Ocean En iyi uluslararası erkek şarkıcı, The Black Keys grubu da En iyi uluslararası grup ödülünü kazandı. Törende ayrıca One Direction grubuna uluslararası başarısından dolayı Brit ödülü verildi. Ödül töreninde Muse, Robbie Williams, Taylor Swift ve Justin Timberlake gibi sanatçılar ve gruplar sahne aldı. BRIT ödülünü kazananlara, modern sanat çalışmalarıyla tanınan Damien Hirstün tasarladığı heykelcik verildi.