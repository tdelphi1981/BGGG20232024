Chavez'in ameliyattan sonraki ilk fotoğrafları yayınlandı
Venezuela Devlet Başkanı Hugo Chavez'in Küba'da iki ay önceki ameliyatının ardından çekilen ilk fotoğrafı bugün yayınlandı.
Fotoğraflarda Chavez, iki kızıyla gazete okurken görülüyor. Objektiflere gülümseyen Chavez'in, Küba Komünist Partisi'nin yayın organı Granma'yı okuduğu görülüyor. Fotoğrafların dün gece çekildiği belirtildi.

Venezuela hükümetinden yapılan açıklamada, 58 yaşındaki devlet başkanının solunum problemlerinin devam ettiği belirtildi. 

Hugo Chavez, son birkaç yıldır kanser hastalığı sebebiyle tedavi görüyordu. Ekim ayındaki seçimleri kazanan Chavez, geçtiğimiz ayki yemin törenine de katılamamıştı.