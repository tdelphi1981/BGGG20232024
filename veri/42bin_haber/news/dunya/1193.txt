Kraldan Suriyeli mültecilere 10 milyon dolar yardım
Suudi Arabistan Kralı Abdullah bin Abdülaziz el-Suud, Maliye Bakanlığı'na Ürdün'e sığınan Suriyeli mültecilere çok acil 10 milyon dolar değerinde gıda yardımı gönderilmesi talimatını verdi.
Yardımın son günlerde bölgede yaşanan soğuk hava şartlarından dolayı acil olarak yapıldığı ifade edildi. 

Suudi Arabistan Maliye Bakanı İbrahim Assaf yaptığı açıklamada; battaniye, yatak, örtü ve diğer kışlık malzemelerden oluşan ilk yardım partinin yola çıktığını belirtti.