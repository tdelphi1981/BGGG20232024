Havada dehşet! Uçağın kapısı açıldı
Taylandda Bangkoktan Hong Konga havalanan uçağın yolcuları 8200 metre yükseklikte kapının açılmasıyla şoka girdi. İddiaya göre acil iniş yapmayan uçağın ekibi kapıyı battaniyelerle kapatmaya çalıştı.
Birleşik Arap Emirlikleri merkezli Emirates havayollarına ait Airbus A380 uçağının kapısı yolculuk sırasında açıldı. Uçakta bulunan İngiliz bir turistin iddiasına göre, geçen pazartesi günü Taylandın başkenti Bangkoktan Hong Konga giden uçağın acil çıkış kapısı büyük bir gürültüyle açıldı. Yolcular ise önce uçakta bir bomba patladığını sandı. Uçağın düşeceğini düşünen yolcular büyük panik yaşadı. Ancak daha sonra Business Class bölümünden dondurucu bir soğuğun içeri girmesiyle gerçek anlaşıldı.

Uçak şans eseri düşmedi

Buna rağmen uçak acil iniş yapmadı. Bunun yerine kabin görevlileri uçağın açılan kapısını yastık, battaniye ve bantlarla kapatmaya çalıştı. Kabin görevlileri ayrıca ekonomi sınıfında seyahat eden yolcuların durumu anlamaması için aradaki perdeyi kapattı. Emirates havayollarından bir görevli ise iddiayı Airbus A380 gibi pahalı uçakların kapılarının açılması imkansızdır, böyle bir durum olsa bile kapılar otomatik olarak kendini kilitler diyerek reddetti. Ancak uçağın içinden çekilen fotoğraflarda kapının battaniyelerle kapatılmaya çalışıldığı görüldü.