Kürt kadınlardan ilk kadın müfrezesi
Suriye'de 150 Kürt kadın çatışmaların en yoğun olarak yaşandığı Halep'te sadece kadınlardan oluşan bir müfreze oluşturdu.(Metin Güneş / CNN TÜRK / Londra) -- 
Londra merkezli Suriye İnsan Hakları Örgütü tarafından yapılan açıklamada, 150 Kürt kadının Suriye'deki ilk kadın müfrezesini oluşturduğunu duyurdu. 
Gerek rejim yanlısı gerekse rejim karşıtı güçler içinde kadınların da bulunduğu biliniyordu, ancak ilk kez kadınlar kendi savaş birimlerini oluşturdu. 
İnternette dolaşan bir fotoğrafta sıra sıra kadınlar askeri kıyafetler içinde eğitim yaparken görülüyor. 
Şam yönetimi de bir ay kadar önce Ulusal Savunma Güçleri adı altında özellikle her yaştan kadınlardan oluşan bir milis grup oluşturulduğunu duyurmuştu. 
Bu gelişmeler Suriye'de kadınların gittikçe artan bir şekilde silahlı güçler arasında yer aldıklarını işaret etti. 
Suriye'de kadınların aynı zamanda daha az şüphe çektikileri için erkek savaşçılara silah ve donanım taşıdıkları biliniyor. 
Londra merkezli örgütün sözcülerinden Abdül Rahman, "Kadınlar artık her cephede savaşıyor, ama en az kadın İslamcı muhaliflerin saflarında bulunuyor" dedi.