İspanyolca dünyada en çok konuşulan ikinci dil oldu
İspanya Dışişleri Bakanlığı'nın himayesinde bulunan ve İspanyolca'nın yaygınlaştırılmasını amaç edinen Cervantes Enstitüsü, "Dünyada İspanyolca" 2012 yılı raporunu açıkladı.
Rapora göre dünyanın en çok konuşulan iki dili Çince ve İngilizce'de düşüş yaşanırken, 495 milyona ulaşan İspanyolca'nın ikinci sıraya yerleştiği bildirildi. 

İspanyolca'nın internet ortamındaki kullanımında da son 10 yılda yüzde 800 artış gerçekleşerek İngilizce'den sonra ikinci uluslararası iletişim dili oldu.

Cervantes Enstitüsü Başkanı Víctor García de la Concha ve İspanya Dışişleri Bakanı José Manuel García-Margallo'nun düzenlediği basın toplantısında, üç kuşak sonra dünyanın yüzde 10'unun İspanyolcayı anlayacağı kaydedildi.

Ayrıca gelecekte İspanyolca'nın en çok konuşulduğu ülkenin Meksika değil Amerika Birleşik Devletleri (ABD) olacağı bilgisi verildi.

Twitter'ın Çin'de yasak olmasından dolayı en çok kullanılan ikinci dil haline İspanyolca'ya Çinlilerin ilgisinin de çok fazla olduğu belirtildi. Enstitünün verdiği rakamlara göre, 2000 senesinde bin 500 Çinli İspanyolca öğrenirken bu rakam 2012'de 25 bine çıkmış. 

Dünya çapında yabancı dil olarak İspanyolca öğrenenlerin sayısı 18 milyon olarak verilirken, 2012 yılında bu dili öğrenmek için kayıt yaptıranlarda yüzde 8'lik artış yaşandığı bildirildi.