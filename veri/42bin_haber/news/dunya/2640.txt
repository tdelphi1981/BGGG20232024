Fransız Devrimi'nin simgesine çirkin saldırı
Louvre Müzesinde sergilenen Fransız Devrimi'nin simgesi 'Halka önderlik eden hürriyet' isimli tablo, bir ziyaretçi tarafından tahrip edildi. Ziyaretçi, ressam Eugene Delacroix'un 183 yıllık tablosu üzerine 11 Eylül saldırıları için soruşturma açılmasını isteyen "AE911" grubun ismini yazdı.
Louvre Müzesinin Lens kentindeki binasında bulunan 'Halka Önderlik eden Hürriyet' isimli tablo saldırıya uğradı.

Fransız devrimini anlatan ve ülkenin sembollerinden biri olan tarihi tabloya, sergilendiği

28 yaşındaki bir ziyaretçi kadın, Fransız Devrimini anlatan ve ülkenin sembollerinden biri olan tarihi tablonun üzerine yazılar yazdı.

Olayın ardından söz konusu kadın, müze görevlileri tarafından gözaltına alındı.

Kadının, ünlü tablonun üzerine 30 santimetre uzunluğunda ve 6 santimetre genişliğinde 'AE911' harf ve rakamlarını çizdiği ortaya çıktı.

Louve Müzesinin, zarar gören tarihi tablonun eski haline getirilmesi için bir çalışma başlattığı bildirildi.

Ressam Eugene Delacroix, 'Halka önderlik eden hürriyet' isimli tabloyu 1830 yılında yapmıştı.

"AE911" ifadesinin, ABD Kongresi'ne 11 Eylül saldırılarıyla ilgili etkili ve bağımsız bir soruşturma açması talebinde bulunan ve şu ana kadar bin 768 mimar ve mühendis ile yaklaşık 16 bin vatandaşın imza attığı kampanyayı yürüten grubun adıyla aynı olması Fransız basınında yoğun ilgi görüyor.