Castro'dan 3 yıl sonra ilk görüntü
 
 2006 yılında sağlık sorunları yaşamaya başlayan Fidel Castro, Küba'da devlet başkanlığı görevini 2008 yılında kardeşi Raul Castro'ya devretmişti. Devlet başkanlığı görevini bıraktıktan sonra kamuoyu önüne fazla çıkmayan Fidel Castro, 3 yıl aradan sonra dün ilk kez ülkede yapılan genel seçimler nedeniyle görüntülendi. 
 SEÇİMLERDE OY KULLANDI
  
 Genel seçimde oy kullanan Castro, sandık görevlileriyle sohbet etti. 2010 yılından bu yana görüntü vermeyen Fidel Castro, kanser tedavisi gören Venezuela Devlet Başkanı Hugo Chavez'i zaman zaman ziyaret ediyordu. Küba'da 16 yaşından büyük olanlar dün yeni parlamentoyu belirlemek üzere sandık başına gitti. 
 ÇOCUKLARLA SOHBET ETTİ
  
 Küba’nın eski Devlet Başkanı Fidel Castro, aylar sonra ilk kez halkın karşısına çıktı. Ulusal meclisin 612 üyesi ile yerel delegelerin seçileceği genel seçim için oy kullanan 86 yaşındaki Castro, diğer seçmenlerle sohbet etti ve çocukları sevdi. Başkent Havana’nın Vedado Mahallesi’ndeki bir seçim merkezinde oy kullanan Castro’nun görüntüleri, devlet televizyonunda da yayımlandı. 
 EN SON PAPA'YI ZİYARET ETMİŞTİ
  
 Castro, gazetecilerin ekonomi, Latin Amerika’nın entegrasyon süreci ve Küba’da kanser tedavisi gören Venezuela Devlet Başkanı Hugo Chavez ile ilgili sorularını yanıtladı. 2010 yılından bu yana ilk kez bu kadar uzun süre halkın arasına karışan Castro, "Küba halkı, devrime sahip çıktı. Çok büyük özverilerde bulundular. 50 yıldır ambargo altında yaşamalarına rağmen pes etmediler. Tarih, bunu yazacak" dedi. Havana Times, halkın halsiz görünen Castro’ya büyük sevgi gösterisinde bulunduğunu yazdı. Castro’nun arabası, çevresini saran yüzlerce kişi nedeniyle uzun süre hareket edemedi. 
 Castro, en son Mart 2012’de Papa 16. Benediktus’un ziyareti sırasında devlet televizyona çıkmıştı. 2006 yılında devlet başkanlığını kardeşi Raul Castro’ya devreden, daha sonra nadiren halk arasına çıkan Castro, bu seçimde de Santiago de Cuba kentinden aday gösterildi. 
 AA