Onu doğuracak bir kadın aranıyor
Harvard Üniversitesinden genetik uzmanı George Church, binlerce yıl önce yaşamış ve nesli tükenmiş insan türü olan Neandertalleri yeniden dünyaya getirebileceğini öne sürerek büyük bir tartışma yarattı.
Profesör George Church, Neandertal DNA'sını yeniden yapılandırabileceğini ve 33 bin yıl önce nesli tükenen ilkel insanı taşıyıcı bir anne yardımıyla modern dünyada yaşatabileceğini söyledi. Spielberg'in Jurassic Park'ta dinazorları canlandırmasına benzetilen proje için gönüllü bir kadın arayan Prof. Church, DNA'nın kök hücrelere yerleştirileceğini böylece insan embriyosu haline dönüşebileceğini belirtiyor.

Modern insana en yakın soyu tükenmiş insan türü olan Neandertallerden çok şey öğrenebileceğimizi ifade eden Church, bu türün geniş kafatasının farklı bir düşünme yapısına işaret ettiğini belirtti.