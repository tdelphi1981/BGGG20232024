Yunanistan'da işkence skandalı
 
 Emniyet Müdürlüğü tarafından yayımlanan zanlılara ait fotoğraflarda yara izlerine rastlandığı, fotoğraflara polis tarafından dijital müdahale yapıldığı bildirildi. Müdahalenin yara izlerinin ortadan kaldırılmasına yönelik olduğu tahmininde bulunuluyor.  
 ELLERİ VE GÖZLERİ BAĞLI İŞKENCE GÖRDÜ
  
 Zanlılardan birinin ailesinin, Kozani polisine, işkence yaptığı gerekçesiyle suç duyurusunda bulunduğu bildirildi. Suç duyurusunda, zanlının gözleri bağlı, elleri kelepçeli şekilde saatlerce işkence gördüğü iddiaları yer alıyor. Zanlının annesi, oğlunun ve diğer üç kişinin aynı şekilde işkence gördüğü açıklamasında bulundu. Hükümet sözcüsü Simos Kedikoğlu ve Kamu Düzeni Bakanı Nikos Dendias’ın bu sabah yaptıkları açıklamada, Yunanistan’ın hukuk devleti olduğu vurgulandı ve konu hakkında inceleme başlatıldığı kaydedildi.
  