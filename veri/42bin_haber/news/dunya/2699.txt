İran İslam Devrimi'nin 34. yılı
İran, İslam Devrimi'nin 34. yılını törenlerle kutluyor. Başkent Tahran'da onbinlere seslenen Cumhurbaşkanı Mahmud Ahmedinecad, nükleer faaliyetleri nedeniyle ülkesine baskı uygulayan Batı'ya da mesaj gönderdi. 

Ahmedinecad, "Batılı ülkelerin baskıyı durdurması halinde ABD ile bizzat kendim görüşeceğim" dedi. 

Kutlamalar ülke genelinde 5 bin farklı noktada yapılıyor. Yüzbinlerce İranlı, Amerika ve İsrail karşıtı sloganlar atıyor.

Tahran'daki kutlamalarda Ahmedinecad, "İran ulusunun üzerinden silahlarınızı çekin. Ben bizzat kendim sizinle görüşeceğim" diyerek ABD'ye mesaj gönderdi.

Mahmud Ahmedinecad'ın bu mesajı, tüm konulardaki son söz sahibi dini lider Ayetullah Ali Hamaney'in "Washington'la hiçbir şartta görüşmeyecekleri" yönündeki açıklamasının ardından geldi.

İran'da 1979 yılında Batı yanlısı şahın devrimesiyle ülkede İslam devrimi gerçekleşmişti.