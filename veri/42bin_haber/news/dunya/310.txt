Putin Genelkurmay Başkanını görevden aldı
Rusya Devlet Başkanı Vladimir Putin, iki gün önce savunma bakanını görevden alıp yerine Sergey Şoygu'yu atamasının ardından, bugün de Genelkurmay Başkanı Nikolay Makarov'un istifa dilekçesini kabul etti. Putin, Rus Ordusu'nun başına Valeri Gerasmiov'u getirdi.
 Rusya Devlet Başkanı Vladimir Putin, iki gün önce savunma bakanını görevden alıp yerine Sergey Şoygu'yu atamasının ardından, bugün de Genelkurmay Başkanı Nikolay Makarov'un istifa dilekçesini kabul etti. Putin, Rus Ordusu'nun başına Valeri Gerasmiov'u getirdi.
 Kremlin'de yeni Savunma Bakanı Şoygu ve Genelkurmay Başkanı Gerasimov'u kabul eden Putin, savunma sanayi ile ordu arasında sağlam ilişkilerin kurulmasını talep etti.
 Savunma eski Bakanı Anatoli Serdyukov, konut projelerinde ortaya çıkan 100 milyon dolarlık yolsuzluğun soruşturulabilmesi için geçen hafta görevden alınmıştı. Ordunun modernizasyonu çerçevesinde 700 milyar dolarlık harcama öngören Rusya hükümeti, savunma sanayi ile Genelkurmay arasında sağlıklı bir işbirliğinin gelişmesini istiyor.
 Merkez Askeri Bölge Komutanı olarak görev yapan Gerasimov'u Genelkurmay başkanı olarak Bakan Şoygu, Putin'e önerdi. Putin kabulde yaptığı konuşmada, "Ben Savunma Bakanı'nın layık bir adayı komutanlığa önerdiğini düşünüyorum. Etkin ve kararlı bir çalışma ortaya koyacağınızı ümit ediyorum." dedi.
 Gerasimov'u önceki çalışmalarından bildiğini, tecrübeli ve başarılı bir komutan olduğunu kaydeden Rusya Devlet Başkanı, "Kara, deniz, hava ve diğer ordu birlikleri ile ilgili konuları müzakere etme imkanımız oldu. Şimdi en önemli göreviniz ordunun yapısının mükemmel hale getirilmesi ve kontrol servisinin geliştirilmesi…" emrini verdi.
 Savunma Baknının sanayi açısından gereksinimleri sık değiştirmesinin önemli sorunlardan biri olduğuna değinen Rus lider, "Burada teknolojik gelişmeler takip edilmeli. Ancak bir de istikrar olmalı. Burada savunma sanayi ile işbirliği içinde olunacağını ümit ediyorum." şeklinde konuştu.
 Kremlin'den yapılan açıklamada Gerasimov'un Genelkurmay Başkanı olması ile birlikte, Arkadi Bahin ve Oleg Ostapenko'nun da Savunma Bakan yardımcılıklarına getirildiği belirtildi.
 Rusya'da Genelkurmay Başkanı, Savunma Bakanlığına bağlı olarak görev yapıyor.
 CİHAN