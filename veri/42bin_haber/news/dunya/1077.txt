Chavez'in durumu nasıl?
Tekrarlayan kanser hastalığı nedeniyle 11 Aralık 2012 tarihinde Küba'da ameliyat olan Venezuela Devlet Başkanı Hugo Chavez'in sağlık durumunun 'hassas' olduğu bildirildi.
Chavez'in damadı, Bilim ve Teknoloji Bakanı Jorge Arreaza, Twitter hesabından yaptığı açıklamada, Devlet Başkanı'nın durumunun değişmediğini ancak 'hassas' olduğunu belirtti.

Arreaza, Chavez'in 'zorlu mücadelesine devam ettiğini ve halka sevgisini gönderdiğini' ifade etti.

Bolivya Devlet Başkanı Evo Morales, tekrarlayan kanser hastalığı nedeniyle 11 Aralık 2012'de Küba'da ameliyat geçiren Chavez'in sağlık durumunun 'çok endişe verici' olduğunu söylemişti.

Chavez'in sağlık durumu, Venezuela'da spekülasyonlara neden olmuştu. Küba'da hastanede bulunan, 21 gündür medyada yer almayan, fotoğrafı bile yayınlanmayan Chavez'in durumuyla ilgili hükümete eleştiriler yönelten Venezuela'daki ana muhalefet, 'gerçeği söyleyin' çağrısı yapmıştı.