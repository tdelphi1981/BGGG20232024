İranlı diplomattan şok iddia
İran'ın eski Meksika büyükelçisi, kanser hastalığını nedeniyle hayatını kaybeden Venezuela lideri Hugo Chavez'in Amerikan Merkezi Haber Alma Teşkilatı (CIA) tarafından zehirlendiğini iddia etti.
İran'ın yarı resmi Fars ajansına konuşan İran'ın eski Meksika Büyükelçisi Muhammed Hasan Kadiri Abyaneh, CIA'nin, Washington yönetimine muhalif kişileri ortadan kaldırmak için zehirlemeyi bir yöntem olarak kullandığını ileri sürdü.

Latin Amerika başta olmak üzere emperyalist karşıtı ülke liderlerinin birçoğunun kanser hastalığına müptela olduğuna dikkat çeken Abyaneh, bu tip hastalıklarının arkasında CIA'nin olduğunu ve Chavez'in de aynı yöntemle zehirlendiğini iddia etti.

AHMEDİNEJAD "ŞÜPHELİ" DEMİŞTİ

İran Cumhurbaşkanı Mahmud Ahmedinejad da Chavez'in ölümü nedeniyle yayınladığı taziye mesajında Venezuela liderinin ölümünü "şüpheli" olarak nitelendirmişti.