ABD askerine tecavüzden 10 yıl
Japon mahkemesi, bir kadına tecavüz eden 2 Amerikan askerine hapis cezası verdi.
Japonya'nın güneyindeki Okinava eyaletinde görülen bir davada, 2 ABD askerine hapis cezası verildi. Naha bölge mahkemesi Christopher Browning'e 10 yıl, Skyler Dozierwalker'a da 9 yıl hapis cezasına çarptırdı. Okinava'da görevli olmayan 2 askerin de o gece sarhoş olduğu kaydedildi. İki asker de suçlamayı kabul etmişti. 

Tecavüz olayı Japonya'da büyük tepki çekmişti. Okinava'da protesto gösterileri yapılırken, ABD ordusu da harekete geçerek askerlerin gece saatlerinde sokağa çıkmasını yasaklamıştı. Ancak bu yasağa rağmen bir Amerikan askeri gece saatlerinde girdiği bir evdeki çocuğu tartaklamış, başka bir asker de evde uyuyakalmıştı. 

Japonya genelinde 47 bin kadar Amerikan askeri bulunurken, bunların yarısı da Okinava'da görev yapıyor.