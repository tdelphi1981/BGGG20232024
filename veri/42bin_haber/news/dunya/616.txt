Rusya’da Türk vatandaşı gözaltına alındı
Rusya'nın başkenti Moskova'da yaklaşık 5 milyon ruble (170 bin dolar) dolandırıcılık yaptığı iddia edilen bir Türk (46), gözaltına alındı. Rus güvenlik görevlileri, ismi açıklanmayan şahısın daha önce de Rusya Federasyonu'nda dolandırıcılık yaptığını öne sürdü.
 Olayla ilgili açıklama yapan polis, Türk vatandaşın bir Rus inşaat şirketinin adıyla sahte vekaletname hazırlayarak dolandırıcılık yaptığını kaydetti. Polise göre, tamirat çalışmaları için anlaştığı ticaret merkezinden 5 milyon ruble avans alan Türk, daha sonra ortadan kayboldu. Güvenlik görevlilerinin yaptığı çalışmalar sonucunda Türk vatandaşı yakalanarak gözaltına alındı. Polis, "Sözleşme için sahte vekaletname ayarlayan diğer suç ortaklarını da araştırıyoruz." dedi.
 Güvenlik görevlileri, göz altına alınan Türk vatandaşın, 2011-2012 yıllarında da Moskova'da çok sayıda dolandırıcılık yaptığını iddia etti.
 CİHAN
  