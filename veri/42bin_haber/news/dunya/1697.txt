İspanya Kralı'nın maaşına zam
İspanya Kralı Juan Carlos ve Veliaht Prens Felipe'nin, ülkedeki ekonomik krizden dolayı Temmuz ayında düşürdükleri maaşları eski haline getirildi.
Yaz aylarında hükümetin işçi maaşlarında yaptığı yüzde 7,1 kesintiye karşı dayanışma göstergesi olarak aynı oranda maaşlarında indirim yapan Kral'ın yıllık maaşı 272 binden 292 bin Euro'ya çıkarıldı. Aynı şekilde Prens Felipe'nin maaşı da 136 bin Euro'dan 145 bin Euro'ya yükseldi. 

SARAYIN MASRAFLARI KISILI

Kraliyet Ailesi'nin 2013 yılı için öngörülen harcamalarında bir önceki yıla göre yüzde 4 azalma görülürken, bu harcamalar 2006 yılından beri ilk kez 8 milyon Euro'nun altına indi. Kraliyet Ailesi'nin bu sene 330 bin Euro kesintiyle 7,9 milyon Euro harcaması öngörülüyor. 

Makam arcı sayısını72'den 45'e indiren İspanya Kraliyet Ailesi, 68 olan şoför sayısını 61'e düşürdü. Böylece Kral Juan Carlos'un ailesi şahsi harcamalarda 4,3, mal ve servislerde yüzde 3,25 ve Kraliyet Ailesi'nin temsili için yapılan harcamalarda yüzde 7,2 kesinti yapmış oldu.