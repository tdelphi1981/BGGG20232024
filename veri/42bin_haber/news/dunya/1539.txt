Cezayir'de rehine krizi
 
 Cezayir'de El Kaide bağlantılı militanlar Ayn Amenas'taki İngiliz BP ve Norveçli Statoil şirketlerince işletilen doğalgaz tesisine saldırı düzenlemişti. Düzenlenen saldırının sebebinin Fransa'nın Mali'de devam ettirdiği askeri operasyonları olduğu söylendi. Libya sınırına 60 kilometre uzaklıktaki Ayn Amenas bölgesindeki doğalgaz tesisinde 191 kişiyi rehin aldı. Rehinelerin 41'i yabancıydı. Rehinelerin 34'ünün hayatını kaybettiği öne sürülüyor. 
 Militanların doğalgaz tesisinde alıkoyduğu rehineleri kurtarmak için hava operasyonu yapıldı. Operasyonda 34 rehine ve 15 militan hayatını kaybetti.  Saldırıyı üstlenen örgütle yakın bağları bulunan ajansın haber kaynağı, tesisteki militanlardan biri olarak açıklandı. 
 MALİ OPERASYONUNA MİSİLLEME
  
 Ajansa konuşan militan, "Rehinelerden bazıları daha güvenli bir yere götürülmek üzere araçlara bindirirken, Cezayir ordusu hava saldırısı düzenledi. Bu saldırıda hem rehineler hem de miltanlar öldü" dedi. İngiliz BP ve Norveçli Statoil şirketlerince işletilen doğalgaz tesisinde tutulan 41 rehine arasında  7'si Amerikalı, 2'si Fransız, 2'si de İngiliz, 3'nün Japon, 1'nin İrlandalı, 13'nün Norveçli olduğu söylendi. 
 ARAÇ TALEBİ REDDEDİLMİŞTİ
  
 Saldırıyı Cezayirli Muhtar Bilmuhtar’ın lideri olduğu Maskeli Tugay grubu üstlenmişti. Bu gruba bağlı Kanıyla İmza Atanlar ekibi tarafından yapılan açıklamada, Mali’deki saldırganlığa son verilmesi istenmişti. Moritanya’daki bir siteye konuşan militanlar, saldırıyı Fransa’nın Mali’ye düzenlediği operasyona misilleme olarak gerçekleştirdiklerini söylemişti. Militanlar, Cezayirli yetkililerden 20 araç talep ettiği ve sınırı güvenle geçerek Mali’ye girmelerine izin verilmemesi durumunda rehineleri öldürecekleri tehdidinde bulunmuşlardı. Ancak Cezayirli yetkililer bu talebi reddetmişti.