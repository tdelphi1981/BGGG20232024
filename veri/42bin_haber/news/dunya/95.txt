Libya ordusu yeniden yapılandırılıyor
'Libya Ordusunun Yeniden Yapılandırılması'' konferansı, Milli Genel Kongre Başkanı (MGK) Muhammed el-Mugaryef'in katılımıyla başladı.
 Libya Genelkurmay Başkanlığı'nda Mugaryef ve Genelkurmay Başkanı Yusuf el-Mankuş'un açılış konuşmasıyla başlayan konferansta, birçok askeri uzmanın Libya ordusunun yeniden yapılandırılması konusundaki görüşlerini sunması planlanıyor.
          
 Mugaryef, konuşmasında, Libya'nın sağlam temeller üzerine yeni bir ordu kurmayı planladığını belirterek, konferansın buna önemli katkılar sunmasını beklediğini kaydetti.
          
 Mankuş ise ordunun yeniden yapılandırılması için teknoloji transferinin önemine vurgu yaptı.
          
 İki gün sürmesi planlanan konferansta, birçok askeri uzman ve mühendis, Libya ordusunun yeniden yapılandırılması konusunda teknoloji ve bilgi transferinin imkanları ile mevcut sorunlarla ilgili görüşlerini paylaşacak.
          
 AA
  