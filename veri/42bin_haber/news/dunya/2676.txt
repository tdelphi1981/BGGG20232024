Suriye'de 7 yeni bakan atandı
Suriye Devlet Başkanı Beşar Esad, hükümet değişikliklerini öngören kararnameyi imzaladı. Karar gereği 7 yeni bakan atandı, Sosyal Sorunlar ve Çalışma Bakanlığı iki ayrı kuruma ayrıldı.
Suriyenin SANA haber ajansının verdiği haberde yeni bakanların atandığı 7 bakanlık şöyle sıralandı: Konut ve İnşaat Bakanlığı, Bayındırlık Bakanlığı, Tarım Bakanlığı, Petrol ve Mineral Kaynaklar Bakanlığı, Maliye Bakanlığı, Sosyal Sorunlar Bakanlığı ve Çalışma Bakanlığı.

Hükümetteki değişikliklerin nedenleri açıklanmadı.