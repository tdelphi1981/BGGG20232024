İsrail'den komutana infaz
Hamas'ın askeri kanadı İzzeddin Kassam Tugayları'nın komutanı Ahmed Caberi, İsrail uçağının düzenlediği hava saldırısında hayatını kaybetti.
 İsrail'in 'en çok arananlar' listesinin üst sıralarında bulunan Caberi, Gazze şehrinde aracını hedef alan saldırıda vefat etti.
 - İsrail suikast siyasetine geri döndü
 İsrail, dört yıl önceki Gazze işgalinden sonra ilk kez suikast saldırısı düzenledi. Hamas'ın askeri kanadı İzzeddin Kassam Tugayları'nın komutanı Ahmed Caberi, İsrail uçağının düzenlediği hava saldırısında hayatını kaybetti. Saldırının İsrail iç istihbarat kuruluşu Şin Bet tarafından gerçekleştirildiği belirtildi.
 İsrail'in 'en çok arananlar' listesinin üst sıralarında bulunan Caberi, Gazze şehrinde hareket halindeki aracında vuruldu. Saldırıda, Caberi'nin oğlu olduğu öne sürülen bir Hamas üyesi daha vefat etti.
 İsrail uçakları Gazze şehri, Han Yunus ve Refah'ta da üç saldırı daha düzenledi. Son günlerde İsrail'i hedef alan roket saldırılarının yoğunlaşması üzerine Tel Aviv'den "Üst düzey Hamas yetkililerini hedef alırız" tehdidi gelmişti.
 İsrail uçakları daha önce de Hamas'ın askeri lideri Salah Şehade, dini lider Şeyh Ahmed Yasin ve halefi Abdülaziz Rantisi'nin de aralarında olduğu çık çok sayıda Hama yetkilisini aynı yöntemle katletmişti.
 
 - İsrail: Caberi'nin öldürülmesi daha başlangıç
 İsrail Ordusu, Hamas komutanı Ahmed Caberi'ye yönelik suikastın, daha geniş bir operasyonun başlangıcı olduğunu açıkladı.
 
 CİHAN
  