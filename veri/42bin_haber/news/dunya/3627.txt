Camide silahlar konuştu
Kosovanın başkenti Priştinenin 40 kilometre uzaklığındaki Poduyevo kentinde önceki gün öğle namazı kılınırken silahlar çekildi.
Birkaç gün önce Kosova İslam Birliği, Poduyedeki camiye eski imam Besim Arbanaşinin yerine yeni imam olarak İmri Lugaliuyu atadı. Ancak eski imam Besim Arbanaşi atama kararını hiçe sayarak öğlen namazı kıldırmaya kalkışınca cami içinde bulunan İmri Lugaliu yanlıları bunu engellemeye çalıştı, cemaat birbirine girdi.

Arbede sırasında 43 yaşındaki A.K. tabancasını çıkararak eski imam Arbanaşiyi vurmaya çalıştı. Bu arada silahlı olan birkaç kişi de havaya ateş açtı. Cami yakınlarında bulunan Kosova polis mensupları kısa bir süre içinde caminin içine girerek, ateş açan dört kişiyi gözaltına aldı.

Arbanaşi yaptığı açıklamada, Kosova İslam Birliğinin atama kararında usulsüzlüğün olduğunu iddia ederek, camideki imamlık görevinden vazgeçmeyeceğini belirtti. Olay sonrası caminin kapıları kapandı, polis nöbet tutmaya başladı. Cami içindeki arbedenin görüntüleri Kosova televizyonlarında yayınlandı.