Uçak pistten çıktı
 
 İtalyan haber ajansı ANSA, dün akşamki kazada yaralanan ve hastaneye sevk edilen 16 kişinin sağlık durumunun iyi olduğunu bildirdi. Alitalia'dan yapılan açıklamada, kazanın kuvvetli rüzgar nedeniyle meydana geldiği, Carpatair'in, Alitalia adına gerçekleştirdiği Pisa ve Bolonya seferlerinin geçici süreyle durdurulduğu belirtildi.  
 'ÇOK KORKTUK'
  
 Civitavecchia Cumhuriyet Savcılığı, kazayla ilgili soruşturma başlattı. İsminin açıklanmasını istemeyen ve ANSA'nın sorularını yanıtlayan bir yolcu, "Çok korktuk. Bazılarımız öleceğimize inanmıştı. Herkes bağırıyordu. Uçak, iniş sırasında aniden iki kez pistte dokundu. Bize sonradan açıkladılar, ikinci dokunuşta uçak pistten çıkmış" diye konuştu. Leonardo Da Vinci Havaalanı'nda dün akşam yerel saatle 20.15 sularında, İtalyan havayolları Alitalia'nın partneri Rumen havayolu Carpatair'in ATR 72 sefer sayılı Pisa-Roma seferini yapan, 46 yolcu ve 4 mürettebatı bulunan uçak, inişten sonra pistten çıkmıştı. 
 CNNTÜRK