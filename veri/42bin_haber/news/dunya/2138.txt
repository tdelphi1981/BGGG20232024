Pilot kızı için uçağı indirdi
 
 Pakistan’da sivil havacılık tarihinde eşine ender görünen bir olay yaşandı. Karaçi-İslamabad seferini yapan yolcu uçağı pilotunun, kızını bırakmak için Lahor kentine iniş yaptığı, ardından yoluna devam ettiği ileri sürüldü. 
 TEKNİK BİR ARIZA DENDİ 
 Ülkenin güneyindeki Karaçi’den başkent İslamabad’a yolcu taşıyan Pakistan ulusal havayolu şirketi PIA’ya ait PK-562 sefer sayılı yolcu uçağının pilotu Javid Tarık’ın Lahor kentine iniş yaptığı ve kızını bıraktıktan sonra yoluna devam ettiği belirtildi. Olayın ortaya çıkmasından sonra açıklama yapmak zorunda kalan PIA yetkilileri, uçağın teknik arıza nedeniyle Lahor kentine indiğini ve sorunun giderilmesinden sonra İslamabad’a uçtuğunu açıkladı.
  