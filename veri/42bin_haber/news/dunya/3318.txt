Iraklı Bakan'dan Türkiye için şok sözler
Irak Ulaştırma Bakanı Hadi el Emiri, Türkiye ve Katarın Suriyeli isyancılara destek vermesinin, Iraka savaş ilan etmekle aynı şey olduğunu söyledi. Iraklı Şii politikacı, Suriyedeki mezhep çatışmasından en büyük zararı kendi ülkesinin göreceğini belirtti.
Aynı zamanda bir zamanlar silahlı mücadele veren Bedr Örgütünün de liderliğini yapan Bakan el Emiri, Sünni Müslüman Türkiye ve Katarın Suriyedeki çatışmanın barışçıl yollardan çözülmesi yönündeki tüm girişimleri engellediğini söyledi.

Reuters haber ajansına bir röportaj veren el Emiri, Ankara ve Dohayı Suriyedeki cihat yanlısı grupları silahlandırmakla suçlayarak, Katar ve Türkiyenin [Suriyede] El Kaideye para ve silah sunması, Iraka karşı savaş açmaktır. Bu silahların gün gelip Iraklıların göğsüne dayanacağına şüphe yok diye konuştu.

'MİLİS' UYARISI
Liderliğini yaptığı Bedr Örgütü, 2004 yılında silah bırakma kararı alan El Emiri, milis güç oluşumlarına karşı olduğunu belirterek, kısa bir süre önce kurulan Şii El Muhtar Ordusu örgütünü de eleştirdi.

Son günlerde Bağdatın güneyindeki Sünnilerle Şiilerin birlikte yaşadığı Cihad Mahallesinde bazı evlerde oturan insanların kapılarına ölüm tehditleri içeren broşürler bırakılmıştı.

Olaya dikkat çeken el Emiri, Yeniden milisleri kullanmaya başlamak çok büyük bir hata. Eğer biz [Şiiler] milis gruplar kurarsak, onlar [Sünniler] da milis gruplar kurar. Sonra da Irak kaybolur dedi.