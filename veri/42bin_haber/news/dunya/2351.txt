ABD ve Güney Kore'den gözdağı
ABD ve Güney Kore orduları, Kore Yarımadası'nın doğu kıyısında 3 gün sürecek tatbikata başladı. Güney Koreli askeri yetkililer, ortak tatbikatın Kuzey Kore'nin nükleer tehdidinden önce planlandığını, ancak yapılan çalışmanın "olası bir provokasyona karşı Kuzey Kore'ye yönelik uyarı" olarak da değerlendirilebileceğini kaydetti.

Kuzey Kore Lideri Kim Jong Un da iktidardaki İşçi Partisi'nin üst düzey yetkililerini bir araya getirerek ordunun güçlendirilmesi ve ülkenin egemenliğinin korunması için talimatlar vermiş, Güney Koreli uzmanlar toplantının Kuzey Kore'nin gelecek günlerde nükleer deneme yapmaya hazırlandığının işareti olabileceğine dikkati çekmişti.

Kuzey Kore, aralık ayında yaptığı uzun menzilli füze denemesinin ardından daha da artırılan uluslararası yaptırımları protesto etmek için nükleer deneme tehdidinde bulunmuştu.