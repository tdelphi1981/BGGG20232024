Kaçırdığı trenle binaya daldı!
Yok artık... İsveç'te adı açıklanmayan 32 yaşındaki temizlik işçisi kadın, tren kaçırdı.
 Stockholm dışındaki bir depoya giden 'vagon faresi', makinist koltuğuna oturup treni yaklaşık 1.6 kilometre ilerletti. Ancak turu kısa süren kadın, 4 vagonlu trenin kontrolünü kaybedince 3 katlı bir binaya çarptı. Trende o sırada kimsenin bulunmaması faciayı önlerken, apartman sakinlerinin yara almaması mucize olarak değerlendirildi. Maceraperest kadın önce hastaneye kaldırılıp ardından tutuklanırken polis yetkilileri, trenin çalınma nedeninin bilinmediğini belirtti.