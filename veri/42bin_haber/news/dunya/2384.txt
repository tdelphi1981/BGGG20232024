24 saatte 60 kişi öldü
Çin’de son 24 saatte meydana gelen 5 farklı trafik kazasında 60 kişi hayatını kaybetti.
 Çin medyasında yer alan haberde, trafik kazalarının aralarında Henan, Gansu, Guizhou, Sichuan ve Guangxi eyaletlerinin bulunduğu 5 farklı bölgede gerçekleştiği kaydedildi. Yaşanan kazalar sonucu 60 kişi yaşamını yitirirken, 99 kişinin de yaralandığı belirtildi.
 Henan eyaletinde havai fişek taşıyan kamyonun köprü üzerinde patlaması sonucu oluşan facia ülke gündeminde büyük yankı uyandırdı. Bununla birlikte kazalarda şarampole yuvarlanan otobüsler dikkat çekti.
 Çin'de ülkenin geleneksel yeni yılı olarak kutlanan “Chunjie” (Bahar Bayramı) sebebiyle büyük bir hareketlilik yaşanıyor. Çinliler 9 Şubat gecesi geleneksel ay takvimine göre Kaplan yılını bitirip, Yılan yılına girecek. Bahar Bayramı da denilen geleneksel yılbaşı dolayısıyla ülke çapında 7 gün resmi tatil ilan edildi. 
  