Morga kaldırıldı, otopside canlandı
Rusya basınında yer alan bir habere göre, geçirdiği kalp krizi sonrası öldü sanılarak morga kaldırılan 57 yaşındaki hastanın, 2 gün sonra yapılan otopsi sırasında canlı olduğu fark edildi. Hasta yapılan müdahaleye rağmen hipotermiden öldü.
Rusya'da, öldü sanılarak morga konulan hasta otopside canlandı, ancak bu sefer de hipotermi nedeniyde hayatını kaybetti.

Rus basını, 4 Şubat'ta öldü sanılarak ülkenin batısında yer alan Pskov bölgesindeki morga kaldırılan 57 yaşındaki hastanın, otopsi sırasında kalbinin attığını yazdı.

6 Şubat'ta yapılan otopsi sırasında, göz bebeklerinin ışığa tepki verdiği ifade edilen hastanın vücut ısısının da normal düzeyde olduğu bildirildi.

Hastanın, otopsi masasında yapılan müdahaleye rağmen hipotermi nedeniyle öldüğü ifade edildi.


Ülkede etkili olan soğuk hava nedeniyle morgun soğutulmadığı, dolayısıyla hastanın vücut ısısını koruyabildiği kaydedildi.

İsmi açıklanmayan hastanın 4 Şubat'ta kalp krizi nedeniyle hastaneye, buradan da morga kaldırıldığı ifade edildi.