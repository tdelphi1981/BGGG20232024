Mynmar'da tren kazası: 25 ölü
Myanmar'ın kuzey batısında meydana gelen tren kazası sonrasında çıkan yangında 25 kişi yanarak öldü.
Myanmar Enformasyon Bakanlığı'nın internet sitesinde, Sagaing bölgesindeki Kanbalu kentinde, yakıt tankeri yüklü 2 tren vagonunun devrilmesi sonucu etrafa yayılan benzini bidonlara doldurmak isteyen köylülerin yığıldığı alanda çıkan yangında, 25 köylünün yanarak öldüğü bildirildi. Olayda en az 62 kişinin de yaralandığı ve tedavilerinin sürdüğü bildirildi.