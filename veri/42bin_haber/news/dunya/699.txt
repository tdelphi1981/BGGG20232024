Loto talihlisi, 100 milyon doları kaçırdı
Avrupa'nın dev lotosu Euromillions'ta 100 milyon dolar kazanan talihli, ödülünü almak için altı ay içinde başvurmayınca ikramiye şansını kaybetti 
 8 Haziran günü yapılan çekilişi kazanan talihlinin, Londra'nın kuzeyindeki Hertfordshire bölgesinde olduğu sanılıyor.
 
 Talihlinin 5, 11, 22, 34 ve 40 numaralarını isabetle tahmin ettiği, ayrıca loto kağıdında 9 ve 11 şanslı numaralar bulunduğu belirtiliyor.
 
 Fakat söz konusu parayı almak için başvuru süresi Çarşamba günü 23.00'te doldu ve ikramiye İngiltere'nin ulusal piyango kuruluşuna kaldı.
 
 Piyanmgo idaresi sözcüsü, "Ödüllerin büyük çoğunluğuna 180 gün içinde başvurulur ama böyle talihsiz durumların tekrar yaşanmaması için tüm oyunculara kağıtlarını düzenli olarak takip etmelerini tavsiye ediyoruz" diye konuştu. 
 BBC TÜRKÇE