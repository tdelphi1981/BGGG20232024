Rusya sevkiyatı durduracak ama bir şartı var
Rusya Dışişleri Bakanı Sergey Lavrov, Suriyede çatışan tarafların silahsızlanmasına destek verebileceklerini, Suriye muhalefetine yönelik silah tedarikinin durdurulması yönünde adımlar atılması durumunda, kendilerinin de bu yönde adım atabileceklerini söyledi.
Lavrovun BBCye yaptığı özel açıklamalar Rusya Dışişleri Bakanlığı internet sayfasında yayınlandı. Suriyede çatışan tarafların silahsızlanması ile ilgili konu ilk kez BM desteğinde Cenevrede yapılan toplantıda ele alınmıştı. Lavrov, muhalefete silah sevkiyatının devam etmesinin tarafların silahsızlandırılması yönündeki çalışmalara zarar verdiğini savundu.

Biz bir kısım açıklamalar bekliyoruz Eğer cevap alırsak, çatışmada tarafların silahsızlanması için biz de bir kısım adımlar düşünebiliriz. Ancak şimdiye kadar somut bir şey olmadı. ifadelerini kullanan Rusya Dışişleri Bakanı, Rusya hava savunma sistemleri sattıklarını, bunun iç çatışmalarda kullanılmadığını savundu. Lavrova göre Suriyeye verilen birkaç helikopter kara savunma gücünün üstünlüğüne etki edecek potansiyelde değil. Rusya, Suriyeye silah satışı ile ilgili eski anlaşmaları yerine getirdiğini, yeni kontratlar imzalamadıklarını savunuyor.

Esedin koltuğunu bırakması için baskı yapmayız

Rusyanın Beşşar Esedin koltuğunu bırakması için baskı yapmayacağını yineleyen Lavrov, Suriye muhalefetinin iktidarla görüşme yönündeki yaklaşımlarının Rusya açısından memnuniyet verici olduğunu belirtti.

Lavrov, Biz rejim değişikliği oyunu içinde değiliz. İç çatışmalara müdahil olunmasına karşıyız. Suriyeyi kimin yöneteceğine karar vermek bizim işimiz değil. Bu Suriyelilerin kararı olmalı. dedi.

Suriyede diyalog sürecinin başlaması ve insanların yaşamının korunması için herhangi bir ön şart konulmasının kabul edilemez olduğunu vurgulayan Lavrov, Birileri önce Esed gitmeli diyorsa, onların başka ön şartları olduğu anlamına geliyor. Esed kendisi bir çok kez iktidardan ayrılmayacağını söyledi. hatırlatmasında bulundu.