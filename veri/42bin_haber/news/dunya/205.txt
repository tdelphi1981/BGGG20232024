Tunus'ta çatışma: 1 ölü, 5 yaralı
Tunus'ta güvenlik güçleri ile selefi eğilimli göstericiler arasında çıkan çatışmada, 1 kişinin öldüğü, 5 kişinin yaralandığı bildirildi.
 Tunus güvenlik kaynaklarından alınan bilgiye göre, başkentin güneyindeki Menube bölgesinde, üyelerinden birinin gözaltına alınmasını protesto eden bir grup, ellerindeki kılıç ve kesici aletlerle polis merkezine saldırdı.
          
 Güvenlik güçlerinin, sayıları yüzlerle ifade edilen gruba ateş açarak karşılık vermesi üzerine 1 kişi öldü. Ölen kişinin, bölgedeki bir caminin imamı olduğu öğrenildi. Çatışmalar sırasında 3 saldırgan ile 2 polis yaralandı.
          
 Güvenlik güçlerinin, olayın ardından geniş çaplı operasyon başlattığı belirtildi.
          
 AA