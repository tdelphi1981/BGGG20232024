Derin Uzay'daki 'balon ev'
 
 ABD Ulusal Havacılık ve Uzay Dairesi (NASA), özel bir uzay havacılık şirketi tarafından üretilecek olan blona, Bigelow Expandable Activity Module, yani ‘Bigelow Genişletilebilir Faaliyet Modülü’ (BEAM) adı verdi. BEAM projesinde Bigelow Aerospace şirketiyle çalışan NASA, böylece özel uzay-havacılık şirketleriyle olan ilişkisini de güçlendirdi. NASA, ISS’ye kargo gönderim işini Space X ile gerçekleştirmeye başlamıştı. Aynı şirket, ABD’li astronotları uzay üssüne taşıyacak roket ve uzay kapsülü geliştirmekle uğraşıyor. Las Vegas’lı otel zinciri sahibi Robert Bigelow tarafından kurulan Bigelow Aerospace, 2006 ve 2007’de sırasıyla Genesis-1 ve Genesis-2 yaşanabilir uzay araçlarını test amaçlı olarak yörüngeye ateşlemişti. 
 UZAY İÇİN İDEAL KONFOR 
  
 Astronotlar için hem bağımsız bir üs hem de ev görevi yapacak olan BEAM, yaklaşık 4 metre uzunluğında ve 3 metre genişliğinde olacak. Bigelow Aerospace’in üçüncü yaşanabilir modül prototiği olan BEAM’in, 2015’in ortalarında Space X’in Dragon kargo uzay aracıyla Uzay’a gönderilmesi planlanıyor. NASA, her bir BEAM uzay modülü için Bigelow Aerospace şirketine 17.8 milyon dolar ödeme yapacak. Ayrıca, yerden 400 km mesafede, Dünya’nın yörüngesinde hareket edebilen BEAM modüllerinin geliştirilmesine büyük önem veriliyor. NASA’nın amacı, bu modüller yardımıyla bir gün ISS’nin ötesindeki derin uzayda yer alacak 100 milyar dolarlık bir uzay üssü inşa etmek. 
 Yaşanabilir uzay modüllerine bugüne kadar 250 milyon dolar yatırım yapan Bigelow Aerospace, ABD’nin yanı sıra İngiltere, Hollanda, Avustralya, Singapur, Japonya , İsveç ve Birleşik Arap Emirlikleri’ndeki (BAE) uzay araştırma kurumlarıyla çalışmalar yürütüyor. Hafif ve şişmeye uygun ince bir yüzeye sahip olacak BEAM, Kevlar benzeri bir materyalden yapılacak. Yaklaşık 1,362 kg ağırlığında olması planlanan uzay modülü, bugüne kadar geliştirilmiş benzer modüllerin 1/3’i ağırlığında olacak. 
 RADYASYONA DAYANIKLI 
  
 USA Today sitesine konu hakkında açıklama yapan Bigelow Aerospace operasyon müdürü Mike Gold, “BEAM, Uzay’da kullanılacak ilk genişletilebilir yaşam modulü olacak” dedi. Gold, ‘Ay veya Mars’a insan göndermek olsun, yaşanabilir uzay modüllerinin gelecekteki uzay projeleri için büyük önem taşıdığını’ ifade etti. CEO Robert Bigelow ise “İlk kez NASA ile çalışma fırsatı elde ettik. Artık projelerimizi daha da öteye taşımak istiyoruz” dedi. BEAM, içindeki astronotları radyasyondan koruyacak güçlü bir zırha sahip olacak.Güneş fırtınaları ve kozmik radyasyon olaylarında saçılan ve birçok maddeyi rahatlıklar geçebilen parçacıkları durdurabilecek. 
 BEAM, ISS’nin Node 3 olarak da bilinen Tranquility modülüne bağlanacak ve buradan gönderilecek havayla silindire benzeyen şeklini alacak. NASA, ISS’de görev yapan 6 kişilik mürettebatın yeni odalarını nasıl kullanacakları konusunda kesin bir plan olmadığını belirtti. 
 ntvmsnbc