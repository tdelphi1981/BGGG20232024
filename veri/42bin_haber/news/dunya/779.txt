Chavez iyileşiyor
Venezuela Devlet Başkanı Hugo Chavez'in Küba'daki ameliyatından sonra iyileşme sürecinde olduğu bildirildi. Venezuela İletişim Bakanı Ernesto Villegas, Chavez'in (58) iyileşmekte olduğunu ve yakınlarıyla konuştuğunu belirtti. 

Villegas, Chavez'in tedaviye olumlu cevap verdiğini, kendini toparlama sürecinin yavaş olduğunu ancak iyiye doğru gittiğini vurguladı.

İlk kez Haziran 2011'de kanser teşhisi konulan Chavez, üç kez ameliyat olmuş, kanserin tekrarlaması üzerine salı günü dördüncü kez ameliyata alınmıştı. Ekim ayındaki seçimde üçüncü kez devlet başkanı seçilen 58 yaşındaki Chavez'in 10 Ocak'ta yapılacak yemin törenine katılması beklenmiyor.