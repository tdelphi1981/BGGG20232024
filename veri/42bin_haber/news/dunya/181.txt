Suriye ordusu Türk ambülansları vurdu iddiası
Türkiye’nin Suriye politikasına sert eleştirilerini sürdüren İranlı medya, Suriyeli isyancıların Türk ambülanslarını kullandığını öne sürdü. Arapça yayın yapan İranlı Al Alam tv kanalı, “Suriye ordusunun Türkiye’den (Suriye’deki) İdlib kentine isyancıları taşıyan bu türden üç araçı hedef alarak tahrip ettiği” iddiasında bulundu.
 Presstv bu konudaki haberinde Al Alam’a dayanarak, Suriye ordusunun,Türk ambülanslarının Suriye’de isyancılarca ulaşım araçları olarak kullandığını tespit ettiğini öne sürdü. Haberde şöyle devam edildi: “Al Alam tv kanalı, Çarşamba günü Suriye silahlı kuvvetlerin, Türkiye’den sınıra yakın, kuzey batısındaki İdlib kentine isyancıları taşıdıkları sırada bu türden üç aracı hedef aldığını ve tahrip ettiğini bildirdi.” Türk hükümetinin Suriye’nin iç işlerine “karıştığı” için çeşitli siyasi partilerce eleştirildiğini kaydeden Presstv “ambülansların tahrip edilmesinin Ankara’ya yönelik eleştirileri yoğunlaştırabileceği”ni de iddia etti.
 
  