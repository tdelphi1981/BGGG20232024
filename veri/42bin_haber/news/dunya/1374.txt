Takside silahlı saldırı kameraya yansıdı
 
 ABD'nin New York kentinde taksiye binen bir adam silahını şoföre doğrultarak konuşmaya başladı. Şoför Raphael Martinez adamın ne istediğini anlamaya çalışırken tabancadan çıkan beş kurşunun hedefi oldu. Olay taksideki güvenlik kamerası tarafından görüntülendi.
 
 New York Post gazetesinin haberine göre 54 yaşındaki Martinez kimliği hala belirlenemeyen saldırgan ateş etmeye başladıktan hemen sonra aracından inmeyi başardı.  Fakat saldırgan  o ana kadar vücuduna iki kurşun isabet eden şoföre araçtan indikten sonra da ateş etmeye devam etti.
 
 Martinez Lafayette Cadde’sinde gerçekleşen olaydan sonra telsizle yardım istedi. Olay yerine gelen sağlık ekipleri Martinez’i hastaneye kaldırırken New York polisi kimliği hala belirlenemeyen saldırganın peşine düştü.
 
 Martinez’in durumunun iyi olduğu belirtildi. 
 
 ntvmsnbc