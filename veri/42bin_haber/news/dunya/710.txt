ABD'de okulda katliam : 27'den fazla kişi öldü
ABD'nin Connecticut eyaletindeki Newtown kentinde bir ilkokulda silahlı saldırı düzenlendiği bildirildi.
ABD Başkanı Barack Obama Beyaz Saray'da acil toplanma kararı aldı. Toplantıya FBI direktörü ve Connecticut Valisi'de katılıyor. 

ABD'nin Connecticut eyaletinde bir ilköğretim okuluna silahlı saldırı düzenlendi. Saldırganın ise olay yerine gelen polisler tarafından öldürüldüğü bildirildi. İlk belirlemelere göre saldırıda 18'i çocuk, 27 kişi öldü. Bir saldırgan kaçtı.

ABD, Connecticut eyaletinin Newton kentindeki Sandy Hook İlkokuluna düzenlenen silahlı saldırıyla sarsıldı. Saldırganın öldürüldüğü olayda aralarında yaşları 5 ila 10 arasında değişen 18'i çocuk en az 27 kişi öldüğü, onlarca kişinin yaralandığı bildirildi. ABD televizyonlarının son dakika haberi olarak verdiği görüntülerde okula çok sayıda ambulans gönderildiği, öğrenciler ve velilerin panik içinde koşuşturduğu görülüyor. Haberlerde Newton şehrindeki tüm okulların kapatıldığı bilgisi veriliyor. Polis saldırıyla ilgili henüz ayrıntılı bir bilgi vermezken, saldıganın yetişkin olduğu, iki silahla okula girdiği ve ölü olarak ele geçirildiğini duyurdu. Yaralıların Danbury Hastanesi'ne sevk edildiği kaydedilirken, Danbury Belediye Başkanı Mark Boughton, "Yaralıların durumu gerçekten çok ciddi" dedi. NBC televizyonuna konuşan küçük bir görgü tanığı kız çocuğu, "Patlamalar duyduk. Dışarıdan çocuk ağlama sesleri ve öğretmenlerin çığlıklarını duydum. Sonra bizi koşarak dışarı çıkardılar" açıklamasını yaptı. Connecticut Eyalet Polisi'nin güvenlik kordonuna aldığı bölgede saldırının yapıldığı okulun eyaletin en mevcudu en kalabalık 4 ilkokulundan biri olduğu kaydedildi.