Dünya Bağımsız Filistin dedi
196 üyeli BMde 138 ülkenin oyuyla Filistinin bağımsızlığı önündeki yol açıldı. Kararın ardından yapılan açıklamaların tamamında İsraile Bağımsız Filistin devleti için masaya oturmanın zamanı geldi mesajı verildi.

İsrailin yıllardır Filistin toprakları üzerinde uyguladığı katliamlara ve baskıya kayıtsız kalan dünya nihayet ilk tepkisini verdi. Önceki gün BMde Filistinin statüsünün Gözlemci Devlete yükseltilmesi için yapılan oylamaya 196 üye ülkenin 138i evet oyu vererek İsraile güçlü bir mesaj verdi. AB ülkelerinin neredeyse tamamının desteklediği karara Avrupanın iki devi İngiltere ve Almanyanın çekimser kalması da örtülü destek olarak yorumlandı. ABde tek hayır oyu veren Çek Cumhuriyetinden ise dün yapılan açıklamada Filistinin devletleşmesi için atılan tüm adımları her zaman destekledikleri mesajı geldi.
Kararda Türkiye etkisi
BM Genel Kurulunda yapılan oylamada, Filistinin talebi için 9 ülke hayır oyu kullandı, 41 ülke çekimser kaldı.  Hayır oyu kullanan ülkeler arasında İsrail, ABD ve Kanadanın yanı sıra  Çek Cumhuriyeti, Panama ve Pasifik ada ülkeleri, Marshall Adaları, Mikronezya, Nauru ve Palau bulunuyor. Pasifik ülkeleri, BMde genellikle ABD ve İsraili destekliyor.
Kararın ardından en çok konuşulanlardan biri de Türkiyenin etkisi oldu. Oylamaya uzun süredir hazırlanan Türk diplomasisi üye ülkeler nezdinde gerçekleştirdiği birebir diplomatik girişimlerle karara direkt etkide bulundu.
ABnin tavrı hayal kırıklığıydı
Oylama sorrası uluslararası toplum temsilcileri de İsrailden iki devletli bağımsız Filistini kapsayan görüşmeler için masaya oturması çağrısı yaptı. Fransa Cumhurbaşkanı François Hollande, İsrail ve Filistine koşulsuz olarak barış görüşmelerine yeniden başlamaları çağrısında bulundu. Belçika Dışişleri Bakanı Didier Reynders de, Filistinin bağımsız devlet olması yolunda bu kararın çok önemli bir adım olduğunu kaydetti. Reynders, Belçika uluslararası kamuoyu gibi Filistinin bağımsız devlet olmasını arzu ediyor dedi. Cezayir kararı, Bu parlak diplomatik zafer diye yorumlarken, Çin Filistin, bağımsız bir devlet olma yolunda olumlu bir sonuç daha aldı açıklaması yaptı.
Vatikan: Kudüse özel statü
Vatikan da bu kararı destekleyenler arasındaydı. BMde Gözlemci Devlet statüsünde olan tek ülke pozisyonundaki Vatikan kendisiyle aynı statüye kavuşan Filistin statüsünün yükseltilmesini kutlayan Vatikan, Kudüse özel statü istedi. Açıklamada, Vatikanın Filistin Kurtuluş Örgütü ile 200 yılında yaptığı anlaşmada bu hususlarda mutabık kaldığı ifade edildi.
ABD ve İsrail tepki gösterdi
Karara en büyük tepki beklendiği gibi ABD ve İsrailden geldi. ABD BM Daimi Temsilcisi Susan Rice, kararın barışa bengel oluşturacağını savundu. ABD Dışişleri Bakanı Hillary Clinton da oylamanın barış sürecini zedeleyecek talihsiz bir karar olduğunu söyledi. Oylama sırasında İsrail temsilcisi Genel Kurulda yanlız kaldı. İsrailin BM Daimi Temsilcisi Büyükelçi Ron Prosor, konuşması sonrası üye ülkelerin sessiz kalması dikkat çekti.
Af Örgütü UCMyi göreve çağırdı
Uluslararası Af Örgütü de, Filistindeki insani durumun incelenmesi için Uluslararası Ceza Mahkemesini (UCM) göreve çağırdı. Af Örgütü, UCM savcısının 3 Nisan 2012 de durdurduğu Filistindeki durumun ön incelemesi hakkında yürütmeyi içeren soruşturmayı tekrar açmasını istedi.
Abbas: İsrail saldırırsa UCM
Filistin Devlet Başkanı Mahmud Abbas ise  ancak İsrailin saldırması durumunda UCMye başvuracaklarını söyledi, Yahudi yerleşim yerlerinin inşaası dursun, barış görüşmeleri başlasın dedi.
PAZARLIKTA ASIL KOZ FİLİSTİNDE
Filistinin BMde gözlemci devlet statüsünü kazanmak için yaptığı başvurunun ezici çoğunlukla kabul görmesini değerlendiren uzmanlar yeni dönemi değerlendirdi:
-Doç. Dr. Veysel Ayhan (IMPR Başkanı): İsraile verilen bir mesaj var. İki devletli çözüm iradesi uluslararası toplum tarafından kabul gördü. Bu karar İsrail açısından bir kayıptır. Bundan sonra Filistine işlenecek suçlar iç hukuk yoluyla çözümlenmeyecek.
-Doç.Dr. Birol Akgün (USAK Ortadoğu Uzmanı): Bu süreçte Türkiyenin öncülük yapması önemlidir. Uluslararası toplumun vicdanı olarak hareket etmesi açısından önemli bir göstergedir. 
-Doç. Dr. Gökhan Bacık (ORSAM Müdürü): İsrail devleti bir çıkmaz içinde. Dünya kamuoyu İsraile çok kızıyor. ABDnin tavrı sürpriz değil. İsrail bu kararı bekliyordu. 
-Ufuk Ulutaş (SETA- Ortadoğu uzmanı): BMye bağlı kuruluşlara üye olmak adına önemli bir kapı açıldı. Filistinin elindeki en büyük kozu UCM oldu.
1967 SONRASI YERLEŞİM İŞGALDİR
Yeni statüsü fiili durumda Filistine çok büyük kazanımlar sağlayacak. Kazanımların başında tabii tam ve özgür bir devlet olarak tanınabilmesi için en önemli virajın bu kararla alınması geliyor. Bir diğer önemli kazanm da Filistinin Uluslararası Ceza Mahkemesine (UCM) üye olabilmesi geliyor. Her ne kadar İsrail ve ABD bu mahkemeye üye olmasalar bile UCMnin kaldığı kararların uluslararası geçerliliği bulunuyor. Yani İsrail bundan böyle Gazze veya Filistin devletine ait herhangi bir bölgede girişiceği saldırılar karşısında kendini UCMde bulabilir. Filistin yeni statüsüyle Uluslararası Atom Enerjisi Kurumu da dahil olmak üzere tüm uluslararası kurum ve kuruluşlara üye olup söz hakkını da elde edecek. Ayrıca BM toplantılarında da konuşma hakkı tanınacak. Yeni statünün Filistine bir diğer kazanımı da İsrailin Gazze ve Batı Şeria gibi Filistin toprağı olarak kabul edilen yerlerdeki askeri ve sivil varlığı işgalcilik olarak tanımlanacak. İsrail 1967 anlaşmasına aykırı olarak inşa ettiği yerleşimlerden dolayı da işgalci olarak değerlendirilebilecek. 
Abbas artık Filistin lideri değil Filistin başbakanı
Kararın ardından ilk kutlama New Yorktaki Türkevinde yapıldı. Resepsiyonda konuşan Dışişleri Bakanı Ahmet Davutoğlu, Bu sonuç, uluslararası toplumun bir çağrısıdır dedi. Bu resepsiyonun şimdiye kadar katıldıkları içerisinde en tarihisi olduğunu belirten Davutoğlu, Bu zafer, Filistin halkının kutsal toprakları için hayatlarını veren şehitlerinindir. Hayatını verenleri, yakınlarını, Batı Şeriada ve de Gazzede yaşayan bütün Filistinlileri selamlıyorum dedi. Alınan kararla Filistin otoritesi yerine artık Filistin Devletinin olacağını belirten Davutoğlu, Artık BMde özel statüye sahip bir Filistin Devleti var dedi. Filistinin yarın sabahtan itibaren Filistin Devleti unvanını kullanmaya başlayacağını ifade eden Davutoğlu, Bu önemli bir aşama. Bu artık ortada bir devlet vakasının olduğu ve bir devletin toprağının işgal edildiği gerçeğinin gözardı edilemeyeceğini gösteriyor. Tablo bu şekilde hukukileşmiş oluyor diye konuştu. Davutoğlu,138 evet oyunun uluslararası toplumun Filistini BM davası olarak görmesinin kanıtı olduğunu belirtti. Filistin Devlet Başkanı Mahmud Abbas da Başbakan Tayyip Erdoğana, Cumhurbaşkanı Abdullah Güle, Dışişleri Bakanı Davutoğluna ve Türk halkına bugün bizimle omuz omuza durdukları için teşekkür ediyorum dedi.