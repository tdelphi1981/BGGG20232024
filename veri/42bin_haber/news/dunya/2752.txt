1 milyon dolarlık insan avı
Ölüm listesindeki 40 kişiden 3'ünü öldüren eski polis memuru Christopher Jordan Dorner'ın başına 1 milyon dolar ödül kondu.
ABD'NİN California eyaletinde güvenlik güçlerinin eski polis memuru Christopher Jordan Dorner'ı yakalamak için başlattığı insan avı sürüyor. Ölüm listesindeki 40 kişiden 3'ünü öldüren ve bir haftadır bulunamayan katilin başına 1 milyon dolar ödül koyuldu. Düşmanlarından 'Rambo' tarzı intikam alma peşindeki eski polisin Los Angeles dışındaki geniş çalılık alanda saklandığını tahmin eden ekipler, katili durdurmak için ABD topraklarında ilk kez insansız hava aracı kullanılacak. Üst düzey bir polis memuru, Dorner'ı yakalamak için insansız hava araçlarında kullanılan termal kameraların tek umutları olduğunu söyledi, operasyonu 'çalılıklarda iğne aramaya' benzetti. Eski Lon Angeles polisi ve katil zanlısı olarak Dornerin öldürdüğü sanılan kişiler arasında, hakkında açılan bir disiplin soruşturması sırasında kendisini temsil eden bir kişi bulunuyor. Dorner ayrıca, hafta sonu bir çifte ateş ederek öldürmekten de aranıyor.