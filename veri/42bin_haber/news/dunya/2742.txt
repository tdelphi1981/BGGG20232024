Papa istifa ediyor
İtalyan Haber Ajansı'nin Papa istifa edecek haberi gündeme bomba gibi düştü. Papa Benedikt istifa haberini doğruladı. Vatikan'dan yapılan açıklamada da halefi seçilene kadar Papalık makamının boş kalacağı açıklandı...
İtalyan Haber Ajansı'nın haberine göre Papa Benedikt 28 Şubat'ta istifa edecek. Papa'nın istifasına gerekçe olarak sağlık nedeni gösteriliyor. 86 yaşındaki Papa'nın çok yorgun olduğu ve fiziksel olarak bu görevi yerine getiremeyeceği ileri sürüldü. Vatikan sözcüsü istifa haberini doğruladı.

Papa 16. Benediktus'un bu sabah Vatikan'da katıldığı Otrantolu denizci askerlerin azizlik mertebesine yükseltilmesi töreninde Latince yaptığı açıklamada, "Kilise'nin iyiliği için bırakıyorum" dediği bildirildi. 

Katolik dünyasının ruhani lideri Papa 16'ncı Benedikt'in sağlık sorunlarını gerekçe göstererek görevi bırakacağını açıkladı. Papa, "Görevi özgür irademle bırakıyorum. İlerleyen yaşım nedeniyle görevi sürdürecek gücüm yok. Görevi bırakma kararımın ciddiyetinin farkındayım" dedi.