At etinden memnun kaldılar
Avrupa'da at eti krizi büyürken Fransa'da yapılan bir anket at etinin halkı çok da rahatsız etmediğini ortaya koydu.
Franız Le Figaro gazetesinin gerçekleştirdiği ankete katılan 23 bin kişinin çoğunluğu, at etinin kendilerini rahatsız etmediğini söyledi. Ankette "At etini seviyor musunuz?" sorusu yöneltilirken katılımcıların yüzde 57'si "evet" cevabını verdi.

Bu arada Fransa'nın en büyük 7 mağazası Auchan, Casino, Carrefour, Cora, Monoprix ve Picard'dan sonra Leclerc ve Intermarche'nin de reyonlarından at eti bulunduğu iddia edilen Findus ve Comiger ürünlerini kaldırdığı belirtildi. Paris Cumhuriyet Savcılığı'nın konuyla ilgili açtığı soruşturma da devam ediyor. Fransa Tarım Bakanlığı'ndan yapılan açıklamada ise suçluların ağır cezalara çarptırılacağının altı çizildi.