Adolf Hitler oy peşinde
Hindistan'ın kuzey doğusundaki Meghalaya eyaletinde ilginç ve tartışmalara yol açabilecek isimlerin yaygın olması nedeniyle, eyalet seçimlerinde Adolf Hitler veya Frankenstien Momin gibi isimleri görmek mümkün.
Hindistan'ın Assam eyaletinin küçük bir köyünde yaşayan 54 yaşındaki, üç çocuk babası Adolf Hitler, Nazi diktatörünün adını taşımasına rağmen üç kez eyaletindeki meclis seçimlerini kazanmış.

'Yahudi soykırımı yüzünden dünyada en çok nefret edilen kişinin Adolf Hitler olduğunun farkındayım. Ama babam Lu ismini de ekledi ve adımı Adolf Lu Hitler koydu, bu yüzden farklıyım' diye konuşan Hitler, şimdiye kadar ismiyle ilgili vize sorunu yaşamadığını, ABD ve Almanya'yı bile ziyaret ettiğini belirtti.

Meghalaya eyalet seçimlerinde, mecliste sandalye kazanmak için ilginç isimlere sahip olan birçok aday daha var. Seçimlerde, Frankenstien Momin, Billykid Sangma, Field Marshal Mawphniang ve Romeo Rani'nin yanı sıra Kenedy Marak, Kennedy Cornelius Khyriem ve Jhim Carter Sangma gibi eski Amerikan Devlet Başkanlarının isimlerine sahip olanlar da yarışıyor.