İran'dan patriot tepkisi!
Türkiye'nin Suriye sınırına konuşlandırılacak Patriot füzeleri konusunda İran'dan gelen tepkiler devam ediyor. İran Savunma Bakanı Ahmed Vahidi, yabancı güçlerin bölgede bulunmasına karşı olduklarını söyledi.(DHA) -- Tahran'daki bir açılış programı sırasında Patriot bataryalarıyla ilgili basın mensuplarının sorularını yanıtlayan Vahidi, bunun bölge halkının çıkarına olmayacağını savundu.

İranlı bakan, "Yabancı güçlerin askeri olarak bölgede bulunmasına karşı olduğumuzu her fırsata bildirdik. Bu, bölge ülkelerinin çıkarına değil" diye konuştu.

Suriye olaylarına da değinen Vahidi, Suriye meselesinde tek kazananın İsrail olduğunu savundu.

Bakan Vahidi, "Suriye'deki iç savaşta kazanan tek taraf  Siyonist İsrail ve kaybeden taraf teröristlerin elinde esir olan Müslüman Suriye halkı olmuştur" dedi.