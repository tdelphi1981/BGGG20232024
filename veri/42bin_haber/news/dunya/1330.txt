Depardieu'dan muhalefete eleştiri
Geçenlerde Rusya vatandaşlığını alan ünlü aktör Gerard Depardieu, Rusya muhalefetinin akıllı insanların varlığına rağmen, gelişigüzel hareket ettiğini bildirdi.
Vesti Nedeli programına konuk olan Depardieu, Rusya muhalefetinin bir programı bile yok, hiçbir şeyi yok. Kasparov gibi çok akıllı insanlar var, fakat bu sadece santranç oyunu için iyi. Siyaset çok daha zor bir şey. dedi.

6 Ocak 2013 tarihinde Rusya vatandaşı olan Depardieu, büyük ihtimalle büyük şehirde ikamet etmeyeceğini söyledi ve taşrada konut satın alma arzusunu dile getirdi.

Aktör, Pazar günü verdiği demeçte, Rusya'daki siyasi istikrarsızlığı kültürel mirasın telafi ettiğini söyledi.

Depardieu, Rusya tarihinde farklı dönemler vardı, şiddet de vardı, ortaya çıkarılıp kınandığı dönem de. Fakat bir tiyatro dansçısını gördüğünüzde, Valeriy Gergiyevi gördüğünüz an, Olga Borodinayı ve Rus operasını dinlediğiniz zaman veya Nuriyeve hayran kaldığınızda sadece bunun gerçek değere sahip olduğunu anlıyorsunuz. Fakat daha da önemlisi, Rusya tarihinin derinliğidir. dedi.

Aktöre göre klasik kültür, Rusyanın en önemli bileşenlerinden biri.

Kitlelerin değil, şahsın tek başına önemli ve değerli olduğunu savunan Depardieu, demecine şöyle devam etti: Fransızlar eleştirmeyi sever. Örneğin, Pussy Riot olayı. Fakat bu kadınların camiye girdiğini bir düşünün. İçerden sağ salim çıkabileceğini düşünmüyorum. Katolik dünyası açısından bile çok korkunç bir şey. Fakat Fransada böyle konuşunca, bana aptalmışım gibi bakıyorlar. Evet, ben skuterden düşerim, ama sonuçta ben bir canlıyım. Maalesef kitleler aptal olur, sadece şahıs tek başına güzeldir, özellikle korkuları yoksa.

Rusyanın Sesi