İşte bu ülke internetten yönetiliyor
 
 
 Tayland eski Başbakan'ı Thaksin Shinawatra 2008'den beri hakkındaki yolsuzluk suçlamaları nedeniye yurt dışında sürgünde. Thaksin Shinawatra'nın son seçimlerde başbakanlık koltuğuna kız kardeşi Yingluck Shinawatra oturmuştu. Shinawatra özel jetiyle dünyanı dolaşırken cep telefonundan da dünya liderleriyle görüşmelerini sürdürüyor. İnternet üzerinden görüntülü iletişim sağlayan Başbakan Skype'tan da yararlanıyor. Habere göre, eski Başbakan ayrıca sosyal paylaşım sitelerinde de kendini gösteriyor. Hükümetle ilgili kendisine yollanan belgeleri de e-mailinden alıyor. 
  
  
   
 KARARLAR YİNE ONDAN
  
 New York Times'a göre Dubai ve Londra'daki evlerinden bankalarla iletişime geçen Thaksin Shinawatra aynı zamanda içişleri bakanı ve kendi partisi Pheu Thai'nin genel sekreteri Charupong Ruangsuwan'la da Skype aracılığı ile iletişime geçiyor. Yingluck Shinawatra göreve geldikten kısa süre sonra, abisi Thaksin Shinawatra'nın kabine toplantısına Skype'la katılması kafaları karıştırmıştı. Her ne kadar ülkeyi Yingluck yönetse de ağabeyinin önemli kararları aldığı konuşulanlar arasında.  
 İÇİŞLERİ BAKANI DURUMU YADIRGAMIYOR
  
 İçişleri Bakanı Charupong Ruangsuwan da durumu yadırgamıyor ve şöyle diyor “Bir tane ülkede, bir tane de yurt dışında başbakanımız varmış gibi. Ve beraber çalışıyoruz. Gücümüz burada”