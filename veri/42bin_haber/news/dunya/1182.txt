Depardieu Rus pasaportunu aldı
Sinema oyuncusu Gerard Depardieu, Rusya Devlet Başkanı Vladimir Putin ile akşam yemeğinde bir araya gelmek için gittiği Rusya'da Rus pasaportunu aldı. Rus televizyonu, Putin'in dün gece Soçi'deki rezidansında ünlü aktörü kucaklarkenki görüntülerine yer verirken, Putin ile Depardieu daha sonra akşam yemeği ve aktörün Rus keşiş Grigori Rasputin'i canlandırdığı, yakında gösterime girecek filmi üzerine sohbet etti.

Putin'in sözcüsü Dimitri Peskov da Gerard Depardieu'a yeni Rus pasaportunun verildiğini açıkladı.

Depardieu, Fransa Cumhurbaşkanı François Hollande'ın önemli seçim vaatleri arasında yer alan ve zenginlerden daha fazla vergi almayı amaçlayan "Varlık vergisini" protesto etmek amacıyla Fransız vatandaşlığından çıkmıştı.