Rio Karnavalı'nda kaza: 1 ölü, 20 yaralı
Brezilya'da Rio Karnavalı'nda meydana gelen kazada 1 çocuk öldü, 20 kişi yaralandı.
Brezilya polisi, ülkenin kuzeydoğusunda yer alan Sergipe eyaletinin başkenti Aracaju'da, karnavalda ses sistemini taşıyan bir kamyonun frenlerinin boşalması nedeniyle meydana gelen kazada 11 yaşında bir çocuğun öldüğünü, 20 kişinin yaralandığını duyurdu.

Yetkililer, yaralanan bir çocuğun durumunun ağır olduğunu belirterek, diğer kişilerin hafif yaralandığını ifade etti.

Belediye Başkanı Fabio Henrique, bölgedeki kutlamaların iptal edildiğini duyurdu.

Polisin olayla ilgili soruşturma başlattığı kaydedildi.