Çifte vatandaşlık yeniden gündemde
Almanya da Eylül ayında yapılacak genel seçimler yaklaşırken çifte vatandaşlık tartışmaları tekrar ivme kazandı.
Alman Spiegel dergisine konuşan Federal Adalet Bakanı Sabine Leutheusser-Schnarrenberger opsiyon modeli yasanın yeniden düzenlenmesi gerektiğini belirterek Eğer opsiyon modeli insanların Almanyadan soğumasına neden oluyorsa, o zaman yasayı tekrar gözden geçirmeliyiz. Vatandaşlık yasalarını yenileme konusunda açık olmalı ve çifte vatandaşlığı yasal olarak daha geniş bir kitleye sunmalıyız' diye konuştu.

23 yaşına kadar mecburi tercih

2000 yılından beri yürürlükte olan opsiyon modeline göre Almanyada 1 Ocak 2000 tarihinden sonra doğan ve o tarihten önce 10 yaşından küçük olan göçmen kökenli çocuklar 18 yaşına gelinceye kadar çifte vatandaş sayılıyor. Bu gençlerin 23 yaşına kadar Alman vatandaşlığı ile ailesinin geldiği ülkenin vatandaşlığı arasında zorunlu olarak tercih yapması gerekiyor. Avrupa Birliği harici ülkelerden gelen göçmenleri ilgilendiren uygulamadan en çok etkilenen göçmen grubu ise Türkler.

Hıristiyan Birlik Partileri çifte vatandaşlığa karşı

Genel seçim öncesi çifte vatandaşlık konusunda görüş bildiren Sosyal Demokrat Parti ve Yeşiller de uygulamada değişikliğe gidilmesini desteklediklerini belirttiler. Opsiyon modeli hakkında Handelsblatt gazetesine görüş bildiren iktidardaki Hrıstiyan Birlik Partileri'nin (CDU/CSU) Meclis Grup Başkanı Volker Kauder ise Çifte vatandaşlık suçluların iade edilmesi gibi konularda bir çok soruna yol açabilir şeklinde konuştu. Buna karşın Hür Demokrat PartiMeclis Grup Başkanı Rainer Brüderle yasanın değiştirilmesini desteklediklerini belirtti.
Avrupa Birliği harici ülkelerden gelen göçmenleri ilgilendiren uygulamadan en çok etkilenen göçmen grubu Türkler.

Geçtiğimiz haftalarda Türkiye'yi ziyaret eden Hıristiyan Sosyal Birlik Partili İçişleri Bakanı Hans-Peter Friedrich de Türk mevkidaşı Muammer Güler ile yaptığı görüşmede çifte vatandaşlığa karşı olduklarının altını çizmişti.

Federal hükümetin 2011 yılı açıkladığı tahminlere göre bu yıl 23 yaşını dolduracak 3 bin 316 genç tercih zorunluluğla karşı karşıya kalacak. 2018 yılından itibarense yılda 40 bin kişinin vatandaşlık tercihini yapması gerekecek. İstatistiklerde göze çarpan bir diğer nokta ise, tercihte bulunması gereken kişilerin yüzde 88inin Alman vatandaşlığını seçeceğini belirtmiş olması.

DW Türkçe