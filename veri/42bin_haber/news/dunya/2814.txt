Tunus'a 'teknokrat hükümet'
 
 Suikasta kurban giden Şükrü Belıyd’ın genel sekreteri olduğu Birleşik Ulusal Demokrat Parti’den, Başbakan Hammadi Cibali’nin "teknokrat hükümeti" kurulması teklifine şartlı kabul geldi. Partinin Siyasi Büro Üyesi Ziyad el-Ahdar, suikastın ardından düzenlediği ilk basın toplantısında, Cibali’nin teklifine olumlu yaklaştıklarını söylerken, bu girişimin ulusal mutabakatın sağlanması dışında bir anlamı olamayacağını vurguladı. 
 İŞSİZ SORUNU ÇÖZÜLECEK 
 Ahdar, partisinin Cibali’nin teklifini, kurulacak hükümetin "istikrarsızlığın sona erdirilmesi, işsizlik sorununun çözülmesi ve vatandaşın alım gücünün yükseltilmesi" konularında görevini başarıyla yerine getirmesini sağlayacak "ulusal uzlaşı ortamının oluşturulması şartıyla" kabul ettiğini dile getirdi.
 Ahdar, Belıyd’ın suikastının aydınlatılmasının da, teklifin kabul edilmesinin ön şartlarından olduğunu kaydetti. Parti Genel Sekreter Yardımcısı Muhammed Cemmur ise Belıyd’ı kaybetmekten ötürü derin üzüntü duymakla birlikte, faaliyetlerine rutin olarak devam edeceklerini söyledi.
  