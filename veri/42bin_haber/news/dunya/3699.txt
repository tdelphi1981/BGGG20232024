Vatikanda değişim zamanı
Katolik dünyası yeni Papasının seçimini kutluyor. Cizvit olması, Güney Amerikadan seçilmesi gibi pek çok ilk özelliği taşıyan yeni Papa I. Francis, geçmişi ve kişiliği de tıpkı selefi Emerit Papa Benedict gibi çok tartışılacağa benziyor.

16. Benedict’in sürpriz istifasının ardından yeni Papa kim olacak heyecanı yaşayan Katolik dünyası merak ettiği sorunun cevabını önceki gece Sistine Şapeli’nden yükselen beyaz dumanla aldı. Meydanda bekleyen yüzbinlere seslenen Kardinallerden biri ‘Habemus Papam’ diyerek Vatikan’ın yeni Papa’sını tanıttı: Arjantin Kardinali Jorge Mario Bergoglio. Papa’lığı boyunca bundan sonra Francis ismini kullancak olan yeni Papa’nın seçimi herkesi biraz şaşırttı çünkü papabile (favori Papa adayı) arasında gösterilmiyordu. 
16. Benedict’in rakibi 
Katolik dünyasının ilk Cizvit kökenli ve Güney Amerikalı papası olan Francis’in ı ilk seçimi değil. Bergoglio, 16. Benediktus’un papa seçildiği 2005’teki seçimde üçüncü oylama sırasında 40 oy aldı. 
İtalyan asıllı Arjantinli 
17 Aralık 1936 doğumlu Papa’nın babası, İtalyan bir demiryolu işçisiydi. Kimya, felsefe, edebiyat ve psikoloji eğitimi aldı. Almanya’da doktora yaptıktan sonra Papa 2. John Paul 2001’de onu Vatikan’a çağırıp kardinal yaptı. 
Tramvayla gidiyordu 
Yeni Papa Buenos aires’te orta halli bir apartman dairesinde yaşıyor. Kendi yemeğini yapıyor. Kiliseye tramvayla gidiyor. Vatikan’daki “derin” güçlerden ziyade “reformculara” yakın dursa da, “Papa 2. John Paul gibi tavizsiz” olduğu da vurgulanıyor. 2001’de bir hastaneyi ziyareti sırasında 12 AIDS hastasının ayağını yıkayıp öpmesiyle de hatırlanıyor. 
Arjantinli Papa 1’inci Francesco’nun tangoyu ve ülkesinin yıldız futbolcusu Lionel Messi’yi çok sevdiği biliniyor.  
‘Tanrı sizi bu yaptığınızdan ötürü affetsin’ 
Papa Francis’in, seçildikten sonra kardinallere, “Tanrı sizi bu yaptığınızdan ötürü affetsin” diyerek espri yaptığı belirtildi. Vatikan basın sözcüsü Rahip Federico Lombardi, Papa Francis’in ilerleyen günlerde Vatikan hükümetinde de (Curia) bir takım yeniliklere gideceğini söyledi. Lombardi, Papa Francis, 19 Mart Salı günü Resmi Papalık Ayini’ni de yönetecek.  
Papa’nın yeni ismi Francis’in şifresi 
Yeni Papa, Vatikan için pek çok ‘ilk’i taşıyor ancak yeni Papa’nın en büyük sırrı aldığı isimde gizli. Yaklaşık bin yıldır, Hristiyan dünyasının ruhani lideri, isimini kendisi belirliyor. Bugüne kadar seçilenler papalar arasında en fazla Johannes (23), ardından Gregor (16) ve Benedikt (16) tercih edildi. Yeni Papa’nın Francis adını almasıyla verdiği mesaj ise çok açık: “Yeni bir gelenek başlatacağım”. Francis ismini seçen bir papa ise bir adım daha atarak, sadece reformist olduğunu değil aynı zamanda, “Yeni bir sayfa açacağım” sinyalini de veriyor. Adının kaynağı olan ve Fransisken tarikatının kurucusu ola Aziz Francis, ailesine ve kilise geleneklere karşı çıkmıştı. 
I. Francis’in kara tarihi: Cunta dönemi 
Yeni Papa’nın peşini bırakmayan konuşmaktan hoşlanmadığı bir diğer konu ise binlerce kişinin kaçırıldığı ve öldürüldüğü 7 yıllık askeri cunta dönemi. Askeri cuntanın Arjantin’de iktidarı ele geçirdiği 1971 yılında ülkedeki Cizvit tarikatının başı olarak görev yapan I. Francis iki sene öncesine kadar ülkede cunta döneminde işlenen suçlara ilişkin açılan davalarda tanık olarak ifade veriyordu. Bu dönemde yaşananlar, Papa’nın geçmişte kalmasını istediği anılardı. Cunta sırasında Cizvit Tarikatı’nın liderliğini yürüten Bergoglio’nun adı iki olaya karıştı.