Abdest almayı engellemeyen oje yaptılar
HİNDİSTAN'da bir kozmetik şirketi, özellikle Körfez ülkelerindeki Müslüman kadınlar için abdest almayı engellemeyen oje üretti.
El Arabiya'nın haberine göre, Müslüman kadınların abdest öncesinde ojelerini silme zorunluluğu artık tarihe karışacak. İslami kurallara göre abdest suyunun değdiği her yerde vücutla doğrudan temas etmesi gerekiyor. Ancak tırnaklardaki oje su geçirmediği için, bu noktalarda suyun bedenle temasını engelliyor. Inglot Cosmetics adlı şirket işte bu soruna çözüm buldu ve suyu geçiren bir oje üretti. Yeni oje kontak lenslerde kullanılan ve hem oksijeni hem de nemi geçiren polimerden üretildi.