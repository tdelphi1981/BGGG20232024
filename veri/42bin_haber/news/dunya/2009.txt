Çin, füze kalkanını denedi
Çin, füze savunma kalkanı sistemini (GMD) ikinci kez başarıyla denediğini açıkladı.
Resmi Xinua ajansının, Çin Savuna Bakanlığı Enformasyon Bürosu'ndan edindiği bilgiye göre, denemenin dün Çin topraklarında yapıldığı, savunma niteliği taşıyan denemenin hiç bir ülkeye yönelik olmadığı bildirildi. Bakanlık, testle daha önce belirlenmiş hedefe ulaşıldığını da açıkladı. İkinci denemesini yapan Pekin, ilk füze kalkanı denemesini 11 Ocak 2010 tarihinde başarıyla gerçekleştirmişti. Denemeyle ilgili başka detay verilmedi. Söz konusu teknolojiye dünyada sadece ABD gibi birkaç ülkenin sahip olduğu belirtiliyor. Silah sistemleri uzmanları, Çin'in bu gibi testlerle balistik füzeler gibi roketleri yok edecek bir hava savunma kalkanı inşa edebileceğini ifade ediyor. Çin'in füze kalkanı sistemi, düşman füzelerini algılayıp izlemeyerek, kara ve denizdeki fırlatma rampaları aracılığıyla hedefine varmadan yok edilmesini amaçlıyor.

Japonya da geçtiğimiz gün yerli yapımı HII-A roketiyle uzaya iki istihbarat uydusu göndermişti. Kuzey Kore de geçtiğimiz Aralık ayında başarılı bir uydu fırlatması gerçekleştirmişti.