Dev pitonla uçakta burun buruna geldiler!
Avustralya'nın Cairns kentinden Papua Yeni Gine'nin Port Moresby kentine giden bir yolcu uçağının kanadında kalan üç metrelik dev bir piton uçak yolcularına heyecanlı dakikalar yaşattı.(DHA) -- Sydney Morning Herald'ın haberine göre, iniş takımlarına girdikten sonra uçağın sol kanadına çıkan 3 metrelik dev piton kalkıştan yaklaşık 20 dakika sonra yolcular tarafından fark edildi.

Yolcular 1 saat 50 dakika süren yolculuk boyunca endişeli ve heyecanlı gözlerle pitonu izlerken, hayvan saatte 400 kilometre hızla esen rüzgarda, eksi 12 derece soğukta kanada tutunmaya çalıştı.

Rüzgarın etkisiyle pitonun kanada çarpması nedeniyle kanadın beyaz zemininde kan izleri meydana geldi.

Buna rağmen yılan uzun bir süre yaşamayı başardı. Ancak Qantas Havayolları'na ait uçak Papua Yeni Gine'ye indiğindi pitonun ölmüş olduğu anlaşıldı.