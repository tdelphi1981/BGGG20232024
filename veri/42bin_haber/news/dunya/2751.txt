Yolcu gemisi ölüme demir attı
Kanarya Adası'da Santa Cruz de la Palma limanına demir atan bin 400 yolculu lüks gemide filikanın düşmesi sonucu 5 kişi öldü, 3 kişi yaralandı.
İSPANYA'YA bağlı Kanarya Adası'da Santa Cruz de la Palma limanına demir atan yolcu gemisinde bir filikanın denize düşmesi sonucu içindeki beş mürettebat hayatını kaybetti. İngiliz Thompson Cruises şirketine ait Majesty adlı gemide önceki gün yaşanan kaza rutin bir güvenlik tatbikatı sırasında yaşandı. Filikanın yaklaşık 20 metre yükseklikten denize düşmesi sonucu mürettebattan üç Endonezyalı, bir Filipinli ve bir Ganalı öldü, üç kişi de yaralandı. Gemide bin 400 yolcu bulunuyordu. Kazada yolculardan hayatını kaybeden olmadı.Associated Press haber ajansının haberine göre gemi Pazar günü Portekiz'in Madeira adasında Funchal limanına doğru yola çıkacaktı. Thompson Cruises kaza nedeni hakkında soruşturma başlattı.