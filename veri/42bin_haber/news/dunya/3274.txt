"Suriye'de 28 ülkeden militan var"
Suriye Dışişleri Bakanı Velid El-Muallim, Suriye muhalif birliklerinin yanında 28 ülkeden gelen militan grupların savaştığını iddia etti.
Rusya Dışişleri Bakanı Sergey Lavrovla görüşme öncesi açıklamalarda bulunan Muallim, El-Kaidenin Cephe En-Nusra militan grubu Suriyede savaşan ana güç. Çeçenistan dahil, 28 ayrı ülkeden militanlar muhalif grupların yanında savaşıyor. dedi.

Suriyede silahı gruplar dahil tüm kesimlerle görüşmeye hazır olduklarını ifade eden Muallim, Kim isterse onlarla görüşmeye hazırız. Elinde silah olanlar da dahil. Çünkü biz reformların kanla geleceğine inanmıyoruz. Ancak diyalogla olabilir. ifadelerini kullandı.

Suriye Ulusal Koalisyonu da ülkede devam eden sivil savaşın sona ermesi için rejimle görüşebilecekleri yönünde mesaj vermişti. Muhalif gruplara göre, Suriye lideri Beşşar Esed koltuğunu bırakmalı ve barış sürecinde taraf olmamalı.

Rusya Dışişleri Bakanı Lavrov da açıklamasında muhalefetle barış sürecinin provoke edilmemesi için Suriyeli yönetime çağrıda bulundu.

Bu süreçte yönetim açısından diyalog sürecinin teşvik edilmesi ve provokasyonların reddedilmesinin önemine değinen Lavrov, Reel yaklaşımlar giderek artırıyor. Sonuna kadar savaşmak isteyenler, muhalefette ortaya çıkan pozitif meyilleri boğmak ve diyalog sürecini engellemek istiyorlar. eleştirisi getirdi.

Muallimle 30 Haziran 2012de imzalanan Cenevre Mutabakatı öncesinde görüştüklerini hatırlatan Rus Bakan, Durumların karşılaştırılması ve barış sürecinin teşvik edilmesi için çalışmamız gerekiyor. Biz bu sürece tam destek veriyoruz. Ülke yol ayrımında. Kan akmasını devam ettirmek isteyenler var. Bunlar Suriye devleti ve halkını parçalıyor. Bir de müzakere sürecini isteyenler var. dedi.

Suriye krizinin barışçıl yolla çözümünden başka yol olmadığına inandıklarını ifade eden Lavrov, Biz Suriyenin özgür ve tek ülke olarak kalmasını istiyoruz. Tüm halk özgür, istikrarlı bir ortamda yaşamalı. Suriyenin kendi ulusal sorununu dış müdahale olmadan çözebileceği yönünde pozitif düşünüyorum. şeklinde konuştu.

BM Güvenlik Konseyinde Suriye yönetimine yönelik yaptırımları veto eden Moskova, diyalogla sorunun çözülmesini savunuyor. Rusya Dışişleri Bakanı Lavrov, Münihte 2 Şubatta gerçekleşen güvenlik zirvesi çerçevesinde Suriye Muhalif ve Devrimci Güçler Koalisyonu Başkanı Muaz El Hatiple bir araya gelmişti. Lavrov, diyalog sürecinin hızlandırılması için El Hatipi de Moskovaya davet etti. Ziyaretin Mart başında gerçekleşmesi bekleniyor.