Irak'ta kanlı gün
Irak'ın başkenti Bağdat'ın güneyinde bomba yüklü araçla düzenlenen saldırıda 20 kişinin öldüğü bildirildi. Hastane kaynakları, saldırıda 47 kişinin yaralandığını belirtti.

Bağdat'ın 100 kilometre güneyindeki Babil şehrine bağlı Müseyyib ilçesinde, Hz. Hüseyin'in şehit edilişinin yıldönümünün 40. günü nedeniyle düzenlenen törenden dönen Şiileri hedef alan saldırıda ölü sayısının 20'ye çıktığı belirtildi.

Babil polisinden yapılan açıklamada, saldırının Cırf El-Sahr bölgesinde park halindeki bomba yüklü minübüsün patlatılmasıyla düzenlendiği kaydedildi.