Uçaklar, ezan okunurken iniş-kalkış yapamayacak
İran'da uçakların iniş ve kalkışlarının ezan saatlerine göre belirleneceği bildirildi. Fars Haber Ajansı, Meclis Kültür Komisyonu'nun, uçakların ezan okunurken iniş ve kalkış yapamayacağı yönünde karar aldığını duyurdu.

İran Hava Yolları ve ilgili bakanlığın onayını da alan karara göre, uçakların kalkış saati de ezandan yarım saat sonra olacak.

Komisyonun kararında ayrıca uçaklarda ve hava alanlarında İslami usullere uygun kıyafet giyilmesine daha fazla özen gösterilmesi istendi.

Kararın bir an önce uygulanması için tüm havaalanları ile havayolu şirketlerinin bilgilendirileceği ifade edildi.