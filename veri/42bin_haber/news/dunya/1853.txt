Vietnam'ın derdi büyükmüş!
 
 Vietnam Kamu Güvenliği Bakanlığı kimyasal madde üreticilerine çağrıda bulunarak "yerli malı" zehir üretmeleri için kolları sıvamalarını istedi. 2011 yılına kadar idam cezalarını kurşuna dizmek suretiyle infaz eden Vietnam, "yüksek masraf" ve "infaz mangasında bulunanların yaşadıkları stres" nedeniyle bu tarihten sonra uyuşturucu kaçakçılığı, tecavüz ve yolsuzluk gibi suçlarda "üç aşamalı zehirli iğneyle idam" sistemine geçmişti. 
 500 MAHKUM İNFAZ EDİLEMEDİ
  
 Hanoi zehirli iğneyle infaz yapacak personeli de yetiştirdi ve infaz odaları kurdu ancak ancak üçüncü aşamada Avrupa Birliği ülkelerinin engeliyle karşılaştı. AB ülkeleri, her türlü ilacın idam, işkence ve insanlık dışı muamelede kullanılmasını yasaklayan maddeye dayanarak ilaçların ihracını yasakladı. Bunun üzerine infaz odalarının önünde adeta kuyruklar oluştu. Ülke çapında 500 mahkumun infazı zehirli ilaç yokluğu nedeniyle infaz edilemedi. Vietnam yönetimi bunun üzerine "kendi zehirini kendin yap" kampanyası başlatarak, ülkedeki kimyasal madde üreticilerinden bu amaçla araştırma yapmalarını istedi.
  