Mali ordusu 12 kaçakçıyı ölü ele geçirdi
Mali ordusunun ülkenin kuzeyindeki Cebeli köyü yakınlarında çıkan çatışmada 12 kaçakçıyı öldürdüğü belirtildi.
 Mali Savunma Bakanlığı'ndan yapılan yazılı açıklamada, silahlı soygun yapan 12 kaçakçının ordu güçleriyle girdikleri çatışma sonucu ölü ele geçirildiği kaydedildi.
          
 Azavad Ulusal Kurtuluş Hareketi (MNLA), Mali ordusuna bağlı birliğin, Azavad kabilelerinin yaşadığı Cebeli köyüne baskın düzenlediğini duyurmuştu.
          
 MNLA, "Tevhid ve Cihad" ve "Ensar ed-Din" hareketleriyle beraber Mart'taki askeri darbe sonrası oluşan iktidar boşluğu sebebiyle Mali'nin kuzey bölgelerini kontrol ediyor.
         
 Yerel kaynaklar, bölgede oluşan güvenlik sorunları sebebiyle sigara, uyuşturucu ve silah kaçakçılığının yaygınlaştığını bildiriyor.
          
 AA
  