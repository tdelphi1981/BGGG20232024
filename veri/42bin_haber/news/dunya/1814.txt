Trenden düştü, -40 derecede 7 km yürüdü
 
 Rusya’nın Irkutsk bölgesinde yaşayan Valery Malkov trenle yolculuk yaparken sigara içilen bölümü aramaya başladı. Kilitli olmayan bir kapıyı açan Malkov dengesini kaybederek trenden düştü. 
 Daily Mail gazetesinin haberine göre -40 derece soğukta tişört ve terliğiyle yuvarlandığı karlı vadide treni takip etmeye çalışan Malkov yedi kilometre yürüdükten sonra küçük bir istasyona ulaştı. 
 Tişörtüyle soğukta donmadan yardım alabileceği bir yere ulaştığı için çok şaşkın olduğunu söyleyen 42 yaşındaki Malkov şöyle konuştu: “Trenin arkasından koşarken en yakın istasyona ulaşmak dışında bir şey düşünmüyordum. Vücudun acil bir durum olduğunu anlıyor ve sanıyorum bu şekilde sana hayatta kalacak bir enerji veriyor.” 
 ntvmsnbc