Pakistan'da ölenlerin sayısı 64'e çıktı
Pakistan'ın güneybatısındaki Belucistan eyaletinin başkenti Ketta'da Şiileri hedef alan bombalı saldırıda ölenlerin sayısı 64'e yükseldi.
Polis yetkilisi Vezir Han Nasır, kentte Şii nüfusun yoğun olarak yaşadığı Hazara bölgesinde pazar yerinde bir benzin istasyonu yakınlarında düzenlenen saldırıda ölenlerin sayısının 64'e yükseldiğini açıkladı.

Şiddetli patlamada 200 kadar yaralının olduğunu belirten Nasır, çevredeki ev, işyeri ve araçlarda ağır hasar meydana geldiğini söyledi.

Saldırıyı henüz üstlenen olmadığı bildirildi.

Bu arada, önde gelen Şii örgütlerden Meclis-i Vahdet-i Müslimin ülke genelinde yas ve grev ilan edilmesi çağrısında bulundu.

Pakistan'ın doğal kaynakları bakımından en zengin eyaleti olan Ketta'da Sünniler ile Şiiler arasında sık sık gerginlik yaşanıyor. Ketta'da Şiilere yönelik geçen ay düzenlenen bombalı saldırıda 96 kişi ölmüş, 120 kişi yaralanmıştı. Saldırıyı Sunni Leşker-i Cengavi örgütü üstlenmişti.