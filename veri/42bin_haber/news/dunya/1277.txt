Yarışmanın favorisine kanser şoku
Meme kanseri olduğunu öğrenen 24 yaşındaki güzel, bugünkü yarışmadan sonra ameliyat olacak ve göğüslerini aldıracak.
ABD'li güzel Allyn Rose, hayatının en mutlu günlerini yaşarken aldığı şok haberle en acı duygulardan birini tattı... Annesi meme kanserinden öldükten sonra kendini zor toparlayan Rose, bugün Las Vegas'ta yapılacak 'Miss USA'nın en favorisi olarak gösterildi. Ancak birkaç gün önce doktorlar, "Maalesef meme kanseri oldun. Göğüslerini almak zorundayız" dedi. Üzüntüden gözyaşlarına boğulan 24 yaşındaki Rose, yarışmadan sonra Houston'da bıçak altına yatacak ve göğüslerini aldıracak.

HAYATIMA YÖN VEREMEZ

Bu konuda bir açıklama yapan Amerikalı güzel, "Meme kanserine yakalanan kadınların en büyük korkularından olan göğüslerini kaybetmek, gerçekten çok kötü. Ancak göğüsler hayatınıza yön veremez. Kadınlığımın bir parçasını taşımak için hayatımı riske atamam" dedi. Rose, eğer bugünkü yarışmada Kraliçe tacını kazanırsa, 1 ay önce kabul ettiği programlara katılmak için ameliyatını 1 yıl sonraya ertelemek zorunda.