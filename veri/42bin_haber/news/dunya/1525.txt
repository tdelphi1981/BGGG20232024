Okullar cumartesi de açık olacak
Japonya Milli Eğitim Bakanlığı, özel ve devlet okulları arasında oluşan eğitim farkını kamu okullarında cumartesi günleri de eğitim vererek aşmayı planlıyor.
Yeni müfredat çalışmaları çerçevesinde ilkokullarda ve ortaokullarda eğitim saatlerinde artırılmıştı. Bakanlık, tatil günü olarak görülen cumartesileri de ek dersler koyarak gençlerin eğitim seviyesini daha da yükseltme hedefinde. Bu şekilde, özel ve devlet okulları arasında oluşan eğitim kalitesindeki farkın da aşılması amaçlanıyor. Bakanlığın, cumartesiyi tatil olarak görmesine karşın "özel ihtiyaçlar çerçevesinde dersler konabilir" maddesinden yararlanan bazı okulların, cumartesi günleri de eğitim verdiği bildirildi. Başkent Tokyo'daki 565 ilkokul ve 292 ortaokul ayda en az bir gün cumartesi günü ders yapıyor. Japonya genelinde ise bin 100 ilkokul ve 590 ortaokulda cumartesileri eğitim program sürdürülüyor. 

Öğretmenlerin ve ailelerin de cumartesi teklifine sıcak baktığı ortaya çıktı. Tokyo'da yapılan bir araştırmaya göre ailelerin yüzde 86'sı, öğretmenlerin yüzde 38'i bu fikre destek verdi. Milli Eğitim Bakanı Hakubun Shimomura da cumartesi günlerine ders koymayı istediğini vurguladı. Ancak bakanlığın danışma kurumunun bu teklifi gözden geçirip nasıl uygulanacağına yönelik bir yol haritası çıkarması gerektiği kaydedildi. Cumartesi dersleri, 1992-2002 arasında kademeli olarak kaldırılmıştı.