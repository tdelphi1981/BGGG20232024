'ABD'ye gözdağı verdik'
Kuzey Kore, ABD'nin düşmanca tutumuna karşı "kendini savunmak" amacıyla nükleer denemeyi gerçekleştirdiğini açıkladı.
Kuzey Kore devlet haber ajansı KCNA'da nükleer denemeyle ilgili bir açıklama yapıldı. Açıklamada, Pyongyang'ın ABD'nin düşmanca tutumuna karşı "kendini savunmak" amacıyla nükleer denemeyi gerçekleştirdiği belirtildi.

Kuzey Kore'nin açıklamasında, ABD'nin düşmanca tavrının devam etmesi halinde daha güçlü adımlar atılacağı duyuruldu. Kuzey Kore'nin açıklamasında nükleer programından dolayı ABD'nin uyguladığı yaptırımlara asla boyun eğilmeyeceği de vurgulandı.

Kuzey Kore bugün yerel saatle 11.57'de Kuey Hamkyung bölgesindeki Kilju kasabasında gerçekleştirdiği nükleer deneme tüm dünyada büyük yankı uyandırdı. BM ve ABD ve AB'den sonra konuyla ilgili İran, Çin ve Rusya'dan da açıklamalar geldi.

İRAN'DAN TARİHİ ÇAĞRI 
Kuzey Kore'nin nükleer denemesiyle ilgili tarihi bir çağrı da İran'dan geldi. İran Dışişleri Bakanı Ramin Mihmanperest, dünyadaki tüm nükleer silahların imha edilmesi çağrısında bulundu.

İran Dışişleri Bakanlığı sözcüsü Ramin Mihmanperest haftalık basın toplantısında Kuzey Kore'nin nükleer denemesiyle ilgili açıklamalarda bulundu. Mihmanperest, "Hiçbir ülkenin nükleer silahlara sahip olmadığı bir noktaya gelmeliyiz. Tüm kitle imha silahları ve nükleer silahlar imha edilmeli" dedi.

RUSYA'DAN KINAMA 
Rusya Dışişleri Bakanlığı'ndan yapılan açıklamada da, Kuzey Kore'nin nükleer denemesini uluslararası anlaşmalara aykırı olduğu vurgulanarak, "şiddetli bir şekilde kınandığı" belirtildi.

Rusya Dışişleri Bakanlığı'ndan yapılan açıklamada, Kuzey Kore'nun bugünkü nükleer denemesi ile geçtiğimiz Aralık ayında balistik füze demesinin BM Güvenlik Konseyi'nin kararlarını hiçe saydığı ve Kuzey Kore'nin bu adımının şiddetle kınandığı vurgulandı.

ÇİN KUZEY KORE ELÇİSİNİ ÇAĞIRDI 
Çin, Kuzey Kore'in bugün gerçekleştirdiği nükleer denemeyi protesto ettiğini açıkladı. Çin Dışişleri Bakanı Yang Jiechi'nin internet sayfasından yapılan açıklamada, Kuzey Kore'nin Pekin Büyükelçisi'nin bakanlığa çağrıldığı belirtildi.