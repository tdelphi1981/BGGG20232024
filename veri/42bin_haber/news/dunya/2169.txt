Salman Rushdieye Hindistan yasağı
İslam ve Müslümanlar hakkında yazdığı yazılar ve kitaplarla tartışmalı hale gelen Hint kökenli İngiliz yazar Salman Rushdie'nin bir Hindistan ziyareti daha tartışmalı kimliğine takıldı.
Hindistan'ın Kalküta şehrinde daha önce Delhi'de katıldığı bir filmin tanıtımına katılmak isteyen Rushdie'ye eyalet hükümetinden izin çıkmadı.

Kalküta eyalet polisi filmin tanıtımını yapacak yönetmen Deepa Mehta ve aktör Rahul Bose'den Salman Rushdie'nin programa katılmayacağı hakkında yazılı kağıt istedi. Rushdie'nin hava alanına gelmesi durumunda ise hemen geri gönderileceği bildirildi.
 
Salman Rushdie geçtiğimiz haftalarda sürpriz şekilde Delhi'ye gelerek Deepa Mehta'nın filminin tanıtımına katılmış ve yine gizlice şehirden ayrılmıştı.
 
Rushdie'nin geçtiğimiz yılda Jaipur şehrinde düzenlenen edebiyat fuarına katılması protestolar sonrasında engellenmiş, internet ile canlı olarak programa bağlanması bile protestocuların baskısı sonucu durdurulmuştu.