Barzani'den Kürt birliği önerisi
Irak Kürt Bölgesel Yönetimi (IKBY) Başbakanı Neçirvan Barzani, tartışmalı bölgeler konusunda, Kürt siyasi taraflarının birliğinin önemine dikkati çekerek, Dicle Operasyon Gücü'nü kabul etmediğini bir kez daha belirtti. Barzani, yaptığı açıklamada, IKBY'nin toplantısında Bağdat ve Erbil arasındaki ihtilafların diyalogla çözülmesini temenni ettiğini ifade ederek,
"Polisin, İçişlerine bağlı güçlerin, Irak ordusuna bağlı Dicle gücüne katılması yasal değildir. Bölgesel yönetime bağlı makamların tamamı da bunu reddediyor" ifadesini kullandı.

Irak'taki siyasi krizin, Irak Başbakanı Nuri el-Maliki'nin "Dicle Operasyon Gücü" adında bir birlik oluşturması nedeniyle çıktığı öne sürülmüştü.