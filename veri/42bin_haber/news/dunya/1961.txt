İran "Patriotlar yanlış anlaşılıyor"
 
 Suriye sınırına yerleştirilen Patriot füze bataryalarıyla ilgili basın mensuplarının sorularını yanıtlayan Tuğgeneral Vahidi,""Patriot’ların konuşlandırılmasını yararlı bir eylem olarak görmüyor ve bölge ülkeleri arasında yanlış anlaşılmaya sebebiyet verdiğini düşünüyoruz" dedi. Yabancılarının İslam ülkelerindeki hareketlerine şüpheyle yaklaştıklarını söyleyen Vahidi, "Düşmanlar, bir takım eylemlerle İslam ülkeleri arasında ihtilaf yaratmayı amaçlamaktalar" diye konuştu. 
 SURİYE'YE MÜDAHALE'YE KARŞIYIZ 
 
 Suriye’ye yapılacak her türlü yabancı askeri müdahaleye karşı olduklarını ifade eden Tuğgeneral Vahidi, Suriye’deki sorunun çözüm yolunun milli diyalogdan geçtiğini savundu. Vahidi, "İsrail’e karşı direniş mücadelesinde ön sırasında yer alan Suriye zayıflatılmamalı" dedi.
  