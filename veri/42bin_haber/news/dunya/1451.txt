Kerkük'te çifte saldırı: 19 ölü, 146 yaralı
Irak'ın kuzeyindeki Kerkük şehrinde bugün Kürdistan Demokratik Partisi (KDP) ofisi ile Terörle Mücadele Binasını hedef alan bombalı saldırılarda 16 kişi öldü, 146 kişi yaralandı.
 Kerkük'te şehir merkezinde bu sabah 09.00 sıralarında eş zamanlı 2 ayrı patlama meydana geldi. İlk patlama, Kürt nüfusunun yoğun yaşadığı Rahimawa bölgesinde meydana geldi. Rahimawa'daki KDP ofisi önünde park halinde bulunan bomba yüklü araç patladı. Olayda ilk belirlemelere göre 15 kişi öldü, 110 kişi yaralandı. Patlamanın etkisiyle çevrede büyük maddi hasar meydana geldi.
 
 İkinci patlama ise Kerkük’ün merkezinde eski Milli Eğitim Caddesi'ndeki Terörle Mücadele Binası’na gerçekleşen intihar saldırı ile meydana geldi. Patlamada 2 polis hayatını kaybetti, 11 kişi de yaralandı. 
 
 Öte yandan Kerkük'e bağlı Tuzhurmatu ilçesinde meydana gelen patlamada ise 2 kişi öldü 25 kişide yaralandı.
 
 Kerkük'teki patlamaların toplam 19 kişi öldü, 146 kişide yaralandı. Olayla ilgili henüz resmi açıklama yapılmadı. Olaya tepki gösteren Kerküklü vatandaşlar, bu vahşetin durdurulmasını isterken, güvenlik güçlerinden ise önlemlerin artırılmasını istedi.