Papa'dan son mesaj!
Katolik aleminin ruhani lideri Papa 16. Benediktus, sevenleri ile son kez vedalaşırken, 'hayatının son aşamasının başlangıcındaki basit bir yolcu' olduğunu söyledi.
Benediktus'un Apostolik Sarayı'nın avlusunda toplanan yetkililer eşliğinde Vatikan'dan duygusal bir uğurlama ile ayrılmasının ardından, Castel Gandolfo kasabasına ulaştığı bildirildi.

Vatikan'dan helikopterle ayrılan 16. Benediktus'un Aziz Petrus Meydanı üstünde tur attıktan sonra Castel Gandalfo kasabasına ulaştığı, kasaba meydanında binlerce kişinin bu tarihi ana şahitlik etmek için toplandığı kaydedildi.

16. Benediktus, emekliliğinin ilk birkaç ayını geçireceği Castel Gandolfo Kalesi'nin balkonundan yaptığı konuşmada, artık papalık görevini üstlenmeyeceğini belirterek, 'Bugün önceki günlerden farklı. Ben sadece bu dünyada yaptığım kutsal yolculuğun son aşamasının başındaki basit bir yolcuyum' ifadesini kullandı.

Kendisini dinleyenlerin dostuluğu ve sevgisine teşekkür eden 16. Benediktus, 'kilisenin ve insanlığın ortak iyiliği için kalbim, aşkım, duam ve düşüncelerimle çalışmaya, kendimi ibadet ve düşünceye adamaya devam etmek istiyorum' dedi.

16. Benediktus, 600 yıl içinde papalık görevinden istifa eden ilk kişi oldu.