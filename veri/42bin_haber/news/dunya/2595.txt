İran'dan ABD'ye 'hayır'
 
 Son dönemde İran ve Amerika arasında olası bir doğrudan görüşmeye dair ihtimalleri artıran açıklamalar gelmişti. Öneriyi İran Dışişleri Bakanı Ali Ekber Salihi ihtiyatlı bir iyimserlikle karşılamıştı. Ancak İran siyasetinde son sözü söyleyen dini lider Hamaney, Amerika'nın İran'ı hedef alan son yaptırım paketine tepki gösterdi.  
 'İYİ NİYET VARSA ANLAMLI'
  
 Hamaney, "Washington bize silah doğrultmuş, top İran'da diyor ama tehdidi sürdürüp diğer yandan diyalog önerisinde bulunmanın ne anlama geldiğini açıklamalı" dedi. Dini lider, "Ben diplomat değil, devrimciyim, düşüncelerimi dürüstçe açıklarım. Görüşme iyi niyete dayanıyorsa anlamlıdır, taktik ya da güç gösterisi olarak yapıldığında aldatıcı bir adımdır" diye konuştu. Tahran, nükleer programını görüşmek üzere bu ay sonuna doğru Birleşmiş Milletler Güvenlik Konseyi'nin beş daimi üyesi ve Almanya ile Kazakistanda masaya oturacak. 
 CNN TÜRK