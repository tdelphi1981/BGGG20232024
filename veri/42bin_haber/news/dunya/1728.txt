İsrail başbakanını seçiyor
 
 İsrail’de düzenlenen genel seçimde oy kullanma işlemi başladı. Yaklaşık 5,6 milyon seçmenin bulunduğu İsrail’de sandıklar, TSİ 10.00’da kapanacak. Resmi olmayan seçim sonuçlarının, gece yarısına doğru belli olması bekleniyor. Genel seçimlere 32 siyasi parti katılıyor. Partiler, 120 üyeli parlamentoya temsilcilerini göndermek için büyük bir yarış veriyor.  
 NETANYAHU OY VERDİ
  
 Anayasaya göre bir siyasi partinin tek başına iktidara gelebilmesi için parlamentoda 61 temsilci kazanması gerekiyor. 64 yıllık geçmişe sahip İsrail’de şimdiye kadar hiçbir siyasi parti, tek başına iktidar olamadı. Başbakan Binyamin Netanyahu, eşi Sara ile Kudüs’teki bir seçim merkezinde oyunu kullandı. Netanyahu, oy kullandıktan sonra gazetecilere yaptığı açıklamada partisinin İsrail için en iyi seçenek olduğunu söyledi. Seçim öncesi yapılan anketler, halkın başka seçenek görmedikleri için Netanyahu’ya oy vereceğini göstermişti.