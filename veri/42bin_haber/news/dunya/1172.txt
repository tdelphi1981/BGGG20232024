Alaska'da 7.5'lik deprem
ABD'nin Alaska eyaleti açıklarında meydana gelen 7,5 büyüklüğündeki depremin ardından tsunami uyarısı yapılmıştı ama uyarı kaldırıldı 
 Depremin merkez üssü, Craig kentinin 102 kilometre batısı olarak açıklandı. Alaska Tsunami Uyarı Merkezi, büyüklüğü önce 7.7 olarak açıklanan, sonra ise 7.5'e düşürülen depremin ardından tsunami uyarısı yayınlamıştı.
 
 Ancak daha sonra tsunami uyarısının kaldırıldığı bildirildi. Alaska Tsunami Uyarı Merkezi’nden yapılan açıklamada, dalgaların bölgedeki Cape Fairweather ve Kanada’nın kuzey kesimindeki Vencouver Adası’nın kıyıları için tehdit oluşturmadığı ifade edildi. 
 
 Depremin olduğu bölgede sel olabileceği yönünde uyarıda bulunan merkez, kıyı kesimlerde taşkınlar olabileceğini vurguladı. 
 
 Alaska Deprem Bilgi Merkezi, depremin şiddetli biçimde hissedildiğini, şu ana kadar ellerine geçen herhangi bir kayıp ya da zarar bilgisinin olmadığını kaydetti.