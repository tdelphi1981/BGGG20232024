Rus vatandaşı olmak kolaylaşacak
Rusya Millet Meclisi tarafından Rus vatandaşı olmanın kolaylaşmasını sağlayan iki kanun tasarısı bugün birinci oturumda görüşülecek.
Meclis Başkanı Sergey Narışkinin dün gazetecilere yaptığı açıklamaya göre, birinci kanun tasarısı anne babasından birisi Rus vatandaşı olan yurtdışında yaşayan çocukların Rus vatandaşı olmalarına getirilecek düzenlemedeki kolaylıkları kapsıyor. Tasarıya göre uygun bir şekilde müracaatta bulunulması durumunda Rus vatandaşı olan anne veya babadan birinin çocuğun Rus vatandaşı olmasına razı olması yeterli olacak ve çocuğun yabancı anne veya babasın rızası gerekmeyecek.

İkinci tasarı Rusyadaki devlet göç programına katılanların yurtdışında yaşayan hemşerileri ve onların aile fertlerine basit bir şekilde Rus vatandaşlığı verilmesini kapsıyor. Onların bu programa katılmaları için ek teşvikler uygulanacak.

Kanunun yürürlülüğe girmesi ile beraber bu programa katılanların Rusyada 5 yıl aralıksız yaşama şartı, ikametgah tezkeresi, geçimi için kanuni bir gelir kaynağı olduğunu göstermesi, Rus dilini çok iyi bildiğini onaylaması şartları aranmayacak.

Rusya'nın Sesi