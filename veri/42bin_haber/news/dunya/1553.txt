Japonya'nın 14 vatandaşı kayıp
Cezayir'de bulunan 14 Japon vatandaşından haber alınamıyor.
 Cezayir'deki bir doğalgaz tesisinden kaçırılan yabancıların arasında yer alan Japonlardan 3'nün hayatta olduğu ancak 14'inin akıbeti hakkında bilgi alınmadığı bildirildi.
 Silahlı bir grup, Fransa'nın Mali'ye yönelik yaptığı askeri operasyonlarını durdurması talebiyle Cezayir'deki bir doğalgaz tesisini basarak 41 yabancı ülke vatandaşını rehine almıştı. Bunun üzerine Cezayir yönetimi, rehineleri kurtarmak için operasyon düzenlemişti. Ancak rehinelerden 34'ünün öldüğü öne sürülmüştü.
 Japonya ise 14 vatandaşından hala haber alamadığını bildirdi. Buna karşın silahlı grubun saldırısı sırasında saklanmaya başaran 3 Japon'un sağlık durumunun iyi olduğu ve güvende oldukları kaydedildi. Japonya'nın kamu haber ajansı Kyodo ile irtibata geçen bu kişilerden biri, saldırı sırasında saklandıklarını, Perşembe akşamı tesisten ayrıldıklarını belirtti. 3 Japon'un başkentte doğru gitmeye çalıştıkları kaydedildi.