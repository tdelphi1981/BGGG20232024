İsviçre'de silahlı saldırı: 3 ölü
İsviçre'de rastgele ateş açan bir kişi 3 kişiyi öldürdü, 2 kişiyi yaraladı. 
Bölge polis şefi Robert Steiner, dün akşam saatlerinde Valais bölgesindeki Daillon köyünde meydana gelen olayda, 2 silah kullandığı tespit edilen 33 yaşındaki saldırganın 20 el ateş açtığını açıkladı. 
Steiner, ismi açıklanmayan saldırganın, bir süre önce ruh ve sinir hastalıkları hastanesinde kaldığını tespit ettiklerini söyledi. Saldırganın, polis tarafından vurulduktan sonra tutuklandığı belirtildi. 
Bölge sakinleri olayı "büyük trajedi" olarak değerlendirirken,saldırganın kurbanları tanıdığı tahmin ediliyor. Bireysel silahlanma oranının çok yüksek olduğu İsviçre, silahlı saldırılarının en az yaşandığı ülkelerin başında geliyor. 
ABD'deki silah lobisi, bireysel silahlanmanın şiddet olaylarını attırdığına ilişkin eleştirilerde, örnek olarak İsviçre'yi gösteriyor.