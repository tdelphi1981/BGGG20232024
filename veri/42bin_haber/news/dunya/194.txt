İdlip'te çatışmalar sürüyor
Suriye'nin İdlip kentine bağlı Harim kasabasında, Esed güçleri ile muhalifler arasındaki çatışmalar sürüyor.
 Harim kasabasında dün geceden sabah saatlerine kadar çatışmalar yaşanırken, bölgeden zaman zaman yükselen dumanlar Hatay'ın Reyhanlı ilçesine bağlı Beşaslan köyünden de görülüyor.
          
 Suriye ordusunun kontrolünde olan Harim'deki çatışmalar ve top sesleri, kasabanın karşısındaki Beşaslan köyünden duyuluyor.
          
 Çatışmalarda yaralanan 12 Suriyeli, yakınları tarafından Beşaslan köyü sınırından Türkiye'ye getirildi. Sınırda hazır bekleyen ambulanslara alınan Suriyeliler, Hatay'daki çeşitli hastanelere kaldırıldı.
          
 Öte yandan, Suriye ordusuna ait savaş uçaklarının Lazkiye'nin Bayır-Bucak bölgesinde yer alan Şeren, Abraklı, Kepir ve Saray köylerini bombaladığı belirtildi.
          
 Bazı bombaların evlere isabet etmesi sonucu yaralanan 3'ü kadın 13 Suriyeli, Yayladağı ilçesine bağlı Topraktutan köyü sınırına getirildi.
          
 Yaralılar, burada yapılan ilk müdahalenin ardından Mustafa Kemal Üniversitesi (MKÜ) Araştırma ve Uygulama Hastanesi ile Antakya Devlet Hastanesine kaldırıldı.
          
 Bölgeden yaşanan çatışma sesleri, Yayladağı ilçe merkezinden d duyuldu.
          
 AA
  