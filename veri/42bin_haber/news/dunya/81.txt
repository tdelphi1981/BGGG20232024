Suriye Ordusu misket bombası mı kullandı?
Suriye Ordusunun 6 noktada misket bombası kullandığı iddia edildi.
 Suriye İnsan Hakları İzleme Örgütü (SNHR), Suriye Ordusunun ülkenin 6 farklı noktasında misket bombası kullandığını iddia etti.
 Londra merkezli örgüt, savaş uçakları ve helikopterlerin dün Dera'nın Ürdün'e yakın sınır köylerine, başkent Şam'ın Rankus beldesi, İdlib'in muhaliflerin kontrolündeki Maaret en-Numan ilçesi, Halep'in Bab beldesi ile Oram Sağir bölgesine misket bombası attığını ileri sürdü.
 Misket bombası atılan bölgelerden yeterli kanıt toplandığını ve bunların belgelendiğini kaydeden SHNR, rejimin ''Misket bombası kullanmadık'' iddiasının çürütüldüğünü belirtti.
 Suriye Ordusu dün yaptığı açıklamada silahlı gruplara karşı mücadelede misket bombasının kullanılmadığını bildirmişti. AA