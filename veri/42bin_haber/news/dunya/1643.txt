Dünyanın en geniş kalçalı kadını
ABD'Lİ Mikel Ruffinelli 245 santimetre genişliğindeki kalçalarıyla gurur duyuyor.
Los Angeles kentinde yaşayan Mikel Ruffinelli adlı dört çocuk annesi kadının şöhretini 245 cm genişliğindeki kalçalarına borçlu. 39 yaşındaki Mikel, uçağa bindiği zaman iki koltukta otursa da, sokakta yürürken alay edilse de kalçalarından memnun olduğunu söylüyor. İngiliz The Sun gazetesine konuşan Mikel, "Kalça ölçüm dikkat çekiyor. Bu durum hem avantaj hem de dezavantaj. Herkes estetik yaptırıp yaptırmadığımı soruyor. Yüzde yüz orijinal. Bence kalça genişliğim 4 çocuk doğurmanın bir sonucu" diyor. Mikelin 10 yıldır evli olduğu eşi Reggie Brooks da, Vücudunu beğeniyorum. Tanıştığımızda da büyük kalçası vardı. Beni etkileyen şeylerden biri de kalçasıydı. Yolda yürürken erkeklerin ona baktığını görüyorum, o benim eşim diyerek gurur duyuyorum açıklamasını yapıyor.