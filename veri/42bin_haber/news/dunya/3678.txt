Azeri sanatçı, Türkiyede göz ameliyatı oldu
Azerbaycan'ın dizi ve tiyatro sanatçısı Hanım Gaffarova, gözündeki rahatsızlık sebebiyle Türkiye'ye gelerek ameliyat oldu.
Önce sol gözünden katarakt ameliyatı olan Gaffarova, sağ gözünden de ameliyat olduktan sonra Azerbaycan'a dönerek oyunculuğuna devam edecek.

Azerbaycan'daki Hazar TV'de yayınlanan dizilerde rol alan aynı zamanda şarkı da söyleyen Azeri sanatçı Hanım Gaffarova, İstanbul'a gelerek Birincigöz Hastanesi'nde ameliyat oldu. Gözündeki rahatsızlıktan dolayı, ekran önüne çıkmakta zorlandığını dile getiren Gaffarova, iyice araştırdıktan sonra Türkiye'ye gelmeye karar verdiğini belirtti. İstanbul'a gelip, tanıştığı doktorla tedaviye başlayan sanatçı, önce sol gözünden ameliyat oldu. "Çetin bir ameliyattı, buna rağmen çok acı hissetmedim" diyen Gaffarova, sağ gözünden de ameliyat olduktan sonra Azerbaycan'a dönerek, oyunculuğuna kaldığı yerden devam edeceğini açıkladı.

Ameliyatın ardından Cihan Haber Ajansı'na konuşan Hanım Gaffarova, "gözümden daha önceleri de ameliyat olmuştum ama daha sonra katarakt oldu. Birçok doktora gittim ve zor bir göz ameliyatı olacağını söylediler. Bir gün televizyon izlerken Birincigöz Hastanesi'ni gördüm. Türkiye'deki doktorla tanışıp gözümdeki sorunu anlattım. O da bana, bu ameliyatı yapabileceğini söyledi. Gözümdeki rahatsızlık sanatımı da etkiliyordu. Televizyonda dizi oynuyorum ve sahnede şarkı söylüyorum. Gözümden dolayı, sahneden seyircileri göremiyordum neredeyse. Ameliyatta hiçbir şey hissetmedim. Ameliyattan sonra az bir acı hissettim ama çetin bir ameliyattı sonuçta. İnşallah ben birkaç güne işimin aşına döneceğim." dedi.

Ameliyatın başarılı geçtiğini belirten Doktor Faik Oruçoğlu da, "Hastamız çok önceden farklı türde ameliyat geçirmiş. Daha iyi görmesi için yapılmış ameliyat bunlar. Hastamız bir sanatçı ve iyi görmeye ihtiyacı var. Bunlar birazcık da korneanın dengesini bozmuş ve zaman içerisinde katarakt oluşmuş. Hastanın görme seviyesi, yakından el hareketi ya da gölge şeklinde görebilme seviyesindeydi. Diğer gözü, bu gözüne göre daha iyi. Sağ gözüne de ameliyat yapacağız." ifadelerini kullandı.