Stolıpin’in anıtına çelenk bıraktılar
Rusya Devlet Başkanı Vladimir Putin ve Başbakan Dmitri Medvedev, 19-20.yüzyıllarda yaşamış Çarlık Rusya Başbakanı Pyotr Stolıpin’in anıtına çelenk bırakarak, saygı duruşunda bulundu.
 Başbakanlık binası yakınlarındaki Özgür Rusya Meydanı’nda açılan anıtı ziyaret eden Putin ve Medvedev, heykelin mimari ile görüşerek bilgi aldı. Putin, hükümet üyelerinin de anıtın açılması için maddi yardımda bulunduğunu hatırlatarak, “Biz de Dmitri Anatolyeviç’le birlikte katkıda bulunduk.” dedi. 
 
 Stolıpin’in 150. doğum yıldönümü vesilesiyle açılan anıtın temelini Temmuz 2011’de Putin atmıştı. 
 
 17 Nisan 1862 yılında doğan Stolıpin’in reformcu politikaları sayesinde, Birinci Dünya Savaşı öncesi Çarlık Rusyası kısa sürede ekonomik büyüme sağladı ve yatırım açısından dünyanın 5. ülkesi oldu. Çarlık Rusyası Başbakanı 1911 yılında terör saldırısı sonucunda hayatını kaybetmişti.