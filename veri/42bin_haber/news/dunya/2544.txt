İşte ABD'nin yeni İçişleri Bakanı
ABD Başkanı Barack Obama, doğa sporları malzemesi satan REI firmasının başkanı Sally Jewell'ı İçişleri Bakanlığı'na aday gösterdi.
Jewell, Obama'nın ikinci dönem kabinesi için açıkladığı ilk kadın bakan adayı oldu.

Obama, Beyaz Saray'da yaptığı açıklamada, 8 yıldır REI'nin başında olan Jewell'ın özellikle yenilenebilir enerji konusunda yaptığı çalışmaları övdü.

Başkan Obama, 'Jewell, geleceğimizi şekillendirecek enerji ve iklim konularında bir uzman' ifadesini kullandı.

Jewell, adaylığının Senato tarafından onaylanması halinde, daha önce mart ayında görevini bırakacağını açıklayan şu anki İçişleri Bakanı Ken Salazar'ın yerine geçecek.