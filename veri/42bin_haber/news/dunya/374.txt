'Ben aptalım' diyerek toplumdan özür diledi
ABD'de duran otobüsün geçmesini beklememek için yoluna kaldırımdan devam eden sürücü sıra dışı bir ceza aldı. Sürücü üzerinde “ben aptalım” yazan afişle sokağa çıkarak toplumdan “özür diledi” 
 ABD’nin Cleveland kentinde yaşayan Shena Hardin çocukları indirmek için yolda duran okul otobüsünü beklemek istemedi.
 
 Kaldırıma çıkarak otobüsü geçen Hardin o anda kendisini kıskıvrak yakalayan trafik polisi tarafından sıra dışı bir cezaya çarptırıldı.
 
 CBS televizyonunun haberine göre 32 yaşındaki Hardin trafiğin yoğun olduğu bir sokakta elinde bir afişle iki gün boyunca bekledi. 
 
 Hardin’in tuttuğu afişte ise şunlar yazıyordu: “Sadece aptallar bir okul otobüsünü geçmek için kaldırıma çıkar.”
 
 NTVMSNBC