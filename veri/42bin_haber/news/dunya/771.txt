İran'dan Türkiye'yle ilgili şok sözler
İran Genelkurmay Başkanı Tümgeneral Hasan Firuzabadi, Patriot füzelerinin İsrail'i koruma amacıyla Türkiye'ye yerleştirildiğini öne sürerek Türkiye'den savaş çıkmadan füzeleri geri göndermesini istedi 
 Türkiye’den dost ülke olarak bahseden ve Türkiye’nin güvenliğini önemsediklerini söyleyen Tümgeneral Firuzabadi,Patriotların, Suriye’den Türkiye’ye yapılacak saldırı için değil İsrail’e savunma hattı oluşturmak için kurulmakta olduğunu öne sürdü. 
 Batılı ülkeleri dünya savaşı çıkarmayı planlamakla suçlayan Tümgeneral Firuzabadi, "Her gün Batılı ülkelerden biri Türkiye sınırına Patriot’lar gönderilmesini onaylıyor. Onlar, bir dünya savaşı çıkarmak istiyor. 
 
 Tecrübeli bir asker ve bir stratejist kolaylıkla bu sahneyi okuyabilir ve acı geleceği öngörebilir. Türkiyeli, Avrupalı ve Amerikalı akılı insanlar söndürülmesi zor bu ateşi çıkmadan söndürsünler ve Patriotları toplayıp götürsünler" dedi. 
 DHA