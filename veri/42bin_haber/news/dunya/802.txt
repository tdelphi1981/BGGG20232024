Ellerinde sopalarla bekliyorlar
Mısır'da anayasası referandum oylama sonuçları sayılırken. Akşam saatlerinde radikal kesim olan Selefiler, Kereme ve Vefd parti merkezlerini bastı.
 Selefiler'in Tahrir meydanında çadır kuran muhaleti dışarı atmak için Tahrir'e gireceği şeklindeki haber, Tahrir meydanında yankı buldu. Tahrir meydanındaki muhalifler, Selefileri ellerinde demirler, sopalar; kafalarında kasklar ile bekliyor.
 DHA muhabiri Tahrir meydanında muhalif göstericiler ile görüştü. Isınmak için çadırlar önünde odun yakan Tahrir devrimcileri ellerinde demir ve sopalarla Selefilerin gelmesini bekliyor.
 Üzerine battaniyesini çekerek elinde sopa ile beklemede bulunan bir gösterici "Ebu İsmail taraftarlarının Tahrir'e geleceğini duyduk. Onları bekliyoruz. Onlarla burada çatışacağız. Bizi kimse korkutamaz" dedi. Kafasında kask ile bekleyen diğer gösterici ise "Biz burada Tahrir meydanını temsil ediyoruz. Devrimimiz tamamlamak için buradayız taleplerimiz alıncaya kadar sürdüreceğiz. Onlar ülkeyi bölmek isteyen kişiler. Anayasayı reddediyoruz" dedi.
 Mahmud Abban adı gösterici ise, "Tahrir meydanında bulunan bizler tek bir şey istiyoruz. Şerefli bir hayat yaşamak istiyoruz. Biz ne araba ne de saraylarda yaşamak istemiyoruz. Sadece Sosyal adalet istiyoruz" şeklinde konuştu. 
  
  