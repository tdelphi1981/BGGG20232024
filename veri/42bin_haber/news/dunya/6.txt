Türk uçağı mecburi iniş yaptı
Almanya'nın Düsseldorf kentinden İzmir'e uçmakta olan SunExpress havayollarına ait Boeing 737-800 tipi uçak Viyana'nın Schwechat havaalanına mecburi iniş yaptı.
 Havayolları yetkilisi Werner Claesen, pilotun Viyana üzerinde uçarken "akaryakıt kaybına ilişkin" sinyal alması üzerine kule ile irtibata geçerek zorunlu iniş yaptığını bildirdi.
          
 Teknik bakımı yapılan uçağın sağ kanat ve sağ motorda büyük ölçüde "yağ sızıntısı saptandığı ve arızanın giderildiği" bildirildi.
         
 Schwechat havaalanında 1,5 saat kadar teknik bakıma alınan uçağın 169 yolcusuyla Almanya'nın Köln havaalanına gittiği belirtildi.
          
 AA
  