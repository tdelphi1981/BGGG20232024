Mısır'da kadınlardan 'cinsel taciz' karşıtı gösteri
Mısır'ın başkenti Kahire'de 'cinsel taciz' karşıtı protesto gösterisi düzenlendi.
Mısırlı yüzlerce kadın, Tahrir Meydanı'ndaki gösterilerde meydana gelen cinsel taciz vakalarını protesto etti.

Seyyide Zeyneb bölgesinde toplanarak Tahrir Meydanı'na yürüyen protestocu kadınlar, gösteriler sırasında yaşanan taciz vakalarını kınadı.

Mısır'daki kadın hareketlerinin düzenlediği yürüyüşte protestocular, sık sık 'Mısır'ın kızları kırmızı çizgidir' sloganı attı.

Tacize uğrayan kadınlarla dayanışma içinde olduklarını göstermek için yürüyüşe, bazı siyasetçiler ve aktivistler de katıldı.

Protesto gösterisi düzenleyen kadınlara halkın alkışlarla destek olduğu gözlendi. Gösteri olaysız sona erdi.