Beyaz Saray'dan saldırı açıklaması
Beyaz Saray Sözcüsü Jay Carney, ABD'nin Ankara Büyükelçiliği girişindeki patlamayı 'terör saldırısı' olarak nitelendirdi.
Carney, günlük basın brifinginde bir gazetecinin, 'Başkan (Obama), Türkiye'deki ABD Büyükelçiliği'ne düzenlenen saldırıyı terör olarak saldırısı olarak nitelendiriyor mu? Kimlerin düzenlemiş olabileceğine dair bilgi var mı?' yönündeki sorusunu yanıtladı.

'Bir büyükelçiliğin etrafında düzenlenen bir intihar bombalaması tanımı gereği bir terör eylemidir, bir terörist saldırıdır' diyen Carney, bu aşamada saldırının arkasındaki sorumlulara ya da nedenlere dair bilgi sahibi olmadıklarını dile getirdi.

Carney, 'Saldırı apaçık bir terör eylemi' ifadesini kullandı.