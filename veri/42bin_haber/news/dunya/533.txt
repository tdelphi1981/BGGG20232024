Bin Ladin'e İslamî cenaze
2 yıl önce Pakistan'da öldürülen ve cesedi okyanusa atılan El Kaide lideri Usame bin Ladin'in cenazesi önce teneşire yatırılıp gusül abdestiyle yıkanmış ve beyaz kefene sarılmış 
 2 yıl önce düzenlenen bir operasyonla Pakistan'da kıstırılıp öldürülen ve cenazesi okyanusa atılan El Kaide lideri Usame bin Ladin'in cenaze işlemlerinin İslamî usüllere uygun olarak yapıldığı öğrenildi
 
 ABD, El Kaide lideri Usame bin Ladin’in öldürülmesiyle ele geçirilen belgelerden bazılarını internette yayınladı. Belgeler, Bin Ladin ve El Kaide’nin üst düzey isimlerinin mektuplarından oluşuyor. 
 
 El Kaide lideri Usame Bin Ladin'in ölümüyle ilgili bir sır perdesi daha aralandı. Amerikan Associated Press (AP) haber ajansının, Amerikalı subayların e-posta yazışmalarına dayandırarak verdiği haberde Bin Ladin'in naaşının, donanma gemisinden denize atılmadan önce İslami usüllere uygun olarak yıkandığı ve beyaz bir kefene sarıldığı belirtildi. 
 
 İMAM YOK, RAHİP OKUDU, ARAPÇAYA ÇEVRİLDİ!
 
 Filo amirali Charles Gaoutte'nin AP'ye aktardığı yazışmaya göre orduda görev yapan bir rahip, Bin Ladin'in cenazesiyle ilgili İslami usüllerin yerine getirilmesini sağladı. Rahibin Bin Ladin için okuduğu dua anında Arapçaya da çevrildi. Daha sonra Bin Ladin'in naaşı bir tablaya yatırıldı ve naaş denize bırakıldı.
 
 Usame Bin Ladin, Amerikan özel birlikleri "Navy Seal"e bağlı komandolar tarafından 1 Mayıs 2011 tarihinde Parkistan'da düzenlenen bir operasyonda öldürülmüştü. Bin Ladin'in ölümüyle ilgili ayrıntılar uzun süre sır olarak kalmıştı. Sadece Bin Ladin'in naaşını taşıyan Amerikan uçak gemisi USS Carl Vinson'un ekibi, cenazenin nasıl yapılacağı konusunda bilgilendirilmişti.
 
 ABD Başkanı Barack Obama, Bin Ladin'in öldürüldüğünü kamuoyuna duyurmuştu.
 
 OPERASYONDAN KAYIT DA YOK, DNA TESTİ DE
 
 Bu arada Amerikan Savunma Bakanlığı AP'nin talebi üzerine, Bin Ladin'in öldürüldüğü operasyonla ilgili video kaydı ya da fotoğrafın bulunmadığını açıkladı. Bakanlık Bin Ladin'in cesediyle ilgili herhangi bir fotoğrafın olmadığını belirtti. Pentagon, naaşın Bin Ladin'e ait olduğunu doğrulayacak bir DNA testinin ya da otopsi raporunun da bulunmadığını vurguladı. Konuyla ilgili olarak bilgisine başvurulan CIA ise bu konuda sessiz kalmayı tercih etti.
 
 Deutsche Welle Türkçe