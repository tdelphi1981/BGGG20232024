Yaşasın erkeklerin özgürlük mücadelesi
Tecavüz vakalarıyla dünya gündemine giren Hindistanın Magahala eyaleti, kalıpları sarsıyor. Anaerkil sistemin hakim olduğu eyalette erkekler 8 Martta hakları için mücadale ediyor.

8 MART’TA ERKEKLER HAKLARI İÇİN MEYDANLARA ÇIKACAK 
VAHŞİ tecavüzler ve kadına yönelik şiddet nedeniyle dünya gündeminde sık sık yer alan Hindistan’ın gözlerden uzak bir bölgesinde 8 Mart Dünya Kadınlar gününde bir tersine ‘cins’ mücadelesi yaşanıyor. Bir milyon nüfuslu Shillong eyaletindeki anaerkil yapıda ‘ezildiğini’ düşünen erkekler, hakları için çetin bir mücadele vermek zorunda. Meghalaya bölgesindeki Khasi aşiretinde kadınlar doğumdan ölüme kadar hayatın merkezinde bir yere sahip. Bölgedeki bir erkek aktivist olan Keith Pariat yaşadıkları zorlukları anlatırken, “Erkek çocuk aileler için üzüntü, kız çocuk ise gurur ve neşe kaynağı” diyor. Khasi geleneğine göre, evin en genç kızı ailenin bütün mal varlığını alıyor, erkeklerin evlendikleri kadının evine taşınmaları bekleniyor ve çocuklar annelerinin soy isimlerini alıyor. 
‘Erkeğin ne adı var, ne de sanı’ 
Anaerkil bu yapı binlerce yıldır burada hüküm sürerken, erkek aktivistler bu geleneği yıkmak için mücadele veriyor. Aktivist Pariat, “Kimse sizin ne söylediğinizle ilgilenmiyor. Karar alınırken bir hiçsiniz” diyor. 41 yaşındaki girişimci Teibor Langkhongjee ise ‘ Khasi erkeğinin güvenliği yok. Toprakları yok. Aile’nin işlerini onlar yürütmüyor. Ailelerine hiç bir anlam ifade etmiyorlar” diye erkeklerin ‘acıklı’ durumunu anlatıyor. 
Kadınlar bıçaklarla toplantıyı bastı 
Erkeklerin bu kadın egemenliğini sonlandırmak için verdiği mücadele ise 1960’lara kadar gidiyor. Erkek haklarını savunan bölge erkekleri, bir seferinde bu isteklerini tartıştıkları sırada yüzlerce kadının ellerine bıçaklarla toplantıyı bastığını söyledi. Bölgedeki erkek haklarını korumayı hedefleyen SRT hareketi ise 1990’larda kurulmuş ve ana hedefi bu kadın egemen aşiret yapısını değiştirmek. Shillong bölgesindeki kadınlar ise erkeklerin bu taleplerini reddediyor.  