Ruslar kıyamet için sakinleştirici stokluyor
Maya takviminin bittiği 21 Aralık 2012'de kıyametin kopacağına inanan Rusya vatandaşları , evlerine sakinleştirici ilaçlar stoklamaya başladı. 21 Aralık günü kullanmak için bir dizi kıyamet paketlerinin satışa çıktığı ülkede, son moda sakinleştirici ilaç depolamak.
 Rusya eczaneler birliğinin verilerine göre sakinleştirici ilaçlarda başta Moskova olmak üzere birçok kentte gözle görülür bir artış gerçekleşti. Rus halkının özellikle pahalı ürünler arasında yer alan kozmetik ürünleri de depolamaları dikkat çekiyor.
 Interfax'a konu ile ilgili açıklamada bulunan Eczaneler Birliği yetkilisi Timur Şakaya, normal düzeyin üzerinde bir hareket olduğunu, tüketici alışkanlıklarının ilginç bir şekilde değiştiğini söyledi. Talep edilen ürünler arasında ot ve doğal bitkilerden yapılan sakinleştiriciler öncelikli geliyor.
 Rusya Meteoroloji Merkezi, 20-23 Aralık tarihlerinde herhangi bir olağanüstü durum beklemediklerini açıkladı. 22 Aralık'a  kadar gündüz saatleri iyice azalacak. Açıklamada, "Meteoroloji uzmanları genel çevre ile ilgili endişelerinin yanı sıra herhangi bir olumsuzluk beklemiyor." dedi. 
 NUH'UN GEMİSİNE BİN DOLAR BİLET
 Kıyamet senaryolarını kendini kaptıran Çuvaşya bölgesinden bir bayan ise Kızıl Meydan'da dua etmeye başladı. Lenin mozalesinin önüne gelerek başını mozaleye koyup yalvarmaya başlayan kadın, güvenlik görevlilerince hastaneye kaldırıldı. Polisten yapılan açıklamada kadının ülkeyi kıyametten koruması için manevi güçlerden yardım istediği belirtildi. 
 İnternet ortamında fotoshopla yaptıkları iki adet Nuh'un gemisinden bilet satılıyor. Kimin ne kadar ödeme yapıp satın aldığı belirtilmezken, Nuh'un gemisine biletler bin dolardan satılıyor. Vatandaşlar, gerçekte böyle bir geminin olmadığı ile ilgili notları bloglarında yazmayı da ihmal etmiyor.
 CİHAN
  