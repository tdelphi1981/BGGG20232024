Fransa'da 11 PKK'lıyla ilgili ön iddianame hazır
Fransa'da savcılık, PKK'nın Fransa'da haraç toplamasıyla ilgili davada, 11 şüpheli konusunda ön iddianame hazırladı. 
Sözkonusu 11 kişiden 7'sinin halen gözaltında tutulduğu açıklandı. 

 PKK'nın haraç toplamasıyla ilgili operasyonda, geçen hafta Fransa ve İspanya'da toplam 23 kişi gözaltına alınmıştı. Bunların bir kısmı serbest bırakıldı. 
Fransa'daki savcılık, 11 kişi hakkında ön iddianame hazırlandığını bugün duyurdu. 
Haklarında haraç toplama suçlaması bulunan 11 kişiden 4'ünün, haftasonunda şartlı salıverildiği, 7'sinin halen polis tarafından tutulduğu da açıklandı.