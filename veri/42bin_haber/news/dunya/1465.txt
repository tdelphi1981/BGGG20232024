ABD Ordusu'ndaki intiharlar rekor düzeye ulaştı
ABD Ordusu'ndaki intihar olaylarının 2012 yılında yüzde 15 oranında artarak, Pentagon'un askerlerinin intihar etme olaylarını kayıt altına almaya başladığı 2001 yılından bu yana rekor düzeye ulaştığı açıklandı.
ABD Savunma Bakanlığı (Pentagon) tarafından açıklanan verilere göre, 2012 yılında, 349 Amerikan askeri intihar etti. ABD ordusunda 2011 yılında 301 asker intihar etmişti. Pentagon, psikolojik destek, insansız hava araçları kullanarak askerlerin fiziksel olarak çatışma alanında bulunmasını önleme ve böylelikle yaşanması olası psikolojik travmalarının önüne geçme uygulamalarına karşın hızla artan intihar olaylarını salgın' olarak nitelendirdi. Pentagon verilerine göre, 2012 yılında intihar eden ABD askerlerinin sayısı, Afganistan'da çatışmada ölen 295 askerden 54, Pentagon'un öngördüğü intihar olaylarından ise 24 kişi daha fazla. Pentagon 2012 yılında 325 askerin intihar edebileceğini öngörmüştü.