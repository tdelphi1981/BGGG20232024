Bağdat kana bulandı
Irak'ın başkenti Bağdat'ta bomba yüklü araçların patlatılması sonucu 27 kişi öldü, 87 kişi yaralandı.
 Bağdat'ın 5 ayrı bölgesinde düzenlenen bombalı saldırılar başkenti adeta 
  kan gölüne çevirdi.
          Bağdat'ın doğusundaki Sadr semtinde akşam saatlerinde bomba yüklü 
  araçlarla düzenlenen iki ayrı patlamada 15 kişi öldü, 55 kişi yaralandı.
          Irak polisi, başkentin kuzeyindeki Samarra'da ise İranlı ziyaretçileri 
  taşıyan bir otobüsün altına yerleştirilen bombanın patlatılması sonucu 5 kişinin 
  öldüğünü, 12 kişinin yaralandığını belirtti.
          Bir diğer saldırı ise Bağdat'ın kuzeydoğusundaki Maamil semtinde 
  gerçekleşti. Pazar yerinde park halindeki bomba yüklü bir aracın patlatılması 
  sonucu 5 kişi öldü, 15 kişi yaralandı.
          Başkentin güneybatısındaki Hay el-Cihad semtinde ise önce yola, ardından 
  park halindeki araca yerleştirilen bombalar patlatıldı. Olaylarda 2 kişi öldü, 5 
  kişi yaralandı.
 AA