Vatikan'da 'sahte kardinal' skandalı
Katolik dünyasının ruhani lideri Papa 16. Benedikt'in 28 Şubat'ta görevi bırakmasının ardından boşalan Papalık makamı için seçim süreci dün resmen başladı.
Dünyanın dört bir yanından gelen 115 kardinal, dün, Vatikan kanunlarına göre bu süre boyunca dünya ile irtibatlarını keserek kilise içerisinde konuşulan hiçbir şeyi dışarı çıkarmayacaklarına dair yemin etti. Ancak kardinallerin toplantısı öncesi bir skandal yaşandı.

Kardinal gibi giyinen Alman Ralph Napierski, 115 kardinalin arasına sızdı. Yemin törenine de katılmayı başaran sahte kardinal Napierski, Kardinal Sergio Sebastiana ile el sıkışırken basına mutlu bir şekilde poz verdi. Kendisini basın mensuplarına "Kardinal Basilius" olarak tanıtan Ralph Napierski, İtalyan Ortodoks Kilisesi üyesi olduğunu söyledi. Ancak İtalya'da Ortodoks kilisesi bulunmuyor. Basına açıklama yapan Napierski'yi Vatikan'ın İsviçreli korumaları fark etti ve oradan uzaklaştırıldı.