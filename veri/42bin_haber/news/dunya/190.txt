Çin 'devriyelerini' savundu
Çin Dışişleri Bakanlığı Sözcüsü Hong Ley, Çin ile Japonya arasındaki ihtilaflı adalar civarında Çin gemilerinin devriye görevi yapmasının "normal bir aktivite" olduğunu söyledi.
 Sözcü, "Çin toprağı olan Diaoyü adaları ve çevresinde deniz gözetleme filosunun düzenli devriye ve kolluk vazifesi yürüttüğünü" söyledi. 
  
 Çin, dün ihtilaflı adalar civarındaki Japon gemilerini uzaklaştırmış ve "Diaoyü adaları etrafında yasa dışı olarak seyreden Japon gemilerinin uzaklaştırıldığını" duyurmuştu.
  
 Diğer yandan Çin Dışişleri Bakanlığı, Japonya Dışişleri Bakanı Koiçiro Gemba'nın "Tokyo'nun Diaoyü adaları ile ilgili bir egemenlik anlaşmazlığı bulunmamaktadır" yönünde açıklamasına istinaden, "Japonya'nın bu ihtilafı itiraf etmesi" yönünde çağrıda bulunmuştu.
  
 AA
  