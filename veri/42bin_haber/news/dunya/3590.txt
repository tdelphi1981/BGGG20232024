Kuzey Kore kırmızı hattı kesti
Kuzey Kore, iki ülke arasındaki acil durumlar için kullanılan telefon hattını kesti.
Güney Kore Birleştirme Bakanlığı'ndan alınan bilgiye göre, Pyongyang yönetiminin önceden belirttiği gibi iki ülke arasındaki kırmızı hattı kestiği öğrenildi. Sabah saatlerinde iki ülke sırındaki tarafsız bölge olan Panmoonjeom'daki irtibat bürosundan Kuzey Kore tarafına telefon açan Güney Koreli görevlinin cevap alamadığı aktarıldı. 

Kırmızı hat, olağanüstü hallerde kullanılmak üzere iki ülkedeki 'Kızıl Haç' büroları arasında kurulmuştu. Kuzey Koreli ve Güney Koreli görevliler her sabah saat 09.00'da ve akşam saat 06.00'da Panmoonjeom'daki irtibat bürosundan karşı tarafa mutat telefon açıyorlardı. Kuzey Kore, kırmızı hattı daha önce 2 kez kesmişti.