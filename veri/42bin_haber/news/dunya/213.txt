Cadılar 'Sandy'den korkmadı
Cadılar Bayramı, Sandy kasırgasına rağmen, başkent Washington'da da coşkuyla kutlandı.
 ABD'de Cadılar Bayramı, Sandy kasırgasının üzerinden sadece iki gün geçmesine rağmen, Washington'da da renkli görüntülere sahne oldu.
 Başkentte geleneksel Cadılar Bayramı yürüyüşü, kentin gözde turistik mekanlarından Georgetown'da yapıldı.
 Birbirinden ilginç ve yaratıcı kostümleriyle sokakları dolduran 7'den 70'e çok sayıda Amerikalı, yürüyüş boyunca renkli görüntüler oluşturdu.
 Cadılar, zombiler, canavarlardan çizgi roman ve film kahramanlarına kadar çeşitli karakterlere bürünen Amerikalılar, kostümlerine ilgi gösterenlerle bolca fotoğraf çektirdi.
 Bebekler ve evcil hayvanlara bile günün anlamına uygun kıyafetlerin giydirilmesi dikkati çekti.
  