ABD'den vatandaşlarına Türkiye uyarısı!
 
 Konsolosluk açıklamasında "Dışişleri Bakanlığı, Türkiye'ye giden ya da Türkiye'de kalan ABD vatandaşlarını olası şiddet olaylarına karşı teyakkuzda olmaları konusunda uyarmaktadır. Sıkıntı yaşanan bölgelere gitmemeleri ve kalabalık alanlardan uzak durmaları tavsiye edilir" denildi. 
 ABD Dışişleri Bakanlığı Sözcüsü Victoria Nuland ise TSİ 13.13'te gerçekleşen patlamanın bir terör saldırısı olduğunu doğrularken, "Türk polisiyle yakın işbirliği içindeki çalışmalarının sürdüğünü" açıkladı. 
 ADANA ALARMA GEÇTİ 
 Ankara’daki patlamanın ardından, ABD’nin Adana Konsolosluğu çevresinde de güvenlik önlemleri artırıldı. 
 Adana-Ceyhan karayolu üzerindeki ABD Konsolosluğu’na ek ekipler sevk edildi. Terörle Mücadele, Güvenlik ve Asayiş şubelerinden gönderilen ekipler, konsolosluk binasının çevresine yerleştirildi. Resmi ekiplerin yanı sıra çelik yelekli sivil polislerin de ellerinde uzun namlulu silah olması dikkat çekti. 
 DHA