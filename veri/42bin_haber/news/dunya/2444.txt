İvanişvili Türkiye'ye geliyor
Gürcistan Başbakanı Bidzina İvanişvili, 14 Şubat'ta Türkiye'ye gideceğini açıkladı.


İvanişvili, görevde bulunduğu ilk 100 günün faaliyet raporunu kamuoyu ile paylaştı.

Düzenlediği basın toplantısında ülkesinin Türkiye ile ilişkilerine de değinen İvanişvili, 14 Şubat'ta Türkiye'yi ziyaret edeceğini ve Başbakan Recep Tayyip Erdoğan'la görüşeceğini bildirdi.

Gürcistan-Türkiye ilişkilerinin ileri düzeyde olduğunu ifade eden İvanişvili, bu ilişkilerin daha da geliştirilmesi gerektiğine vurgu yaptı.

Bidzina İvanişvili, göreve geldikten sonra ilk resmi ziyaretini Azerbaycan'a yapmış, daha sonra da Ermenistan'a gitmişti.