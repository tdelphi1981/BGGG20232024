Avustralya, 2 dakika tam güneş tutulması yaşadı
Avustralya'nın kuzeyi ve Pasifik'teki adalar bugün tam güneş tutulmasına şahit oldu. Avustralya'nın Queensland eyaletinin kuzeyinde sahiller ve yüksek yerlerde toplananlar, 2 dakikalık tam güneş tutulması yaşadı.
 Avustralya medyası, Queensland'ın sadece kuzeyinde dar bir alanda yaşanan güneş tutulmasını izlemek için yaklaşık 60 bin turist ve yerlinin bölgeye akın ettiğini aktardı. Tam güneş tutulmasının sadece 170 kilometre uzunluğundaki sahil şeridinde görüldüğü belirtiliyor.
 Güney tutulmasını izlemek için Atherton Tablelands bölgesinde yaklaşık 40 sıcak hava balonu havalanırken, Büyük Set Resifi'nde de onlarca küçük ve büyük geminin denize açıldığı aktarıldı.
 Avustralya'da güneş tutulması en son 10 yıl önce yaşanmıştı. Avustralya'da bir sonraki güneş tutulması ise 2028 yılında görülebilecek.
 CİHAN