Sen misin silaha karşı çıkan!
Silah taşınmasına karşı fikirleri nedeniyle ABD'den atılması için on binlerce kişinin katıldığı imza kampanyası başlatılan TV sunucusu için İngilizler de destek kampanyası başlattı.(Metin Güneş / CNN TÜRK / Londra) -- İngiliz gazeteci ve TV sunucusu Piers Morgan'ın ABD'de silah kontrolüyle ilgili görüşleri nedeniyle ülkeden atılarak İngiltere'ye geri gönderilmesi için açılan imza kampanyası yoğun destek görmüştü.

Ancak Morgan'ın İngiltere'ye geri gönderilmesi halinde burada da pek sıcak karşılanmayacağı anlaşıldı.

Beyaz Saray, TV sunucusunun Amerika'daki en yakın sınır kapısına götürülerek sınır dışı edilmesiyle ilgili internette başlatılan kapmanyaya henüz bir yanıt vermedi.

Ancak bu arada İngiltere vatandaşları karşı bir girişim başlattı.

"Piers ABD'de kalsın" imza kampanyası henüz yaklaşık 600 imzalık bir destek gördü ve böylece Beyaz Saray'ın yanıt vermesini gerektiren 25 bin imza sınırının çok altında kaldı.

ABD'de başlatılan "İngiltere vatandaşı Piers Morgan ABD anayasasının ikinci düzenlemesine saldırıda bulunduğı için sınır dışı edilsin" konulu imza kampnyasına destek verenlerin sayısı 73 bini aştı.

Morgan, Newtown katliamı sonrasında ABD'de silah satışlarının daha sıkı kontrol edilmesi için yaptığı çağrılar nedeniyle çok sayıda Amerikalıyı kızdırmıştı.