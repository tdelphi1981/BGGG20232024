Orta Asya'da müthiş keşif
Orta Asyanın en büyük nehirinin altında tüneller keşfedildi
Orta Asya'nın en büyük nehiri sayılan Amuderya nehiri altında yeraltı tünelleri keşfedildi. 

Ukrayna'nın Altkom şirketi çalışanları, Türkmenistan'ın Atamurat ve Kerkiçi şehirlerini birbirine bağlayan köprünün inşaatında alışılmadık bir olaya tanıklık ettiler. 

Ukrayna şirketin resmi internet sitesinde yer alan habere göre, Amuderya nehirinin altında yeraltı tüneli keşfedildi. Şirketin Türkmenistan şubesi müdürü Aleksandr Hamaydula, birkaç yüzyıl önce inşa edilen yeraltı tünellerini bulduklarını kaydetti. 

Ukraynalı yetkili konuşmalarını şöyle özetledi; "Uzmanlarımız köprü inşaatı sırasında önemli bir tarihi yapıya tanıklık ettiler. 4x4 metre boyutlarında 4 tünele rastladık. Yüklü develerin geçişi için inşa edildiğini tahmin ediyoruz. Tüneller en az 500 yıl önce inşa edilmiş ve şu an kum ve çamur ile dolmuş durumda.

Ukrayna şirketi, Amuderya nehiri üzerinden hem demiryolu ve karayolu köprüsü inşa etti. 14 Şubat 2013 tarihinde Türkmenistan ve Ukrayna devlet başkanlarının katılımıyla bin 415 kilometre uzunluğundaki karayolu köprüsü hizmete açılmıştı. 

Amuderya nehiri Orta Asya ülkelerinin önemli su kaynağı. Orta Asya kesiminin en uzun ırmağı sayılan Amuderya ayrıca Ceyhun olarak ta biliniyor.