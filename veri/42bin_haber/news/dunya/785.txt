Havaalanına roketli saldırı: 6 ölü, 40 yaralı
Pakistan'ın kuzeybatısındaki Peşaver'de sivil havaalanına yönelik roketli saldırıda en az 6 kişi öldü.
Bir polis yetkilisi, saldırıda 6 kişinin öldüğünü, hastahaneye sevk edilen 40 yaralıdan 22'sinin durumunun ağır olduğunu söyledi.

Görgü tanıkları, havaalanının girişi yakınına 5 roket atıldığı, havalanında büyük panik yaşandığını belirtti.

Bölgeye çok sayıda güvenlik görevlisi sevk edildiği belirtildi.

Saldırıyı henüz üstlenen olmadı fakat Peşaver kentindeki kanlı eylemler genellikle Taliban militanlarınca gerçekleştiriliyor.