Chavez'in ölümününü böyle kutladılar
Chavez'in ölümünü Florida'da havai fişeklerle kutladılar.
Küba'daki kanser tedavisinin ardından 18 Şubat'ta ülkesine dönen Venezuela Devlet Başkanı Hugo Chavez hayatını kaybetti. Dün gece 4 sularında hayatını kaybettiğini haber alan Florida'nın Doral kentinde yaşayan Venezuelalılar, Chavez'in ölüm haberini büyük sevinçle karşıladılar.

'ÖZGÜRLÜĞÜMÜZE KAVUŞTUK'

Chavez'in yardımcısı Maduro'nun saat 4.25'te Chavez'in hayatını kaybettiğini açıklamasının ardından Florida'da yaşayan zengin Venezuelalılar haberi ellerinde bayraklar ve havai fişeklerle kutladılar. "Chavez'in ölmesine sevinmedik ama özgürlüğümüze kavuştuk" diyen göçmen Venezuelalılar sabahın ilk ışıklarına kadar eğlendi.

CHAVEZ'E DARBE PLANLAYANLAR ABD'YE GİTTİ

2002 yılında Venezuela'da 47 saat süren ve Hugo Chavez'i devlet başkanlığı görevinden uzaklaştıran darbe girişimiyle mevcut başkan devrilmek istendi. Venezuela halkının kararlı protesto gösterileri ile darbe girişimi başarısız oldu. Chávez 14 Nisan 2002 sabahı yeniden göreve döndü. İşte bu darbe girişimini planlayanlar Amerika'ya gitti. Darbe planında Amerika'nın parmağı olduğu ortaya çıktı. CIA belgeleriyle bu durum açığa çıktı.

"CHAVEZ ÖLMEDEN DÖNMEYİZ" DEMİŞLERDİ

Florida eyaletinde küçük bir yerleşim yeri olan Doral'a 80lerin sonundan itibaren Venezueladan göçmen akını olan bölgelerden. İlk gelenler ihracat- ithalat yapan işadamları. Ardından orta sınıftan kişiler, öğrenciler ve 1999dan sonra da Chávez rejiminden kaçanlar gelmeye başladı. Sürgündeki mültecilerle ilgilenen Veppex adlı örgütün başkanı José Antonio Colina, son dönemde ABDye iltica talebinde bulunan 8546 Venezuela vatandaşı olduğunu söylüyor. Bunlardan yaklaşık 7000inin talebinin kabul edildiğini ve yüzde 70inin de Doralda yaşadığını belirtiyor. Venezuela vatandaşları, Chavez rejimi bitmeden ülkeye dönmeyeceklerini açıklamışlardı.