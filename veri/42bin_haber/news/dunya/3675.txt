Dünyanın en büyüğü Japonya'da yapılıyor
Dünyanın en büyük sıvı doğalgaz deposu, Japonya'nın başkenti Tokyo yakınlarındaki Yokohama'da inşa ediliyor. Deponun inşaası temmuz ayında bitecek.
Japonya, 2 yıl önce yaşanan radyasyon sızıntısı sonrası nükleer santrallerini kapatmasıyla enerjide büyük oranda dışa bağımlı hale gelmişti. Petrol ve doğalgazı daha fazla ithal etmeye başlayan Tokyo, bunları saklayacak depo ihtiyacı da duymaya başladı. Tokyo Gaz şirketi, dünyanın en büyük sıvı doğalgaz deposunu Yokohama'da inşa ediyor. 62 metre derinliğindeki depo, 250 milyon litre sıvı doğalgaz tutabiliyor. Bunun 360 bin evin, bir yıllık ihtiyacına karşılık geldiğini belirtildi. Yetkililer, deponun içini de 2 milimetre kalınlığındaki çelik ile kaplayarak muhtemel bir sızıntının önüne de geçmiş bulunuyor. Deponun yapımı temmuz ayında bitecek. Şirket ise kasım ayında bu depoyu kullanmaya başlayacak.

Japonya, enerji ihtiyacında dışa bağımlılığı azaltmak için de çalışmalarını yürütüyor. Ülke açıklarında deniz tabanının altında yer alan metan hidrattan doğalgaz elde etmeyi başardı. Ülkenin çevresindeki kaynağın, Japonya'nın 100 yıllık iç tüketimini karşılayacak oranda olduğu vurgulandı. Japon uzmanlar, metan hidrattan ilk defa gaz elde edildiğini de belirtti. Japonya, metan hidrattan enerji elde etmesinin yanı sıra kaya petrolü de elde etmeye çalışıyordu. Ülkenin kuzeybatısındaki Akita'daki araştırma sahasının bin 800 metre altında yer alan bölgeye hidroklorik asit pompalamasının ardından petrol ortaya çıkarılmıştı.