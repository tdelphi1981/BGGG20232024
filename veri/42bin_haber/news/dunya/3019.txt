Hugo Chavez ülkesine geri döndü
Venezula Devlet Başkanı Hugo Chavez, kanser tedavisi için yaklaşık iki ay önce gittiği Küba'dan ülkesine geri döndü.
Başkent Caracas'a gelişini Twitter üzerinden duyuran Venezuela lideri mesajında "Venezuela topraklarına yeniden döndük. Tanrıya şükürler olsun. Teşekkürler halkım. Tedaviye burada devam edeceğiz." ifadelerini kullandı. 

Mesajında ayrıca verdikleri destek için Küba eski lideri Fidel Castro, oğlu Raul Castro ve Küba halkına da teşekkür etti. Liderlerinin ülkeye dönüşünü Twitter üzerinden öğrenen halk ise kutlama hazırlıklarına başladı. 

Bundan üç gün önce Küba'da geçirdiği ameliyat sonrası ilk fotoğrafları yayınlanan Chavez'e ilk kanser teşhisi 2011 yılının Temmuz ayında konuldu. Bu tarihten itibaren 4 kez operasyon geçiren Chavez Küba'da askeri bir hastanede tedavi gördü.

Halkı tarafından sevilen ve ülkedeki fakirliği ortadan kaldıran kahraman olarak görülen Chavez, 2012 yılında 3. kez yeniden seçildi.
(CİHAN)