İsrail'de sürpriz istifa
İsrail Dışişleri Bakanı Avigdor Lieberman görevinden istifa etti.
Lieberman'ın saat 16.00'da istifasını Başbakan Binyamin Netanyahu'ya sunduğu ve Netanyahu'nun istifasını kabul ettiği açıklandı.

Liberman'ın istifa nedeninin Başsavcı Yehuda Weinstein'ın kendisi hakkındaki suçlamaları olduğu belirtildi. Lieberman kendisine ait facebook sayfasında yaptığı açıklamada, şu ana kadar hiç bir konuda suçlu bulunmadığını ancak kendisinin yine de istifa kararı aldığını ve gelecek seçimlere gireceğini söyledi.

Lieberman'ın ayrıca meclisten hakkındaki suçlamalar için milletvekili dokunulmazlığının kaldırılması talebinde bulunduğu da öğrenildi.

Dışişleri Bakanı Lieberman, 2001 yılında 9 ülkeye yayılan bazı soruşturmaların odak noktasına oturmuş, adı yolsuzluk, rüşvet ve para aklama dahil pek çok olayla anılmıştı.

Natanyahu'nun seçimlere kadar yine Liberman'ın partisinden başka bir ismi bakan olarak, Liberman'ın yerine ataması bekleniyor.