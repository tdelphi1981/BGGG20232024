Birleşme için referandum
 
 Başvurunun ardından basın mensuplarına açıklama yapan Kırmızı ve Siyah İttifakı Partisi Genel Başkanı Kreşnik Spahiu, Arnavutluk ve Kosova’nın birleşmesi için referandum yapılmasını talep ettiklerini belirterek, "İki Arnavut devleti bir federasyonda birleşmelidir" dedi. "Arnavut devletlerinin" Avrupa Birliği’ne (AB) iki birimden oluşan bir federasyon olarak üye olması gerektiği görüşünü dile getiren Spahiu, etnik anlamda Arnavut topraklarının parçalanmasının üzerinden 100 yıl geçtikten sonra partisinin bu yönde bir birleşme girişiminde bulunduğunu söyledi.
  
 REFERANDUM İÇİN İMZA TOPLANMIŞTI 
 
 Merkez Seçim Komisyonu’ndan bir an önce referandum hazırlıklarına başlamasını isteyen Spahiu, Arnavutluk’un Kosova ile birleşmesinin "kendi geleceğini kendisinin belirlemesi" ilkesine dayandığını kaydetti. Kırmızı ve Siyah İttifakı Partisi, Arnavutluk’un Kosova ile birleşmesi için referandum yapılması fikrini ilk kez Arnavutluk’un bağımsızlığının 100. yılının kutlandığı 28 Kasım 2012’de ortaya atmış, ardından da referandum için imza kampanyası başlatmıştı.
  