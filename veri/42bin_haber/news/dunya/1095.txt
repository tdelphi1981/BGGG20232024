'Öcalan olmadan çözüm bulunmayacak'
Alman basını: "Bir numaralı devlet düşmanı olmadan Kürt sorununa çözüm bulunmayacak."
 Türkiye’de Abdullah Öcalan ile görüşmelerin yapılması Alman basının dikkatini çekti. Berliner Zeitung gazetesi, Başbakan Recep Tayyip Erdoğan’ın Abdullah Öcalan ile barış görüşmeleri için “yeşil ışık yaktığı” yorumunu yaptığı haberinde “ 'Bir numaralı devlet düşmanı' olmadan silahlı Kürt sorununa çözüm bulunamayacak” diye yazdı. 
  
 Berliner Zeitung, Türkiye’de “hükümetin Abdullah Öcalan ile diyalog sinyallerini” ele aldığı haberinde Öcalan’ın “ölüm oruçlarının sona erdirilmesi için verdiği emre gösterilen itaat, Öcalan’ın nüfuzunun kırılmadığını açıkça ortaya koydu” yorumunu yaptı. Gazete, Deutsche Welle tarafından yanısıtılan değerlendirmesinde şöyle dedi:
 “Başbakan Recep Tayyip Erdoğan, hapisteki PKK lideri Abdullah Öcalan ile barış görüşmeleri için yeşil ışık yaktı. Erdoğan daha Kasım ayında, Türk cezaevlerindeki PKK sempatizanlarının dokuz haftalık açlık grevi sırasında ölüm cezasının yeniden yürürlüğe girmesi konusunu gündeme getirerek Öcalan’ı hedef almıştı. Ancak ölüm oruçlarının sona erdirilmesi için verdiği emre gösterilen itaat, Öcalan’ın nüfuzunun kırılmadığını açıkça ortaya koydu. ‘Bir numaralı devlet düşmanı’ olmadan silahlı Kürt sorununa çözüm bulunamayacak.”
 ANKA
  