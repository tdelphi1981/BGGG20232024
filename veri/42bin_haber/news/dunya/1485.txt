İstanbul'da Mali protestosu
 
 Konsolosluk önünde toplanan çoğunluğu kadın yaklaşık 50 kişi, "Emperyalist Fransa Mali’den defol" yazılı pankart açtı. Ellerinde Fransızca ve Türkçe yazılı çeşitli dövizler taşıyan eylemciler, sık sık, "Katil Fransa Mali’den defol","Kahrolsun Fransız emperyalizmi" şeklinde sloganlar attı.
  
 OLAYSIZ SONA ERDİ 
 
 Grup adına okunan basın açıklamasında, Fransa’nın Mali’ye müdahalesinin hiçbir haklı sebebi olmadığı belirtilerek, "Fransa’nın Mali’ye müdahalesinin temelinde insani gerekçeler değil, siyasi ve ekonomik çıkarlar yatmaktadır. Mali’de ülkeyi kimin yöneteceğine karar verme hakkının sadece Mali halkına ait olduğunu altını çiziyor, Mali İslami hareketi ile dayanışma içinde olduğunu duyuruyoruz" denildi.
 Polis eylem sırasında konsolosluk önünde yoğun güvenlik önlemi alırken, eylem açıklamanın ardından olaysız sona erdi.
  