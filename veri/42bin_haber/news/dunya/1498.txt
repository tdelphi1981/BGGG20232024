ABD'de bir kişi idam edildi
ABD'nin Virginia eyaletindeki Greensville cezaevinde, Robert Gleason Jr. adlı 42 yaşındaki idam mahkumunun cezası infaz edildi.
Elektrik verilerek yapılan infazın, ülkede bu yılki ilk idam olduğu belirtildi.

Virginia eyaleti yasalarına göre infaz edilecek mahkum, elektrikli sandalye ya da zehirli iğne yoluyla ölmeyi seçebiliyor. Bu son idamla, 2010 yılından beri ilk defa bir mahkumun elektrikli sandalyede idam edildiği belirtiliyor.

Gleason'un avukatlarının, idamı durdurmaya çalıştığı ama mahkumun ölümü hak ettiğini düşündüğü için bu çabaları durdurduğu açıklandı.

Gleason, 2007 yılında ömür boyu hapis cezasına çarptırılmıştı. Hapisteyken hücre arkadaşını öldüren Gleason, elektrikli sandalyede infazı gerçekleşmezse öldürmeye devam edeceğini belirtmişti. Gleason, 2010 yılında diğer bir hücre arkadaşını boğarak öldürmüştü.