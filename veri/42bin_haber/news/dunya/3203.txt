Pistorius davasında şok eden gelişme!
Oscar Pistorius'un erkek kardeşi Carl Pistorius da bir kadını öldürmekten hakim karşısına çıkacak.
Kız arkadaşını öldürmekten yargılanan ve 22 Şubat'ta kefalet ile tutuksuz yargılanmasına karar verilen Oscar Pistorius'un erkek kardeşi Carl Pistorius'un da hakim karşısına çıkacak. Güney Afrika yerel basınının ortaya çıkardığı habere göre 2010 yılında trafik kazasında bir kadını öldürmek ile suçlanan Carl Pistorius'un duruşması 2013 Mart ayında başlayacak.

BBC Pistorius ailesinin avukatı Kenneth Oldwage ile görüşüp haberi doğrularken ayrıca BBC muhabiri Milton Nkosi'nin ulaştığı rapora göre Johannesburg'a yaklaşık bir saat mesafede bulunan Vanderbijlpark'ta gerçekleşen kazada Carl'ın kanında alkol yahut herhangi bir maddeye rastlanmadı. Olayda Carl Pistorius kullandığı araç ile motor kullanan bir kadına çarpmıştı.(Eurosport)