Dünya patlamayı 'acil' koduyla geçti!
Ankara'da ABD Büyükelçiliği'ne düzenlenen canlı bomba saldırısı dünyada büyük yankı buldu. Haber ajansları saldırıyı 'acil' koduyla okuyucularına duyurdu.
ABDnin Ankara Büyükelçiliğini hedef alan kanlı saldırı, tüm dünyada medya tarafından flaş haber olarak duyuruldu.

Sky News, ABD Büyükelçiliği dışında intihar saldırısı derken en az iki kişinin öldüğü belirtildiğini kaydetti.
Kanala konuşan bir gazeteci de her tarafı sarsan büyük bir patlamadan söz etti.

BBC de, ABD Büyükelçiliği dışında patlama başlığını kullandığı haberinde intihar saldırısından kuşkulandığını belirtti. Haberde düzinelerce ambulans ve yangın araçlar, olay yerine hızla yöneldi denildi.

El Cezire, saldırıyı duyururken en az bir kişinin öldüğünü belirtti. Kapısı zarar gören Büyükelçiliğin yan girişinden dumanlar yükseliyordu ifadesini kullanan El Cezire, patlamanın nedeninin ise henüz belli olmadığını kaydetti.