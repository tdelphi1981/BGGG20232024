Japonlar alabalıktan somon üretecek
 
 Tokyo Deniz Bilimi ve Teknolojisi Üniversitesi’nden Profesör Goro Yoşizaki, nesli tükenme tehlikesiyle karşı karşıya olan deniz canlılarının korunmasına yardım edebilecek bu yöntemle her an sperm, yumurta ve somon üretebileceklerini belirtti. 
 Bilimadamları, erkek tatlı su somonu Yamame’nin yumurtalarını önce dondurmayı, daha sonra bunlardan, oluşum aşamasındaki hücreleri çıkararak kısır gökkuşağı somonuna nakletmeyi başardı. Söz konusu hücrelerin, dişi alabalığınkilerle uyum sağladığı, yöntem sayesinde erkeklerde spermlerin ve dişilerde gelişebilen yumurtaların üretilebildiği açıklandı. 
 Yöntemi nesli tükenme tehlikesiyle karşı karşıya olan memeliler ve sürüngenler için de denemeyi planladıklarını ifade eden Yoşizaki, bu tür hayvanlardaki genlerin erkek ve dişide çok farklı olması nedeniyle önlerindeki bu büyük engeli aşmaları gerektiğini vurguladı. Araştırma Amerikan PNAS dergisinde yayımlandı. 
 AA