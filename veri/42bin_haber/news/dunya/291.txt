Peres, İran’a yüklendi; nükleer silah geliştiriyorlar
İsrail Cumhurbaşkanı Şimon Peres ve Rusya Dışişleri Bakanı Sergey Lavrov, başkent Moskova'da Rusya-Yahudi Tolerans Müzesi'nin açılışını yaptı.
 Lavrov, Nobel Barış Ödülü sahibi Peres'in açılışta bulunmasının sembolik bir anlamı olduğunu, müzenin uluslar arası toplantı ve konferanslar için de kullanılabileceğini söyledi. Projeye katkıda bulunanlara teşekkür eden Rus Bakan,  Devlet Başkanı Vladimir Putin'in mesajını açılış töreninde okudu.
 Açılışta bir konuşma yapan Peres de İran'ı Yahudi soykırımını tanımamak ve yeni soykırımları teşvik etmekle suçladı. İran halkının düşmanları olmadığını ifade eden Peres, "Tehlike güç düşkünü İran yönetiminden geliyor… Onlar dinin nükleer silah üretimini yasakladığını iddia ediyorlar. Bir taraftan da nükleer silah geliştiriyorlar…" dedi.
 Rusya'nın İran'ın nükleer silahlara sahip olmaması konusu ile yakından ilgilendiğini ifade eden Peres, "Rusya Devlet Başkanı Putin ve ABD Başkanı Barack Obama'nın güçlerini birleştirmeleri; insanlığı, terör, kan ve umutsuzluktan kurtarmaları için dua ediyoruz…" ifadelerini kullandı.
 'Rusya-ABD ilişkileri, hayati öneme sahip'
 İsrail Cumhurbaşkanı Şimon Peres, Rusya-ABD ilişkilerinin dünya istikrarı açısından hayati öneme sahip olduğunu söyledi.
 Moskova temasları çerçevesinde düzenlenen resepsiyonda konuşan Peres, "ABD ve Sovyetler Birliği arasında işbirliği olmadan Nazizm'i yenmek mümkün değildi. Onlar tüm dünyayı Hitler'den kurtardı. Şimdi bu ülkeler yeni Hitler'den dünyayı korumak için güçlerini birleştirmeli…" önerisinde bulunmalı.
 Rusya Devlet Başkanı Vladimir Putin ve ABD Başkanı Barack Obama'yı kişisel olarak iyi tanıdığını ifade eden Peres, "Büyük Rusya, büyük bir kalp demek" iltifatında bulundu.
 İsrail'in 1,2 milyonluk nüfusunun eski Sovyetler Birliği ülkelerinden gelen göçmenlerden oluştuğu bilgisini veren Peres, "İsrail devletinin kurucularının büyük çoğunluğu buradan geldi." dedi.
 Rusya'da yüzlerce yıl yaşamış Yahudi halkından selam getirdiğini ifade eden Peres, "İkinci Dünya Savaşı'nda Sovyetler Birliği, Yahudi ırkını imha olmaktan kurtardı. Kendimi burada evimde hissediyorum." şeklinde konuştu. Peres, Rusya-İsrail ilişkilerinde çok güneşli zamanların olduğunu, bazen de gölgelerin olduğunu belirtti.
 PUTİN: RUSYA'DA ANTİSEMİTİZM HALEN VAR
 Peres'le bir araya gelmesi beklene Putin, öncesinde Rusya'da yaşayan Yahudi topluluğun liderlerini kabul etti. Yahudi Hahambaşı Berel Lazar ve Rusya Federasyonu Yahudi Topluluğu Başkanı Aleksandr Boroda ile Novo Ogoryova devlet başkanlığı rezidansında görüşen Putin, Rusya'da devlet düzeyinde olmasa da, Yahudi düşmanlığının kısmen olabileceğini söyledi.
 Lazar da konuşmasında uzun yıllardan sonra ilk kez Rusya'da Yahudi düşmanlığının çok önemli ölçüde azaldığını, bunda Putin'in kişisel katkılarının çok büyük olduğuna dikkat çekti.
 
 Peres'le bir araya gelmesi beklene Putin, öncesinde Rusya'da yaşayan Yahudi topluluğun liderlerini kabul etti. Yahudi Hahambaşı Berel Lazar ve Rusya Federasyonu Yahudi Topluluğu Başkanı Aleksandr Boroda ile Novo Ogoryova devlet başkanlığı rezidansında görüşen Putin, Rusya'da devlet düzeyinde olmasa da, Yahudi düşmanlığının kısmen olabileceğini söyledi.
 Lazar da konuşmasında uzun yıllardan sonra ilk kez Rusya'da Yahudi düşmanlığının çok önemli ölçüde azaldığını, bunda Putin'in kişisel katkılarının çok büyük olduğuna dikkat çekti.
 CİHAN