Suriye'de bombalı saldırı: 12 ölü
Suriye'nin başkenti Şam'da patlayıcı yüklü bir aracın infilak etmesi sonucu 12 kişinin hayatını kaybettiği bildirildi.
 Adının açıklanmasını istemeyen bir hükümet yetkilisi, başkentin Jaramana bölgesinde meydana gelen patlamada 41 kişinin de yaralandığını söyledi.
 Patlamanın bölgede ağır hasara yol açtığı gelen haberler arasında.
 Suriye'de 4 günlük Kurban Bayramı süresince ateşkes kararını kabul eden tarafların, süreç başlar başlamaz kararı ihlal etmeleri sonucu çıkan çatışmalarda ve Esed güçlerinin operasyonlarında bayramın ilk üç günü 320 kişi öldü.
 AA