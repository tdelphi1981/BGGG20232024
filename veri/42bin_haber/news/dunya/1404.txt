Temizlikçi kadın tren çaldı
İsveç'in başkenti Stockholm'de bir temizlikçi tren çaldı. Zanlı çaldığı trenle binaya çarpınca yakalandı.
İsveç akıllara durgunluk veren bir hırsızlık olayına sahne oldu. Başkent Stockholm'un banliyosunda dün sabah saatlerinde yaşanan hırsızlık olayında bir temizlikçi boş depodan tren çaldı. İsmi açıklanmayan zanlı çaldığı treni yaklaşık 1.6 kilometre sürdükten sonra 3 katlı bir binaya çarptı. Polis sözcüsü Lars Bystrom, kadın temizlikçinin, kazada ağır yaralandığını açıklarken, zanlının tedavisinin ardından halkı tehlikeye attığı suçlamasıyla tutuklandığı belirtti. 



Tren işletmecisi Arriva'nın sözcüsü Tomas Hedenius da 1990 doğumlu kadının çaldığı trenin 4 vagonlu olduğunu, kazaya trenin raylardan çıkmasının yol açtığını kaydetti. Kadının treni neden çaldığı ise bilinmiyor.