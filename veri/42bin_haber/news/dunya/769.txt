ABD'den İran'a yeni yaptırımlar...
ABD, nükleer programına yönelik baskıları artırmak amacıyla İran'a yeni yaptırımlar açıkladı. ABD Hazine Bakanlığı'ndan yapılan açıklamada, İran'ın uranyum zenginleştirme programıyla bağı bulunan 5 şahıs ve 7 şirkete yaptırım getirildi.

Yaptırım getirilen kişiler şöyle:

"Feridun Abbas-Davani, Sayit Cabir Safdari, Murtaza Ahmedali Behzat, Amir Hüseyin Rahimyar ve Muhammed Reza Rezvanianzadeh."

Yaptırım getirilen şirketler de şunlar:

"Pouya Control, Iran Pooya, Aria Nikan Marine Industry, Faratech, NedaIndustrial Group, Tarh O Palayesh ve Towlid Abzar Boreshi Iran".

Yaptırımlarda, bu kişi ve şirketlerin ABD firmaları ve vatandaşlarıyla iş yapması yasaklanıyor ve ABD'deki mal varlıkları da donduruluyor. Bunun yanında bu kişi ve şirketler için para transferi yapan yabancı bankaların da ABD bankacılık sistemine girişleri yasaklanıyor.

Bakanlık Müsteşarı David Cohen, "İran, birçok BM Güvenlik Konseyi tasarısına karşı koyarak nükleer programını sürdürmeye devam ettikçe, ABD, İran'ın yasadışı (uranyum) zenginleştirme eylemlerine karışanları hedef almayadevam edecek. Bu eylemlerin kabul edilemez olduğunu tüm dünya açıkça gösterdi" dedi.