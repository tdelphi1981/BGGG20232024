Gürcistanda 3 bin mahkum serbest bırakılacak
Gürcistan'da 3 bin mahkumun serbest bırakılması için oluşturulan 'af kanunu 'onaylandı.
Gürcistan Meclis Başkanı Davit Usupaşvili, Cumhurbaşkanı Mihail Saakaşvili tarafından iki kez veto edilen kanunun, daha çok siyasi tutukluları kapsadığını ifade etti. Usupaşvili, kanun kapsamında cezaevi şartlarını da iyileştireceğini duyurdu.

Saakaşvili Aralık 2012'de, ilgili kanunun önceki hükümet döneminde Rusya ajanı olmakla suçlanarak hapse atılan 190 kişinin serbest bırakılmasını amaçladığı iddiasıyla iki kez veto etmişti. 

 Yeni hükümetin siyasi suçlulara yönelik yanlış politika izlediğini dile getiren Saakaşvili bu kanunun geçmesiyle devlet otoritesinin sarsılacağını savunmuştu.
Artık kimsenin farklı siyasi görüşlerinden dolayı tutuklanmayacağını belirten Meclis Başkanı Usupaşvili ,tutukluların Ocak ayı içerisinde serbest bırakılmaya başlanacağını söyledi.