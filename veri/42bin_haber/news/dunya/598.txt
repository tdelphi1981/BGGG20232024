İkoncan dede
Çiftçi dede 72'sinde model oldu.

Tüylü atkıları, trend çantaları ve rengarenk çorapları ile son günlerde Hong Kong'da modanın en çok konuşulan ismi 72 yaşındaki Liu Qianping dede. Aslında çiftçilik yapan Liu Qianping'in birkaç hafta öncesine kadar ne tekstil ne de internet ile ilgisi vardı. Her şey 25 yaşındaki torununun dört arkadaşı ile birlikte açtığı mağazayı ziyaret etmesi ile başladı. Genç kızlar internet üzerinden satışa çıkaracakları ürünleri dedeye giydirerek fotoğraflarını çekti. Bu fotoğrafların sosyal paylaşım sitelerinde paylaşılmasıyla birlikte Liu Qianping dede ülkede bir fenomen haline geldi. Profesyonel çekimler yapıldı. Şu sıralar online alışveriş mağazalarında Yecoo markasının ürünlerine 'ikoncan dede' modellik yapıyor.