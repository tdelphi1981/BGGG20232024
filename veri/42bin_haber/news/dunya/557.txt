Cumhurbaşkanı’nın kortejine silahlı saldırı
Ermenistan Cumhurbaşkanı Serj Sarkisyan'ın kortejine silahlı saldırı yapıldı.
 Ermeni basınına göre, Çarşamba günü yaşanan saldırıyla ilgili bilgiler Cuma günü basına sızdırıldı. Johovurd  gazetesine konuşan Ermeni kaynaklar, Sarkisyan'ın kortejine  başkent Erivan'ın Zvartnots Uluslararası Havalimanı  yolunda ateş edildiğini duyurdu.  Saldırı sonucunda ölen ve yaralananın olmadığı kayd edildi.  Cumhurbaşkanı Sarkisyan'ın ise makam aracında olup olmadığının da henüz netleşmediği belirtildi.
 Ermenistan Devlet Koruma Servisi Başkanı Graçya Arutyunyan olayı doğrulayarak, "Görevlilerimiz havalimanına gitmek üzereyken bir fabrikanın yanında bize yaklaşan bir araçtan silahla ateş edildi." dedi.
 Ermeni yetkili, saldırganı yakalamayı başardıklarını da sözlerine ekledi. Ermeni basınına göre saldırıyı Eçmiadzin şehrinin nüfusuna kayıtlı bir kişi gerçekleştirdi. 
 CİHAN
  