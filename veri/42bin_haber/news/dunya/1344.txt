Cenazeler yarın alınacak
 
 AA muhabirinin aldığı bilgiye göre, cenaze işlemleri ve Türkiye gönderilmesi için yapılan hazırlıkların tamamlanmak üzere olduğu kaydedildi. Cenazeler için bugün Türkiye'nin Paris Başkonsolosluğu'na yapılacak başvurunun ardından işlemlerin tamamlanması durumunda cenazelerin yarın teslim alınacağı belirtildi. 
 Adli Tıp'tan yarın teslim alınacak cenazeler için Paris;in Villiers-Le-Bel banliyösünde tören düzenlenecek. Törenin ardından cenazeler, Çarşamba sabahı Charles De Gaulle Havaalanı'ndan Diyarbakır'a gönderilecek. 
 RESMİ AÇIKLAMA YOK
  
 
 Öte yandan cinayetlerin ardından dört gün geçmesine rağmen, savcılık veya polis yetkililerinden resmi bir açıklama yapılmadı. Normal şartlarda Fransa;da işlenen her cinayetin ardından en geç 48 saat içinde açıklama yapan birimlerin üç kadının öldürülmesi olayına ilişkin konuşmamaları dikkati çekti. Bu durum, cinayet faillerinin bulunması için Avrupa genelinde bir araştırma başlatıldığı, henüz yeterli bilginin Fransa;ya ulaşmadığı yorumlarına yol açtı.
  