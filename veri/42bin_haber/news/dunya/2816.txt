Avrupa Birliği, Orta Asyaya yakınlaşıyor
Avrupa Birliği (AB), Orta Asya ülkeleri ile ilişkilerin yeniden gözden geçirilmesi ve münasebetlerin geliştirilmesi için yoğun mesai harcıyor.
Bu kapsamda, AB Orta Asya Özel Temsilcisi Patricia Flor, Tacikistan Devlet Başkanı İmamali Rahman'ı ziyaret etti. Görüşmede, Tacikistan ile Avrupa Birliği arasındaki ilişkiler bütün boyutları ile ele alındı.

Ziyaret sırasında güvenlik, ekonomik işbirliği, ticaret, yatırım ve sivil toplumun kalkınmasına yönelik konular üzerinde de görüş alışverişinde bulunuldu. Bununla birlikte, görüşmede Afganistan'daki son gelişmeler, terör, yasadışı uyuşturucu kaçakçılığı ve diğer tehditlere karşı ortak mücadele alanları da değerlendirildi.

Devlet Başkanı Rahman, Avrupa Birliği'nin Orta Asya'ya yönelik hazırlamak istediği yeni strateji girişimini destekledi. 

Avrupa Birliği, 2014-2020 yılları için "Güvenlik Diyalogu" mekanizması kapsamında yeni strateji hazırlamayı planlıyor.