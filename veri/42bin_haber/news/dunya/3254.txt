Film gibi firar avluya düştü
Yunanistan'ın Trikala cezaevinden helikopterli kaçış planı son anda önlendi. Çatışmada pilot yaralanırken, ünlü mafya babası Vlastos da demir parmaklıklar ardında kaldı.
Ünlü mafya babalarından ağır hapis cezalı Panayotis Vlastos'un Yunanistan'ın Trikala cezaevinden helikopterle firar girişimi başarısızlıkla sonuçlandı. Savaşı andıran çatışmada helikopter inişe zorlanırken, 400 civarında mermi kullanıldı. 

Yunanistan'da 2006 yılında Atina'dan helikopterle kaçırılan 2 ünlü tutuklunun ardından benzer bir girişim, bu defa Trikala cezaevinde yaşandı. Pazar günü akşam üstü Trikala cezaevine gelen helikopter, Vlastos ile birlikte 2 kişiyi kaçırmaya çalıştı.

Film sahnelerini aratmayan firar girişimi için helikopterde Kalaşnikof ve el yapımı patlayıcı bulunduran, aralarında pilotun da bulunduğu 4 kişi, cezaevi üzerine gelerek güvenlik görevlileri ile çatışmaya girdi. Güvenlik görevlilerinin karşılık vermesi üzerine pilot yaralandı. Helikopter bulunan biri Arnavut iki kişinin nöbet kulübelerindeki görevlilere ateş etti. Ancak helikopter, hasar alınca zorunlu olarak park alanına iniş yapmaya çalıştı.

 Bu arada kargaşadan yararlanarak kaçmaya çalışan başroldeki Vlastos, 2 defa atılan merdivenden kayarak iki kez yere düştü ve yaralandı. Helikopterin yarım saat süre ile cezaevi üzerinde dolandığı ve kancalı bir ip ile de dikenli telleri kaldırmaya çalıştı. Çatışma sonrası yere inen helikopter içerisindeki 4 kişi yakalandı. 

Daha önce 2011'de de Atina'daki cezaevinde tutukluları esir alarak firar etme girişiminde bulunan Panayotis Vlastos, cezaevine girmeden önce Yunanistan'ın ünlü armatörü Periklis Panagopulos'u kaçırmış, yakalandıktan sonra daha başka suçlardan da tutuklanarak önce Atina Koridallos cezaevine ardından da Trikala'ya nakledilmişti.