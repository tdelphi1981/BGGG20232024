Sarai Sierra'nın cenazesi New York'ta
Fotoğraf çekmek için gittiği söylenen İstanbul'da kaybolduktan bir süre sonra Cankurtaran yakınlarında cesedi bulunan Amerikalı turist Sarai Sierra'nın cenazesi, dün akşam Türk Hava Yolları'na ait bir uçakla New York'a getirildi.
Sarai Sierra'nın cenazesi, gizemini koruyan cinayete kurban gitmesinin ardından, gelecek hafta toprağa verilmek üzere New York'un Staten Island bölgesindeki Matthew Cenaze Evi'nde morga kondu. Cenazenin gelişi sırasında Sierra'nın ailesinden kimse bulunmadı. Cenazenin ulaşmasından önce, gerekli işlemleri tamamlamak üzere cenaze evine gelen Sarai Sierra'nın kocası Steven Sierra, 9 ve 11 yaşındaki oğullarına acı haberi verdiğini söyledi. Steven Sierra, çocuklarına 'Anneniz yaralandı ve öldü' dediğini aktardı. 

İstanbul'da, içinde bir çok soruyu barındıran cinayete kurban giden Puerto Rica asıllı Amerikalı Sarai Sierra için, 14 Şubat'ta evinin yakınlarındaki bir kilisede tören düzenleneceği, ertesi gün de toprağa verileceği öğrenildi.