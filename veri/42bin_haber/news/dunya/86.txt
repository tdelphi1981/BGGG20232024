Taliban komutanı yakalandı
Pakistan Taliban Örgütü (TTP) üst düzey komutanlarından Kari Said'in güvenlik güçleri tarafından yakalandığı bildirildi.
 Güvenlik yetkilileri, Afganistan sınırı yakınlarındaki Banda Nabi köyünde bir operasyon sonucu yakalanan Said'in, TTP'nin Orakzai Aşiretler Bölgesi sorumlusu olduğunu açıkladı.
          
 TTP komutanı Said'in, geçen sene bölgesel hükümetin enformasyon bakanı Mian İftikar'ın oğlunun ölüm emrini veren kişi olduğu kaydedildi.
          
 Orakzai aşiretler bölgesi, terör örgütleri Taliban ve El Kaide militanlarının ülkedeki en etkili olduğu yerlerin başında yer alıyor.
          
 AA