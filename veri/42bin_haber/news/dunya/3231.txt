Sosyal medyada çarşaf küstahlığı
Belçika'da sosyal medyada kullanılan bir fotoğraf Müslümanların ve sağduyulu kişilerin yoğun tepkisine neden oldu.
Aşırı sağcı Filip De Winter, Twitter'de siyah çöp poşetlerin arasında çarşaflı bir kadınla kız çocuğun fotoğrafını paylaşırken, çarşafı çöp poşetinden farksız olduğu yönündeki iması 'büyük küstahlık' olarak değerlendirildi. 

İslam karşıtı aşırı sağcı Flaman Menfaati Partisi'nin (VB) önde gelen isimlerinden Senatör Filip De Winter'in Twitter hesabında paylaştığı fotoğrafın yorum bölümüne "Aradaki beş farkı bulun" yazması Belçika'da tepkilere neden oldu. Çarşaflar içindeki kadın ve çocuğun iki siyah çöp arasında gösteren fotoğrafa yer veren De Winter'in çarşafı çöp poşeti ile eşdeğer yorumlaması üzerine çok sayıda kişi kızgınlık içeren mesajlar gönderdi. Sanal ortamda süren tartışmalara VB Parti Başkanı Gerolf Annemans da iştirak etti. Parti liderin, Flaman Parlamentosu'nda Meclis Başkan Yardımcılığı görevini de yürüten De Winter'in sorusuna "Çöp poşeti daha işlevsel bir nesne." şeklinde cevap vermesi dikkat çekti.