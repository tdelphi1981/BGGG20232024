Pakistan Türkiye'yi örnek alıyor
Pakistan’ın Pencap Eyaleti Başbakanı Şahbaz Şerif, Pencap’ın başkenti Lahor’daki metrobüs projesi için Türkiye’nin metrobüs güvenlik modelinin dikkate alınması gerektiğini ifade etti.
 Pakistan’ın en kalabalık bölgesi Pencap Eyaleti Başbakanı Şahbaz Şerif, Pencap’ın başkenti ve Pakistan’ın ikinci büyük kenti Lahor’daki metrobüs projesi için Türkiye’nin metrobüs güvenlik modelinin dikkate alınması gerektiğini söyledi.
 Pakistan’ın The News gazetesine göre, Pakistan’ın eski Başbakanı Nawaz Şerif’in kardeşi ve Pakistan’ın Pencap Eyaleti Başbakanı Şahbaz Şerif, Lahor metrobüs projesinin sadece bir proje olmadığını aynı zamanda büyük bir görev olduğunu belirtti.
 Şahbaz Şerif, geniş kapsamlı ve hatasız bir güvenlik planı geliştirilmesi gerektiğini ifade ederek, Türkiye’nin metrobüs güvenlik modelinin dikkate alınması gerektiğini söyledi.
 Şerif ayrıca, tüm metrobüs güzergahına merkezi kontrol odasıyla doğrudan bağlantılı kameralar yerleştirileceğini belirterek, metrobüs projesi için geleneksel güvenlik sistemi yerine eşsiz ve modern bir sistemin sunulması gerektiğine vurgu yaptı.
 ANKA
  