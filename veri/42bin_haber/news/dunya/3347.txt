John Kerry yarın Türkiye'de
ABD'nin yeni Dışişleri Bakanı John Kerry, iki günlük resmi ziyaret için yarın Türkiye'ye geliyor.
Dışişleri Bakanlığı'ndan yapılan açıklamada, Kerry'nin Cumhurbaşkanı Abdullah Gül ve Başbakan Recep Tayyip Erdoğan tarafından kabul edileceği belirtildi. Ziyaret vesilesiyle iki ülke heyetleri arasında da görüşmeler yapılacak.
 
Ziyaret sırasında, ikili ilişkilerin yanı sıra, muhtelif bölgesel ve küresel konuların ele alınması planlanıyor.