Putinden Erdoğana G-20 daveti
Rusya Devlet Başkanı Vladimir Putin, Başbakan Recep Tayyip Erdoğan dahil G-20 ülke liderlerini St. Petersburg'da yapılacak G-20 zirvesine davet etti. G-20 devlet başkanları zirvesi ilk kez dönem başkanı olan Rusya'nın St. Petersburg kentinde 5-6 Eylül günlerinde gerçekleşecek.
Kremlin basın sözcüsü Dmitri Peskov, G-20 ülkeleri, misafir ülkeler ve uluslar arası kuruluşların daveti ile ilgili mektupların Putin tarafından imzalandığını söyledi.

Geçtiğimiz günlerde Moskova'da temaslarda bulunan Başbakan Yardımcısı Ali Babacan, Başbakan Erdoğan'ın G-20 zirvesi çerçevesinde Rusya'ya bir ziyaret gerçekleştireceğini açıklamıştı.

Son olarak Rus lider Aralık ayında iki ülke arasında ortak bakanlar kurulu gibi çalışan Üst Düzey İşbirliği Konseyi toplantısı çerçevesinde Erdoğan'la İstanbul'da bir araya gelmişti.

Davetiye İspanya, Afrika Birliği dönem başkanı olan Etiyopya, Afrika'nın Kalkınması İçin yeni Ortaklık Örgütü (NEPAD) dönem başkanı Senegal, BDT, Gümrük Birliği ve EurAsEC dönem başkanı Kazakistan ve ASEAN Dönem Başkanı Singapur davet edilen misafir ülkeler arasında yer alıyor. 

Uluslar arası kuruluşlardan IMF, Dünya Bankası, Birleşmiş Milletler, Dünya Ticaret Örgütü, Uluslararası İşçi Örgütü (ILO) zirveye davet edildi.