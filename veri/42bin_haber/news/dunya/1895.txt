AP Başkanı'ndan İngiltere'ye eleştiri
Avrupa Parlamentosu (AP) Başkanı Martin Schulz, İngiltere Başbakanı David Cameron'dan Avrupa Birliği ile ilgili planını parlamentoya açıklamasını istedi. AP Başkanı Cameron'ın açıklamalarına tepki gösterdi.
Schulz, Cameron'ı AB'nin 2014-2020 bütçesinde çok fazla kesinti istememesi için de uyardı. Schulz, Cameron'ın kesinti talebinin parlamentoda reddedilebileceğini söyledi.

AB'nin 2014-2020 bütçesi 7-8 Şubat'ta yapılacak AB liderler zirvesinde görüşülecek.

AP Başkanı ayrıca, Cameron'ın İngiltere'nın AB'deki geleceğiyle ilgili iki gün önce yaptığı konuşmasında AB'yi neredeyse "işgalci bir düşmana" benzetmesini de sert şekilde eleştirdi.