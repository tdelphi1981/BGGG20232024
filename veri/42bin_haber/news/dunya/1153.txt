Putin zirvede karda yürüdü, kayak yapmadı
Rusya Devlet Başkanı Vladimir Putin, belinde yaşadığı incinmeye rağmen 2014'de Kış Olimpiyatları'nın yapılacağı Soçi kentine bir ziyaret gerçekleştirdi. Krasnoya Polyana kayak merkezinde teleferikle zirveye çıkan Putin, kayak yapan vatandaş ve ailelerle sohbet etti.
 Krasnodar Bölge Valisi Aleksandr Tkaçyov'la bölgeye gelen Putin, turistlerin merkezle ilgili düşüncelerini dinledi. Yapılan çalışmaları ve olimpiyat hazırlıklarını yerinde inceleyen Putin, spor kıyafetleri ile kar üzerinde yürüyüş yaptı.  Daha sonra zirveden inen Rusya lideri, makam aracını kendisi kullanmayı tercih etti.
 Rus lider geçen yılbaşı tatilinde Rus lider Dmitri Medvedev'le birlikte kayak yapmış, kar motoru ile tur atmıştı. 
 
 Medvedev'in de Soçi'ye gelerek kayak yapması bekleniyor.
 CİHAN
  