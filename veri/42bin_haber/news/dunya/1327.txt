Akın akın Ganj'a gidiyorlar!
'Kumbh Mela' Hindistan'ın en önemli dini festivallerinden biri. 55 gün sürecek festivalde milyonlarca Hindu günahlarından arınacak. Bunun için Ganj Nehri'nin buz gibi sularına dalacaklar 
 Hindistan’ın en önemli dini festivallerinden "Kumbh Mela" başlıyor. 55 gün sürecek festival sırasında milyonlarca Hindu, günahlarından arınmak için, kutsal kabul ettikleri Ganj Nehri’nin buz gibi sularına dalacak. Yetkililer, astrolojik işaretlere göre festivalin en önemli günü kabul edilen bugün, sabah saatlerinde 3 milyon kişinin nehre girdiğini söyledi. 
 YENİDEN DOĞUŞ
  
 
 Gün sonuna kadar 11 milyon kişinin günahlarından arınmak için Ganj’a dalması bekleniyor. Hindular, İbrik Festivali olarak da bilinen kutlamalar sırasında Ganj Nehri’nde yıkanmanın günahlarından arınmalarına ve ölüm ile yeniden doğuş döngüsünden kurtulmalarına yardımcı olacağına inanıyor. 
  
 4 YERDE KUTLANIYOR
  
 
 Festival sırasında yurt içinden ve dışından 50 milyondan fazla Hintli’nin Ganj’da yıkanması bekleniyor. Festival, "Hindu tanrısı Vişnu’nun kanatlı küheylanı Garuda’nın bir ibrik kutsal ölümsüzlük suyu için şeytanlarla yapılan savaş sırasında dinlendiği" 4 yer olan Allahabad, Haridvar, Ujjain, and Nashik’de kutlanıyor. 
 2001'DE 40 MİLYON KİŞİ VARDI
  
 
 Kumbh Mela, 6 yılda bir Haridvar ve Allahabad’da kutlanıyor. Garuda’nın uçuşu 12 kutsal gün yani 12 yıl sürdüğü için İbrik Festivali her 12 yılda bir dört kentte birden düzenleniyor. Kumbh Mela, dünyanın en büyük dini festivali olarak kabul ediliyor. 2001’de 40 milyon kişi aynı gün Ganj’a Nehri’ne girmek için Allahabad kentinde bir araya gelerek dünya rekoru kırmıştı.
 
  