Yaşlıları öldüren seri katil yakalandı
Rusyanın Rostov ve Piskov bölgelerinde ev aletleri satma bahanesiyle yaşlı kadınların evlerine giren, ardından 11 kişiyi öldürdüğü iddia edilen katil zanlısı polis tarafından gözaltına alındı. Zanlının ayrıca 2 kişiyi daha öldürdüğünden şüpheleniyor.
Konuyla ilgili internet sitesinden açıklama yapan Rusya İçişleri Bakanlığı, 32 yaşındaki katil zanlısının öncelikle yaşlı kadınları kendine hedef olarak seçtiğini belirtti.

Zanlının 9 kişiyi Rostov bölgesinde, 2 kişiyi ise Piskov bölgesinde öldürdüğünün belirlendiği ifade edilen açıklamada, katil zanlısının 2004-2005 yılları arasında Rusyada gerçekleşen başka ölümlerle ilgisinin olup olmadığının araştırılmaya devam edildiği bildirildi.

Rusya İçişleri Bakanlığı suçlarla mücadele birimi sözcüsü İgor Mezinov, Ria Novostiye yaptığı açıklamada zanlının 13 kişinin ölümüne neden olduğu ile ilgili yeterli kanıt olduğunu söyledi.

Tek başına yaşayan, 70 yaş üzeri fakir kişileri kendine kurban seçen zanlının, ev aletleri satmak için daireye girdiği, daha sonra da vatandaşları öldürdüğü ifade ediliyor. / Haberrus