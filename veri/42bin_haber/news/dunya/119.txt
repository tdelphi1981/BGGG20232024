Hacı adayları Suudi Arabistan sınırında
Irak'la yaşanan vize krizi nedeniyle kutsal topraklara gidemeyen hacı adayları, Irak-Suudi Arabistan sınırına ulaştı.
 Irak vizesi almadıkları gerekçesiyle Suudi Arabistan sınırından geri çevrilen ve Irak'ın kuzeyinde 2 gün bekletildikten sonra vize verilen Türk hacı adayları Irak-Suudi Arabistan sınırına ulaştı.
 Irak yönetimi tarafından 6 bin Türk hacı adayına dün vize verilmesinin ardından sabah erken saatlerde yola çıkan hacı adayları Kerbela kentinden geçerek Irak-Suudi Arabistan arasındaki Arar sınır kapısına vardı.
  