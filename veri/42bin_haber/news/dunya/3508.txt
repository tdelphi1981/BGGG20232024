Yeni CIA Başkanı Brennan olacak
Amerikan Senatosu'nda tüm eylem ve engellemelere rağmen, CIA Başkanlığı için oylama yapıldı. Senato, John Brennan'ın başkanlığına onay verdi. 
Senato'daki oylamada, senatörlerin 63'ü evet derken, 34'ü Beyaz Saray Terörle Mücadele Danışmanı Brennan'ın aleyhinde oy kullandı. 
Başkanlığı oy çokluğuyla kabul edilen John Breannan, kasım ayından bu yana vekaleten CIA başkanlığı yapan Mike Morrell'in yerini alacak. 
Senato onayı verdi ancak oylama süreci biraz sancılı geçti. 
ABD'de insansız hava araçlarının kullanılması konusunun aydınlatmasını talep eden Cumhuriyetçi Rand Paul yaklaşık 13 saat konuşma yaparak süreci protesto etmiş, oylamayı geçiktirmişti. 
 
2 ay önce Obama'nın aday gösterdiği Brennan, geçen ay senato ve istihbarat komitesinde 4 saat ifade vermiş, insansız hava araçlarının sadece bir caydırıcı unsur söyleyen Brennan'ın konuşması protestolarla bölünmüştü.