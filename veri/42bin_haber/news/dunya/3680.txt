Koreliler şans biletlerine 3 milyar dolar ödüyor
Güney Kore'de geçtiğimiz yıl piyango biletleri satışının 3 milyar dolara ulaştığı bildirildi.
Şans oyunları pazarının gelişmiş olduğu Güney Kore'de, yetişkin vatandaşların yüzde 55'inin piyango bileti aldığı açıklandı. Piyango biletlerini alan vatandaşlarda yüzde 5 oranında bir düşüş yaşansa da, bilet satışlarında yüzde 3,2'lik bir artış olduğu aktarıldı. Planlama ve Maliye Bakanlığı'ndan alınan bilgiye göre, geçen sene piyango biletleri satışının 3 milyar dolara ulaştığı öğrenildi. 

Bakanlığın yayınladığı rapora göre, Korelilerin yüzde 18'si her hafta piyango bileti satın alıyor. En az ayda bir bilet alan Korelilerin oranı ise yüzde 45 olarak tespit edildi.