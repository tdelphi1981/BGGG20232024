İngiltere'de at eti krizi
İngiltere'de bir gıda üreticisinin sattığı lazanyalarda dana eti yerine at eti kullanıldığı ortaya çıkınca skandal patlak verdi.
İngiltere Çevre Bakanı Owen Paterson, et ürünleri piyasasında durumu görüşmek üzere Gıda Standartları Enstitüsü ile toptancı ve perakendeci temsilcileriyle bir araya gelecek.

Her şey bir ay önce İrlandada meydana gelen at eti kriziyle başladı. Gıda Güvenliği Ajansı, et örneklerinde at DNAsı tespit etti. İpuçları, İrlandada iki, İngilterede ise bir et fabrikasına işaret ediyordu. Kesinlikle at eti sipariş etmediğine yemin eden fabrika sahipleri, yine de üretimi durdurarak tedarikçilerine yönelik kendi soruşturmalarını başlattı.

Geniş kapsamlı soruşturma sonucu 27 hamburger türünün 10unda at, 23ünde de domuz DNAsı tespit edildi. Sonuç, hem Müslümanları, hem de yerlileri kızdırdı, çünkü İrlandada at eti haram sayılıyor.

At etinin Polonyadan tedarik edildiği sonucuna varıldı. Süpermarket sahipleri, standartlara uymayan hamburgerleri derhal raflardan kaldırdı, üreticiler ise olayın bir daha yaşanmayacağına dair güvence verdi.

Ancak üzerinden bir ay geçmeden yeni skandal patlak verdi. BBCnin verdiği habere göre Findus marka hazır gıda üreticisi firmanın hazırladığı lazanyaların bazılarının yüzde 100 at etinden yapıldığı anlaşıldı. Soruşturma devam ederken Tesco, Aldi ve Findus gibi büyük perakendeciler, tüm işlenmiş sığır et ürünlerinin satışını durdurdu.

Tüm sorun, et için kullanılacak ineklerin, insan sağlığına zararlı olmayan ilaçlarla beslenip tedavi edilmesi, atlara ise bu yöntemin uygulanmamasından kaynaklanıyor. At eti, gıdada yer alması katiyen yasak olan fenilbutazon içerebilir. Uzmanlar, bu maddenin kanserojen özelliğe sahip olduğunu tahmin ediyorlar.

Rusya'nın Sesi