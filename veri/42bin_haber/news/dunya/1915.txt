Esad'a görevi bırakma çağrısı
İslam İşbirliği Teşkilatı (İİT) Genel Sekreteri Ekmeleddin İhsanoğlu, ABD'de yayınlanan bir gazetede yazdığı makalede Suriye Devlet Başkanı Beşşar Esad'ın görevden ayrılması gerektiğini söyledi.
İİT Genel Başkanı İhsanoğlu, Chicago Tribune gazetesinde yayınlanan makalesinde Esad'a görevden ayrılması çağrısında bulundu. 

24 Ocak tarihinde yayınlanan "Esad görevden ayrılmalı" başlıklı bir makalede İhsanoğlu, yaptıkları özel görüşmelerde Esad'a ülkesinin geleceği için reformları gerçekleştirmesi gerektiğini söylediğini aktararak, Suriye'deki olaylarda sorumluluğun Esad'da olduğunu belirtti.

İhsanoğlu, Suriye'de yaşanan ölçüsüz vahşetin sadece Suriyelileri değil bütün bölgeyi etkileyeceğine dikkat çekerek, Suriye'nin ve bölgenin geleceği adına, Esad'dan görevinden ayrılarak barışçı bir siyasi geçiş döneminin önünü açmasını istedi.