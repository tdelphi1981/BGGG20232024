ABD'yi şiddetli kar vurdu!
ABD'nin başkenti Washington'da gece yarısı başlayan kar hayatı felç etti. Bir gün öncesinden tüm okulların tatil edildiği şehirde ulaşımda büyük aksamalar yaşandı. Washington mevsimin en şiddetli kar yağışına sahne oldu. 

Gece yarısı başlayan kar hayatı felç etti. Bir gün öncesinden tüm okulların tatil edildiği şehirde ulaşımda büyük aksamalar yaşandı.

Yoğun kar yağışı yüzünden binlerce kişi işe gidemedi, birçok resmi kurumda tatil ilan edildi. Özellikle Virginia bölgesinde elektrik kesintileri yaşandığı ifade ediliyor. 

Bazı bölgelerde kar kalınlığı 38 santimetreyi buldu.

Yetkililer yaklaşık 188 bin ev ve iş yerinde elektrik verilemediğini belirtti. 

Bazı bölgelerde kar seviyesi 50 santimetreyi geçerken sadece Washington bölgesindeki havaalanlarında 1600 den fazla uçak seferi iptal edildi. 

Kar Amerikan Kongresi'ni de vurdu. Kongre'de bazı oturumlar iptal edildi. Başkan Obama'nın Cumhuriyetçi senatörlerle görüşmesinin de iptali gündemde.