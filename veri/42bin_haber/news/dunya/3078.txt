Asil Nadir Türkiye'ye mi iade edilecek?
İNGİLTERE'de hapiste bulunan Kıbrıslı Türk işadamı Asil Nadir'in yatırımcılara tazminat olarak 5 milyon sterlinin ödenmesi üzerine cezasının kalan kısmını Türkiye'de çekebileceğini yazdı.
İngiliz Times gazetesi, kendi şirketini dolandırmak suçundan geçen yıl 10 yıl hapis cezasına çarptırılan Kıbrıslı Türk işadamı Asil Nadir, hiç mal varlığı ve geliri olmadığını söylemesine rağmen yatırımcılara tazminat olarak 5 milyon sterlin (yaklaşık 8 milyon dolar) ödediğini yazdı. BBC de, mahkeme kararında Asil Nadir'in bu parayı ödememesi halinde cezasına ek olarak 6 yıl daha hapis yatması gerektiğini hatırlattı. Tazminatın ödenmesiyle Asil Nadir'in cezasının kalan bölümünü çekmesi için Türkiye'ye iade edilmesinin önündeki büyük bir engel kalktığı ifade edildi. Times gazetesi, "Destekçileri Nadir'in tüm faturalarının arkadaşı ve Onur Air'in sahibi Hamit Cankut Bagana tarafından ödendiğini söylüyor. Davaya yakın bir kaynak beş milyon sterlini Bagana'nın ödediğini söyledi" diye konuştu. Gazete, şöyle devam etti:

"İngiliz ve Türk vatandaşlığı bulunan Nadir'in cezasının kalan bölümünü Türkiye'de geçirmek için çaba harcadığı söyleniyor. Nadir'in Türkiye'ye gönderilmesi için Türk ve İngiliz yetkililer arasındaki görüşmelerin ileri bir noktaya geldiği anlaşılıyor. Ancak iade kararı iktidardaki Muhafazakar Parti'ye yönelik kayırmacılık suçlamalarını gündeme getirebilir. Asil Nadir, 1980'lerde Muhafazakar Parti'ye 400 bin sterlinden fazla bağışta bulunmuştu." Asil Nadir'in Ağustos'ta 10 yıl cezaya çarptırılmasına karşın 5 yıl tutuklu kaldıktan sonra serbest kalabileceği belirtildi.