'İsrail jetleri Suriye'yi vurdu'
Lübnanlı yetkililer son 24 saat içinde İsrail hava kuvvetlerine ait 12 savaş uçağının Lübnanın güneyinde sortiler yaparak hava sahasını ihlal ettiğini açıkladı. Açıklamadan kısa bir süre sonra İsrail jetlerinin Suriye-Lübnan sınırının Suriye tarafında bir hedefi vurduğu yönünde iddialar ortaya atıldı.
Lübnan ordusundan yapılan yazılı açıklamada sortilerin sonuncusunun yerel saatle bugün sabaha karşı 02.00de gerçekleştirildiği belirtildi.
 
Dört savaş uçağının ülkenin güneyindeki Nakura kasabasının üzerinden uçtuğu ve Lübnan hava sahasından ayrıldığı belirtildi.
 
Dün de sekiz başka savaş uçağı tarafından benzer uçuşlar gerçekleştirildiği ifade edildi.
 
"BİR HEDEF VURULDU"

İsrailden konuyla ilgili henüz açıklama gelmedi. 

Ancak Batılı bir diplomat ve güvenlik kaynağı, İsrail güçlerinin dün gece Suriye-Lübnan sınırının Suriye tarafında bir hedefi vurduğunu öne sürdü.
 
Adlarının açıklanmasını istemeyen kaynaklar vurulan hedefin ne olduğu ya da saldırının tam yeri konusunda bir açıklama yapmadı.
 
Kaynaklardan biri, Sınır bölgesinde bir hedefin isabet aldığı kesin diye konuştu.
 
İsrail ordusu ise iddialar hakkında bir yorum yapmadı. 

MÜDAHALE SİNYALİ

İsrail Başbakan Yardımcısı Silvan Şalom, hafta sonu yaptığı açıklamada, Suriyenin kimyasal silahları üzerindeki kontrolünün zayıfladığı yönündeki her türlü işaretin İsrailin müdahalesine neden olabileceğini söylemişti.
 
Bu açıklamadan bir gün önce de Lübnan gazetesi El Müstakbel, Hizbullah kontrolündeki bölgede bir silah deposunda patlama meydana geldiğini bildirmiş ancak haber resmi kaynaklarca doğrulanmamıştı.