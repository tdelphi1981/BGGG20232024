Avrupa Birliği Tunus'a 142 milyon dolar hibe etti
Avrupa Birliği'nden (AB) Tunus Hükümeti'ne, geçiş döneminde ekonomiyi desteklemek amacıyla 142 milyon dolar hibe edildiği bildirildi.
AB'nin Tunus Ofisi'nden yapılan açıklamada, hibenin, ülkenin bu yılki bütçesini rahatlatacağı ve uluslararası ekonomik krizin Tunus'a yönelik etkilerini azaltacağı ifade edildi.

Açıklamada, hibenin Tunus'un iç bölgelerindeki kalkınma projelerinde kullanılacağı dile getirildi.

Avrupa Parlamentosu Başkanı Martin Schulz'un Tunus'u ziyareti çerçevesinde Başbakan Hamadi el-Cibali ile görüşmesi sonrasında yapılan açıklamada Schulz'un 'Tunus'un istikrarı bizim için önemlidir, çünkü Tunus'un istikrarı bizim istikrarımızdır' ifadelerine yer verildi.