İngiltere'de 99 bin kişi Türkçe konuşuyor
 
 Polonyacanın, İngiltere ve Galler’de İngilizceden sonra en çok konuşulan ikinci dil olduğu ortaya çıktı. İngiltere Ulusal İstatistik Kurumu’nun "2011 Census" araştırmasına göre, İngiltere ve Galler’de nüfusun yüzde 1’i, yani 546 bin kişi Polonyaca konuşuyor.
  
 EN ÇOK POLONYACA KONUŞULUYOR 
 Ülkede Polonyacadan sonra en çok konuşulan diller ise sırayla Pencapça, Urduca, Bengal dili, Gujarati dili, Arapça, Fransızca, Çince ve Portekizce. Yayımlanan istatistiklere göre, İngiltere ve Galler’de 99 bin 423 kişi de Türkçe konuşuyor. Türkçe, İngiltere’de en çok konuşulan ilk 10 dil arasında yer almıyor, ancak Rusça, Farsça, Japonca gibi dillerden de önce geliyor.  
 Geçen 10 yıl içerisinde Birleşik Krallık’a yaklaşık 1 milyon Doğu Avrupalı’nın göç ettiği tahmin ediliyor. Doğu Avrupa ülkelerinin 2004 yılında AB üyesi olmasıyla, çok sayıda Polonyalı’nın İngiltere’ye geldiği biliniyor.
  