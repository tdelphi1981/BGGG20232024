Timoşenko açlık grevine son verdi
Ukrayna'nın eski başbakanı Yuliya Timoşenko, parlamento seçimleri sonrasında başladığı açlık grevine son verdi. Ukrayna Sağlık Bakanı Birinci Yardımcısı Raissa Moiseyenko, tutuklu eski başbakan Timoşenko'nun 17 gün önce başladığı açlık grevine son verdiğini açıkladı.

Kararın, Timoşenko'nun Alman doktorlarla bir araya geldikten sonra alındığı bildirildi.

Ukrayna'da 28 Ekim'de düzenlenen parlamento seçimlerinden iktidardaki Bölgeler Partisi'nin birinci çıkması sonrasında Timoşenko, seçimlere hile karıştığını iddia etmiş ve bu nedenle açlık grevine başladığını açıklamıştı.