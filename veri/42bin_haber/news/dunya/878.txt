Suriye’de iki Rus vatandaşı kaçırıldı
Suriye'de özel bir şirkette çalışan 2 Rusya ve 1 İtalya vatandaşının kaçırıldığı belirtildi. Rusya'nın Şam Büyükelçiliği iki Rus vatandaşının kaçırıldığını doğruladı.
 Taşkent'te temaslarda bulunan Rusya Dışişleri Bakanı Sergey Lavrov, kaçırılan Rusya vatandaşlarının bulunması için çalışmalarını sürdürdüklerini söyledi.
 Rusya devlet televizyonu Birinci Kanal'a açıklamada bulunan Şam Büyükelçilik Sözcüsü Sergey Markov, "Tartus-Hums otobanında iki Rus bir İtalyan vatandaşı kaçırıldı. Kaçırılanlar Suriyeli özel bir şirkette çalışıyorlardı." bilgisini verdi.
 Rusya'nın Şam Büyükelçiliği'nin yerel yöneticilerle irtibata geçerek kaçırılan Rusya vatandaşlarının bulunması için çalıştıkları belirtiliyor. İtalya Dışişleri Bakanlığı da bir vatandaşlarının kaçırıldığı ile ilgili bilgiyi doğruladı. Henüz herhangi bir direnişçi grup kaçırılma olayını üstlenmedi, ya da herhangi bir talepte bulunmadı.
 CİHAN
  