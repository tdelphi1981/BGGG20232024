"İsrail Türkiye'den rahatsız"
Gazze'deki Yüksek Mahkeme Yargıcı ve Filistin Şer'i Mahkemesi Yüksek Kurulu üyesi Mahir Ulyan Hudayr, Türkiye'nin Gazze ablukasının kırılması konusunda önemli rol oynadığını söyledi.
Hudayr, AA muhabirine yaptığı açıklamada, Türkiye'nin Gazze ablukasının kırılması için çok çaba gösterdiğini belirterek, ' İsrail, Türkiye'nin Filistin meselesinde oynadığı etkin rolden rahatsız' dedi.

Türkiye'nin Batı Şeria ve Gazze yönetimleri ile güçlü ilişkileri olduğunu vurgulayan Hudayr, 'Türkiye Filistin halkına yardım etme konusunda bir an bile tereddüt etmedi. Bunun en bariz örneğini Gazze ablukasını kırmak için gönderilen Mavi Marmara gemisinde verdiği şehitlerle tüm dünyaya gösterdi.'

Hudayr ayrıca, pek çok Türk heyetinin Gazze'yi ziyaret ederek ablukanın kırılmasına yönelik adım attığını sözlerine ekledi.