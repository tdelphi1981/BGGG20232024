'Esrar kullanımı serbest bırakılsın'
Fransa Eğitim Bakanı Vincent Peillon'ın, esrar kullanımının serbest bırakılmasıyla ilgili tartışma açılmasını önermesi Sosyalist hükümeti karıştırdı.
 Muhalefetin sert tepki göstermesi üzerine geri adım atmak zorunda kalan 
  Peillon, uyuşturucu trafiğinin önüne geçilmesi için esrar kullanımının serbest 
  bırakılmasını tartışmaya açmak istediğini, ancak bunun hükümetin resmi ulusal 
  politikası olmadığını, kendi kişisel görüşü olduğunu söyledi.
          France inter radyo kanalına konuşan Peillon, ''Uyuşturucu trafiğinin 
  önüne geçebilmek için esrar kullanımının serbest bırakılması konusunun ciddi bir 
  şekilde gözden geçirilmesi gerekiyor. Bu benim kişisel değerlendirmem. Bununla 
  birlikte, hükümetin esrarın yasaklanmasının sürdürülmesi konusundaki tavrını da 
  destekliyorum'' dedi.
          Başbakanlıktan bugün yapılan açıklamada da, esrar kullanımının serbest 
  bırakılmasının kesinlikle gündemde olmadığı bildirildi.
          Fransa'da merkez sağdaki Halk Hareketi Birliği yöneticileri, bakanın 
  açıklamalarını ''sorumsuzluk örneği'' olarak değerlendirmiş ve bu konuda Başbakan 
  Marc Ayrault'un bir açıklama yapmasını istemişti.
 AA