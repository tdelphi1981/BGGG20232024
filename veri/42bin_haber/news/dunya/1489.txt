Türk işadamı Honduras'ta öldürüldü
Genç Türk işadamı Ömer Kaya, Honduras'ın San Pedro Sula kentinde kamerasını çalan kapkaçcılar tarafından öldürüldü.
İNGİLİZ pasaportuna sahip Türk işadamı Ömer Kaya(33), Hondurasın San Pedro Sula şehrinde kamerasını çalan kapkaçcılar tarafından vuralarak öldürüldü. İngiltere'nin başkenti Londra'nın 60 kilometre doğusundaki Southend şehrinde bir emlak şirketinin üst düzey yöneticisi olan Kaya'nın ölümü İngiliz Dışişleri Bakanlığı'nı harekete geçirdi. İngiliz diplomatlar, İngiliz vatandaşı olan Ömer Kaya cinayete kurban gitti. Otopsi ve defin işlemleri konusunda gerekli desteği sağlayacağız dedi. Kayanın cesedi otopsi yapılmak üzere morga kaldırılırken, cesedinde darp izleri tespit edildi. 

Dünyanın en tehlikeli şehri

Kayanın iş ortağı Fatma Öksüzer ölüm haberini duyduğunda şok geçirdiğini belirterek, Ömer, arkadaş canlısı çok iyi bir insandı. dedi. Kaya'nın ölümüyle ilgili Reuters'a açıklama yapan San Pedro Sula Emniyet müdürü Leonal Sauceda, "Ömer Kaya şehrin fotoğraflarını çekerken, iki silahlı kişi tarafından gasp edildi. Kurban kamerasını vermeyi reddetmesi üzerine zanlılar tarafından vuruldu" açıklamasını yaptı. 

Honduras'ın ikinci büyük şehri olan San Pedro Sula, dünyanın en tehlikeli kentleriden biri. Kolombiyalı ve Meksikalı uyuşturucu kartellerinin faaliyet gösterdiği şehir dünyanın en yüksek cinayet oranına sahip. BM Uyuşturucu ve Suç Ofisinin bilgilerine göre, Hondurastaki cinayet vakaları 2005-2010 arasında iki katına çıktı. Ülkede her 100 bin kişiden 87sinin cinayete kurban gittiği bildirildi.