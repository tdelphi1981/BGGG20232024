Rusya'dan Türkiye için diyalog şartı
Rusya Dışişleri Bakanı Sergey Lavrov, Moskova'nın Türkiye ile Suriye arasında sorunların çözülmesi için doğrudan diyalog kurulmasına destek vermeye hazır olduğunu söyledi.
Ria Novostide yer alan habere göre, Lavrov, "Biz Ankara ve Şam arasında doğrudan diyalog kurulmasını önerdik. Ne yazık ki bu teklifimiz henüz gerçekleşmedi, ancak hala geçerli. Eğer böyle bir mekanizmanın oluşturulması için bizim yardımımıza ihtiyaç duyulursa biz bunun hayata geçirilmesi için hazırız" dedi.

Lavrov, Rusyanın Türkiyenin Suriye sınırına yerleştirmeyi planladığı Patriot füzeleri ile ilgili kaygılarını anladığını belirterek, bunun bölgede çatışmalara neden olabilecek provokasyon yaratmasına karşı da uyardı.

Lavrov, basın toplantısında ayrıca Türkiye-Suriye sınırına yerleştirilmesi düşünülen Patriot füzeleri ile ilgili NATO Genel Sekreteri Anders Fogh Rasmussen ile telefonla durum değerlendirmesi yapmayı düşündüğünü söyledi.

Lavrov, "Bu arada bugün Anders Fogh Rasmussen ile isteği üzerine bir telefon görüşmesi yapacağız. Görünüşe göre bu konudaki pozisyonlarını anlatmak istiyor" dedi ve silahların bölgede birikmesinin risk oluşturduğunun da altını çizdi.