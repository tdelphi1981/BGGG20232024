Papua Yeni Gine'de 6.7'lik deprem
Papua Yeni Gine'de 6.7 büyüklüğünde deprem meydana geldi. Depremde can ve mal kaybı olmadı. ABD Jeolojik Araştırmalar Merkezi, merkez üssü başkent Port Moresby'nin 320 kilometre kuzeyinde olan depremin 84 kilometre derinlikte kaydedildiğini açıkladı. 

Yetkililer, depremde can ya da mal kaybı olmadığını belirtti.   

Depremin ardından tsunami uyarısı yapılmadı. 

Yaklaşık 6 milyon nüfusa sahip Papua Yeni Gine, "Pasifik ateş çemberi" deprem ve volkan kuşağında yer alıyor.