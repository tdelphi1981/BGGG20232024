Gürci lider Saakaşvili yeni yıla Afganistan'da girecek
Gürcistan Cumhurbaşkanı Mihail Saakaşvili, yeni yıla Afganistan'da Uluslararası Güvenlik Destek Gücü (İSAF) bünyesinde görev yapan Gürcü askerlerle birlikte girecek.
Gürcistan Cumhurbaşkanlığı'ndan yapılan açıklamada, Saakaşvili'nin Aralık sonunda Afganistan'a gideceği ve yıl başı gecesini Helmend vilayetinde görev yapan Gürcü askerlerle birlikte geçireceği belirtildi.

Afganistan'da, İSAF bünyesinde görev yapan 1700 Gürcü asker ve subay bulunuyor. Bu askerlerden bazıları Fransa'nın sorumluluğunda olan Kabil'de, bazıları ise ABD'nin sorumluluğunda olan Helmend vilayetinde görev yapıyor.

Afganistan'da şu ana kadar 18 Gürcü askeri hayatını kaybetti, bir asker de kayboldu.