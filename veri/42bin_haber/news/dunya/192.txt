Her hafta 800 milyon dolar dışarı çıkarılıyor
Amerikalı müfettişlerin raporu: 'Iraklı hesap denetçileri, her hafta ülkeden 800 milyon doların dışarı çıkarıldığına inanıyor'
 Amerikalı müfettişlerin raporu, Iraklı hesap denetçilerinin, her hafta ülkeden 800 milyon dolar para çıkarıldığına inandığını gösterdi.
  
 Irak'ın Yeniden Yapılandırılmasından sorumlu ABD Özel Denetleme Dairesi'nin raporunda, Bağdat'taki hesap denetçilerinin, her hafta 1 milyar doların yüzde 80'inin kayıt tutulmadan ülkeden çıktığından endişe ettiğini söyledi.
  
 Özel Denetleme Dairesi, Iraklı baş hesap denetçisi Abdülbasit Türki'nin, iddia edilen kara para aklamanın boyutuyla ilgili bulguları geçen ay Amerikalı yetkililerle paylaştığını bildirdi. 
  
 Türki'nin ayrıca ''mezhepçilik, yolsuzluk ve şiddet üçgeni olarak adlandırdığı döngüdeki ögelerin her birinin, devletin esenliğini tehdit ettiğini'' söylediği belirtildi.
  
 Raporda, Irak'ta bankaların, merkez bankasından dinar karşılığında dolar aldığı, daha sonra bu dolarları müşterilere komisyonla sattığı, bu müşterilerin, dolarları yurt dışına transfer etmeden önce bankalara belge vermesi gerektiği, ancak Iraklı hesap denetçilerinin, bu işlemlerin çoğunun düzmece belgelere dayandırıldığını bulduğu kaydedildi. 
  
 Iraklı hesap denetçileri kurulunun sözcüsü, geçen haftalarda Amerikalı yetkililerle toplantı yapıldığı kabul ederken, konuyla ilgili ayrıntılı bilgi vermedi.
  
 Iraklı baş hesap denetçisi Abdülbasit Türki'nin bürosu, Irak merkez bankası ve merkez bankasının, dinarı dolarla takas ettiği günlük satışları hakkında soruşturma yapmıştı. Bulgular, Irak merkez bankasının eski başkanı ve diğer üst düzey yetkililerin görevlerini kötüye kullandığına dair iddiaları destekler nitelikte.
  
 AA
  
  