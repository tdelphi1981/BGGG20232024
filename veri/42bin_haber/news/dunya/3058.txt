"Stalin'in oğlu haindi"
Alman medyasının ortaya çıkardığı belgelerde, Sovyet lideri Stalinin oğlu Yakov Joseviç Cugaşvilinin 2. Dünya savaşında Alman iktidarına kendiliğinden teslim olduğu iddia edildi. Belgelere göre, on yıllarca Sovyetler tarafından savunulan Stalinin oğlu 1941 yılında Almanlar tarafından silah zoruyla ele geçirildi tezi doğru değil.
Alman Der Spiegelde yer alan makalede, Sovyet arşivlerinde Yakov ile ilgili kayıtlarda, Naziler tarafından ele geçirilen Stalinin oğlunun, 1943 yılında bir Alman hapishanesinde intihar ettiği, ayrıca, Antisemitist olan Yakov Cugaşvilinin, yaşadığı dönemde Kızıl Orduyu sürekli olarak eleştirdiği ifade ediliyor. Ancak Alman muhabirlerin Rus arşivlerinden ortaya çıkardığı belgelerde durum biraz daha farklı. Çünkü, Minsk şehrinde bulunan Sovyet Ekip Komiseri Aleksey Rumyantsuevin, merkeze gönderdiği bir mektup olayı biraz daha farklı anlatıyor.

Belgeleri yaktı ve kaçtı

Rumyantsuevin gönderdiği mektupta, Stalinin oğlu ve ona yardımcılık eden bir kişinin, Alman bombardımanının ardından firar ettiği bilgisi yer alıyor. Rumyantsuev mektupta ayrıca, Yakovun firar etmeden önce bütün önemli dokümanları yaktığı ve ardından göle kadar yandaşı ile birlikte kaçtığını yazıyor. Der Spiegele göre tüm bunlar Yakovun Nazilere teslim olduğunu gösteriyor. Ayrıca dergi, dönemin Alman generallerin olayı Saçma ve delice bir hareket olarak tanımladıklarını da belirtiyor.

Stalin, Yakovun kendi kendine teslim olduğuna emindi

Stalinin kızı Svetlana Alliluyeva ise anılarında, Stalin, Yakovun kendi kendine teslim olduğundan emindi. Çünkü bunu yapmasını onu karısı zorladı. şeklinde anlatıyor.

Stalin oğlunun Nazi esirleri ile değiştirilmesini reddetti

Ayrıca Alliluyeva, Stalinin, Yakovun hapishaneye kapatılması ve ona işkence edilmesi için emir verdiğini de iddia ediliyor. Alliluyeva Savaşın bitmesinin ardından, Alman hükümeti Cugaşvilinin Nazi esirlerle değiştirilmesi için teklifte bulundu. Ancak, Stalin kesin olarak bunu reddetti.

1922, 1953 yılları arasında 31 yıl boyunca Sovyetler Birliğini yöneten Stalinin biri kız üç çocuğu vardı. Asıl adı İosif Vissariyonoviç Çugaşvili olan Stalin, günümüzde milyonlarca kişinin ölümünden sorumlu tutuluyor.

Haberrus