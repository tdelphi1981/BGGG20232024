Halep Piyade Okulu ÖSOnun denetiminde
Halepteki Özgür Suriye Ordusu birimlerinin, 28 gün süren kuşatmasının ardından Piyade Okulu tamamen ele geçirildi. Muhalifler, Piyade okulundaki onlarca tank ve zırhlı araçla birlikte cephaneye de el koydu.

Halep’te Esad güçleri ve ÖSO arasındaki çatışmalar sürerken muhalifler kentteki en stratejik yerlerden biri olan Menşe Piyade Okulu’nu ele geçirdi. Geçtiğimiz hafta ele geçirilen piyade okulundaki  12 tank ve 4 zırhlı araç ile çok sayıda askeri araç ve mühimmata da el konuldu 
Fransız gazeteci de gezmiş 
Suriye’nin kuzeyinde yer alan Halep’te rejim güçlerinin önemli bir üssü olan Menşe Piyade Okulu, Tevhid, Anadan ve Gurba Eş- Şam tugaylarının ortak saldırısı sonucu yaklaşık bir ay önce ele geçirildi. 28 gün süren kuşatmanın ardından çevre duvarları delinerek düzenlenen operasyonda, şiddetli çatışmaların ardından 140 muhalif ile 200 Esed askeri hayatını kaybederken, 60 askerin de esir alındığı ifade edildi. ÖSO’nun Piyade Okulu sorumlusu Ebu Mustafa, bu merkezden rejim güçlerinin çevre ilçeve köylere günlük saldırı gerçekleştirilirken, bölgenin kontrolü açısından stratejik önem taşıdığını söyledi. Ebu Mustafa, Halep’te Esad’ın keskin nişancıları taragfından ölrdürülen Fransız gazeteci Yves Debay’ın da 15-20 gün önce okula gelerek fotoğraf  çektiğini belirtti. 
Suriye’ye yapılacak saldırı İran’a karşı yapılmış sayılır 
İran, Suriye’de 22 aydır devam eden iç savaşta Suriye’ye ilk kez bu kadar açık destek verdi. İran dini lideri Ayetullah Ali Hamaney’in danışmanı Ali Ekber Velayeti, Suriye’nin İsrail karşıtıdireniş cephesinde önemli bir rol oynadığını bir kez daha vurguladı. Suriye, lojistik destek vermeseydi Hizbullah ‘33 Gün’ ve Hamas da ‘22 Gün’ savaşında İsrail’e karşı zafer elde edemezdi” diyen Velayeti, Suriye’nin bölgedeki direnişte çok önemli bir rol oynadığını söyleyerek ‘’Bu yüzdendir ki, Suriye’ye saldırı, İran’a yapılmış sayılır” dedi.