Rusya meteor yağmuruyla sarsıldı
Rusyanın Ural Dağlarının güneyinde yer alan Çelyabinsk kenti, dün korku dolu saatler geçirdi. Kent, birden fazla meteorun hedefi olurken, meteor yağmuru birçok amatör kamera tarafından saniye saniye görüntülendi.
Rusyanın başkenti Moskovadan 1500 km ötede bulunan Çelyabinsk kenti, Sevgililer Gününde meteor yağmuruyla sarsıldı. Çelyabinsk üzerinde gözleri neredeyse kör edecek bir parlaklığa neden olan ve çarpma etisiyle kentin dört bir yanını sarsan meteorlar, otomobilin içindeki ve sokaktaki yerleşimcile tarafından kamerayla görüntülendi.

Ural Dağları bölgesindeki idari bölgenin valisi, meteor düşmesinin ardından yaptığı açıklamada, birçok yaralı olduğuna dair haber aldıklarını, binalarda da hasar oluştuğunu belirtti. Rus yetkililer, yaralı ve maddi hasar hakkında kesin bir bilgi vermedi. 

Rusya Acil Bakanlığı sözcüsü Irina Rossius, AP haber ajansına verdiği bilgide, Çelyabinskin meteor yağmuruna maruz kaldığını söylerken, bakanlığın bir diğer sözcüsü Elena Smirnikh, Intefax haber ajansına bir meteor düştüğünü söyledi.


ALEV ALARAK ÇARPTI
RIA Novosti haber ajansına konuşan diğer Rus yetkililer, ilk belirlemelere göre bir meteor yağmuru yaşandığı bilgisini verdi ve Yerden 10 bin metre yükseklikte patlama yaşandığını doğruladıklarını belirtti.

Rus vatandaşların amatör çekimlerinde, atmosferde alçalmakta olan bir meteor parçasının alev aldığı ve görülürken, gözleri kamaştıran bir aydınlık oluşuyor. Kısa bir süre patlama sesiyle beraber Çelyabinskteki binaların camları patlıyor. Bir diğer görüntüde, meteorun havada parçalandığına dair izler görülüyor.

Yetkililer, bazı meteor parçalarının Çelyabinskten yaklaşık 195 km ötede bulunan Satka kasabasına kadar ulaştığını belirtti. 

102 YARALI
Gök taşlarının düşmesiyle meydana gelen patlamaların etkisiyle ilk belirlemelere göre, 102 kişinin yaralandığı belirtildi.

İçişleri Bakanlığı Sözcüsü Vadim Kolesnikov yaptığı açıklamada, yaralanmaların, patlamaların neden olduğu cam kırıkları yüzünden olduğunu belirtti.

Kolesnikov ayrıca, bir fabrikanın yaklaşık 600 metrekare olan çatısının da çöktüğünü kaydetti.