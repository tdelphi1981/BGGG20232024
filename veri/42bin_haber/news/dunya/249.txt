'Esad kimyasal silah kullanmayacak'
Rusya Dışişleri Bakanı Sergey Lavrov, Suriye lideri Beşşar Esed hükümetinin muhalefete karşı kimyasal silah kullanmayacağından emin olduklarını söyledi. Amman'da meslektaşı Nasser Judeh'le görüşmesinin ardından düzenlenen ortak basın toplantısında konuşan Lavrov, "Ben Esed rejiminin kimyasal silah kullanma ihtimali olmadığını düşünüyorum" dedi.
 Rusya Dışişleri Bakanı Sergey Lavrov, Suriye lideri Beşşar Esed hükümetinin muhalefete karşı kimyasal silah kullanmayacağından emin olduklarını söyledi. Amman'da meslektaşı Nasser Judeh'le görüşmesinin ardından düzenlenen ortak basın toplantısında konuşan Lavrov, "Ben Esed rejiminin kimyasal silah kullanma ihtimali olmadığını düşünüyorum" dedi.
 "Biz Esed yönetiminin kimyasal silah kullanmayacağı konusunda çok kuvvetli garanti aldık" açıklamasında bulunan Lavrov, "Biz Amerikalı ve Avrupalı ortaklarımıza da benzer garantilerin sağlanması için Şam'a destek verdik" dedi.
 Kimyasal silahların kullanılması ile ilgili herhangi bir tehdit görmediklerini ifade eden Lavrov, "Bu sadece bir durumda gerçekleşebilir. O da bu silahların teröristlerin eline geçmesi. Şimdi onlar kendilerini Suriye'de yeterince konforlu hissediyor." eleştirisi getirdi.
 MUHALEFETTE 50 STİNGERS FÜZE VAR
 Suriye'ye Rusya'nın ihraç ettiği silahlarla ilgili de açıklamada bulunan Lavrov, kendilerinin savunma silahı vermelerine rağmen, muhalefetin dışarıdan saldırı silahları alabildiğine dikkat çekti. Rusya'nın verdiği silahların muhalefete yönelik kullanılmasının imkansız olduğuna işaret eden Lavrov, "Bunlar daha çok hava savunma kapasiteleri ile ilgili" bilgisini verdi.
 Muhalefete verilen silahların ise saldırı amaçlı olduğunu kaydeden Lavrov, "50'den fazla Stingers füzelerinin muhalefette olduğunu biliyoruz. Bu füzelerin hedefi Özgür Suriye Ordusu'na göre bazen sivil uçaklar bile olabilir…" ifadelerini kullandı. Lavrov basında yer alan gizli silah sevkiyatı yapıldığı ile ilgili iddiaların da kendileri açısından sürpriz olduğunu söyledi.
 KÖTÜLÜĞE TERÖRLE KARŞILIK VERİLMEZ
 Suriye hükümeti tarafından işlenen suçların terör saldırısı olarak değerlendirilemeyeceğini savunan Rusya Dışişleri Bakanı, "Rusya, Suriye rejiminin işlediği suçları kınıyor. Ancak bunlar terör saldırısı olarak değerlendirilemez. Biz rejimi masum bulmuyoruz ve saldırılarını kınıyoruz. Ancak zulümlere terör saldırıları ile karşılık verilemez." dedi.
 POZİSYONUMUZDA DEĞİŞİKLİK YOK
 Rusya'nın Suriye krizi ile ilgili pozisyonunda herhangi bir değişiklik olmayacağını ifade eden Lavrov, "Bizim bir pozisyonumuz var. Biz bunu gizlemiyoruz. Bunu değiştirmek için de bir planımız yok." değerlendirmesinde bulundu.
 Suriye'ye daha fazla sayıda Birleşmiş Milletler gözlemcisi yerleştirilmesi gerektiğini savunan Lavrov, "Onların kimin ne şekilde ateşkes anlaşması sağlandığında buna saygılı olup olmadığını görebilecek sayıda olması gerekir." şeklinde konuştu.
 CİHAN
  