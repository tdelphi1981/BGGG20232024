Akan kanı durdurmak için tüm seçenekler masada
ABDnin yeni Dışişleri Bakanı Kerry, muhaliflerin silahlandırılması planlarının önceki döneme ait olduğunu belirterek, çözüm için başta diplomasi olmak üzere tüm seçenekleri değerlendirdiklerini söyledi.

ABD Dışişleri Bakanı John Kerry, Suriye’deki şiddeti sona erdirmek için başta diplomatik olmak üzere ne gibi adımlar atılabileceğine dair seçenekleri gözden geçirdiklerini söyledi. Kerry, ABD Dışişleri Bakanlığı görevine başladıktan sonraki ilk basın toplantısını yaptı. Gazetecimerin eski bakan HillaryClinton döneminde Suriyeli muhaliflerin silahlandırılmasına yönelik planları sorması üzerine  Kerry, “Şimdi yeni bir yönetim görev başında, Başkan Obama’nın ikinci dönemi. Ben yeni Dışişleri Bakanı’yım ve bu noktadan sonrasına  bakacağız’’ cevabını verdi. ABD lönetiminin de dünyanın geri kalanı gibi Suriye’de devam eden şiddetten derin kaygı duyduğunu ifade eden Kerry, şöyle devam etti: 
İran ya uzlaşır ya da katlanır 
 ‘’Çok fazla ölüm, çok fazla şiddet var. El Nusra, Irak El-Kaidesi ve sahadaki bazı gruplarla ilgili ciddi sorular var. Çok karmaşık ve tehlikeli bir durum. Kimyasal silahların varlığından da derin kaygı duyuyoruz. Şu anda değerlendirme aşamasındayız.’’ 
Kerry, İran’ı da, 26 Şubat’ta ‘5 artı 1’ grubu arasında Kazakistan’da yapılacak nükleer  müzakerelere, “nükleer programıyla ilgili kaygıları ele almaya ve ciddi biçimde müzakere etmeye hazır olarak gelmesi’’ konusunda uyardı. Baskı ve diyaloğu içeren iki kulvarlı politikayı devam ettireceklerini belirten Kerry, “İran’a şunu vurgulamak istiyorum; diplomasi penceresi hala açık. Seçim  İran’a ait. Eğer bunu yapmazlarsa daha da tecrit edilmeyi seçmiş olacaklar’’ dedi.   