Ruslar yeni yılı sevinçle karşıladı
Rusya'nın başkenti Moskova'da vatandaşlar Kızıl Meydan'da bir araya gelerek yeni yılı karşıladı. Ruslar yeni yılda "arkadaşlık, sevgi ve çocuk" diledi. Görkemli havai fişek gösterileriyle coşan vatandaşlar sevinç gösterilerini saklamadı.
Kızıl Meydan ve Vasiliy Kilisesi önüne akın edenler dans etti, şarkılar söyledi ve birbirlerini kutladı. Cihan Haber Ajansı'na konuşan Ruslar yeni yılda gerçek arkadaşlık, sevgi, başarı, çocuk gibi değerlerin beklentisinde olduklarını ifade etti. Nikita arkadaşı Stas ile birlikte yeni yılı karşılamak için Voronij şehrinden Moskova'ya geldiğini anlattı. Nikita "Tüm insanlara ulaşmak istedikleri ufuklara ulaşmalarını diliyorum. Başarı diliyorum." derken, Stas tüm dileklerin yeni yılda gerçekleşmesini istedi. Olga yeni yılda sağlık dilediğini, etrafında bulunan yakınların ve arkadaşları için özellikle sağlık ve mutluluk dilediğini belirtti. Kırmızı şapkalar giyerek Kızıl Meydan'da eğlenen bir grup genç de kameraya karşı sevinçleriyle paylaştı. Yeni yılda daha çok samimi arkadaşlık dileyen gençler, paranın kendileri için çok önemli olmadığını gerçek dostluğun zamanımızda daha değerli olduğunu kaydetti. Eşi Anya ile kutlamalara katılan Timur yeni evlediklerini belirterek, tüm insanlığın barış, mutluluk ve sevinç içinde bulunmasını istediklerini söyledi. Timur, "Özellikle sevgi diliyorum, ve çocuk. Çünkü çocuklar bizim hem geleceğimiz hem mutluluğumuz." dedi. Rusya Devlet Başkanı Vladimir Putin ise geleneksel yılbaşı kutlamasında tüm Rusya halkına 2013 yılında başarılar diledi. Şahsi planların Rusya'dan ayrılmaz olduğunu belirten Putin, "Biz Rusya halkı olarak ancak birlikte ileriye doğru adımlar atarak tüm zorlukları ve sınavları başarabiliriz ve güçlü, refah düzeyi yüksek ve özgür bir toplum kurabiliriz." şeklinde konuştu.