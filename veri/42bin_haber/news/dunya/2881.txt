Yeni SARS salgını kapıda
 
 İngiliz Halk Sağlığı Koruma Ajansı, virüsün bulaştığı kişinin İngiltere’de yaşadığını ve virüsü aile bireylerinden kapmış olabileceğini açıkladı. Bu kişinin, virüsün ilk ortaya çıktığı Ortadoğu ülkelerine gitmediği ifade edilirken, hastanede tedavi altına alındığı ifade edildi. 
 İngiliz Halk Sağlığı Koruma Ajansı’ndan solunum yolları hastalıkları uzmanı John Watson da son vakayla virüsün insandan insana bulaşma özelliği taşıdığını tahmin ettiklerini belirtti. 
 Virüs, ilk kez geçen yıl Ortadoğu’da tespit edilmiş ve virüs bulaşan kişilerin Katar, Suudi Arabistan, Ürdün ve Pakistan’a gittiği ortaya çıkmıştı. 
 Dünya genelinde, geçen Eylül ayından bu yana corona virüsüne yakalananların sayısı 11’e yükselirken, hastalardan 5’i hayatını kaybetmişti. 
 2003 yılında daha çok Asya kıtasında görülen kısa süreli SARS salgınında 800’den fazla kişi hayatını kaybetmişti. 
 AA