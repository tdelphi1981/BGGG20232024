Savaş Halep'i yerle bir etti !
Yaklaşık iki yıl önce başlayan saldırılarda Suriye'nin birçok yeri yıkıldı. Ülkenin en büyük kentlerinden olan Halep, ağır silahlarla yapılan bombalamalarla büyük yaralar almaya devam ediyor.



Suriye'nin birçok bölgesine yardım gönderen İHH İnsani Yardım Vakfı, aynı zamanda ülkede incelemelerde bulunuyor. İHH ekiplerinin Halep'te yaptığı araştırmalarda bugüne kadar kentin yüzde 35'inin yıkıldığı ve sadece Halep'te 14 binden Suriyelinin de hayatını kaybettiği açıklandı. 
Suriye'nin önde gelen sanayi ve ticaret merkezi olan kentte, insanlar şuanda günlük ihtiyaçlarını karşılayamaz durumda olduğunu aktaran İHH yetkilileri insanların savaş başta olmak üzere açlık ve salgın hastalıkla mücadele ettiklerini aktardı.Alt yapının büyük ölçüde zarar gördüğü kentte su ve ekmek gibi temel besin maddeleri bulunmazken kullanılan kaynaklarında sağlıksız olduğu bildiriliyor. Kent ağır silahlarla yerle bir edilirken sadece Halep'te 700'ü 0-12 yaş arası çocuk 14 bin kişinin öldüğünü bildiren İHH ekipleri, kentteki hastanelerinde bombardımanda hedef olduğunu söyledi. Hedefler arasında yer alan hastanelerde tedavi gören 270 kişide bombardıman nedeniyle hayatını kaybetti.
 FIRINLAR ÖZELLİKLE HEDEF ALINIYOR

Kentte yardım götüren İHH ekipleri, Esed ordusunun özellikle fırınları hedef aldığını sadece fırın saldırılarında yüzlerce Suriyelinin ekmek kuyruğunda öldüğünü aktardı. 
İki yıldır devam eden olaylarda Halep'te yaklaşık bin kadın rejim güçleri tarafından tutuklandığı bildirildi. İHH ekipleri ülkede bu güne kadar 95 kadın işkenceler nedeniyle hayatını kaybettiğini yüzlerce tutukludan ise haber alınmadığını bildirdi.Suriye'de yaşanan dramı ve savaşı Dünyaya duyurmak adına ülkede bulunan 12 gazeteci de hayatını kaybetti. Savaşı görüntülemeye çalışan ve aralarında uluslararası medya kuruluşlarının temsilcilerinin de bulunduğu 12 gazeteci Halep'te öldürüldü.