Şemdinli'deki patlamaya 2 gözaltı
Hakkari Şemdinli'de 4 Kasım'da bomba yüklü bir otomobilin zırhlı polis aracı geçişi sırasında patlatılması nedeniyle 1'i çocuk 2 kişi ölmüş 24 kişide yaralanmıştı.
Yürütülen soruşturma kapsamında Hakkari Emniyet Müdürlüğü ekipleri 2 kişiyi gözaltına aldı. 2 şüpheli çıkarıldığı adli makamlarca tutuklandı. Hakkari Emniyet Müdürlüğü konuyla ilgili bir yazılı açıklama yaptı. Yapılan açıklamada " 04.11.2012 tarihinde İlimiz Şemdinli İlçesinde güvenlik güçlerine ait zırhlı aracın geçişi sırasında halkın yoğun olarak bulunduğu bir bölgede bölücü terör örgütü mensuplarınca bir araca yerleştirilmiş patlayıcının infilak ettirilmesi neticesinde toplam (24) vatandaşımızın yaralandığı, biri çocuk (2) vatandaşımızın hayatını kaybettiği bombalı saldırı eylemine katıldığı tespit edilen (2) şüpheli şahıs Müdürlüğümüzce gözaltına alınmış, 24.11.2012 tarihinde çıkarıldıkları adli makamlarca tutuklanmıştır." denildi.

Saldırı öncesi yaşananlar güvenlik kameralarına da yansıdı. Görüntülerde bomba yüklü aracın gelişi görülürken bölücü örgüt üyesi olduğu iddia edilen şüphelinin aracı park etmesi de görüntülere yansıyor. Aracı cadde üzerine park eden sürücü hızlı adımlarla araçla geldiği istikamete doğru yürüyerek bir ara sokakta gözlerden kayboluyor.

O eylemi gerçekleştirdiği iddia eden şüphelilere yönelik gerçekleşen operasyon da ise özel harekat polisinin bir adrese girmesi " aç kapıyı polis" diyerek adrese girmesi. " Yat yere" sesleri arasında şüphelinin gözaltına alınışı polis kamerasına yansıyan görüntüler arasında yer alıyor.