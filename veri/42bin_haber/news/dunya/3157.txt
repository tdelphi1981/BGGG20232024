Yunanistan Türkiye'yi BM'ye şikayet etti
Yunanistan Dışişleri Bakanlığı, Türkiyenin Yunan kıta sahanlığı içinde doğal kaynak arama çalışmalarını başlatarak Yunanistanın egemenlik haklarını ihlal ettiği konusunda Birleşmiş Milletlere nota verdiğini açıkladı.
Yunanistan Dışişleri Bakanlığı sitesinde yayınlanan açıklamada, notanın Dışişleri Bakanı Dimitris Avramopulos'un talimatı üzerine Perşembe günü verildiği belirtildi. Açıklamada, Dışişleri Bakanlığı'nın söz konusu girişimi, Yunanistanın, geleneksel Deniz Hukuku ve özellikle BM Deniz Hukuku Sözleşmesi (1982) çerçevesindeki egemenlik haklarını korumaya yönelik. Yunanistan hükümeti, çıkarılan izinlerin öğrenilmesi üzerine Türkiyeye yönelik gerekli diplomatik girişimlerde bulundu. Şimdi, Yunanistan BMni ve ilgili kurumlarını bilgilendiriyor, sözlü nota ise Deniz Bülteni kanun kitabında yayınlanacak. ifadeleri yer aldı.

Açıklamada şunlar kaydedildi: Yunanistan, Türkiye ve bölgedeki diğer ülkeler ile karşılıklı saygı, başta egemenlik haklarımızı ve doğal zenginliklerimizden faydalanmayla ilgili olarak uluslararası hukuka saygı üzerine inşa olan iyi komşuluk ilişkilerine sahip olmak istiyor.

Türkiye Petrolleri Anonim Ortaklığına (TPAO) Yunan ve Kıbrıs kıta sahanlığında petrol ve doğalgaz arama yapması için lisans verilmesine ilişkin karar, Türkiye Resmi Gazetesinin 27 Nisan tarihli sayısında yayınlanmıştı. Kıbrıs ve Yunanistan bu kararı protesto etmişti. 

Rusya'nın Sesi