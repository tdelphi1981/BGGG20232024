Halep Üniversitesi'nde katliam
 
 Suriye'nin kuzeyindeki Halep kentinde üniversiteyi hedef alan saldırılarda en az 80 kişi öldü, 150 kişi de yaralandı.
 
 MUHALİFLER DEVLETİ, DEVLET ONLARI SUÇLADI 
 
 Muhalifler saldırıdan rejime bağlı ordu birliklerini sorumlu tutarken, devlet televizyonu, “terörist” olarak nitelediği isyancılar tarafından atılan iki roketin çok sayıda can kaybı ve yaralanmaya yol açtığını duyurdu.
 
 ÖĞRENCİLER SINAVDAYDI 
 
 Saldırı, öğrencilerin Halep Üniversitesi'nde vize sınavında oldukları saatte düzenlendi. Görgü tanıkları, hükümet kontrolündeki bölgede bulunan üniversite kampusunda yurtlar ve mimarlık fakültesi bölgesini hedef alan saldırı sırasında en az iki patlama sesi duyduklarını kaydettiler.
 
 Suriye'nin en büyük üniversitelerinden olan Halep Üniversitesi kampusunda, öğrencilerin yanısıra, iç savaştan kaçan yaklaşık 30 bin kişi barınıyor.
 
 RUSYA KONSOLOSLUK KAPATTI
 
 Öte yandan Rusya, güvenlik durumunun daha da kötüleşmesi üzerine Halep'teki konsolosluğunu geçici olarak kapattı.
 
  