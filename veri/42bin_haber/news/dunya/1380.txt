Suriye krizi Uluslararası Ceza Mahkemesi'ne taşınıyor
Birleşmiş Milletler Güvenlik Konseyi üyesi 50'den fazla ülke Suriye krizinin Uluslararası Ceza Mahkemesi'ne gönderilmesi talebinde bulundu.
 Yapılan bu girişimle Suriye yönetiminin ülkede işlenen katliamlarla ilgili yargılanmalarının önü açılacağı belirtiliyor.
 Suriye'de 21 aydır devam eden krizde 60'den fazla kişi yaşamını yitirirken katliamlar ile ilgili olarak Esed yönetimi ile muhalifler karşılıklı olarak bir birini suçlyor. BM ise, ülkede işlenen suçlarla ilgili olarak en büyük payın Esed yönetimi ve müttefiklerinin olduğuna işaret ediyor.
 BM İnsan Hakları Yüksek Komiseri Navi Pillay, Suriye krizinin Uluslararası Ceza Mahkemesi'ne taşınması talebinde bulundu. İsviçre tarafından hazırlanan raporun aralarında BM daimi üyeleri İngiltere ve Fransa'nın yanı sıra 50'den fazla ülke tarafından desteklendiği belirtildi. Güvenlik Konseyi'ne gönderilen mektupta sivil yerleşim yerelerine yönelik saldırılar ile ilgili olarak Suriye yönetimine net bir mesaj taşıdığı kaydedidi.
 Söz konusu mektupta, Güvenlik Konseyi'nden Suriye krizinin güvenilir, bağımsız, tarafsız ve zamanında bir yargılama yapılması amacıyla Uluslararası Ceza Mahkemesin'e gönderilmesi isteniyor.
 Suriye, Roma Sözleşmesi'ne taraf bir ülke olmadığı için yargılamanın ancak Suriye dosyasının BM Güvenlik Konseyi tarafından Ceza Mahkemesi'ne gönderilmesi ile gerçekleşeceği belirtiliyor. Bununla ilgili olarak BM daha önce Libya, Sudan ve Darfur'u Uluslararası Ceza Mahkemesi'ne göndermişti. Fakat Rusya ve Çin'in bu konuda da veto hakkı bulunuyor.
 Öte yandan BM Güvenlik Konseyi Daimi üyeleri ABD Rusya, Çin Uluslararası Ceza Mahkemesi'ne üyeliği bulunmuyor.  
  