Çin'den gelen toz fırtınası, Tokyo'yu etkisine aldı
Çin'in kuzeybatısından gelen toz fırtınası, Japonya'nın önemli şehirlerini etkisi altına aldı. Ada ülkesini cumartesi gününden beri etkileyen toz fırtınası, başkenti bugün etkiledi.
Çin'in başkenti Pekin'de yaşanan aşırı hava kirliliğinin ardından toz fırtınasını da Japonya'yı etkiledi. Çin'in kuzeybatısından ve Moğolistan'da başlayan fırtına, dün Fukuoka, Kyoto, Osaka ve Nagoya gibi kentleri etkilerken bugün de başkent Toyko'yu etkiledi. Sabah saatlerinde hava sıcaklığının yüksek seyretmesinin ardından öğlen saatlerinde hava gözüken toz fırtınası ile birlikte sıcaklık düştü. Ayrıca görüş açısının da azaldığı gözlendi. 

Toz fırtınasında yer alan kirlilik yüzünden halkın sokağa çıkmaması tavsiye edildi. Sokağa çıkmak zorunda olanların da maskeyle çıkması önerildi. Bazı bölgelerde ulaşımın da etkilendiği kaydedildi.

Çin'deki toz fırtınasından önce Japonya'yı, Pekin'de yaşanan hava kirliliği de etkisi altına almıştı. Fukuoka'daki yetkililer, geçtiğimiz ay bazı günlerde hava kirliliği yüzünden insanların sokağa çıkmaması tavsiye etmişti. Çin'in başkenti Pekin'de metrekareye düşen sağlığa zararlı partikül oranı (PM 2.5) ocak ayı sonunda 500'ün üzerine çıkmıştı. Bu oran daha sonra 900'e kadar yükselmişti. Dünya Sağlık Örgütü'nce partikül oranında 20, normal olarak kabul ediliyor.