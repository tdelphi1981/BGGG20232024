Önüne düşen yıldırımı böyle görüntüledi
Avustralya'nın batısında olumsuz hava koşullarını cep telefonuyla görüntüleyen bir kişinin 15 metre önüne yıldırım düştü. Ölümden dönen şahıs, yıldırımın düşme anını saniye saniye kaydetti.
Kıtayı etkisi altına alan yoğun yağış ve fırtınalar, Avustralya'nın birçok bölgesinde hayatı felce uğrattı. Ülkenin batısında da etkili olan kasırgaların yanı sıra düşen yıldırımlar pek çok orman yangınına sebep oldu. Bu yıldırımlardan birisi de Jeff Miles'ın kamerasına yansıdı. Yağışı kaydeden Miles'ın 15 metre önüne yıldırım düştü. Jeff Miles ve yanında bulunan arkadaşı ölümden döndü. Yaşananlar an be an görüntülendi. 

Queensland eyaleti de sele teslim oldu. Pek çok tarım alanı ve yerleşim birimi sular altında kaldı. New South Wales bölgesinde ise itfaiye ekipleri orman yangınlarıyla mücadele ediyor.