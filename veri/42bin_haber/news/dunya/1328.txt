Atina'da iktidarın binasına saldırı
Yunanistan'ın başkenti Atina'da iktidardaki Yeni Demokrasi Partisi (YDP) genel merkezine sabaha karşı kalaşnikofla saldırı düzenlendi. Bir boş mermi de Başbakan Antonis Samaras'ın odasına geldi 
 Yunanistan’ın başkenti Atina’da iktidardaki Yeni Demokrasi Partisi (YDP) genel merkezine sabaha karşı kalaşnikofla saldırı düzenlendi.
 Sigrou Caddesi’ndeki YDP binasına sabaha karşı 2.30’da motosikletli 2 kişinin kalaşnikofla ateş açtığı, olayda ölen ya da yaralanan olmadığı öğrenildi. 
 9 KOVAN BULUNDU 
 
 Anti terör birimleri ve polisin yaptığı araştırmada olay yerinde şu ana kadar 9 kovan bulunduğu, bir boş mermi kovanının da Başbakan Antonis Samaras’ın odasında bulunduğu belirtildi. Saldırıyla ilgili kapsamlı araştırma başlatıldı.
  