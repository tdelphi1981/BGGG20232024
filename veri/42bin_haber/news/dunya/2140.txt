Hollanda'ya yeni kraliçe
 
  Hollanda’da 30 Nisan'da yapılacak taht değişikliğinden sonra krallğa yükselecek Veliaht Prens Willem Alexander’ın eşi Prenses Maxima, ülkenin yeni kraliçesi olmasının kendisi için büyük bir onur olacağını söyledi. 
 İLK GÖÇMEN KRALİÇE 
 
 Başkent Amsterdam'da katıldığı bir programdan sonra gazetecilere kısa açıklamada bulunan Prenses Maxima, Kraliçe Beatrix'ten sonra bu görevi sürdürmenin onur verici olduğunu belirtti. Kendilerini çok şeyin beklediğini ifade eden Prenses, "Çok güzel ve yoğun bir iş olacak" dedi. 30 Nisan’da tahtı annesi Kraliçe Beatrix;ten devralacak Veliaht Prens Willem Alexander’ın Kral olmasıyla birlikte, kurallara göre eşi Prenses Maxima da Kraliçe unvanı alacak. Arjantinli Prenses Maxima, ülkenin ilk göçmen kökenli kraliçesi olacak. 
 TAHT DEĞİŞİKLİĞİ İÇİN ÇALIŞMALARA BAŞLANDI 
 
 Bu arada taht değişikliğinin yapılacağı törene ilişkin hazırlıklara da başlandı. Hazırlıkları koordine etmek için bir komite oluşturulurken, taç takma töreninin yapılacağı başkent Amsterdam’daki Kraliyet Sarayı’nın ise 8 Nisan;dan itibaren ziyaretçilere kapatılacağı duyuruldu. Saray, 7 Mayıs’ta yeniden ziyaretçilere açılacak. 30 Nisan’da yapılacak taç töreninde, yaşanan ekonomik kriz dolayısıyla fazla masrafa kaçılmaması beklenirken, Kraliçe Beatrix’in de benzer sebeple hediye istemediği bildirildi.
  