Belçika'da Peres'e tepki
Brüksel Serbest Üniversitesi (ULB) öğrencileri, İsrail Cumhurbaşkanı Şimon Peres'in onuruna verilecek yemeğe rektörlerinin katılmaması için gösteri yaptı. Üniversite yerleşkesinde toplanan bir grup öğrenci, Rektör Didier Viviers'dan Belçika Savunma Bakanı Pieter De Crem'in de katılacağı yemeği boykot etmesini istedi.

Topladıkları yüzlerce imzayı üniversite yönetimine sunan protestocu öğrenciler, Peres'in onuruna verilen yemeğe katılımın, "İsrail'in işlediği savaş suçlarına destek" anlamına geleceği uyarısında bulundu.

Öğrenciler, üniversite yönetiminden ayrıca, orduyla işbirliği yapan İsrail üniversitelerinin boykot edilmesini istedi.

AB temasları için Brüksel'i ziyaret edecek Peres'in onuruna Belçika'daki Yahudi örgütleri ve İsrail Büyükelçiliği bu akşam yemek verecek.