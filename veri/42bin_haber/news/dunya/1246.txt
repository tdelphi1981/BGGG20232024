Bir kötü haber de Belçika yargısından
Avrupa'nın en zengin Fransız işadamına bir kötü haber de yargısından geldi.
 Fransa'daki yeni varlık vergisi vermemek için Belçika vatandaşlığına başvuran dünyadaki sayılı zenginden Bernard Arnault'a Yabancılar Dairesi'nden sonra savcılıkça da olumsuz görüş geldi. 
 Fransa'da getirilen varlık vergisinden kaçan zengin Fransızların tercih ettiği ülke Belçika'dan Avrupa'nın en zengin işadamı Bernard Arnault'u üzecek bir haber daha geldi. Belçika vatandaşlığına başvuran Arnault için Yabancılar Dairesi, kriterlere uymadığı gerekçesiyle 'negatif' görüş bildirilmişti.  Dört ay önce Brüksel'in lüks semtlerinden Uccle'de konut satın alarak Belçika'da yaşamaya başlayan Fransız işadamı Dior ve Louis Vuitton gibi markaların sahibi. Yabancılar Dairesin 'negatif' görüşünden sonra Brüksel Federal Savcılığı da aynı şekilde olumsuz görüş bildirdi.
 Bu haliyle Belçika vatandaşlığı elde etmek için olumlu görüşü gereken üç kurumdan ikisi tarafından negatif görüş bildirilen multimilyarder Fransız işadamının Belçika kimliği elde etmesi zora girmiş oldu. Federal Parlamento'nun Vatandaşlık Komisyonu'nda ele alınacak dosya için son olarak istihbarat biriminin görüşü beklenecek. Savcılığın olumsuz görüşünde Arnault'un son üç yıl içinde Belçika'da ikamet ettiğini kanıtlayamamasının yattığı ifade ediliyor. Bir diğer gerekçenin ise Fransız işadamının Belçika'da faaliyetlerinin emniyet birimlerince araştırıldığını ve bazı noktalarda 'belirsizliğin' tespit edilmesi olduğu söyleniyor.
 Fransa ile Belçika'yı karşı karşıya getiren zengin Fransızların Belçika'yı tercih etmesi üzerine Belçika'dan 'biz masumuz' savunması gelmişti. Belçika Dışişleri Bakanı Didier Reynders, Fransız işadamlarının Belçika'yı tercih etmelerinde kendilerinin herhangi bir çabasının bulunmadığını vurgulamak zorunda kalmıştı.
 CİHAN
  