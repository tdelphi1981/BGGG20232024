Rusya’nın 2012 terör bilançosu
Rusya İçişleri Bakanı Vladimir Kolokoltsev, 2012'de Kuzey Kafkasya bölgesinde devam eden çatışmalarda 347 militanın öldürüldüğünü, 149 güvenlik görevlisinin de yaşamını yitirdiğini açıkladı.
 Kuzey Kafkasya Bölgesinde istikrarın sağlanabilmesi için militanlara yönelik operasyonların yoğunlaşacağını ifade eden Bakan, "Bunu başarmak için çok şey yapıldı." dedi.
 Özel operasyonlarda 276 güvenlik görevlisinin yaralandığı bilgisini veren Kolokoltsev, tüm kayıplara rağmen mücadelelerini sürdüreceklerini ifade etti.
 Avustralya merkezli düşünce kuruluşu Ekonomi ve Barış Enstitütüsü'nün hazırladığı "Küresel Terör Endeksinde" Rusya, terörden en fazla etkilenen ülkeler listesinde 9'uncu oldu. PKK terörü nedeni ile çatışmaların yaşandığı Türkiye ise aynı listede 19'uncu oldu.
 CİHAN
  