Hedef direniş kabiliyeti
İsrailin Hamasın askeri kanadının lideri Ahmed Caberiyi hedef alan suikastı ile başlayan, Gazzede bir çok noktayı hedef alan ve kara saldırısına dönüşme ihtimali bulunan saldırısının etkileri devam edecek.
Hedeflere bakılırsa İsrailin asıl amacının Hamasın direniş kapasitesini bitirmek olduğu anlaşılıyor. Bu açıdan Caberinin kaybı Hamasın sadece Filistinde değil Ürdünde, Suriyede ve Mısırdaki hareket kabiliyetini de azaltacak. Bunun da ötesinde saldırıda Hamasın İsraile ciddi zarar verebilecek tek silahı olan, Tel Avivi de hedef alabilecek 75 km menzilli Fecr füzelerinin imalathanelerinin yok edilmesi. Ekim sonunda Sudandaki Fecr füzesi dahil silah üreten bir fabrikanın İsrail uçakları tarafından bombalanmasını da bu saldırı ile birlikte düşünmek zorundayız. Tüm bunlar İsrailin burada bitmeyecek geniş bir stratejinin parçası olarak hareket ettiğini gösteriyor.

 

Siyasi açıdansa saldırının öngörülemeyen, bazıları da İsrailin hoşuna gitmeyecek sonuçları olabilir. Hamas saldırıdan çok büyük zarar görürse, Gazzedeki Selefi-Cihadi grupların etkisinin artması orta vadede İsraile ciddi zarar verebilir. Hamas direnir ve saldırıyı az zararla atlatabilirse, bu sefer de savaşmadığı eleştirisini boşa çıkararak güçlenebilir. Bölgesel açıdansa bu saldırı Suriye krizinin bölgeye bir başka etkisidir. Suriye Yönetiminin direnişe karşı savaşma talebini reddettiği için, Şamı terk etmek zorunda kalan Hamasın alışık olduğu güvenlik çemberinin zarar gördüğü anlaşılıyor. Caberinin daha güvenli olabileceği Körfez yerine neden korunma imkanı olmayan Gazzeye gittiği ya da gitmek zorunda kaldığı ise önümüzdeki günlerin önemli sorulardan birisi olacak. Bu sorunun cevabı Filistinin geleceğinde hangi ülkelerin ne kadar etkisinin olacağını da gösterecek mahiyette.

 

Bu saldırının sonucunda Türkiye-Mısır ilişkileri daha da derinleşerek, stratejik bir nitelik kazanabilir. Saldırı ile birlikte Filistin sorununu tek başına çözemeyeceğini son derece iyi anlayan Mısır halkı ve daha da önemlisi Mısırda Türkiyeye mesafeli bakan Arap milliyetçileri Türkiye ile ilişkilere daha olumlu bakabilir. Bu da Mısır içerisindeki Türkiyeye karşı direnci kırarak, iki ülke arasındaki ilişkileri bir üst düzeye taşıma potansiyeli içeriyor. Bu hafta sonu gerçekleşecek Erdoğan-Mursi görüşmesi de bu saldırının ardından çok daha farklı bir önem taşımaya başladı.