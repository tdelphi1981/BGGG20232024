Türkiye'deki Patriotlar Scud füzelerini imha edebilir
Suriye'nin füze tehdidine karşı, Türkiye'nin üç ayrı kentine yerleştirilen Patriot füzelerini üreten Amerikan Raytheon firmasının Genel Müdür Yardımcısı Tim Glaeser, Patriotlar'ın Suriye'nin elindeki Scud füzelerini rahatlıkla imha edebileceğini söyledi.
Abu Dabi'de düzenlenen Uluslararası Savunma Fuarı'nda El Arabiya televizyonunun sorularını cevaplandıran Genel Müdür Yardımcısı Glaeser, Ortadoğu'da bulunan Patriot sistemlerinin bölgedeki bütün taktik füzeleri vurabilecek kapasitede olduğunu bildirdi. Glaeser, son gelişmelerle Patriot radarlarının kapasitelerinin yarı yarıya arttığını da kaydetti. Raytheon yetkilisi, Türkiye'de bulunan üç NATO ülkesine ait Patriotlar'ın Suriye Scudlarını kolayca tesirsiz hale getirebilecek kapasitede olduğunu kaydetti.