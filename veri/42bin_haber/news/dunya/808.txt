Pasaportunu teslim ediyor
Dünyaca aktör Gerard Depardieu Fransa'daki yüksek vergilerden kurtulmak için Belçika'ya yerleşeceğini söylemişti. Tepkilerin ardından aktör pasaportunu vermeye hazırlanıyor 
 Fransız aktör Gerard Depardieu, Fransız pasaportunu ve kimlik kartını Fransa başbakanına geri vereceğini söyledi. Fransa’da ödediği yüksek vergilerden kurtulmak için Belçika’dan bir ev satın alan Fransız aktör Gerard Depardieu, 2 haftadan bu yana Fransız medyasına konu oluyor. 
 Fransa’da geçerli olan kanunlara göre yılın belli bir süresinde yabancı bir ülkede ikamet eden Fransız vergi mükellefi, oranı yüzde 85’e kadar varabilen gelir vergisinden muaf oluyor. Sosyalistlerin iktidara gelmesi ile hızlanan bu 'Zengin Göçü’ne 'Dur’ diyebilmek için sert bir çıkış yapan Fransa Başbakanı Jean-Marc Ayrault, Gerard Depardieu için "Sefil" demişti. 
 GAZETEYE AÇIK MEKTUP
  
 Başbakanın bu sert çıkışına cevaben Le Journal du Dimanche gazetesine bir açık mektup gönderen ünlü aktör "Siz kim oluyorsunuz da beni bu şekilde yorumluyorsunuz? Fransa’yı fazla vergiler yüzünden terk eden hiç kimse benim kadar hakarete uğramadı. 2012 senesinde kazandığım gelirin yüzde 85’ini vergiye ödedim, gidiyorum ve hiç kullanmadığım pasaportumu ve sosyal sigortalar kartımı size geri veriyorum" dedi.