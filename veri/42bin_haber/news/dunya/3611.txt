ABD'de askeri uçak düştü: 3 ölü
ABD'nin Washington eyaletinde düşen askeri uçağın mürettebatında bulunan 3 kişinin öldüğü açıklandı. 
Yetkililer, bu sabahki mutat eğitim uçuşu sırasında düşen "E/A-6B Prowler" tipi uçağın enkazında yapılan ilk incelemeler sonunda 3 pilotun öldüğünü açıkladı. 
"Küçük ölçekte bir navigasyon eğitim görevini" yerine getiren uçağın, ABD donanmasının taktik elektronik savaş filolarının bulunduğu Whidbey Adası'ndaki donanma havaalanından havalandıktan sonra düştüğü ve olayla ilgili soruşturma başlatıldığı kaydedildi.