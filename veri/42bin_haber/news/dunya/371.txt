'Kedi Adam'ın esrarengiz ölümü
Ömrünü kendini kediye dönüştürmeye adayan Dennis Avner (54) hayatını kaybetti.
Kedigillerden geldiğine inandığı için düzenilerce estetik ameliyat geçiren, vücudunu dövme ve piercinglerle kaplayan, dişlerini törpületerek kendini kediye benzeten Dennis Avner'ın Nevada'daki evinde 5 Kasım'da ölü bulunduğı öğrenildi. Avner'ın ölüm nedeni belirlenemedi. Ancak yakın çevresi Kedi Adam'ın intihar etmiş olabileceğini söylüyor. Dennis Avnerın arkadaşı dergi yayıncısı Shannon Larratt, kendi bloğunda kedi adamın harika biri olduğunu ancak son günlerde zor zamanlar geçirdiğini, bu sebeple de kendi canına kıydığını belirtti. Eski bir asker olan Dennis Avner'ın hayatı bir Kızılderili reisinin 'Kaplanın yolunu izle' sözünü okuduktan sonra değişti. Ordudan istifa eden Avner, Kedi Adam oldu. Stalker Cat takma adını kullanan Avner, "Sabahları ilk işim kedi bıyıklarını takmak oluyor" demişti. Dennis Avner, dünyanın en iyi modifiye edilmiş insanı olarak biliniyordu.