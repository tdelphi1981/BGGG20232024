Filistin Dışişleri Bakanı, Türkiye'ye geliyor
Filistin Dışişleri Bakanı Riyad El-Malki, yarın Türkiye'ye geliyor.
 Ziyaret vesilesiyle yapılacak görüşmelerde, Filistin ile Türkiye'nin ilişkilerinin yanı sıra, bölgesel meseleler ve uluslararası konular da ele alınacak. Filistin Dışişleri Bakanı Malki'nin ziyareti vesilesiyle Filistin'in Ankara Büyükelçisi tarafından Türkiye'deki büyükelçilere akşam yemeği verilecek. Yemeğe büyükelçilerin yanı sıra Dışişleri Bakanı Ahmet Davutoğlu, Mısır Dışişleri Bakanı Mohammed Kamel Amr da iştirak edecek. Ziyaret vesilesiyle Türkiye tarafından Filistin'e, Birleşmiş Milletler de dahil olmak üzere her platformda verilen güçlü destek bir kez daha vurgulanacak.
 
 CİHAN