Yasak aşka ekran yasağı
BBC'nin sevilen sunucularından Sophie Long ve Tim Willcox'un gizli aşk yaşadığı iddialarının ardından kanal, ikiliye birlikte ekrana çıkma yasağı getirdi.
İngiliz haber kanalı BBC, geçtiğimiz günlerde Genel Müdür George Entwistle'ın yanlış bir haber nedeniyle istifa etmesinin ardından, bu kez iki sunucunun yasak aşk skandalıyla çalkalandı. Her ikisi de evli olan, ekranın sevilen yüzlerinden Sophie Long ve Tim Willcox'un birlikte olduğu haberleri medya sitelerinde kısa sürede yayıldı. Sophie Long ve Tim Willcox ilk etapta ddiaları reddetti ancak ikiliye yakın kaynaklar bu aşkı doğruladı. Dedikoduların ardından BBC televizyonunun aldığı karar ise dikkat çekti. Yetkililer sevilen sunucuların işine son vermeyi düşünmediklerini ancak bu ikilin bir daha asla birlikte haber sunmayacağını açıkladı.

Faturası ağır olacak
Evli ve 4 çocuk babası Tim Willcox'un eşine yüklü miktarda tazminat ödemesi gündemde. Willcox'un eşi Sarah Willcox aynı zamanda ünlü sunucunun kurduğu şirkete de ortak. 
Öte yandan İngiliz gazetelerinde geniş yer bulan haberlere Sophie Long iki yıl önce çocukluk aşkı Will Green ile evlenmiş, üstelik bu düğüne Tim Willcox da katılarak, jest amacıyla küçük bir konser vermişti.