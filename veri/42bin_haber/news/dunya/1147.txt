9 milyon kişi uyuşturucu kullanıyor
Rusya Federal Servisi Başkanı Viktor İvanov, ülkede uyuşturucu kullananların sayısının 9 milyonu bulduğunu açıkladı.
 Moskova'da açıklamada bulunan İvanov, "8,8 milyon Rusya vatandaşı uyuşturucu bağımlısı var. 18 milyon kişi de en azından bir kez uyuşturucu denemiş durumda." dedi.
 Rusya'da uyuşturucu kullananların yüzde 90'nın eroin denediğini, bunun da büyük çoğunluğunun Afganistan'dan geldiği belirtiliyor. Rusya'da eroin piyasası ise 6 milyar doları aştı. 
 Uyuşturucu kullanan ve buna bağlı olarak suça karışanlarla ilgili İçişleri Bakanlığı'nın yeni bir veritabanı oluşturmaya başladığı bilgisini veren İvanov, "550 binin üzerinde kişi uyuşturucu kullanımı ve bağlı suçlarla ilgili mahkemelik. Bu insanların yüzde 40'ı genelde ikinci kez suça karışıyor." dedi.
 Resmi verilere göre Rusya'da her yıl 30-40 bin civarında kişi uyuşturucu nedeni ile yaşamını yitiriyor.
 CİHAN
  