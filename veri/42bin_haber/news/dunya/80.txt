Katalonlar, İspanya'yı AB'ye şikayet edecek
İspanya'nın doğusundaki Katalonya özerk yönetimindeki bağımsızlık tartışmaları sürüyor.
 Katalonya özerk yönetimi başkanı Artur Mas, bağımsızlıkla ilgili yapılacak olası bir referanduma, anayasaya aykırı olduğu gerekçesiyle karşı çıkan İspanyol hükümetini, Avrupa Birliği (AB) kurumlarına şikayet edeceğini açıkladı. Mas, Katalan televizyonuna verdiği demeçte, şöyle dedi: 'İspanya merkezi hükümetinin referadumun yapılmasını önlemeye çalışması halinde bu tartışmayı uluslararasılaştıracağım. Eğer İspanya Anayasa Mahkemesi, referandum yapılmasını anayasaya aykırı görürse Brüksel'e ve Avrupa mahkemelerine gideceğim.'