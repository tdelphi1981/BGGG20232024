Ateşkese Tahran'dan ilk yorum geldi...
İran Dışişleri Bakanı Ali Ekber Salihi, İsrail'le Filistinli gruplar arasındaki ateşkesin Gazze'nin başarısı olduğunu söyleyerek Gazze halkını kutladı. D-8 zirvesi için Pakistan'ın başkenti İslamabad'da bulunan Salihi, Türkiye, Mısır, Endonezya ve Pakistan Dışişleri bakanları ile yaptığı beşlitoplantının ardından gazetecileri yaptığı açıklamada, "Gazze'nin son başarısını kutluyorum. İsrail iyi bir ders aldı. Bir daha böyle bir saldırıya teşebbüs etmeyeceğini umuyorum" dedi. 

Barışa katkısı olan ülkeleri de unutmamak gerektiğine işaret eden Salihi,"Süreçte rol oynayan ülkelere teşekkür ediyorum. Ancak İran'ın da bu barış veateşkes sürecine önemli katkılarının olduğunu hatırlatmak istiyorum. Gazze'nin geleceği için konuşamam. Umarım Gazze halkı geleceğini kendi belirleme iradesine sahip olur" ifadesini kullandı. 

Toplantıda Suriye konusunun gündeme geldiğini belirten Salihi, "Suriye konusunda İran ile Türkiye'nin fikir ayrılığından daha çok ortak noktaları ve ortak menfaatleri var" dedi. 

Salihi, İran'ın Suriye halkının da geleceklerini kendilerinin tayin etmesini istediğini sözlerine ekledi.