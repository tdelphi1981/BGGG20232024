Rum bakandan ilginç istek!
RUM Dışişleri Bakanı İoannis Kasulidis, Türkiye'nin 'Temel Haklar' ve 'Adalet' konulu başlıklarının açılmasının 'Ankara'nın Güvenlik Konseyi'nin 550 sayılı kararı tahtında kapalı Maraş'ı iade etme yükümlülüğünü hayata geçirmesi şartına bağlıdır" iddiasında bulundu.
Güney Kıbrıs Rum kesiminde yayınlanan Fileleftheros, Kasulidis'in Avrupa Parlamentosu'ndaki temaslarını, 'Maraş'a Karşılık Türk Başlıklarının Açılması. Kasulidis Strasbourg'taki Temaslarında Finlandiya Formülü Pusulasıyla Paket' Öneriyor' başlıklı haberinde verdi. Gazete, Kasulidis'in, Rum yönetiminin bahse konu iki müzakere başlığını ancak Türkiye'nin Güvenlik Konseyi'nin 550 sayılı kararını hayata geçirmesi şartıyla açma niyetinde olduğunu söylediğini yazdı. Kasulidis'in daha çok dönem başkanlığı zamanında Finlandiya'nın masaya koyduğu formülü yeniden gündeme getirerek, Rum tarafının Gazi Mağusa Limanı'nın AB'nin himayesinde açılması konusunu görüşmeye hazır olduğunu söylediğine işaret eden gazete, özetle şöyle devam etti: "Kasulidis bu tezleri, hazırladığı raporunda Kıbrıs Cumhuriyeti tarafından 2009'da tek taraflı olarak engellenen Temel Haklar ve Adalet başlıklarının açılmasını isteyen AP'nin Türkiye raportörü, Avrupa Halk Partisi Milletvekili Ria Oomen Ruiten'e de ulaştırdı. Kasulidis'in, Avrupa Milletvekili olduğu dönemde, Ruiten'in raporuna ilişkin değişiklik önerisi de sunduğuna işaret ediliyor."

Simerini gazekesi ise; "Türkler, Başlıkların Açılması İçin Bastırırken, Maraş Oyunda" başlıklı haberinde, Kasulidis'in AP üyeleri önünde "Türkiye, 23 ve 24 sayılı başlıkların açılmasını istiyorsa, Maraş'ın yasal sakinlerine iadesine, aynı zamanda kent limanının ayrı varlıklar oluşturarak değil, Avrupa Komisyonu statüsü altında açılmasını ileri götürülmesine yeşil ışık yakması şarttır" tezini ortaya koyduğunu yazdı.

Habere göre, bu şekilde Ek Protokol meselesinin de hallolacağını, bütün müdahil tarafların çıkarına olacak geniş bir hareketlilik yaşanacağını öngören Kasulidis, bunun esasen Kıbrıs sorununun çözüm perspektifini de açacağını çünkü hem Kıbrıslı Türklerin izolasyonları meselesine son vereceğini, hem de Maraş'ı 'Yasal sakinlerine iade' edeceğini, hem de Mağusa aracılığıyla müşterek ticaret şartları oluşacağını savundu.

Gazete, Türkiye'nin 23, 24 ve 15 numaralı başlıklarının müzakereye açılmasını destekleyen Avrupa Konseyi'nin, "Türkiye'nin Güney Kıbrıs'ı, Doğu Akdeniz'de münhasır ekonomik bölgesi' ilan ettiği deniz bölgesinde tehdit ettiği' müddetçe, 15 numaralı başlığının açılmayacağını da anladığını" yazdı.