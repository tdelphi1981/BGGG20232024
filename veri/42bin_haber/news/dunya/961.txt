Facebook müfredata girdi
İngilterede bir okulda sosyal paylaşım siteleri Facebook ve Twitter müfredata girdi. Öğrencilere kişilere hakaret etmeden sosyal medya kullanımı anlatılıyor.
Ülkenin güneybatısında yer alan Somersetteki özel bir okul, 13-14 yaşlarındaki öğrencilere Facebook ve Twitter dersleri vererek, sosyal medyanın tehlikelerini anlatmaya başladı.

Öğrencilere nelerin kişilere hakaret anlamı taşıdığının öğretildiği derslerin verilmesi kararı, Muhafazakâr Partili Lord McAlpine olayından sonra aldı. Lord McAlpine, kendisine yönelik çocuk tacizi iddiaları hakkında yazılan yorumlar üzerine bazı Twitter kullanıcılarına dava açmıştı.

BBC programında bir çocuk istismarı mağduruyla yapılan röportaj, ismi verilmemesine rağmen Lord McAlpine'ın 1980'lerde Galler'deki çocuk bakım evlerindeki taciz olaylarıyla ilgili olduğu izlenimi doğurmuştu.

Ancak söz konusu mağdur kişi, daha sonra McAlpine'ın olayla ilgisi olmadığını açıkladı.

FACEBOOKTAN ÖĞRENCİ TAKİBİ

Carol Manley isimli öğretmen, internet güvenliği ile ilgili derslerin diğer yaşlardaki öğrenciler de genişletilebileceğinin sinyallerini verdi.

Facebook ve Twitterın üniversiteye giriş sürecinde de rol oynadığını söyleyen Manley şu ifadeleri kullandı: 50 yaşını aşmış bir insan olarak, Facebook, Twitter ya da her hangi başka bir şeyde uzman olduğumu söyleyemem, ama çocukların bunları ne kadar sık kullandığının farkındayım. Üniversiteye kabul sürecinde profesörlerin öğrencileri Facebook üzerinden denetlediklerini biliyoruz.

İngilterede üniversitelere giriş sınavla değil, tek tek okullara başvuru üzerinden yürüyor.