Allen’ın adaylık süreci devam edecek
Beyaz Saray Basın Sözcüsü Jay Carney, Afganistan’daki ABD kuvvetlerinin komutanı John Allen’ın NATO Avrupa Müttefik Kuvvetler Komutanlığı’na adaylık sürecinin devam edeceğini açıkladı.
 ABD Başkanı Barack Obama’nın geçtiğimiz Ekim ayında NATO Komutanlığına aday gösterdiği Allen hakkında evlilik dışı ilişki iddiaları ortaya çıkması üzerine Beyaz Saray süreci dondurma kararı almıştı. Pentagon’un yapılan soruşturma sonucu Allen’ın suçsuz olduğuna karar vermesi üzerine Beyaz Saray’dan adaylık sürecinin devam edeceği açıklaması geldi. Carney, “Umuyorum Senato, Allen’ın adaylığını vaktince görüşecektir” dedi. Allen’nın adaylığının Senato tarafından onaylanması halinde Afganistan'daki ABD kuvvetleri komutanlığına Joseph Dunford'un gelmesi bekleniyor.
  
  