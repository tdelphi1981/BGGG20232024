Bu kez hedef Şiiler
Kerkük'te Kürtleri, Bağdat'ta Sünnileri hedef alan saldırıların ardından Irak'ta mezhep temelli çatışmaların hedefi bu kez de Şiiler oldu. Arka arkaya gelen 4 bombalı saldırıda en az 34 kişinin hayatını kaybettiği, 70 kişinin de yaralandığı bildirildi.
 Önce Bağdat'ın Kadimiye adlı Şii mahallesindeki bir pazar yeri hedef alındı. Ardından Bağdat'ın 100 kilometre güneyinde yine Şii nüfus ağırlıklı Hilla kentindeki bir pazarda iki bomba yüklü araç daha infilak etti. Kerkük şehrinde Cuma namazı öncesi bir araya gelen binlerce kişi saldırıları ve Bağdat yönetimini protesto etti. 
 PAZARTESİ Taji kentinde Irak Ordusu merkez noktasına yapılan saldırda en az 22 kişi hayatını kaybetmişti. Pazar ise Kerkük kentinde Emniyet Müdürlüğü'nü hedef alan eş zamanlı çifte saldırıda en az 33 kişi ölmüş 70 kişi de yaralanmişti.