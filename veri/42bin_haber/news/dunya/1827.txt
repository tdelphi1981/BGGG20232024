Artık dünya gazeteciler için daha tehlikeli
2012 gazeteciler için en öldürücü yıl oldu. 100ü aşkın gazeteci görev başında hayatını kaybetti. Birleşmiş Milletler dünyanın dört bir yanında gazetecilerin güvenliğini arttırmak için yeni bir girişim başlattı.
2012 yılı Şubat ayında Suriyenin Humus kentine açılan top ateşinde yabancı medya tarafından kullanılan bina isabet aldı. Sunday Times gazetesinin tanınmış muhabiri Marie Colvin, Fransız gazeteci Remi Ochlik ile birlikte ölürken Sunday Timesın fotoğrafçısı Paul Conroy yaralandı.

Conroy, Bulunduğumuz bina doğrudan isabet aldı. Bacağımdan yaralandım ama ne yazık arkadaşlarım Marie Colvin ve Remi öldü diyor.

Saldırı, 2012inin en çok sözü edilen olaylarından biri oldu. Ama aynı yıl gazetecilere yönelik ölümle sonuçlanan başka saldırılar da yaşandı.

Birleşmiş Milletler, 2012de çoğu hedef alındıkları saldırılarda olmak üzere yüzü aşkın gazetecinin görev başında öldürüldüğünü bildiriyor. Geçen yılın sonlarında Viyanada düzenlenen bir konferansta Birleşmiş Milletler, Gazetecilerin Güvenliği ve Sorumluların Cezalandırılması için Eylem Planı adlı bir girişim başlattı.

William Horsley, Sheffıeld Üniversitesi Basın Özgürlüğü Merkezinde uzman. Horsley, Dünyanın bütün toplumlarda hukuk düzeni ve istikrarın bozulmasıyla gazetecilerin öldürülmesi arasında ilişki olduğu gerçeğini anlaması gerekiyor. Bunu sağlama görevi de basına düşüyor diyor.

BBC Gazetecilik Kolejinde Ekimde düzenlenen bir sempozyumda dünya medyasının üyeleri gazetecilere yönelik saldırıları tartışmak için bir araya geldi.

Somalide sadece 2012 yılında 20 kadar Somalili gazeteci öldürüldü. Ömer Faruk Osman, Somali Ulusal Gazeteciler Birliği üyesi. Osman, Somalide gazeteciler sadece kurşunlanarak öldürülmedi. Bazıları başları kesilerek öldürüldü diyor.

Pakistan medyası da Taliban tarafından vurulan kız öğrenciyle ilgili haberleri nedeniyle tehdit altında. Ağır yaralanan Malala Yusufzai tedavi gördüğü İngiliz hastanesinden geçenlerde taburcu edildi.

Hamid Mir Pakistandaki GEO TVde çalışan bir gazeteci. Mir, Taliban Pakistan medyasına açıkça savaş açtı çünkü biz küçük öğrenci Malala Yusufzaiyi destekledik diye konuşuyor.

Londrada yayınlanan Sunday Timesin editör yardımcısı Bob Tyrer daha sert yasal koruma önlemleri alınmasını istiyor: Bence gazetecileri öldürmek insanlığa karşı işlenmiş bir suç sayılmalı.

Serbest çalışan İtalyan video muhabiri Andrea Bernardi 2011 yılında Libyada bir trafik kazasında ağır yaralandı. Şimdi Suriyede görev yapan Bernardi, Amerikanın Sesine Türk sınırından Skype aracılığıyla konuştu.

Bernardi, Gazze, Afganistan, Libya gibi birçok çatışma bölgesinde çalıştım. Ama kendimi hiç zaman Suriyedeki kadar güvensiz hissetmedim. Burada büyük kentlerde savaş hattı diye bir şey yok diyor.

Amerikalı gazeteci James Foley, Kasım ayında Suriyede silahlı kişiler tarafından kaçırıldığından beri kayıp. Bu gazetecilik mesleğinin tehlikelerini bir kez daha hatırlatıyor. Ve günümüzde bu tehlikeler giderek artıyor.

Amerika'nın Sesi