Pantolon yasağı 200 yıl sonra kaldırılıyor
 
 Kadın Hakları Bakanı Najat Vallaud-Belkacem, kadınların erkekler gibi giyinmesini engellemek için 17 Kasım 1800 yılında konan pantolon yasağının kaldırılması için harekete geçti. 
 Yasaya göre, pantolon giymek isteyen kadınların gerekçelerini de göstererek yerel makamlardan izin alması gerekiyor. 
 1892 ve 1909 yıllarında yapılan iki ayrı değişiklikle, bisiklet kullanan veya ata binen kadınlara pantolon giyme serbestisi getirilmiş durumda. Halen yürürlükte olan yasaya son 30 yılda fazla uyulmamasına karşın yasa halen yürürlükte bulunuyor. 
 Fransız Devrimi sırasında Parisli kadınlar da, ’Sans-culottes’ olarak tanınan ve soyluların giydiği tayta benzer giysi yerine pantolon giyen devrimciler gibi pantolon giyme hakkı istemiş ancak bu hakkı alamamıştı. 
 DHA