İntihalci bakana 'doktora' şoku
 
 Hırıstiyan Demokrat Partili Annette Schavan'ın 1980 yılında Düsseldorf Heinrich Heine Üniversitesi Felsefe Fakültesi'nde yazdığı “Kişi ve Vicdan” konulu doktora tezinin bazı bölümlerinde intihal yaptığı iddia ediliyordu.
 
 Kimliği bilinmeyen kişilerin konuyla ilgili özel olarak oluşturdukları “Schavanplag.wordpress.com” adresli internet sitesinde ifşa edilen tezde, Bakan Schavan'ın kaynakların tamamını listelemediği ve bazı bölümlerde kaynakları gizlediği öne sürülüyordu.
 
 Düsseldorf Heinrich Heine Üniversitesi Felsefe Fakültesi Dekanı Bruno Bleckmann, iddiaları inceleyen fakülte konseyinin, Bakan Schavan'ın intihal yaptığına kanaat getirerek, 'doktor' unvanının iptal edilmesine karar verdiğini açıkladı.
 
 Schavan'ın avukatları ise karara itiraz için mahkemeye başvuracaklarını bildirdi.
 
 İNTİHALCİ BİR BAKAN DAHA İSTİFA ETMİŞTİ
 
 Eski Savunma Bakanı Karl-Theodor zu Guttenberg de tezinde intihal yaptığının ortaya çıkması sonucu iki yıl önce istifa etmişti.
 
 Deutsche Welle Türkçe