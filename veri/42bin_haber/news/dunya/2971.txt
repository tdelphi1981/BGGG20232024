Meksika'da kuş gribi salgını
Meksika'da, 7 çiftlikte kuş gribi salgını yaşandığı bildirildi.
Tarım Bakanlığı, ülkenin orta kesimlerinde yer alan 7 çiftlikte etkili olan kuş gribi salgınından 582 binden fazla tavuğun etkilendiğini duyurdu.

Bakanlık, salgın dolayısıyla itlaf edilecek tavukların sayısının ise henüz belirlenmediğini açıkladı.

Meksika'da geçen yıl yaşanan H7N3 virüsünün neden olduğu kuş gribi salgınında 22 milyondan fazla tavuk itlaf edilmiş ve başta yumurta olmak üzere birçok tavuk ürününe yüksek oranlarda zam gelmişti.

Bu arada salgının insanları etkilemediği de belirtildi.