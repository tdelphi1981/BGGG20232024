Gürcistan Başbakanı Bidzina İvanişvili Türkiye yolcusu
Gürcistan Hayali koalisyonunun lideri ve Başbakan Bidzina İvanişvili, Türkiye'ye ilk resmi ziyaretini gerçekleştirecek.
İvanişvili'ye, ziyaretinde Gürcistan Savunma Bakanı Irakli Alasania da eşlik edecek. Tiflis'in büyük önem verdiği ziyaret kapsamında, iki ülke arasında daha önce başlatılan enerji ve ulaşım projelerinin yanı sıra; kültür,güvenlik, askeri, ekonomi, eğitim konuların da işbirliği konularının ele alınması bekleniyor. 

Gürcistan Savunma Bakanı Alasania, Türkiye ziyareti öncesinde yaptığı açıklamada iki ülke arasındaki güvenlik konusunun önemine dikkat çekti. Alasania; " Ankara ziyareti sırasında iki ülke arasında savunma ve askeri alanlardaki ilişkileri görüşeceğiz. Ülkemizde bölgesel güvenliğin sağlanması konusunda sıkıntılar var. Gürcistan olarak, bölgesel güvenlik için her türlü düzenleme üzerinde çalışıyoruz. " ifadesini kullandı. 
 
Alasania ayrıca Türkiye'den sonra Mart ayında Ermenistan ve Azerbaycan'ı ziyaret edeceğini ifade etti. 

Yarın Ankara'ya gelecek İvanişvili'nin, Cumhurbaşkanı Abdullah Gül ve TBMM Başkanı Cemil Çiçek tarafından da kabul edilmesi bekleniyor.