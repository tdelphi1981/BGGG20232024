Bu kart başka kart
Kazakistan'da bir banka, özel müşterileri için dünyanın ilk altın, elmas ve sedeften yapılmış kredi kartını üretiyor.
 Sberbank-Kazakistan, internet sitesinde yaptığı açıklamada, saf altından yapılmış, üzeri 26 elmas ve sedef kakmalarla süslenmiş kartın sınırlı sayıda basılacağını belirtti.
 Sberbank-Kazakistan sözcüsü, sadece 100 tane üretilmesi planlanan kredi kartına sahip olmak isteyenlerin 100 bin dolar masraf ödemesi gerektiğini söyledi.
 Yıllık 2 bin dolar aidatı olan kredi kartı, şanslı sahiplerine dünyanın dört bir yanındaki havaalanlarında loungelara giriş, uşak hizmetleri, otel ve restoranlarda indirim, araç kiralama gibi birçok olanak sağlayacak.
 Pos cihazlarında kullanılmak üzere plastik bir kartla birlikte sunulacak ürün, sadece Kazakistan'da yaşayan ve bankada hesabı olan müşterilere verilecek.
  