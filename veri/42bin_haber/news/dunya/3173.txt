Türkiye'ye vize kolaylığı getiren ilk AB ülkesi
Yunanistan, Schengen'in katı kurallarını Türkiye için delecek. Adalar için başlatılan vize kolaylığı uygulaması bütün ülkeye yayılıyor.
Yunan hükümetinin geçen yıl Türk kıyıları karşısındaki 5 Yunan adasını ziyaret etmek isteyen Türk vatandaşlarına "pilot program" adı altında uyguladığı vize kolaylıkları tüm Yunanistan 'ı kapsayacak şekilde genişletilecek.


Yunan Başbakanı Andonis Samaras'ın 4-5 Mart tarihlerinde İstanbul'a resmi ziyaretine eşlik edecek olan Yunan Turizm Bakanı Olga Kefalogianni, Yunanistan'ı ziyaret etmek isteyen Türk vatandaşlarına sağlanacak vize kolaylıklarıyla ilgili önemli açıklamalar yapılacağını belirtti.

İstanbul ziyaretinden önce Sabah'a konuşan Kefalogianni, Avrupa Birliği ile yürüttükleri uzun müzakereler sonucunda vize kolaylıklarının sadece yaz aylarında değil, tüm yıl geçerli olacağını da ekledi. Söz konusu "geçici vize kolaylıklarının" tüm giriş kapılarında, yani Atina ve Selanik havaalanlarında da kalıcı olması için büyük uğraş verdiklerini ifade eden Kefalogianni'nin AB'yi ne denli ikna ettiği henüz net değil. Fakat açıklamalara göre Yunanistan, Türkler için Schengen vizesi nin katı kurallarını "delecek" ilk AB ülkesi olmaya hazırlanıyor.