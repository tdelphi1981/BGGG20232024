Dalay Lama, yeni Papa'yı kutladı
Tibet'in sürgündeki lideri Dalay Lama, yeni Papa Francis'i kutlayarak, kendisini isim seçiminden ötürü övdü.
Dalay Lama, yaptığı açıklamada, Katolik ermişler hakkında çok fazla bilgi sahibi olmadığını, öte yandan Aziz Francis'in hayranı olduğunu söyledi.

Aziz Francis'in "disiplinini, yaşam tarzının basitliğini, tüm yaratılmışlara duyduğu sevgiyi, oldukça ilham verici özellikler olarak gördüğünü" ifade ederek, yeni Papa'nın bu ismi tercih etmesinden dolayı çok duygulandığını söyledi.

Nobel ödüllü Dalay Lama, yeni Papa ile görüşmeyi dört gözle beklediğini sözlerine ekledi.