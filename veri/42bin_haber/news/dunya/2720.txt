Fransız vekillerin soykırım ısrarı
Fransa'da bir grup milletvekili yeni bir 'Ermeni soykırımı inkarına ceza kanunu' tasarısı hazırladı. Ana muhalafet partisi Halk Hareketi Birliği (UMP) Marsilya milletvekili Valerie Boyer ve 5 milletvekili arkadaşı, yeni bir 'Ermeni soykırımı inkarına ceza kanunu' tasarısını Fransız Ulusal Meclisi kanun kayıt bürosuna kaydettirdi. 

Valeri Boyer ve 5 milletvekilinin hazırlamış olduğu kanun tasarısı 6 Şubat'ta Ulusal meclise verildi. Milletvekilleri, kanun tasarısını yine Marsilya barosu avukatlarından olan Philippe Kirkorian ile birlikte hazırladı. 

Avrupa Parlamentosu tarafından alınan 'Soykırım ve savaş suçlarının inkarına ceza' öngören çerçeve kanunun, Fransa iç hukukuna uydurulması için yapılan kanun tasarısının bir benzeri daha önce Fransız anayasasına uygun olmadığı için Fransa Anayasa Konseyi tarafından çevirilmişti. 

Yeni Kanun tasarısının ilk maddesi, inkarcıların 2 yıl hapis veya 45 bin Euro para cezasına çarptırılmalarını öngörüyor. Yukarıda belirtilen cezalar, Fransa'da birer kanun ile tanınmış olan zenci köle ticareti, sözde Ermeni soykırımı, 8 Ağustos 1945 senesinde imzalanmış Londra Anlaşması'nda bir ekle belirtilen katliamların, inkar edilmesi, bu katliamların başına 'sözde kelimesinin getirilmesi durumlarında verilmesini öngörüyor.