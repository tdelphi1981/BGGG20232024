Londra kara teslim
İngiltere'nin başkenti Londra başta olmak üzere, ülke genelinde yoğun kar yağışı etkili oluyor.
Kar yağışı nedeniyle yüzlerce okul bugün tatil edilirken, ülkenin en büyük havaalanı olan Heathrow havaalanından yapılan yaklaşık 70 uçuş iptal edildi.

Bristol, Cardiff ve Southampton havaalanları ise karşılıklı uçuşlara kapatıldı. İngiltere ile Fransa arasındaki Eurostar hızlı tren seferlerinde de aksamalar yaşanıyor, bu sabah dört sefer iptal edildi.

İngiltere Meteoroloji Kurumu, Birleşik Krallık'ın güney batısındaki Galler'de etkili olan yoğun kar yağışıyla nedeniyle "kırmızı alarm" verdi.

İngiltere, Kuzey İrlanda ve İskoçya'da da kar yağışının gün boyu sürdürmesi bekleniyor. Meteoroloji kurumu, zorunlu olmadıkça seyahat edilmemesi uyarısında bulunuyor.

Başkent Londra'da ise metro ve ana caddelerde ulaşımın aksamaması için önlemler alındığı görülürken, birçok kişi beyaz örtüyle kaplanan Londra'nın parklarında karın keyfini çıkarıyor.