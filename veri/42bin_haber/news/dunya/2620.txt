Fransa'da memura zam yok
 
 Hükümet, memur maaşlarına yapılacak yüzde 1 zammın bile bütçeye 800 milyon avro ek yük getireceği gerekçesiyle, maaşlarda iyileştirme taleplerine karşı çıkıyor. Ülkede memur maaşlarına 2010 yılından bu yana zam yapılmıyor. Memur sendikalarının, hükümetin bu kararına sert tepki göstermesi bekleniyor. 
  
 PROTESTO ETMİŞLERDİ
  
 Memur sendikaları geçen hafta, hükümeti protesto etmek için başta başkent Paris olmak üzere ülke genelinde protesto gösterileri düzenlemişti. Memurların yine aynı gün bir günlük iş bırakma eylemine katılanların oranı yüzde 6’da kalmıştı. Fransa’da 5,2 milyon memur bulunuyor. Memur sendikalarına göre, memurların yüzde 30’unu oluşturan 1,2 milyon çalışan, asgari maaşla geçiniyor. Devlet, bütçeden memurlara yılda 80,6 milyar avro maaş ödüyor.
  