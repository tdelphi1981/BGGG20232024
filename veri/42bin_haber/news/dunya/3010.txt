İran'da Buda heykelinin satışı yasaklandı
İRAN, Buda heykelciklerini 'Kültürel işgalin sembolü' olarak tanımlarken, başkent Tahran'daki mağazalarında satılan heykelcikleri toplamaya başladı.
İran Kültürel Eserleri Koruma Kurumu Başkanı Said Caberi Ensari, Buda heykellerinin bir dini inancı yaymakta olduğunu savunarak Tahran'da bu tip heykellere el koyduklarını söyledi. Ensari, "Düşman, bu tip sembolleri yayarak halkın dini inanç ve yaşam stilini değiştirmek istiyor" dedi.

İran, Batı kültürünü özendirdiği gerekçesiyle geçen yıl da Barbie, Simpsons ve Sindy oyuncaklarının satışını yasaklamıştı.