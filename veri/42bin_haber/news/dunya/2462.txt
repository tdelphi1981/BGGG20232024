Rehine krizine yeraltı darbesi
ABD'de 5 yaşındaki Ethan'ı bir haftadır yeraltında rehin tutan Dykes ölü ele geçirildi. Küçük çocuk yara almadan kurtarıldı.
Eski kamyon şoförü 65 yaşındaki Jim Lee Dykes, 29 Ocak'ta Alabama eyaletide bir okul servisini durdurmuş ve servis şoföründen iki çocuğu kendisine teslim etmesini istemişti. Çocukları teslim etmek istemeyen servis şoförü, bunun bedelini canıyla ödemişti. Dykes, şoförü öldürdükten sonra 5 yaşındaki Ethan'ı rehin almıştı. FBI kısa süre içinde yaşlı adamın küçük çocuğu kendisine ait evin bodrumunda alıkoyduğunu belirledi. 

Görüşmeyi reddetti 
Dykes ile müzakere etmeye başlayan FBI yetkilileri, son 24 saatteki görüşmelerin olumsuz geçmesi üzerine çocuğun hayatından endişe eden yetkililer operasyon kararı aldı. Gizli gerçekleştirilen operasyon sonucu küçük çocuk yara almadan kurtarıldı. Ethan'ın yaşadığı travmayı atlatabilmesi için yakın bir hastaneye götürüldüğü kaydedildi. Dykes'ın nasıl etkisiz hale getirildiği konusunda herhangi bir açıklama yapılmadı ancak bölge sakinleri çocuğun kurtarılmasından önce silah sesi duyduklarını belirtti. Psikolojik sorunları olan Dykes, geçmişte de tartıştığı komşularına ateş etmekle suçlanıyordu.