Medvedev en çok 'Anne Kalbi'ni beğendi
Rusya Başbakanı Dmirti Medvedev, 1980lı yıllarda Afganistanda hayatını kaybeden Sovyet askerlerinin anısını temsil eden Anne Kalbi adlı fotoğrafı en iyi sanat eseri olarak seçti.
Moskovada düzenlenen 2012 Yılı. Rusyanın En İyi Fotoğrafları adlı sergiyi ziyaret eden Medvedev, Rus fotoğrafçıların eserlerini izledi. Sergiyi düzenleyen Vinzavod Çağdaş Sanatı Destekleme Vakfının Başkanı Sofya Trotsenko, Başbakanı fotoğraflar hakkında bilgilendirdi. Medvedev daha önce de vakfın sergilerini ziyaret ettiğini hatırlatırken, Trotsenko, Beş yılda bize eserlerini gönderen fotoğrafçılarımızın sanat düzeyi de gelişti. bilgisini verdi.

Medvedev, 16 yaşındaki Darya Miller adlı genç kızın çektiği Çocukluğa Geri Dönüş adlı fotoğrafı beğendi. Resimde 6-7 yaşlarında 2 kız kardeşin fotoğrafı yer alıyordu.

Başka fotoğrafları da inceleyen Medvedev en çok Anne Kalbi fotoğrafını başarılı buldu. Afganistanda hayatını kaybeden Sovyet askerlerinin ölüm yıl dönümü gününde çekilen fotoğrafta başını şalla örten bir yaşlı kadının, elinde komando üniformasındaki oğlunun resmini tutarak gözyaşları döktüğü kareleri yer alıyor.

Daha sonra Vakıf Başkanı Trotsenko, Medvedeve 276 fotoğrafın yer aldığı bir kitap da hediye etti.

Medvedevin bir fotoğraf tutkunu olduğu biliniyor. Gittiği tüm ziyaretlerde fırsat buldukça eline fotoğraf makinesi alan Medvedev yakaladığı ilginç doğa manzaralarını ölümsüzleştiriyor. Rus lider Facebook olmak üzere çeşitli sosyal ağlarda çektiği fotoğrafları paylaşıyor.