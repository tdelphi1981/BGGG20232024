Hamile kadın öldü, bebeği yaşama tutundu
ABD'de, trafik kazası geçiren hamile kadın ve eşi hayatını kaybederken, bebekleri yaşama tutunmayı başardı.
Polis, New York'ta Nathan ve hamile eşi Raizi Glauber'nin, Brooklyn'de bir hastaneye gittikleri esnada kaza geçirdikleri ve ikisinin de öldüğünü duyurdu.

Yetkililer, 6 aylık hamile olan Raizi Glauber'in yaşamını yitirmesinin hemen akabinde bebeğin sezaryenle dünyaya geldiğini açıkladı.

Her ikisi de 21 yaşında olan genç çiftin 2 yıldır evli olduğu kaydedildi.

Prematüre doğan bebeğin, hastanede tedavi altına alındığı ifade edildi.