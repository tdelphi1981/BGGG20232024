THY uçağı Paris'te pistten çıktı
Türk Hava Yolları'nın (THY) Paris-İstanbul seferini yapacak yolcu uçağı, Charles de Gaulle Havalimanı'ndan kalkmadan önce pistten çıktı 
 THY’den yapılan açıklamaya göre, dün akşam saatlerinde Charles de Gaulle Havalimanı’nda 275 yolcuyla kalkış yapmak için pistte ilerleyen TK1828 sefer sayılı Airbus 330-300 tipi uçağın sol tekeri toprak zemine girdi.  
 Bakıma alınan uçağın yolcuları, THY’nın satış kontuvarlarına yönlendirildi. Aktarmalarını kaçıran bazı yolculara alternatif bağlantılar sağlanarak otel hizmeti verilirken, bazılarına da diğer havayolu şirketleriyle seyahat imkanı sağlandı.  
 150 yolcu da THY’nin başka bir uçağıyla İstanbul’a gönderildi. Uçakta yapılan incelemede, ciddi bir hasar olmadığı tespit edildi. 
 AA