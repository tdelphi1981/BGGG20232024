Gine'de çatışmalar: 130 yaralı
Gine'nin başkenti Conakry'de güvenlik güçleri ile parlamento seçimlerini protesto eden göstericiler arasında çıkan çatışmalarda 130 kişi yaralandı. Hükümetten yapılan açıklamada, güvenlik güçlerinin taş atan göstericilere müdahale etmek için göz yaşartıcı gaz kullandığı, çatışmalarda 130 kişinin yaralandığı belirtildi. 

Daha önce yapılan açıklamada, çatışmalarda 27 kişinin yaralandığı bildirilmişti. 

Muhalefet partisi, parlamento seçimlerinin adil olmadığını ileri sürerek oylamadan çekilme kararı almıştı.