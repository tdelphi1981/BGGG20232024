Mursi Uganda ile Nil'i görüştü
Mısır Cumhurbaşkanı Mursi'nin Uganda ziyaretinde, Nil suları konusunda iki ülke arasındaki işbirliği ele alındı.
 Mısır Cumhurbaşkanı Muhammed Mursi'nin Uganda ziyareti sırasında Nil suları konusunda iki ülke arasındaki işbirliğinin ele alındığı belirtildi.
  
 Mısır Cumhurbaşkanlığı Sözcüsü Yasir Ali Uganda'nın başkenti Kampala'da yaptığı açıklamada, Cumhurbaşkanı Muhammed Mursi'nin Uganda ziyaretini tamamladığını, Mursi'nin Uganda Devlet Başkanı Yoweri Museveni ile görüşmesinde, Nil suları konusunda iki ülke arasındaki işbirliğinin ele alındığını belirtti.
  
 Mursi ve Museveni'nin tarım ve hayvancılık alanlarında da ortak proje geliştirme kararı aldığını belirten Sözcü Ali, iki ülke arasında Bakanlar düzeyinde görüşmelerin sürdürüleceğini kaydetti.
  
 Sözcü Ali, Uganda Devlet Başkanı Museveni'nin de Mursi'nin daveti üzerine Ocak ayında Kahire'yi ziyaret etmeyi kararlaştırdığını aktardı.
  
 Uganda'nın bağımsızlık kutlamalarına katılan Mursi, Güney Afrika Cumhurbaşkanı Jacob Zuma, Somali Cumhurbaşkanı Hasan Şeyh Mahmud, Zambiya Cumhurbaşkanı Michael Sata, Burundi Cumhurbaşkanı Pierre Nkurunziza, Ruanda Cumhurbaşkanı Paul Kagame ve Tanzanya Cumhurbaşkanı Jakaya Kikwete ile de görüştü. 
  
 Mısır Cumhurbaşkanı Muhammed Mursi 16 saat süren ikinci Afrika seyahatini tamamlayarak ülkesine döndü.
  
 AA
  