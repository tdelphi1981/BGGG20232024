Pentagon'un başına Atatürk hayranı
Senatodan onay alan Obama'nın adayı Chuck Hagel'a, savunma bakanlığı yolu açıldı. Türkiye'ye yakın bir isim olan Hagel, Atatürk hayranlığıyla da biliniyor.
ABD Senatosu, ABD Başkanı Barack Obama tarafından Savunma Bakanlığı koltuğuna aday gösterilen Chuck Hagel'in onaylanmasının önünü açtı.

Hagel'in adaylığı üzerindeki tartışmaların sona erdirilerek adaylığın Senato Genel Kurulu'nda nihai onaya sunulması, 27'ye karşı 71 oyla kabul edildi.

Cumhuriyetçilerin itiraz ettiği bir isim olan Vietman gazisi Hagel'in, bu gelişmenin ardından Senato'dan onay almasına kesin gözüyle bakılıyor. Çünkü Demokratlar Senato'da çoğunluğu oluşturuyor ve onay için Senato Genel Kurulu'nda salt çoğunluğun oyu yeterli olacak.

66 yaşındaki Hagel, Türkiye'ye sıcak bakan bir isim. Her fırsatta Türkiye'nin Amerika için stratejik önemine vurgu yapan Hagel, aynı zamanda bir Atatürk hayranı.

Atatürk'ün 20'inci yüzyılın en değerli liderlerinden biri olduğunu söyleyen Hagel, Atatürk'ün hayatının Amerika'daki okullarda ders kitaplarına alınması taraftarı.

Ermeni soykırımı iddiaları konusunda da Türkiye'nin duruşuna yakın bir tavır sergileyen Hagel, 1915 olaylarının tarihçilere bırakılması gerektiği görüşünde. 

BÜTÇE KESİNTİSİ SORUNU 
Hagelı bekleyen sorunlar da yok değil. Bunlardan biri, 1 Marttan itibaren devreye girecek olanülkedeki zorunlu bütçe kesintileri. 

Maaş, hizmet ve harcamalarda yaşanacak aksamaların yanı sıra memurlara zorunlu tatil de gündeme gelebilecek. Pentagon açısından, askerleri tatile göndermek mümkün olmayacağı için yaklaşık 800 bin memur için bazı kararlar alınması gerekebilir.