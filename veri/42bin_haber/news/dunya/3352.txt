Stalin Türk limonu ile şifa buluyordu
SSCB liderlerinden Josef Stalin'in, hastalandığı zamanlarda Türkiye'den getirilen limonları tüketerek şifa aradığı ortaya çıktı.
Stalin'in ölüm tarihi 5 Mart vesilesiyle Rus basını Sovyet liderinin son dönemleriyle ilgili tarihi bilgileri gündeme taşıdı. Stalin'in 5 Mart 1953'te öldüğü son güne kadar Türkiye'den getirttiği limonları tükettiği ifade edildi. 192 sayfalık "Çok Gizli: Stalin'in hastalık tarihi" dosyasından alıntı yapan basın, Stalin'in devrim yıllarında Sibirya sürgünleri yüzünden sağlığının bozulduğunu belirtti. Dosyada Kremlin özel sekreteri Boris Bajanov'un not ettiği bilgilere göre, hiç spor yapmayan Stalin, bütün günü oturarak çalışıyordu. Sürekli puro ve Gürcü şarabı içen Sovyet liderinin 73 yaşına kadar yaşamasına doktorları bile şaşırmış. 

Modern tıpı sevmediği ve tedavi için daha çok doğal ilaçları tercihe eden Stalin'in başta soğuk algınlığı olmak üzere sık sık Türkiye'den getirdiği limonları tüketerek şifa aradığı belirtiliyor. 

Sovyet liderinin özel koruma müdürünün kızı Ada Yusis:" Stalin limonla şifaya bulmaya çok önem veriyordu. O dönemlerde bizde turuncu ürünler yetiştirilmiyordu. Bu yüzden Türkiye'den bunu sağlamak zorundaydık. Bir gün Türkiye'den getirtilen limonlar zamanında ulaşmamış. Babam bize Ağa'nın (Stalin'in Kremlin'deki lakabı) bu yüzden çok kızdığını anlattı." diyerek eski anılarına yer verdi.