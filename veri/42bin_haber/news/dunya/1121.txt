Mağdur babaya diplomatik görev
Pakistan hükümeti Taliban tarafından başından vurularak ağır şekilde yaralanan 15 yaşındaki genç kızın babasına diplomatık bir görev verdi.
 Yetkililer Malala Yusufzay'ın babası Ziauddin Yusufzay'ın İngiltere'nin Birmingham kentine Pakistan eğitim ateşesi olarak gönderileceği haberlerini doğruladı. Görevin en az üç yıl süreceği bildirildi. Genç kızların eğitimiyle ilgili çalışırken vurulan Malala ekim ayında Pakistan'da vurulmuş, tedavi için Birmingham'a götürülmüştü. Durumu iyi olan Malala'nın tedavisi hala sürüyor.
  