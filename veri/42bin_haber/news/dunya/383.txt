Esed'in ordusu hastaneleri silah deposu olarak kullanıyor
Suriye Özgür Ordusu ile Esed askerleri arasında çatışmaların şiddetlenerek devam ettiği Halep'te muhalifler, El Kindi Hastanesi'ni ele geçirdi. Hastanenin silah deposu olarak kullanıldığını belirten muhalifler, burada çok sayıda ağır silahı ele geçirdiklerini duyurdu.
 Yayınlanan görüntülerde, ele geçirilen askeri mühimmat arasında roket ve makineli silahlar dikkat çekiyor. Hastane içinde çok sayıda kutu içine yerleştirilmiş ağır silahlar ve mermilere ulaşıldı.   Görüntüleri yayınlanan muhalifler, Esed ordusunun hastaneleri silah deposu olarak kullandığını ifade ediyor.
 Suriye'nin en büyük ikinci şehri olan Halep'te muhalifler ile yönetime bağlı ordu arasındaki en şiddetli çatışmalar aylar önce başlamıştı. 
 CİHAN