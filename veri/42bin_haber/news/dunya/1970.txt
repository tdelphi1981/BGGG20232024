Port Said olaylarında 32 kişi öldü
 
 
 Mısır'da Port Said davasında 21 sanık hakkında verilen idam kararına gösterilen tepkiler üzerine çıkan olaylarda ölü sayısı 32'ye yükseldi. Sağlık Bakanlığı'ndan yapılan açıklamada, olaylarda ölü sayısının 32'ye yükseldiği, yaralanan 322 kişinin aralarında durumu kritik olanların da bulunduğu ifade edildi. Ordudan yapılan açıklamada kentte güvenliğin sağlandığı ifade edilmişti. Mısır 1. Futbol Ligi'nde, El-Ehli (Kahire) ve El-Mısri (Port Said) takımlarının geçen yıl şubat ayında oynadıkları maçın ardından çıkan olaylarda 74 kişi hayatını kaybetmiş, binden fazla kişi yaralanmıştı.  
 Port Said Ceza Mahkemesi, 74 kişinin ölümü hakkında açılan davada yargılanan 72 sanıktan 21'i hakkında idam kararı verdi. İdam kararından sonra sanık yakınları ve El-Mısri taraftarları polisle çatıştı.  
 MÜSLÜMAN KARDEŞLER MUHALEFETİ SUÇLADI
  
 Olaylar devam ederken Müslüman Kardeşler Teşkilatı'ndan yapılan açıklamada, muhalefetin ülkedeki gösterilere sessiz kaldığı ve çatışmalara destek verdiği iddia etti. Müslüman Kardeşler ayrıca medyayı da yaptıkları yayınlarla halkı rejime karşı kışkırttıklarını ileri sürdü.  
 İSLAM ÜLKELERİ LİDERLER ZİRVESİ ERTELENEBİLİR
  
 Kahire'de 6 Şubat'ta düzenlenecek ve 57 İslam ülkesinin liderlerinin katılacağı İslam İşbirliği Teşkilatı (İİT) zirvesinin olayların devam etmesi durumunda ertelenebileceği öğrenildi. 
  
 
  
 CNN TÜRK