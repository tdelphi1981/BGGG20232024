Esad, Humus'u fosfor bombaları ile vuruyor
Suriye'de Esad'a bağlı savaş uçaklarının bugün Humus'un Cobar bölgesini fosfor bombaları ile vurduğu belirtildi. Savaş uçaklarından fırlatılan bombaların şehir üzerine düşme anı saniye saniye kaydedildi.
 Suriye'de Esad yönetiminin yerleşim yerlerine yönelik bombardımanı sürüyor. Muhalifler, yönetime bağlı savaş uçaklarının bugün Humus'un Cobar bölgesini fosfor bombaları ile vurduğunu duyurdu. Yayınlanan görüntülerde uçaklardan fırlatılan fosfor bombalarının yerleşim yerine düşme anı görülüyor. Uçaklardan fırlatılan ve havada yüzlerce parçaya ayrılan bombalar binalara isabet edince büyük gürültü ile patlıyor. Çok sayıda binanın hasar gördüğü patlama sonrasında çevreye yayılan gazlar dikkat çekiyor.
 (CİHAN)