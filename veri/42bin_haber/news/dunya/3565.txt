Almanya'da Türk ailesinin evinde yangın: 8 ölü
Almanya'nın Stuttgart şehri yakınlığındaki Backnang kasabasında bir apartmanda çıkan yangın sonucu aynı aileden 8 Türk'ün yaşamını yitirdiği bildirildi. Türkiye'nin Stuttgart Başkonsolosu Mustafa Türker Arı ise yangında resmi rakamlara göre 7 Türk'ün öldüğünü açıkladı.
Ölenlerin isimleri ve yaşları ise şöyle açıklandı: Anne Nazlı Özcan Soykan (40), Hatice Soykan (17), Yılmaz Soykan (14), Abdülkadir Soykan (8), İzzet Soykan (7), Yasin Soykan (6), Ahmet Soykan (3) ve Murat Soykan (6 aylık).

Yangın sonucu İbrahim Soykan'ın ise ağır yaralı olduğu öğrenildi.


Başkonsolos Arı: Stuttgartta resmi rakamlara göre 7 Türk öldü

Türkiye'nin Stuttgart Başkonsolosu Mustafa Türker Arı, Almanya'nın Stuttgart şehri yakınlığındaki Backnang kasabasında bir apartmanda çıkan yangında resmi rakamlara göre 7 Türk'ün öldüğünü söyledi. 

Başkonsolos Arı, ölenlerin anne Nazlı Özcan ve 6 çocuğu olduğunu söyledi. Mustafa Türker Arı, yangının yerel saatle 04:30 sularında çıktığını aktardı. 

Bu arada yakınları ve komşuları hayatını kaybedenlerin sayısının 8 olduğunu ifade etmişti. 

Yangının çıkış sebebi ise henüz netlik kazanmadı. 



İŞTE BÖYLE YANDI