Buckingham Sarayı'nın önünde korku dolu anlar
İngiltere Kraliçesi 2. Elizabeth'in ikamet ettiği Londradaki Buckingham Sarayının önünde elindeki bıçakla etrafa saldıran adam, korku dolu anların yaşanmasına neden oldu. 
Yüzlerce turistin Kraliyet askerlerinin geleneksel nöbet değişimini izlemek üzere bulunduğu sarayın önünde elindeki iki bıçakla etrafa saldırgan hareketlerde bulunan 50li yaşlarındaki adamı, polis elektrikli tabanca ile etkisiz hale getirdi. Bir kişinin olay anını cep telefonu ile çektiği görüntülerde, bir bıçağı boğazına diğerini de etrafındakilere yöneltiği görülen adama polis, elektrikli tabanca ile müdahale ediyor. 
Çevredekilerin korku ve şaşkınlıkla izlediği olayın ardından polis, şüpheli hareketlerde bulunan adamı sorgulamak üzere göz altına aldı. 
Olay sırasında Kraliçe 2. Elizabeth ve eşi Prens Philipin Northfolkdaki Sandringham Sarayında oldukları belirtildi.