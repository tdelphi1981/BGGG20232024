Amerika'dan Fransa'ya destek
 
 Komutan Rob Firman, 3 Şubat’a kadar 30 sefer düzenleyen C-17 Air Force uçağının, Mali’deki Fransız birliklerine 610 personel, 760 ton ekipman ve erzak taşıdığını açıkladı. Firman, 27 Ocak’ta başlayan uçuşlarda Fransız uçakları için 180 bin litre yakıt taşındığını da ifade etti. 
 'HOLLANDE'DAN KARARLI TUTUM' 
 
 ABD Başkan Yardımcısı Joe Biden da dün düzenlediği basın toplantısında Mali’ye asker gönderen Fransa Cumhurbaşkanı François Hollande’ın "kararlı bir tutum izlediğini" belirterek, "Mali’ye yönelik askeri operasyon, sadece Fransa’nın değil, ABD’nin ve bütün herkesin yararına" ifadesini kullanmıştı. Fransa, 11 Ocak’ta, Mali’nin kuzeyini kontrol altında tutan silahlı grupların güneye doğru ilerlemesi üzerine, Mali ordusuyla beraber askeri operasyon başlatmıştı.
  