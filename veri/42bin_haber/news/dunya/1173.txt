Dikkat! Geri döndü!
Çin'in başkenti Pekin'de son 10 gün içinde iki kadının domuz gribinden öldüğü açıklandı. Devlet medyasına göre, bu ölümlerle Pekin'de 2010'dan beri domuz gribi virüsü H1N1'in sebep olduğu ilk ölüm vakaları oluyor.
 Pekin Günlüğü gazetesinin haberine göre, kanser hastası olan 65 yaşındaki bir yaşlı kadın Cuma günü, 22 yaşındaki göçmen işçi kadın ise 27 Aralık'ta öldü. Yetkililer, grip vakalarının son beş yıldaki en yüksek seviyesine çıktığı, H1N1'in bunlardan en baskını olduğunu söyledi. Vakalardaki artışın, Pekin ve Çin'in çoğu kesiminde son 28 yılın en soğuk havalarından kaynaklandığı da ifade edildi.
 H1N1, 2009 yılında ABD ve Meksika'da ortaya çıkmış ve altı haftada dünyaya yayılmıştı.
 Dünya Sağlık Örgütü, tüm dünyada domuz gribinden ölenlerin sayısını 18 bin 500 olduğunu tahmin ederken, geçen Haziran ayında yapılan bir araştırmada bu rakamın 284 bin 500 ile 579 bin arasında olduğu belirtildi.
 CİHAN
  