Amerikalı aile CHP'den yardım istedi
Amerikalı aile oğullarını kurtarması için CHP'den yardım istedi. Suriye'de görev yaparken kaçırılan ve kendisinden 4 aydır haber alınamayan Amerikalı serbest gazeteci Austin Tice'ın ailesi, CHP ile temasa geçti. Ailenin en kısa sürede Türkiye'ye gelmesi bekleniyor. Austin Tice, 31 yaşında Amerikalı serbest gazeteci. Ağustos ayında Suriye'de kaçırıldı. Hayatta olduğuna dair tek kanıt Eylül ayında, gözleri bağlanmış halde silahlı askerlerce yürütüldüğü görüntüleri.

Anne Debra Tice ve baba Marc Tice, Sınır Tanımayan Gazeteciler örgütü aracılığıyla önce CHP Grup Basın Danışmanı Ali Öztunç, ardından da CHP Hatay Milletvekili Mevlüt Dudu ile temasa geçti. 

Cüneyt Ünal'ı kurtaran CHP heyetinin, oğulları için de yardımcı olmasını  istediler. CNN TÜRK'e konuşan Öztunç, ailenin yakın zamanda Türkiye'ye geleceğini söyledi.