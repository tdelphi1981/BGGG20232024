Fransa'da eşcinsel yasasına protesto
Fransa'nın başkenti Paris'te köktenci Katolikler, mecliste eşcinsel evlilik yasası görüşülürken protesto gösterisi düzenledi.
Civitas hareketi (köktenci Katolikler) mecliste eşcinsel evlilik yasası görüşülürken meclis yakınında yer alan Presdent Edouard-Herriot Meydanı'nda toplandı. Göstericiler yasa görüşmesini protesto için sokakta dua eylemi düzenledi. Öte yandan İktidardaki Sosyalist Parti Milletvekilleri eylemcilerin yanına gitmek isteyince polis tarafından durduruldu. Meclis görüşmelerinden saat 20.30 sıralarında çıkan, iktidarda bulunan 10 civarına Sosyalist Parti (PS) milletvekili yardımcıları ile birlikte eylemin yapıldığı meydana gitmek istedi. Ancak Polis tarafından meydana gitmeleri engellendi. Milletvekillerini durduran Çevik kuvvet, eylemcileri korumak için çevresini sardı. Cher bölge Milletvekili Yann Galut, kolluk kuvvetlerinin, seçilmişleri kamuya ait bir yerde engellemesinin yasadışı olduğunu söyledi. Katolik köktendincilerin duaları devam ederken milletvekilleri odalarına döndü.