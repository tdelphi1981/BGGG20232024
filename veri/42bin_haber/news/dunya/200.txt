İngiltere'de 3 kişi gözaltına alındı
İngiliz sınır görevlileri, tabutların arasında saklanarak ülkeye girmeye çalışan 3 kişinin gözaltına alındığını bildirdi.
 Sınır birliklerinden yapılan açıklamada, Bulgaristan'dan gelen kamyonda, köpeklerle yapılan aramada kaçakların tabutların arasına gizlenmiş halde bulunduğu belirtildi. Kaçakların Eritre vatandaşı olduğu ifade edildi.
          
 Tabutların İngiltere'nin batısındaki bir cenaze evine ait olduğu kaydedildi.
          
 Sınır yetkilileri, kaçakların alışılmadık bir yolla ülkeye girmeye çalıştığını, ancak geçmişte köpek bisküvisi kargosu veya küvete saklanmış halde kaçaklar da bulunduğunu hatırlattı.
          
 AA