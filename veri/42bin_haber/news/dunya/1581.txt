Suriyeliler umudunu fala bağladı
Suriyede ülkenin geleceğine ilişkin yanlış tahminlerden bıkan halk fala ve astrolojiye umut bağlıyor.
Çatışmalarla geçen 2 yıl içinde, çoğu kişi siyasi analistlere ve barışın sona ereceği vaat ve iddialarında bulunan siyasi partilere olan inancını kaybetti.

İnancını kaybedenlerden bir grup varlıklı Suriyeli bir restoranda bir araya gelerek Lübnanlı medyum Maguy Farah'ın özel bir seansında teselli buldu. Farah, Cumhurbaşkanı Esad'ın düşmesinden yana olan bir iş adamının ülkenin geleceğine ilişkin sorusuna Esad Mart'ta düşecek yanıtını veriyor.

Farah'ı dinleyen bir iş kadını, falcılar Suriye'nin geleceğiyle ilgili bir şeyler söylediğinde, insanların çalışmak için yeniden isteklendiğini dile getiriyor ve Suriyelilerin belirsizlik içinde yaşamayı sevmediğini de sözlerine ekliyor.

Rejim yanlısı ve rejim karşıtı yorumlar

Yaklaşık 30 yıldır siyasi ve askerî olarak Şam'ın etkisi altında olan komşu Lübnan'da astrolog Michel Hayek Esad karşıtı bir televizyon kanalı olan MTV'de gerçekleştirdiği 2012'ye ilişkin yorumlarında Esad'ın düşeceğini öngörmüştü. Ülkenin en ünlü astroloğu Hayek, geçen yılki yanlış tahmininden sonra bu yıl da kadınların ve ülkede azınlık teşkil eden Alevilerin Suriye'nin gelecekteki siyasi yaşamında önemli rol oynayacaklarını iddia ediyor.

Hükümet yanlısı kanal OTV'de konuşan Mike Feghali ise Hayek ile aynı fikirde değil. Feghali, Esad'ın gücünü koruyacağını ve devrilmeyeceğini savunuyor. Feghali'nin popüleritesi, eski başbakan Refik Hariri'nin 2005'te bir suikaste kurban gideceğini tahmin edip tarihin kendisini doğrulamasından sonra artmıştı. Ünlü astrolog, 2013'te çatışmaların azalacağını fakat devrimin başkenti olarak anılan Humus'ta şiddetin devam edeceğini tahmin ediyor.

Şam'da astrolojiyle ilgili her şeyi izlediğini söyleyen 27 yaşındaki bir avukat Suriyelilerin fala bel bağlama sebeplerini kendinden yola çıkarak ortaya koyuyor. Genç avukat, Etrafımızı saran karanlığın içinde bir umut arıyoruz. Astrologlar bize bunu veriyor diyor.

DW Türkçe