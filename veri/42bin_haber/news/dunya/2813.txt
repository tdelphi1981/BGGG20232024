ABD'den 50 milyon dolarlık yardım
 
 Obama, Beyaz Saray’da yaptığı açıklamada, Pentagon’un bütçesinden Mali’de operasyonlarını sürdüren Fransa ve Çad’a, askeri ihtiyaçları için 50 milyon dolarlık askeri destek sağlayacaklarını belirtti. 
 TOPLAMDA 12 MİLYON DOLAR HARCANDI 
 
 ABD, 21 Ocak’tan bu yana, Mali’deki Fransız birliklerinin askeri ihtiyaçlarını karşılamak için bölgeye 41 uçuş gerçekleştirmiş ve toplamda 12 milyon dolar harcamıştı. Fransa, 11 Ocak’ta, Mali’nin kuzeyini kontrol altında tutan silahlı grupların güneye doğru ilerlemesi üzerine, Mali ordusuyla beraber askeri operasyon başlatmış, operasyonlara Çad ve Batı Afrika Ülkeleri Ekonomik Topluluğu’ndan (ECOWAS) da askeri destek sağlanmıştı.
  