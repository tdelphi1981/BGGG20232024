İki ülke savaşın eşiğinde
Hindistan ve Pakistan askerlerinin tartışmalı Keşmir bölgesindeki Kontrol Hattı çevresinde silahlı çatışmaya girdiği bildirildi.
Pakistan ordusundan yapılan açıklamada Hindistan askerlerinin, Pakistan yönetimindeki Keşmirin Hacı Pir bölgesinde bulunan bir ordu karakoluna baskın düzenlediği, bir askerin öldüğü bir askerin de yaralandığı belirtildi.

Hindistan ordusundan yapılan açıklamada ise Pakistanın Hindistana ait askeri karakollar üzerine kendiliğinden ateş açtığı ifade edildi.

BİZ SADECE HAFİF SİLAHLAR KULLANDIK

Pakistan ordusundan yapılan açıklamada, iki taraf arasında çatışmanın sürdüğü, Hindistan askerlerinin Sawan Patra isimli sınır karakoluna fiziksel olarak baskın düzenlediği belirtildi. Açıklamada ayrıca püskürtülen Hindistan askerlerinin kaçarken silahlarını geride bıraktığı ifade edildi.

Hindistan ordu sözcüsü Albay Brijesh Pandey ise Associated Presse yaptığı açıklamada, Pakistan askerlerinin Hindistan askeri birimlerine havan topları ve otomatik silahlarla ateş açtığını söyledi. Pandey, sivillere ait bir konutun yıkıldığını da sözlerine ekleyerek, Biz sadece hafif silahlar kullandık. Bunun militanların geçişini sağlamayı kolaylaştırmak için bir çaba olduğuna inanıyoruz dedi.

Hacı Pir Geçidi, Keşmirin Pakistan kontrolündeki şehri Muzafferabad ile Hindistan kontrolündeki şehri Srinagarın tam ortasında bulunuyor.

Bu çatışmanın bölgenin genelini kapsayabilecek yeni bir savaş ihtimali doğurmasından endişe ediliyor. Her iki ülkenin de elinde nükleer silahlar olması endişeleri daha da alevlendiriyor.