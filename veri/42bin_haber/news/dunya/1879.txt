Mali'de Fransa bayrakları
Fransa'nın, 12 Ocak'ta Mali'nin kuzeyinde denetimi ele geçiren ayrılıkçı direnişçilere yönelik başlattığı saldırı sonrasında başkent Bamako'da Fransa bayrakları dalgalanmaya devam ediyor.
Fransa'nın gerçekleştirdiği askeri müdahale sonrasında bu ülkeye karşı sevgi besleyen Malililer evlerine ve iş yerlerine Fransa ve Mali bayraklarını yan yana asıyor. 

Saldırıyla birlikte başta Bamako olmak üzere özellikle ülkenin güney kesimlerinde Fransa bayrakları satışında adeta patlama yaşandı. Bunu fırsat bilen kimi çevreler piyasaya binlerce Fransa bayrağını sürdü. Başkent Bamako'nun önemli birçok noktasında Fransa bayrakları göze çarpıyor. Bu işten günlük kazançlarını çıkarmak isteyenler de köşe başlarında Fransa bayrakları satıyor.