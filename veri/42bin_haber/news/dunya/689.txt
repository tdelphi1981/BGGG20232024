Hamas gövde gösterisine hazırlanıyor
Hamas, İsrail'in Gazze'ye düzenlediği operasyon ve ateşkesin ardından gövde gösterisine hazırlanıyor. Avrupa Birliği ve Amerika'nın terör örgütü saydığı ve 2007'den bu yana Gazze'nin hakimi olan Hamas, 25. Yılını yarın mitingle kutlayacak. Örgütün sürgündeki lideri Halid Meşal, ilk kez kutlamalar vesilesiyle Gazze'de. Halid Meşal, Gazze'ye Mısır'ın Refah Sınır Kapısı'ndan geçti. Hamas lideri üç gün sürecek ziyareti boyunca temaslarda bulunacak, İsrail'in hava saldırılarında ölenlerin yakınları ile biraraya gelecek. Yarın Hamas'ın kuruluş yıldönümü sebebiyle büyük bir gösteri düzenlenmesi bekleniyor. 

Halid Meşal daha önce Suriye'de bulunuyordu ancak rejime karşı isyanın ve hükümet müdahalesinin başlamasının ardından Şam'daki ofis kapandı, Meşal de Katar'a yerleşti. 

İsrail'in son operasyonunun ardından Mısır'ın arabuluculuğunda ateşkesi kabul etmesini kendi zaferi olarak görüyor.