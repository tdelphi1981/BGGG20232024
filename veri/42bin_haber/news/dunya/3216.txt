Suriye'de bir gazeteci daha öldü
Suriye'de yaralanan Fransız foto muhabiri Olivier Voisin, Türkiye'de kaldırıldığı hastanede yaşamını yitirdi. Fransa Dışişleri Bakanlığı sözcüsü, bağımsız çalışan Voisin'in sabaha karşı İstanbul'daki hastanede yaşamını yitirdiğini açıkladı.

38 yaşındaki Voisin, geçen hafta Suriye'nin İdlib bölgesinde muhaliflerin operasyonunun fotoğraflarını çektiği sırada havan topu mermisinin patlaması sonucu başından ve sağ kolundan yaralanmıştı.

Voisin, önce Antakya Devlet Hastanesi'ne kaldırılmış, daha sonra İstanbul'a nakledilmişti. Foto muhabirinin durumunun kritik olduğu belirtilmişti.