Berdimuhamedov, Ermenistan’ı ziyaret edecek
Türkmenistan Devlet Başkanı Gurbanguli Berdimuhamedov, Ermenistan'ı ziyaret edecek. Berdimuhamedov Erivan ziyaretini 29-30 Kasım 2012 tarihlerinde gerçekleştirecek.
 Türkmenistan Dışişleri Bakanı ve Devlet Başkanı Yardımcısı Raşit Meredov, Berdimuhamedov'un Ermenistan ziyaretine hazırlık yaptıklarını kaydetti. Bakanlar Kurulu toplantısında konuşan Bakan Meredov, ziyaret kapsamında bir dizi ikili anlaşmaların da imzalanacağını söyledi.
 Berdimuhamedov, ziyaretin önemine  dikkat çekerek, Türkmenistan ile Ermenistan arasındaki mevcut ilişkilerin düzeyinden memnun olduğunu kaydetti. Türkmen lider, Erivan ziyareti kapsamında imzalanacak anlaşmaların ülkeler arasındaki ekonomik işbirliğinin daha da geliştirilmesine önemli katkı sağlayacağını ifade etti.
 Ermenistan Cumhurbaşkanı Serj Sarkisyan, Kasım 2010'da Türkmenistan'ı ziyaret etmişti.
 CİHAN