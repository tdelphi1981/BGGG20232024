O milletvekilini partiden ihraç etti
Yunanistan Başbakanı ve merkez sağ Yeni Demokrasi (ND) partisi Genel Başkanı Antonis Samaras, yeni kemer sıkma paketine karşı olan milletvekili Nikos Stavrogiannis'i partinin parlamento grubundan ihraç etti.
 Samaras, Stavrogiannis'in son tasarruf önlemlerine meclisteki oylamada onay vermeyeceğini açıklamasının hemen ardından, parlamento başkanına, Stavrogiannis'in partinin parlamentodaki grubundan ihraç edildiği bilgisini verdi.
          
 Samaras'ın, parti etik komitesine Stavrogiannis'in partiden ihracı için de talimat verdiği bildirildi.
          
 Yunan hükümeti ile Avrupa Komisyonu, Avrupa Merkez Bankası ve IMF temsilcilerinden oluşan troyka arasında kredinin 31,5 milyar avroluk yeni diliminin serbest bırakılması için 2013-2014 için alınacak 13,5 milyar avroluk son kemer sıkma önlemleri üzerindeki müzakereler sürüyor.
          
 Pakete nihai hali verilince parlamentoda oylanacak.
          
 Yunanistan'da ND, PASOK ve DİMAR'dan oluşan üç partili koalisyon  hükümetinin 300 üyeli Yunan parlamentosunda toplam 177 sandalyesi bulunuyor. Partilerden daha fazla fire verilmesinin kemer sıkma paketinin oylamasında yeterli sayıya ulaşılmasına riske atabileceği düşünülüyor.
          
 AA
  