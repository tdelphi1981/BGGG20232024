Türkiye'ye Afrika ve Ortadoğuda model ülke bakışı
Güney Afrikadan bir grup basın mensubu, incelemelerde bulunmak üzere Denizliye geldi.
El-Jezire Sahraaltı Müdürü Thembisa Fakude, Türkiyenin Afrika ve Ortadoğuda model ülke olarak görüldüğünü söyledi.

Güney Afrikadan bir grup basın mensubu, incelemelerde bulunmak üzere Denizliye geldi. Sapa Haber Ajansı Müdürü William Chales Cavse Davis, E-TV haber sunucusu Vanessa Rapetti, Business Report editörü Mziwandile Ellis Kingdom Mnyandu, Sovweton politika editörü Moipone Malefane, BBC Omar Mutasa ve Cihan Haber Ajansı Güney Afrika Johannesburg muhabiri Türkmen Terziden oluşan grupla Denizli Belediye Başkanı Osman Zolan, Çamlık Ofiste sohbet etti.

Gazeteciler, basından tanıdıkları Türkiye ile gördükleri arasında büyük farklar olduğunu söyledi. Müdür Fakude, Türkiye'nin son zamanlarda aktif ve çok yönlü bir politika izlediğini ifade etti. Başbakan Recep Tayyip Erdoğanın hükümeti döneminde Türkiyenin Afrika ve Ortadoğuda model ülke olarak görüldüğünü belirterek, Biz bu bilgileri başkasından duymuyoruz. Gazeteci olduğumuz için halkla görüştüğümüz gibi devletlerin bizzat idarecilerinin ağzından dinliyoruz. El-Jezire olarak Arap Baharından sonra Mısır, Tunus, Yemen gibi ülkelerin dışişleri yetkilileriyle görüştüm. Hepsi Türkiyeyi model olarak görüyor ve tartışıyor. dedi. Başkan Zolan ise misafirlerine Denizli hakkında bilgi verdi.