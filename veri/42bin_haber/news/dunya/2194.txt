'Maliki bizi Amerika'ya şikayet etti'
Davutoğlu Irak-Türkiye ilişkilerini değerlendirdi.
 Türkiye Dışişleri Bakanı Ahmet Davutoğlu Arapça yayın yapan bir televizyon kanalında katıldığı bir programda Irak-Türkiye ilişkilerini değerlendirdi.
 
 HEPSİ BİZİM KARDEŞİMİZ
 Program sunucusunun sorularını yanıtlayan bakan Davutoğlu Irak'ın hala Türkiye'nin en güçlü ticari ortağı olduğunu, iki ülkenin önemli ve güçlü bir tarihi bağa sahip olduğun söyledi. Türkiye'nin özellikle son on yılda Irak'a en büyük desteği verdiğini, Irak'taki Şii ,Sünni, Hıristiyan, Arap Kürt ve Türkmen demeden tüm kesimlere aynı mesafede yaklaştığını söyledi. Davutoğlu "Bizim için Basra,Erbil ve Bağdat'ın birbirinden hiç bir farkı yoktur,bu şehirlerde yaşayanlar hepsi bizim kardeşlerimizdir" dedi. 
 
 MALİKİ BİZİ AMERİKA'YA ŞİKAYET ETTİ
 Bakan Davutoğlu konuşmasında ayrıca, Başbakan Recep Tayyip Erdoğan'ın 2009 yılında beraberinde en geniş katılımlı bakan heyetiyle Irak'ı ziyaret ettiğini ve Türkiye Cumhuriyeti olarak ilk kez bu kadar geniş katılımlı bir heyetle bir ülkeyi ziyaret etmiş olduğunu söyledi. Davutoğlu Irak ile uzun vadeli bir stratejik ortaklık mutabakat zaptı yaptıklarını ifade etti. Davutoğlu Irak'ın hala Türkiye'nin en güçlü ticari ortağı olduğunu,Türkiye'nin Irak'ta üç konsolosluğu olan tek ülke olduğunu sözlerine ekledi. Davutoğlu, “Türkiye Cumhuriyeti olarak bu önemli gelişmeden sonra Irak Başbakanı Nuri El Maliki'nin özellikle 2011'de Amerikan güçlerinin Irak'ı terk etmesinden sonra Türkiye'yi ziyaret etmesini bekliyorduk ancak Sayın Maliki bunun yerine Amerika'ya gidip Türkiye'yi şikayet etmeyi tercih etti” dedi.
 Suriye'deki son durumu da değerlendiren Dışişleri Bakanı Ahmet Davutoğlu Türkiye’nin her zaman İçin Suriyeli kardeşlerinin yanında olduğunu ve olmaya devam edeceğini sözlerine ekledi. 
 
 DHA
  