Kızıl Meydan’dan Türkiye’ye yılbaşı kutlaması
Rusya 10 günlük yılbaşı tatiline hazırlanıyor. Ülkedeki şehirlerin meydanları dev yılbaşı ağaçları ile süslendi, caddeler ışıklandırıldı. Başkent Moskova’da eksi 25 derece soğuklar geride kaldı, artı 1 dereceye kadar artan sıcaklarla eriyen karlar yolları çamur deryasına çevirdi.
 Rusya’da ortalama 4 kişilik bir ailenin bin doların üzerinde harcama yaptığı yılbaşında hediyeleşme vaaz geçilmezlerden. Hediyeleri sevdiklerine yetiştirmek için son güne kalan vatandaşlar ise trafiği kilitledi. Kızıl Meydan’a kurulan hediyelik eşya standı ise yerli ve yabancı turistlerin en çok ilgi gösterdiği mekanlardan biri.
 Cihan Haber Ajansı’na(Cihan) yılbaşını değerlendiren Rusya halkı, Türkiye halkının yeni yılını kutladı. 
 Üniversite öğrencisi Maksim, “Yılbaşını arkadaşlarımla birlikte Moskova’da kutlayacağız. Moskovalıyız. Gelecek yılın mutluluk dolu bir yıl olmasını diliyoruz. Başta Türk halkı olmak üzere, tüm dünya halklarının yeni yıl kutlar, mutluluklar dilerim” dedi.
 Maksim’in Kız arkadaşı Margarita da, “Ben de yeni yılda hiç bir sorununun olmadığını ve her şeyin mükemmel olmasını diliyorum. Her aileye sağlıklar diliyorum. Genelde tüm dünyada her şeyin iyi olmasını arzu ediyoruz.” ifadelerini kullandı.
 Moskova Devlet Üniversitesi öğrencisi Mark, “Kaliningrad’ta oturuyorum. Sınavları verdim. Şimdi de bilet almaya gidiyorum. Çünkü, yılbaşını ailemle Kaliningrad’ta kutlayacağım. Ayrıca baba ve anneme, küçük kardeşime hediye de alacam. Yeni yılda her kese sağlıklar diliyorum. Ailelerin mutlu olmasını diliyorum. Sağlık en önemlisi. Gerisi bence boş. Tüm dünya ülkelerinin gelişmesini diliyorum, insanların çalışması ve refahlarına kavuşması açısından. Çok paramız olsun ve biz de fazla çocuk yapalım.” temennisinde bulundu.
 Moskova’da Litvanya vatandaşı turist Andryus ise, “Yılbaşını Yaroslavl kentinde kutlayacağız. Ailem orada oturuyor. Ben bayram gününde onlarla birlikte olmak için Rusya’ya geldim. Yılbaşını Rusya’da kutlamanın başka bir güzelliği var. Yeni yılda herkese huzur ve güzel hayat diliyorum. Tüm dünya halkları için kavgasız bir yıl olmasını diliyorum. Büyük aile olmalarını ve mutlu yaşamalarını diliyorum.” şeklinde konuştu.
 Yılbaşı için yurt dışına gideceklerini ifade eden ev hanımı Kseniya, “Yılbaşını Japonya’nın başkenti Tokyo’da kutlamayı planlıyoruz. Neden Tokyo? (gülerek) Çünkü güneş, sıcak. Yeni yıl dilekleriminden biri kızımın akıllı bir evlat olması ve ailesini sözünü dinlemesidir. Sağlığı yerinde olmasını diliyorum. Hepimizin. Türkiye de güzel ülke ve çok seviyoruz. Deniz, güneş. Hepinizin yeni yılını kutluyorum.” dedi.
 Ev hanımı Mariya da dileklerini, “Yılbaşını Moskova’da evde ailece kutlamaya hazırlanıyoruz. Sonra da bayramın tadını çıkarmak için dolaşmaya çıkacağız. Yeni yılda her kese mutluluk, sevinç, barış diliyorum.” şeklinde ifade etti.
 Dünyada barış temennisinde bulunan gazeteci Galina Kirpiçnikova, “Yeni yılda her kese mutlu yıllar ve sağlıklar diliyorum. İnsanlar arasında karşılıklı sevgi ve saygının olmasını arzu ediyorum. Gelenekler gereği yılbaşını ailemle geçireceğim. Hep beraber ailemle Ural bölgesine, uzaklara, Orenburg’a gideceğiz. Orası çok soğuk. Yeni yılda tüm dünya halklarına barış, mutluluk ve sağlıklar diliyorum. Diliyorum ki dünyada çatışmalar olmasın.” dedi.