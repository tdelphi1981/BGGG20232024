Japonya'da milliyetçiler önde gidiyor
Japonya'da yapılan araştırma, 16 Aralık'ta yapılacak erken genel seçimlerde milliyetçilerin, iktidara sahip olacağını gösterdi.
 Japonya'daki Kyodo Haber Ajansı'nın gerçekleştirdiği kamuoyu yoklamasına göre, seçimlerden muhalefetteki Liberal Demokratlar birinci parti olarak çıkacak. 2009'da iktidara gelen Demokrasi Partisi'nin ise üçüncü sırada yer alacağı ortaya çıkarken, asıl sürprizi milliyetçiler yaptı. Diriliş Partisi'nin ikinci sıraya oturduğu belirlendi.
 Haber ajansının bin 230 kişiyle yaptığı araştırmaya göre, 16 Aralık'ta yapılacak seçimlerde Liberal Demokrat Partisi oyların yüzde 18,7'ne sahip olacak. Osaka Belediye Başkanı Toru Haşimoto ve Tokyo Eski Valisi Şintaro İşihara'nın kurduğu Japonya Diriliş Partisi ise oyların yüzde 10,3'üne sahip olacak. Başbakan Yoşihiko Noda'nın önderliğindeki Demokrasi Partisi ise yüzde 8,4'te kaldı. Kamuoyunda pek fazla şans tanınmayan Diriliş Partisi'nin ikinci sırada çıkmasına karşın halkın yüzde 33,9'u başbakan olarak LDP lideri Şinzo Abe'yi görmek istediklerini söyledi. Yüzde 30'u ise Başbakan Noda'dan yana tavır koydu. Noda yönetimine destek yüzde 23,9 olarak çıktı.
 Kyodo'nun gerçekleştirdiği araştırmaya göre halkın önemli bir kısmı sosyal güvenlik politikalarına büyük önem veriyor. Araştırmaya katılanların yüzde 28,7'si seçimlerdeki kritik konunun sosyal güvenlik, yüzde 28,6'sı da ekonomi olduğunu belirtti.
 CİHAN
  