Suriye'de patlama
Suriye'nin Ürdün sınırında bulunan Dera'da iki farklı otomobile yerleştirilen patlayıcı maddelerle askeri kampa düzenlenen bombalı saldırılar sonucu en az 20 askerin öldüğü belirtildi.
 Londra merkezli Suriye İnsan Hakları Gözlemevi'nden yapılan açıklamayı Suriye resmi haber ajansı SANA da doğruladı.
 AĞIR MADDİ HASAR
 SANA'nIn haberinde patlamanın hedefinin ne olduğu bildirilmedi ancak ağır maddi hasar olduğu ve en az 20 kişinin hayatını kaybettiği belirtildi.
 Gözlemevİ daha sonra üçüncü bir patlama sesi daha duyulduğunu bildirdi. Ancak bu patlamanın kaynağı henüz açıklanmadı.
 Dera, 20 aydır devam eden Esad karşıtı isyanın beşiği olarak görülüyor. Bugüne kadar yaşanan çatışmalarda 38 bin kişinin öldüğü kaydediliyor.
  