Beklenen patriotların bir kısmı nakledildi
Türkiye'nin NATO'dan talep ettiği patriot hava savunma sisteminin bir bölümünün Gaziantep'e nakli tamamlandı.
ABD'nin gönderdiği Adana İncirlik Hava Üssü'ne getirilen patriot hava savunma sisteminin bir bölümü, polis ve jandarma eskortu eşliğinde Gaziantep'e getirildi.

Patriot hava savunma sistemini taşıyan askeri konvoy, Tarsus-Adana-Gaziantep (TAG) otoyolunu takiben kente Kuzey gişelerinden giriş yaparak, 5. Zırhlı Tugay Komutanlığı'na ulaştı.

Hüseyin Ataman Kışlası'na giriş yapan konvaydaki araçlar, önceden belirlenen alana park edildi.

Türkiye'nin NATO'dan talep ettiği patriot hava savunma sisteminin kalan bölümünün de yarın Gaziantep'e sevk edileceği öğrenildi.