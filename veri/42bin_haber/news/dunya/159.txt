Mısır'da 400 işyeri yandı
Kahire'nin kuzeybatısındaki Merse Matruh şehrinin Libya çarşısında çıkan yangında 400 işyeri yandı.
 İtfaiye ekipleri yangını söndürmek için seferber olurken, yangın yerine 12 ambulans gönderildiği ve yaralanan 4 kişinin hastaneye kaldırıldığı belirtildi.
 Ordunun da destek verdiği söndürme çalışmaları sonucu yangın kontrol altına alındı.
 Yetkililerin, kontrol altına alınmasıyla birlikte yangınla ilgili soruşturma başlatarak, işyeri sahipleri, görgü tanıkları ve yaralıların ifadelerine başvurduğu kaydedildi.
 İçişleri Bakan Yardımcısı General Emin İzzeddin, AA muhabirine yaptığı açıklamada, ilk belirlemelere göre yangının elektrik kontağından çıktığını söyledi.