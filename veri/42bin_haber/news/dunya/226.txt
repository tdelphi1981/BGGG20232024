Filipinler'de 13 asker yargılanacak
Filipinler'de bir subay ile 12 asker, kanun kaçaklarını yakalamak için ülkenin güneyinde düzenlenen operasyon sırasında bir kadın ve iki çocuğun ölümüne neden oldukları gerekçesiyle askeri mahkemede yargılanacak.
 Ordu sözcüsü Yarbay Lyndon Paniza, 18 Ekim'de Davao del Sur eyaletindeki Kimlawis köyünde yaşanan silahlı çatışmanın ardından yapılan soruşturmada, askerlerin emirlere uymadığının ve üç sivilin çapraz ateşte kalarak yaşamlarını yitirmesine neden olduklarının tespit edildiğini söyledi.
          
 İnsan hakları savunucularının askerlerin kulübeye bilerek ateş ettiği iddialarını yalanlayan Paniza, askerlerin sivilleri hedef almadığını, kanun kaçaklarıyla çatışmaya girdiğini belirtti.
 AA
  