Pearl Harbor'ın 71'inci yıldönümü
ABD'nin İkinci Dünya Savaşı'na girmesine ve savaşın seyrinin değişmesine neden olan Japonya'nın Pearl Harbor saldırısının 71. yıl dönümünde anma töreni düzenlendi.
Amerikan birliklerinin Pearl Harbor'da gerçekleştirdiği tören Japon uçaklarının 71 yıl önce bombardımana başladığı 07.55'teki saygı duruşuyla başladı ve çeşitli anma etkinlikleri gerçekleştirildi.

Japon uçaklarının baskınında, ABD'nin Hawaii'deki Oahu adasında bulunan Pasifik Filosu ve Pearl Harbor askerî üslerindeki 2 bin 390 asker ve 49 sivil hayatını kaybetmişti. Saldırıda ondan fazla savaş gemisi, 200'e yakın uçak imha edilmişti.

Japon İmparatorluk ordusu bu saldırıyla, ABD'nin muhtemel bir saldırısını önlemeyi hesaplamıştı. Ancak saldırı, ABD'nin kesin olarak savaşa girmesine ve savaşın seyrinin değişmesine neden olmuştu.