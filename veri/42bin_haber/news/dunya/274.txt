Kırgızistan’da 11 milletvekili hacı oldu
Kırgızistan'da bu yıl kutsal topraklara giden 11 milletvekili hacı oldu. Hac farizasını yerine getiren milletvekilleri yurda döndü. Mecliste 11 vekilin haccı olduğunu duyuran milletvekili Tursunbay Bakiroğlu, hac ibadetlerinin kabul olmasını diledi.
 Kırgızistan'da bu yıl Din İşleri Dairesi organizasyonuyla 4 bin 577 kişi hacı olmak için  kutsal topraklara gitmişti.
 2 Kasım itibariyle dönmeye başlayan Kırgız hacılardan beşinin vefat etiği ve kutsal topraklarda defnedildiği belirtildi. Kırgız hacıların yurda dönüşleri 17 Kasım'a kadar devam edecek. 5 bin hacı kotasının verildiği Kırgızistan'da, bu yılki hac fiyatı 2 bin 500 dolardan 2 bin 250'ye indirmişti.
 CİHAN