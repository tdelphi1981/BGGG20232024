'Tecavüz eden idam edilsin'
 
 Mahkemenin sanıklardan birisinin 18 yaşından küçük olması nedeniyle çocuk mahkemesinde yargılanması kararına tepki gösteren eylemcilerin, ellerinde "Adaleti sağlayın, tecavüzcüleri asın" pankartıyla Hindistan’daki parlamento binasının önünde eylem yaptığı açıklandı. Ayrıca, adı açıklanmayan ölen gencin babasının da mahkemenin bu kararına itiraz edeceği kaydedildi. 
 YETİŞKİNLER İDAM EDİLİYOR 
 
 Hindistan’da çocuk mahkemesinde tecavüz ve ölüme sebebiyet vermek suçlamalarıyla yargılanan bir sanık, suçlu bulunması durumunda 3 yıl hapse mahkum ediliyor. Aynı suçlamalarla yargılanan yetişkinler ise idam cezasına çarptırılıyor. Öte yandan, 5 sanığın yargılandığı özel yetkili mahkemenin, tarafların iddialarını ayrı ayrı dinleyeceği belirtildi. 
 6 KİŞİNİN TECAVÜZÜNE UĞRAMIŞTI 
 
 İsmi açıklanmayan 23 yaşındaki genç kadın, 16 Aralık’ta Yeni Delhi’de erkek arkadaşı ile bindiği otobüste 6 kişinin tecavüzüne uğramıştı. Genç kadının erkek arkadaşını da metal bir çubuk ile darp eden sanıklar, daha sonra ikisini yol kenarına bırakıp kaçmıştı. Ağır yaralanan genç kadının tedavi için götürüldüğü Singapur’da şiddetli iç kanama nedeniyle yaşamını yitirmesi, Hindistan’da geniş çaplı protestolara neden olmuştu.
  