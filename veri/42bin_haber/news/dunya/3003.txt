Dönerde at ve domuz eti
Avrupa'yı sarsan at eti skandalına dönerin de adı karıştı.(Erhan Merttürk / CNN TÜRK / Berlin) -- Alman Ürün Kalite Enstitüsü ifp yaptığı incelemelerde dönerlerde at etine rastlandığını açıkladı.

RTL televizyonunda yayınlanan "Extra" adlı televizyon programındaki habere göre ifp Berlin ve Leipzig şehirlerindeki 20 dönerciden alınan numuneleri incelendi.

Alınan örneklerden birinde  %1 oranında at etine rastlandı. İncelemenin ülkede yaşayan müslümanlar açısından ürkütücü boyutu ise üç numunede %7 oranında domuz etine rastlanmış olması. 

Almanya'ya da ulaşan at eti skandalında ülke genelindeki büyük alış veriş zincirlerinin donudurulmuş bazı ürünlerinde at etine rastlanmıştı.

Daha önce de benzer et skandalları ile karşı karşıya kalan Almanya, suçlulara daha ağır ceza verilmesini tartışıyor.  