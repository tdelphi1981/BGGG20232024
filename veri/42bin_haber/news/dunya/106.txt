Suriye'nin elektriği İran'dan
Türkiye’den yaptığı elektrik alımını durduran Esad Yönetimi’nin İran’dan elektrik almaya başladığı bildirildi.
 İranlı Tehran Times gazetesi, Suriye elektrik şirketinin Türkiye, Mısır ve Ürdün ile elektrik iletim hatlarını keserek bu ülkelerin yerine “bölgesel müttefiki” İran’dan elektrik alacağını yazdı.
 Böylece Suriye’nin birkaç yıl önce Türkiye, Lübnan, Mısır, Irak ve Ürdün’ün de katılımıyla hayata geçirilen bölgesel interkonekte elektrik sistemi projesinden çekildiğini kaydeden gazete, “İran, Suriye’deki elektrik açığını telafi etmeye başladı” diye yazdı. (ANKA)
 
  