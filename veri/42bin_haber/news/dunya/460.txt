Patriot konusunu Federal Meclis'e taşıyacak
Türkiye’nin Suriye sınırına Patriot füzelerinin konuşlandırılmasını NATO’dan resmen talep etmesi üzerine, söz konusu füzeleri sağlayacağı belirtilen Almanya'da tartışmalar sürüyor. Alman Başbakanı Angela Merkel’in konunun Federal Meclis’te tartışılmasını sağlayacağı ifade ediliyor.
 Deutsche Welle, Türkiye’nin talep ettiği füzelerin sadece ABD, Almanya ve Hollanda’nın elinde bulunduğuna dikkat çektiği haberinde, Angela Merkel’in herhangi bir konuşlanma için Parlamento’nun kararını arayacağını söylediğini vurguladı.
 Almanya’nın, 170 asker tarafından çalıştırılan iki Patriot bataryasını sağlaması üzerinde durulduğunun ifade edildiği haberde, Hollanda hükümetinin de, Türkiye’ye Patriotların konuşlandırılmasına bir katkı yapma olasılığını incelediğini bildirdiği kaydedildi.
 ANKA