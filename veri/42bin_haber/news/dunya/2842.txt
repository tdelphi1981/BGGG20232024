Kafkasya'da polislere silahlı saldırı
Rusya'nın Kuzey Kafkasya cumhuriyetlerinden Kabardey-Balkarya'da trafik polislerine kontrol sırasında ateş edildi.
Saldırıda bir polis ölürken, bir polis de yaralandı. Saldırı başka bir aracın amatör kamerasına da yansıdı.
Görüntülerde trafik polisleri, başkent Nalçik'te gece kuşkulandıkları bir aracı durduruyor. Polislerin kontrolü sırasında, araçtaki iki kişi silahlarıyla ateş ediyor. Saldırganlar daha sonra araçlarına binerek olay yerinden kaçtı. Olay yerinde bir polis hayatını kaybederken, diğer arkadaşı ağır yaralı olarak hastaneye kaldırıldı.