46,5 milyon dolarlık insani yardım aldı
Tacikistan yılın ilk 9 ayında dünyanın 38 ülkesinden 46,5 milyon dolarlık insani yardım aldı.
 Tacikistan Devlet İstatistik Kurumu'ndan yapılan açıklamaya göre, bu yılın Ocak-Eylül aylarında ülkeye, dünyanın 38 ülkesinden un, bitkisel yağ, ilaç, tıbbi malzeme, giysi, battaniye, bilgisayar ve diğer bazı eşyaları içeren 46,5 milyon dolar değerinde insani yardım yapıldı.
          
 Tacikistan'a insani yardım gönderen ülkeler arasında yüzde 41,9'luk pay ile ABD ilk sırada yer alırken bunu, Rusya, Hollanda, Çin ve Mısır izledi.
         
 Tacikistan, geçen yıl da dünyanın 41 ülkesinden 86,3 milyon dolarlık insani yardım almıştı.
          
 AA