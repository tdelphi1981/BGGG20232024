4 bin aile 4 aydır otelde kalıyor
ABD'nin başta New York, New Jersey ve Connecticut eyaletleri olmak üzere doğu yakasını vuran Sandy kasırgasında evlerini kaybeden 3 bin 639 aile yerleştirildikleri otellerde dördüncü aylarına girdi.
Geçen yılın ekim sonunda meydana gelen Sandy kasırgasının yaraları, felaketin üzerinden geçen uzun zamana rağmen tam anlamıyla sarılamadı. 63 milyar dolarlık hasara yol açan felaket nedeniyle New Jersey ve New York'ta toplam 4 bin aile evsiz kaldı. Konut sorunları çözülünceye kadar geçici olarak otellere yerleştirilen mağdurlar için Federal Acil Durum Yönetim Ajansı ve New York Evsiz Hizmetleri Departmanı tarafından ortalama 236 dolar oda ücreti ödendi.

ABD Senatosunun onayladığı 50,5 milyar dolarlık yardım paketi ile toplamda 60,2 milyar dolara ulaşan kaynak konut yapımı için kullanılacak.