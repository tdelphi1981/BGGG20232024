Öğretmenlere silah izni
ABDdeki silah tartışması yeni bir boyut kazandı. Güney Dakota Eyaletinde kabul edilen yasayla öğretmenler artık okulda silah taşıyabilecek. "Gözcü öğretmen"lere silah eğitimi de verilecek. Obama, öğretmenlerin silah taşımasına sıcak bakmıyor.
ABDnin Güney Dakota Eyaleti, öğretmen ve okul görevlilerinin silah taşımalarına izin veren yasayı onayladı.

Önümüzdeki Temmuz ayında yürürlüğe girecek yasaya göre, öğretmenlerin silah taşıyıp taşımayacağına okul yönetimi karar verecek. Okulda silah taşımasına izin verilen öğretmenlere "gözcü öğretmen" denilecek. "Gözcü öğretmen"ler silah eğitimine de tabi tutulacak.

Yasa, silah konusunda zaten ikiye bölünmüş olan ülkedeki tartışmayı bir kez daha alevlendirdi.

Yasayı destekleyenler, öğretmenlerin silahlanmasının okul baskınlarını önleyeceğini düşünürken, karşıtları bireysel silahlanmanın şiddeti artıracağı görüşünü savunuyor.

Eyaletteki bazı öğretmen ve okul görevlileri alınan kararla okulların daha tehlikeli bir yer haline dönüşeceğini belirterek yasaya karşı çıktı.

OBAMA ÖĞRETMENE SİLAHA KARŞI
ABD Başkanı Barack Obama da, silahlanmaya karşı çıkanlar arasındaydı. Obama, son olarak Connecticut Eyaletindeki kanlı okul baskınının ardınından bireysel silahlanmanın sınırlandırılması gerektiğini savunmuştu.

Obama yönetimi de, tüm ülkeyi sarsan olaydan sonra ilgili yasada değişiklik yapılması için harekete geçti.

OKULA KANLI SALDIRI
Connecticut Eyaletindeki ilkokula düzenlenen silahlı saldırıda 20si çocuk 26 kişi hayatını kaybetmişti.