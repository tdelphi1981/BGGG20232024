Endonez'yada deprem
 
 Endonezya’nın batısında meydana gelen 5,9 büyüklüğündeki depremde bir kişinin yaşamını yitirdiği bildirildi. Yetkililer, Açe eyaletinde sabah erken saatlerinde meydana gelen depremde genç bir kızın öldüğünü, çok sayıda kişinin de yaralandığını açıkladı.  
 Sumatra Adası’nın batısında bulunan Açe, "Pasifik ateş çemberi" deprem ve volkan kuşağında yer alan Endonezya’nın depremlerden en çok zarar gören eyaleti olarak biliniyor. 26 Aralık 2004’te meydana gelen 9,1 büyüklüğündeki deprem ve ardından oluşan tsunamide 170 bini Açe’de olmak üzere 230 bin kişi yaşamını yitirmişti. 
 AA 