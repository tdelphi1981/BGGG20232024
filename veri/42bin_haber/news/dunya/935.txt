Suriye Dışişleri heyeti Moskova'ya gidiyor
Suriye'de Şam yönetimi son dönemde politikasında değişiklik sinyali veren Rusya ile yakın temasta. Suriye Dışişleri yetkilileri bugün BM ve Arap Birliği'nin Özel Temsilcisi Lehdar Brahimi'nin çözüm teklifini görüşmek üzere Moskova'ya gidiyor. Suriye ve Lübnanlı kaynaklara göre, Dışişleri Bakanı Yardımcısı Faysal Miktad ve onun bir yardımcısı Rus yetkililere Brahimi ile yaptıkları görüşmelerin ayrıntılarını aktaracak.

Esad yönetimine yakın Lübnanlı bir yetkiliye göre, görüşmeler sonrası yeni bir ivme kazanıldı.

BM ve Arap Birliği'nin Özel Suriye Temsilcisi Brahimi bir süredir hükümet yetkilileriyle temaslarda bulunuyor. 

Ancak bugüne kadar krizin çözümü konusunda yeni bir öneri ya da formülden söz etmiş değil.