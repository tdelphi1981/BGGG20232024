Yeni Amerika
Önceki gece Romneynin Amerikalılara satmak istediği gerçek değişim değil, 2008de karar verildiği üzere daha önce başlatılmış, ancak bir türlü bitirilememiş, ağır aksak giden, Liberal Amerikadan yana olan değişim kazandı.
Amerikan seçmeni, Neoconların güçlü olacağı, Bushvari bir döneme doğru geri gidilecek bir yönetime dur diyen bir kırmızı ışık yaktı. Sadece sağduyulu Amerikalılar değil, bütün dünya derin bir oh çekti.

Önceki geceki sonuçlarla, Amerikadan dünyaya tarihi bir sinyal daha verildi. 6 Kasım 2012 seçimleri Yeni Amerikanın en önemli 2nci sinyaliydi.

Obama kampanyası, geçen seçime göre 1 milyon daha fazla genç seçmen kaydı yaparken, sadece parayla değil, daha önceki Başkanlık seçimi tecrübesinde olduğu gibi değişime inanmış, değişimi isteyen tutkulu destekçilerinin ciddi seçim emeğiyle büyük fark attı. 

Romneyin yaptığı ise; sık sık çizdiği zigzaglardan dolayı, kendisinin dahi inanmadığı, yapamayacağı değişimi öne çıkarması, değişiminin sahte bir görüntü vermesiydi. Üstelik de adını gerçek değişim koyarak aslını yani Obamanınkini daha değerli kıldığı gibi... Bir zamanların otobüs firmalarının rekabette kullandığı en bayat yöntemle. Anadolunun doğuya uzanan en derinlerinden, mert diyarı Erzurumdan bir firma örnek verecek olursak; Es Dadaş, Öz Dadaş veya Gerçek Dadaş der gibi, taklit bir değişimi Amerikan halkına servis etmeye kalkması geri tepti. Sonuçta, Romneyin Gerçek değişimi halk üzerinde tutmadı.

Bunun adı inanç

Zaten Obamaya kimlerin oy verdiğine bakarsak neden kazandığının bir başka belki de en önemli yönünü görmüş oluruz. Tutkulu gençler, kadınlar, savaş karşıtları, işçiler, Afrikan-Amerikanlar, göçmenler, Wall Street eylemcilerinin önemli bir çoğunluğu, çevreciler, eşcinseller ve bilumum liberal düşünceyi savunan, ondan yana olanların ezici bir çoğunluğu verdi. Yani gerçekten değişime ihtiyacı olanlar ve değişimi isteyenler verdi. Sonuçta Amerikan halkı, zenginden ve kapitalist bir Amerikadan yana olan, belki de Bush dönemini aratacak lobilerin destekçisi Romneye Kenara çekil dedi. Çünkü gerçekten de inanılan bir değişim vardı ortada. Her ne kadar, zaman zaman, değiştirmekten çok kendi değişmiş görüntüsü veren bir Başkan ortada olmasına rağmen. Kısaca dün geceki sonuçların en basit yorumunu söylemem gerekirse, bunun adı inanç olacaktır. Amerikanın değişimine gereğine, bunun gerçek olacağına!... Değişime ihtiyacı olmayanların adayı ve zigzaglar çizen Romneyin sözde değişimine değil!