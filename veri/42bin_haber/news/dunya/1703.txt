ABD Başkanı Obama yemin etti
 
 Başkan Obama’ya yeminini, ABD Yüksek Mahkemesi Başkanı John Roberts ettirdi. Obama yemin töreni sırasında, eski ABD başkanlarından Abraham Lincoln ile Martin Luther King’in kullandığı İncil’e el bastı. 
 
 Törende, Obama’dan önce ABD Başkan Yardımcısı Joe Biden yemin etti. 
 
 ABD’de, ikinci kez başkan seçilen Obama, dün de Beyaz Saray’daki yemin törenine katılarak görevdeki ikinci dönemine resmen başlamıştı. 
 
 Ekvador, "çifte standardına rağmen" Obama’ya şans diledi
 
 Ekvador Devlet Başkanı Rafael Correa, bugün başkanlık yemini eden ABD Başkanı Barack Obama’ya şans diledi ancak Obama’yı Latin Amerika’da "çifte standart" uygulamakla suçladı.
 
 Correa, Majested radyosuna verdiği demeçte, "Ekvador hükümeti ve şahsım adına, takdir ettiğim Başkan Obama’ya şans dilerim. Yönetimine başarılar" dedi. 
 
 Ancak Correa, ABD’nin özellikle Latin Amerika ile ilgili dış politikasında çok az değişiklik olduğunu belirtti. ABD’nin Küba’daki Guantamo üssünü kasteden Correa, "çifte standart devam ediyor" ifadesini kullandı. 
 
 Wikileaks’in kurucusu Julian Assange’a sığınma hakkı tanıyarak öne çıkan Correa, "Burada, ABD’nin dostu nazik, onun tüm kaprislerine boyun eğmeyen sert biri olarak kabul edilir" diye konuştu. 
 
 AA