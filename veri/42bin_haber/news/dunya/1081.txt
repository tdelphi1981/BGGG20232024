Nice badireler atlattı, düşerek öldü
ABD'li asker Tyler Ty Ziegel 8 yıl önce Iraktaki savaştan ağır yaralı olarak kurtuldu. Ancak 30 yaşındaki Ziegel, hiç beklenmedik bir şekilde hayatını kaybetti.
Saddam Hüseyini devirmek için ABDnin başlattığı savaşta on binlerce Iraklı sivilin yanında 4474 Amerikalı asker ölmüş, 30 binden fazlası da yaralanmıştı.

2004 yılı Noelinde Irakta patlayan bombalar deniz piyadesi Tyler Ty Ziegel, ağır yaralanmıştı. Aylarca yapay komada uyutulan genç adam 40tan fazla ameliyat geçirmiş, yüzünde ağır yanık izleri kalmış, sol kolu da parçalanmıştı. Ama Ziegel, mucize eseri hayata tutunmuştu.

6 Ekim 2006 yılında çocukluk aşkı Renee ile evlenen Ziegel ve eşinin düğün fotoğrafları, bütün dünyada ilgi çekmişti.

Evlilikleri 2008 yılında son bulmuş, ama Ziegel, ABDde bir kahraman olarak kabul görmeye devam etmişti. Ziegel, Saddam Hüseyinin infazını fantastik diye değerlendirerek siyasi yorumlar da yapmıştı.

Ancak, tam o büyük patlamadan sekiz yıl sonra 26 Aralıkta Ziegel, kaderine yenik düştü. ABDnin Illinois eyaletinde buzda ayağı kayan Amerikalı asker öldü. Onca badire atlatan Amerikalıyı ölüm hiç beklemediği bir anda yakalamıştı.