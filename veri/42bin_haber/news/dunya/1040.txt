Rusların yüzde 26’sı 2013 için iyimser
Rusya Kamuoyu Araştırma şirketinin yaptığı çalışmaya göre Rusya halkının yüzde 26'sı 2013'de yaşamların olumlu yönde değişeceğine inanıyor. Herhangi bir değişiklik beklemeyenler yüzde 37'yi bulurken, yüzde 8 kötümser.
 Araştırmaya katılanların yüzde 42'sine göre 2013 Rusya'ya değişim getirecek. Yüzde 22 olumlu yönde değişim beklerken, yüzde 14 ise ülke açısından değişimin daha kötüye doğru olacağını düşünüyor.
 Ekonomik durumunda bir değişim beklemeyenlerin oranı ise yüzde 47. Yüzde 19 olumlu yönde gelişme beklerken, yüzde 16'ya göre ekonomik durumları kötüleşecek.
 Rusya'da işsizlikte değişim olmayacağını düşünenlerin oranı ise yüzde 44. Yüzde 25 işsizliğin artacağını, yüzde 14 de azalacağını düşünüyor.
 Halkın yüzde 45'i kriminal suçların 2012'de olduğu gibi devam edeceğini belirtirken, yüzde 25'e göre artacak, yüzde 11'e göre ise düşecek.
 Yine halkın yüzde 44'üne göre 2013'te sosyal adaletsizlikler değişmeyecek. Yüzde 41'e göre ise zenginle fakir arasında uçurum daha da artacak ve sosyal adaletsizlik daha da kötüye gidecek. Vatandaşların sadece yüzde 3'ü bu konuda bir ilerleme olabileceğini öngörüyor.
 Rusya'nın en temel sorunlarında rüşvetin aynen devam edeceğini düşünenlerin oranı yüzde 48. Yüzde 25 artacağını öngörürken, yüzde 12 azalmasını bekliyor.
 Halkın yüzde 51'ine göre yaşam kalitesinde herhangi bir gelişme beklenmiyor. Yüzde 15 yaşam kalitesinin artacağını, yüzde 16 ise kötüleşeceğini tahmin ediyor.
 (CİHAN)
  