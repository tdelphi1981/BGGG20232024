'İsrail jetleri Suriye'yi vurdu'
 
 Rus televizyonu "Russia Today"ın internet sayfasındaki habere göre, İsrail savaş uçakları, dün gece Lübnan hava sahasını geçerek Suriye'den komşu Lübnan'a doğru hareket eden bir araç konvoyunu vurdu.
 
 İsrail'in son dönemde Esad rejimine ait kimyasal silahların Lübnan'daki Hizbullah'ın eline geçmesinden çekindiği ve alarmda olduğu ifade edildi.
 
 "Russia Today"ın İsrail'deki muhabiri, İsrail ordusuna ait savaş uçaklarının dün gece Suriye-Lübnan sınırındaki bir araç konvoyunu vurduğunu söyledi. Haberde, İsrail'in vurduğu araç konvoyunun Suriye'den Lübnan'a geçmeye çalıştığı sırada vurulduğu ileri sürüldü. 
 
 Lübnan ordusundan bugün yapılan açıklamada da, dün gece İsrail savaş uçaklarını hava sahalarını ihlal ettiği vurgulandı. Açıklamada, 4 İsrail hava uçağının Lübnan'ın güney kıyısındaki Nakura kasabası yakınlarında saatlerce hava sahası ihlalinde bulunduğu belirtildi.
 
 BİR HAFTADA 12 İHLAL
 
 Lübnan ordusunun açıklamasında, son bir hafta içinde 12 İsrail savaş uçağının Lübnan hava sahasını ihlal ederek, Lübnan-Suriye sınırı üzerinde uçtuğu da ifade edildi.
 
 İsrail ordusu ise bu yöndeki haberlerle ilgili şu ana kadar bir açıklama yapmadı. 
 
 NTV