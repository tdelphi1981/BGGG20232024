Aaron Swartz intihar etti
Amerikanın ünlü sosyal paylaşım ağı Redditin kurucularından Aaron Swartz intihar etti.
New Yorktaki dairesinde ölü bulunan genç bilişim dahisinin yakınlarına göre Swartz ağır bir depresyon yaşıyordu.

Serbest bilgi akışını destekleyen genç bilişim dahisi, akademik yayın yapan ve sadece abonelerin erişebildiği JSTOR adlı internet sitesinden 1,5 milyon Dolar değerinde kitap ve makaleyi para ödemeden bilgisayarına kaydettiği için 35 yıl hapis cezasıyla yargılanıyordu.

Bir güç olduğuna inandığı bilginin, belli grupların tekelinde toplanmasına karşı gelen ünlü bilgisayar programcısı, Demand Progress adlı sansür karşıtı bir grubun da lideriydi.