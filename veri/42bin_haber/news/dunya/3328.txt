Muhaliflere silah yardımı Romadan sonra başlayabilir
Suriyedeki muhaliflerin taleplerine uzun süredir kulak tıkayan Obama yönetimi, Romadaki toplantının ardından harekete geçebilir. Plana göre ABD, muhaliflere başta uçaksavar füzeleri olmak üzere ağır silah yardımında bulunacak.

ABD Başkanı Barack Obama yönetimi Suriye’ye olan yaklaşımını gözden geçirecek. İtalya’nın başkenti Roma’da Mart ayında yapılacak Suriye’nin Dostları toplantısının ardından da muhaliflere başta uçaksavar füzeleri olmak üzere gelişkin iletişim aletleri ve ağır silah yardımında da bulunulabilir. Washington, kısa bir süre içerisinde Cumhurbaşkanı Beşar Esad’la savaşan Suriye muhaliflerine askeri yardım yapılması konusunda karar alabilir. Özellikle Washington Post, Amerika’nın Suriye’ye yönelik politikasındaki değişiklik, ABD Dışişleri Bakanı’nın Avrupa ve Ortadoğu ülkeleri turnesi sonuçlarına bağlı olacağını yazdı. Washington Post’a açıklama yapan diplomat, “Bu politikanın unsurları şu an tamamen onaylanmadı ve Kerry’in Avrupa ve Ortadoğu’daki müttefikleri ile görüşmelerinde ele alınıyor” dedi. Obama’nın eski Dışişleri Bakanı Hillary Clinton tarafından muhaliflerini silahlandırılmasına yönelik bir plan hazırlanmış ancak bu plan Obama tarafından veto edilmişti. 
Hagel’in Bakanlığı onaylandı  
Öte yandan Obama’nın Savunma Bakanlığı’na aday gösterdiği ancak Cumhuriyetçilerin itirazına takılan Chuck Hagel’ın savunma bakanlığı atamansı Amerikan Senatosu’nda  onaylandı.