"Erdoğan'ın açıklaması dünya dengelerini değiştirecek"
DOĞU Türkistan Derneği Genel Başkanı ve Dünya Uygur Kongresi Başkan Yardımcısı Seyit Tümtürk, 'Başbakan'ın Şangay'la ilgili açıklaması, dünya dengelerini değiştirebilecek bir açıklamadır destekliyoruz' dedi.
Doğu Türkistan Derneği Genel Başkanı Seyit Tümtürk, yaptığı açıklamada, Türkiye'nin aralarında Çin ve Rusya gibi iki büyük gücün yer aldığı Şangay Birliği'ne üye olmasının faydalı olacağını söyledi. Avrupa Birliği'nin Türkiye'yi 50 yıldır oyalamasının bıkkınlığa yolaçtığını belirten Tümtürk, "Türkiye'nin uluslararası politikalarda etkin olması çok önemlidir. Böyle bir oluşumda Türkiye'nin olması 63 yıldır işgalci pozisyonunda olan Çin hükumetinin de artık kendine gelmesine sebep olacaktır. Özelde Doğutürkistan'la, genelde ise Türk Cumhuriyetlerinde akrabalık bağının bulunması Çin hükümetini tehdit etmektedir. Şangay işbirliğine Türkiye'nin alınması demek, Doğu Türkistan'da zulme uğrayanların ve insan hakları ihlallerinin ortadan kalmasına sebep olacaktır. Şangay işbirliğini, Doğu Türkistanlılar olarak destekliyor başbakanımızın bu çıkışları için de kendisine teşekkür ediyoruz Türkiye örgütün üçüncü büyük üyesi olabilir' dedi.