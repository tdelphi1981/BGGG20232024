Chavez'in ölümüyle ilgili çarpıcı iddia!
Venezuela lideri Chavez'in ölümüyle ilgili çarpıcı bir iddia ortaya atıldı. Devlet Başkanı Yardımcısı, "Chavez'in hastalığının arkasında tarihi düşmanlar var" dedi.(CNN TÜRK) -- Ölümünden saatler önce kamera karşısına geçen Devlet Başkanı Yardımcısı Nicolas Maduro, Chavez'in hastalığında dış güçlerin parmağı olduğunu iddia etti. 

Maduro, "Tarihi düşmanların Chavez'in sağlığını bozmanın yolunu buldukları konusunda şüphemiz yok. Bu özel bir ekip tarafından araştırılması gereken çok ciddi bir durum" diye konuştu. 

Venezuela liderinin ölüm haberi öncesi, ülkede istikrarı bozma planları yaptıkları gerekçesiyle 2 Amerikan elçilik yetkilisi de sınırdışı edildi.

Elçilik yetkilileri, Venezuela ordusuyla görüşmeler yapıp, hükümeti devirme planı yapmakla itham edildi.  amerika, suçlamaları "absürt" olarak niteledi.