Dünya yılbaşını Brezilya'da kutlamak istiyor
Batı dünyası yılbaşı kutlamalarına hazırlanırken, bir internet sitesi kullanıcılarına "yılbaşını hangi ülkede kutlamak isterdiniz?" sorusunu sordu.
 17 farklı ülkeden yaklaşık 17 bin kişinin katıldığı anketin sonuçlarına göre Güney Amerika ülkesi Brezilya yılbaşı kutlamaları için en çok tercih edilen ülke seçildi.
 Badoo adlı sosyal paylaşım sitesinin yaptığı ankette Brezilya'dan sonra sırasıyla ABD, İspanya, İtalya ve Fransa yılbaşı tatili için en cazip ülkeler olarak seçildi. Belçika ve İsveç ise aynı listede son sırada yer aldı. Anket sonuçlarına göre ilk beşte yer alan ülkelerin ortak özelliği olarak yılbaşı gecesi kalabalıkların meydanları doldurması göze çarpıyor.
 Ünlü plajları ve birçok doğal güzelliğe sahip olan Brezilya, tatil amaçlı seyahat eden Avrupa ve Amerikalı turistlerin ilgisini çekiyor.