Rusya yine "Cenevre mutabakatı"na vurgu yaptı
Rusya Dışişleri Bakanlığı Sözcüsü Aleksandr Lukaşeviç, Suriye Devlet Başkanı Beşşar Esad'ın görevden ayrılmasını talep etmenin Cenevre mutabakatına aykırı olduğunu savundu. Moskova'da düzenlediği basın toplantısında gazetecilerin sorularını yanıtlayan Lukaşeviç, "Yasal olarak seçilmiş Esed'in görevden ayrılmasını talep etmek, Cenevre mutabakatına aykırı" dedi.

Lukaşeviç, Suriye'de taraflar arasında siyasi görüşmelerin başlaması için Devlet Başkanı Beşşar Esed'in görevden ayrılmasının da ön koşul olmadığını kaydetti.

Bugün Moskova'da, Suriye Dışişleri Bakanı Yardımcısı Faysal Makdad'ın Rusya Dışişleri Bakanı Sergey Lavrov ile gerçekleştirdiği görüşmeye dair de bilgi veren Lukaşeviç, bu tür temasların Suriye'deki tüm taraflar arasında diyalog ortamı kurulmasına yardım edeceğini söyledi.

Lukaşeviç ayrıca, bazı basın organlarında çıkan Suriye'ye yönelik ABD-Rusya arasında bir uzlaşma planı bulunduğuna dair iddiaları da reddetti.