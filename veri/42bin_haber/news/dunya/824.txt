Obama dışişleri bakanlığına onu atayacak
ABD basını, Başkan Barack Obama'nın Senato Dış İlişkiler Komitesi Başkanı John Kerry'i dışişleri bakanlığına atayacağını iddia etti.
Hafta içinde dışişleri bakanlığının en güçlü adaylarından biri olarak gösterilen ABD Birleşmiş Milletler Daimi Elçisi Susan Rice'ın Obama'dan kendisini aday olarak göstermemesini istemesi tüm gözleri koltuğun bir diğer güçlü adayı John Kerry'e çevirmişti.

Mevcut gelişmeyle ile ilgili basından ilk dikkat çekici haber CNN'den geldi. CNN, Kerry'e yakın bir kaynaktan aldığını iddia ettiği bilgiye göre Obama'nın gelecek haftanın başında Kerry'i dışişleri bakanlığına atayacağını iddia etti. CNN, kaynağın, "Bu sonuca vardırılmış bir anlaşma" dediğini de öne sürdü.

Dışişleri bakanlığı koltuğu için Rice'ın adının anılmasına sert tepki gösteren Cumhuriyetçiler Kerry isminden ise rahatsız olmamışa benziyor. Cumhuriyetçi Senatör Mitch McConnel Kerry'in adaylığını, "Senato için popüler bir seçim" şeklinde değerlendirdi.

Basında daha önce de Obama'nın Kerry'i savunma bakanı yapmak istediği iddiaları ortaya atılmıştı. 69 yaşında olan Kerry 2004 yılında ABD başkanlığına aday olmuş ancak seçimi Eski Başkan George W. Bush karşısında kaybetmişti.