İsrail'den ilginç öneri: Kürtler de...
Arışı muhafazakar İsrail medya organı Arutz Sheva’nin yayınladığı makalede, Mesut Barzani’ye Türkiye yanında ABD’nin de "bir Kürt devleti ilanını desteklemeyeceğinin bildirildiği" haberlerine dikkat çekildi, Filistinliler gibi Kürtlerin de BM’de harekete geçmesi gerektiği savunuldu.
 Filistinliler gibi Kürtlerin de BM’den devlet talep etmeleri gerektiği iddia edildi.
 İsrail'in aşırı muhafazakâr medya organı Arutz Sheva, Kuzey Irak’taki Kürt Bölgesel Yönetimi Başkanı Mesut Barzani’ye, Türkiye’nin yanı sıra ABD’nin de bir Kürt devletinin ilanını desteklemeyeceğinin bildirildiği haberlerine dikkat çekti. Arutz Sheva Filistinliler gibi Kürtlerin BM’de harekete geçmesini istedi. 
 
 İsrail’de Batı Şeria’daki yerleşim politikasını destekleyen aşırı muhafazakâr medya organı Arutz Sheva’nın internet sitesinde yer alan yer alan bir makalede. Arapların şimdiye kadar iki düzine devlet oluştururken “Kürtlere bir devletin ise reddedildiği” vurgulandı.
 Arutz Sheva, önde gelen uluslararası haber ajanslarından birinin Ekim sonunda yayınlandığı, "Arapların 22'nci devletlerini kurmak için BM’de harekete geçecekleri" haberini hatırlattı.
 Site aynı günlerde Suudi basınının, “Mesut Barzani’ye Türkiye’nin yanı sıra ABD’nin de bir Kürt devletinin ilanını desteklemeyeceği iletildi” haberine değindi.
 Washington’un Filistin devleti konusunda tek taraflı bir harekete destek vermeyeceğini belirtse de müzakereler yoluyla oluşturulmasını desteklediğini belli ettiğine işaret edilen makalede Kürtler konusunda Türkiye’ye, “Ankara, 20 milyon kadar Kürdü buyruğu altında tutuyor” ifadesi kullanıldı.
 Makalede, Irak’ın giderek İran çizgisine yaklaşmasının kaygı verici olduğu, Suriye’deki trajedinin ise 5 milyon Kürdü olumsuz etkilediği vurgulandı, İran’ın baskısı altındaki Kürtlere de dikkat çekildi.
 Makalede “Araplar, BM’de 22’nci devleti talep ederken gerçekten devletsiz olan 40 milyon kadar Kürdün de harekete geçmesi” istenirken “Bu, konulardaki rezil çifte standartların maskesini düşürmek için harika bir fırsat olur” ifadesi kullanıldı.
 -KORSAN RADYO OLARAK BAŞLADI-
 1970’lerin “denizden yayın yapan korsan radyo patlaması” sırasında Akdeniz’den yayına başlayan ve batı müziği ve barış mesajları veren Barışın Sesi radyosu zamanla Arutz Sheva adını aldı ve çeşitli dillerde internet haberciliğiyle gelişti. İnternet üzerinden canlı radyo, video ve haber yayınlayan gerçekleştiren Arutz Sheva’ya İsrail hükümeti yayın lisansı vermiyor. Batı Şeria’da yerleşik site, kendisini İsrail Yerleşim Hareketi’nin sözcüsü ve İsrail’in tek bağımsız milli yayın organı olarak adlandırıyor.
 ANKA
  