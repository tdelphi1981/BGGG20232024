Fotoğrafları paylaştı, tazminata mahkum etti
Çinde yaşayan ABDli bir kadın, aile içi şiddet uyguladığı gerekçesiyle ünlü girişimci Çinli kocasına açtığı boşanma davasını kazanırken, Çinli koca tazminata mahkum oldu.
Bu dava Çinde sıklıkla saklanan bir problem olan aile içi şiddete de ışık tutması açısından önem arz ediyor.

Olay, ABDli eş Kim Leenin kocası Li Yangın neden olduğu darp izlerini 2011 yılında mikro blogunda yayınlamasıyla başladı. Kimin kocası Li, Çinde meşhur olan ve Crazy English isimli İngilizce öğreten kurs zincirlerinin sahibi. Fotoğraflarda, kocası tarafından şiddete maruz kalan Kimin alnındaki şişkinlik, bacaklarındaki yaralar ve kulağındaki kan izleri görülüyor. Bu görüntüler Çindeki sosyal paylaşım sitelerinde on binlerce kişi tarafından hem eleştiriye hem de tartışmaya sahne oldu.

Kim istemeyerek, bir anda şiddet görmüş kadınlar tarafından halk kahramanı oldu.

Çinin devlet televizyonu CCTVnin yayınladığı görüntülere göre, Pekindeki Chaoyang Bölgesi Halk Mahkemesi, ABDli kadın Kimin isteğini onayladı ve koca Li, karısına 50 bin yuan (8 bin dolar) manevi tazminat ödemeye mahkûm oldu.

Mahkeme ayrıca Kime 3 kızının velayeti ve 12 milyon yuan ( 2 milyon dolar) değerinde mülkiyet verilmesine karar verdi.

Çin Günlüğü Gazetesi de Kimin avukatı Qi Lianfenga dayanarak verdiği haberinde, mahkemenin aile içi şiddeti kabul etmesinin ülkede kadınların kanuni olarak haklarını aramasını teşvik edeceğini belirtti. Haberde ayrıca Kim Leenin çocuklarının eğitiminin Çinde olduğu için bu ülkede yaşamaya devam edeceği ifade edildi.

CCTV ise haberlerinde bu olayı saat başı haberlerinde vererek, dikkatleri aile içi şiddete çekti. CCTVnin görüntülerinde ayrıca, Kimin uğradığı şiddet karşısında çocuklarının üzüntülerini dile getiren yazı ve resimlere de yer verildi. Boşanan çiftlerin röportajları da yine CCTVde yer aldı.