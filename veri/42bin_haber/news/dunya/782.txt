Saldırganla ilgili ilginç detaylar
İşte ABD’yi şoke eden katliamı gerçekleştiren Adam Lanza hakkındaki tüm detaylar…
 ABD’nin en zengin eyaletlerinden biri olan Connecticut’ta büyüyen 20 yaşındaki Adam Lanza, saldırıdan önce IBM, Pepsi gibi şirketlerde çalışan üst düzey yöneticilerin oturduğu zengin bir mahallede, 54 yaşındaki annesi Nancy Lanza ile birlikte yaşıyordu.
 Baba Peter Lanza, anneden ayrı. 52 yaşındaki Peter Lanza, vergi uzmanı eski bir akademisyen. Şimdi General Electric’te başkan yardımcılığı yapan üst düzey bir yönetici. Dört yıl önce boşanmışlar.
 Bir ağabeyi var. Olayın başında katliamı gerçekleştiren kişi olduğu sanılan 24 yaşındaki Ryan Lanza. O da Manhattan’ın çok yakınlarında, New Jersey Hoboken’da yaşıyor. ABD’nin en büyük denetim şirketlerinden Ernst&Young’da çalışıyor.
 Kendisi ise Newtown Lisesi’nden onur derecesiyle mezun olmuş... Mahallede kimsenin şikâyetçi olmadığı, genelde hep mesafeli, sıradan bir genç. Facebook hesabı yok.
 Tek bilinen, gelir durumu oldukça iyi olan anne Nancy Lanza’nın dört yatak odalı, havuzlu müstakil evlerinde zaman zaman arkadaşlarıyla şans oyunları oynadığı ve onun da annesine katıldığı.