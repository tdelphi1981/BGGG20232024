Müdahaleye destek artıyor
Fransa'nın Mali'deki radikal İslamcılara karşı giriştiği askeri müdahaleye destekler artıyor. Belçika operasyona 2 C130's tipi askeri uçak göndereceğini açıklarken, körfez ülkelerinin müdahaleye para ve malzeme yardımı yapacağı bildirildi. Birleşmiş Milletler Güvenlik Konseyi (BMGK), müdahaleyi olumlu karşıladığını yineledi.
 YARDIM İSTEDİLER
 Fransa, radikal İslamcıların güneye doğru ilerlemesini durdurmak amacıyla Cuma günü Mali'ye asker gönderdi. İntikam yemini eden İslamcı gruplar, hava saldırısına karşılık verdi, Diabaly kasabasına çıktı.
 Belçika Savunma Bakanı Pieter De Crem, bölgeye 2 C130's tipi askeri uçak, insani yardımlarda kullanılacak 2 helikopter, tıbbi malzeme ve 75 asker göndereceklerini duyurdu. De Crem, 'Bizden yardım istendi' dedi. 
 30 BİN KİŞİ GÖÇTÜ
 Fransa Dışişleri Bakanı Laurent Fabius, Körfez ülkelerinin Mali'deki operasyona destek vereceğinden emin olduğunu söyledi. Birleşik Arap Emirlikleri'nde düzenlenen toplantıda konuşan Fabius, bunun muhtemelen malzeme ve para yardımı şekilde olacağını dile getirdi. Fransız bakan, operasyonların finansmanı için Ocak ayı sonunda yardım konferansı yapılacağını da dile getirdi.
 BMGK durumu değerlendirmek üzere toplantı gerçekleştirdi. Fransa'nın BM temsilcisi, müdahalenin ülkenin varlığı korumak için gerçekleştiğini açıkladı. El Cezire'nin haberine göre ise Araud toplantıda eski Fransız sömürgesi olan Mali'nin Fransaya yardım çağrısında bulunduğunu söyledi. 
 BM, ülkenin merkezinde ve kuzeyinde bulunan İslamcı grupların güneye doğru kaymasıyla, tahmini 30 bin Mali vatandaşının yaşadığı yeri terk ettiğini bildirdi. 
 Öte yandan bu hafta içinde AB dışişleri bakanları Mali'deki gelişmeleri görüşmek üzere olağanüstü toplantıda bir araya gelecek.