Sandıktan İsrail tarihinin en ırkçı hükümeti çıkabilir
Bugün sandık başına gidecek İsrailde seçim öncesi anketlere göre Netanyahu ve Libermanın seçim ittifakı önde gidiyor. Analistlere göre ise seçimi kim kazanırsa kazansın Parlamento, büyük oranda aşırı sağa kayacak.

İsrail, bugün yapılacak olan genel seçimler için sandık başına gidiyor. Seçim öncesi yapılan anketlere göre seçim ittifakı yapan İsrail Başbakanı Benyamin Netanyahu’nun Likud Partisi ile Avigdor Liberman’ın Evimiz İsrail Partisi’nin önde gidiyor. Ancak siyasi analistler bu ilginç sağ ittifakın kazanması halinde işbaşına gelecek hükümetin de İsrail tarihihinin en sağcı hükümeti olacağını belirtiyor. 
Seçim çalışmalarını her zamanki gibi İsrail’in güvenliği üzerine kuran Likud lideri Netanyahu, kendisini ülkenin korunmasında etkin bir lider göstermek için çabalıyordu. Kendilerini ‘Merkez sağ oluşum’ olarak da  lanse eden Netanyahu’nu 120 sandalyelik mecliste 32 vekil çıkaracağı kaydediliyor. İsrail genel seçimlerinde Shelly Yachimovich liderliğini yaptığı İşçi Partisi’nin ise 18 vekil çıkartarak ikinci sırayı alması bekleniyor. Netanyahu hükümetine katılmayı reddeden Yachimovich, ülkedeki ekonomik sorunları seçim kampanyasının merkezine oturtmuştu. 
Rakibi de yine ‘sağ’dan 
Netanyahu’ya en ciddi eleştirileri yapan genç milyoner Naftali Bennett’in Yahudi Evi ise oylarını yaptığı radikal çıkışlarla artırarak anketlerde üçüncü sırada gözüküyor. İsrail seçimlerini en sürpriz çıkışı yapacağına inanılan Bennett’in yerleşimler konusundaki sert tutumu İsrail’deki sağcılar için bir nevi güvenli liman olacak gibi. İsrail’in 1967’den beri işgal altında tuttuğu Batı Şeria’nın tam işgalini her fırsatta dile getiren Bennett’in dile getirdiği bu aşırı sağçı retorik Netanyahu’ya sağdan yapılan en ciddi ‘ eleştirilerdi’. Tzipni Livni’ni yeni kurduğu Hareket partisinin ise 10 vekil çıkartarak 4. sırada seçimi tamamlayacağı öne çıkıyor.  
Bennett, seçimin sürprizi olabilir  
Seçimlerin en çok konuşulan kişisi, yaptığı çıkışla uluslararası medyanın da dikkatini çeken Yahudi Evi Partisi’nin lideri Bennett’di. Daha önce Netanyahu’ya oy vermiş olan şahin İsrailliler’in bu defa Bennett’e yönelebileceği ifade ediliyor. Bennett’in yeni kurulacak olan sağ blok hükümette yer alabileceği de belirtilirken, bunun da İsrail’in en sağcı hükümeti olacağı kaydediiyor.