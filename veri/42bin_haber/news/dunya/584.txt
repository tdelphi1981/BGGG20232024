Suriye ordusundan kopuşlar sürüyor
Suriye ordusundan ayrılan 7 albay, 5 yarbay, 3 binbaşı, 5 yüzbaşı, 3 üsteğmen ile asker ve ailelerinin de aralarında bulunduğu toplam 69 Suriyeli Türkiye'ye sığındı. Ülkelerindeki olaylardan kaçan Suriye ordusuna mensup asker ve aileleri, Türkiye'ye sığınmak üzere Hatay'ın Reyhanlı ilçesine bağlı Bükülmez köyü sınırına geldi.

Burada yapılan işlemlerin ardından 23 subay ile asker ve ailelerinden oluşan 69 kişi, sınırdan güvenlik önlemleri altında alınarak Apaydın Kampı'na gönderildi.

Ayrıca, Suriye'nin İdlip kentinde çıkan olaylarda ateşli silah ven şarapnel parçalarının vücutlarına isabet etmesi sonucu yaralanan ve yakınları tarafından Reyhanlı ilçesine bağlı Cilvegözü Sınır Kapısı'na getirilen 3'ü çocuk 8 Suriyeli, ambulanslarla Hatay'daki çeşitli hastanelere kaldırıldı.