Kim önce doğurur bahsi!
 
 İngiltere’nin en büyük bahis şirketlerinden Ladbrokes, Kate ile Kim’in doğum zamanı için bahis açtı. 'İkisi de aynı gün doğum yapar’ bahisi 1’e 50 verirken, 'Aynı hafta doğum yapar bahsi’ 1’e 7 kazandırıyor. Daily Mail gazetesinin haberine göre, Cambridge Dükü Prens William ile eşi Kate Middleton’ın bebeklerini temmuz ayında beklediklerini açıklamasının ardından bahis şirketleri de boş durmadı. 
 DOĞUMUN SEZARYENLE Mİ OLACAĞINA DA BAHİS AÇTILAR
  
 Kısa süre önce şarkıcı sevgilisi Kanye West’den bebek beklediğini açıklayan Amerikalı televizyon yıldızı Kim Kardashian’ın doğum zamanı belli olmasa da başka bir bahis şirketi Paddy Power, 'Kate ve Kim aynı gün doğum yapar’ bahsine 1’e 66 kazandırıyor. Cambridge Düşesi’nin 13-14 haftalık hamile olduğu sanılıyor. Bahis türleri arasında bebeğe hangi isim verileceği de bulunuyor. Bahis şirketi William Hill, George, Victoria ve Diana isimleri için 1’e 10, Elizabeth ve Charles için 1’e 12, John ve Philip için 1’e 14 veriyor. Habere göre, bahis türleri bunlarla da sınırlı değil. Doğumun sezaryenle mı yoksa normal mi olacağı hatta bebeğin saç rengi üzerine bile bahis yapılabiliyor.
  