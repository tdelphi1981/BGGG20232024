Obama, 'Birliğin Durumu' konuşmasını 12 Şubat'ta yapacak
ABD Başkanı Barack Obama'nın, bu yılki 'Birliğin Durumu' konuşmasını 12 Şubat'ta yapacağı açıklandı.
ABD Temsilciler Meclisi Başkanı John Boehner, Obama'ya gönderdiği resmi mektupta, kendisini 12 Şubat'ta 'Birliğin Durumu' konuşmasını yapmak için Kongre'ye davet etti.

Boehner, mektubunda, ülkenin büyük zorluklarla karşı karşıya olduğunu ve Amerikalıların, Kongre ve Beyaz Saray'dan çözümler üzerinde birlikte çalışmasını beklediğini belirtti.

Bu iş birliğinin, ortak zemin arayışına yönelik niyetin yanı sıra başkanlık liderliğini gerektirdiğini kaydeden Boehner, 'Bu nedenden ötürü, Kongre ve ulus, Amerika'nın önemli zorluklarını ele almada sizin planınızı ve spesifik çözüm önerilerinizi duymaktan memnuniyet duyacak' ifadesini kullandı.