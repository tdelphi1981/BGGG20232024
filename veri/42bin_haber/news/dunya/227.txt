'Olağanüstü hal' 3 ay daha uzatıldı
Tunus Cumhurbaşkanı Munsif el-Merzuki, ülkesindeki 'olağanüstü hal'in bugünden başlayarak 3 ay daha uzatılması kararına vardığını bildirdi.
 Tunus Resmi Haber Ajansı'nın yayımladığı cumhurbaşkanlığı bildirisine göre, Başbakan Hamadi el-Cibali ve Tunus Kurucu Milli Meclisi Başkanı Mustafa bin Cafer'e danışılmasının ardından, askeri liderlerin önerileri üzerine 'olağanüstü hal'in uzatılması kararının alındığı belirtildi.
          
 Tunus'ta güvenlik güçleri ve Selefi olarak adlandırılan gruplar arasında yaşanan gerginlikler nedeniyle 'olağanüstü hal'in uzatılmasına karar verildiği kaydedildi.
          
 Menube bölgesinde son dönemde söz konusu grupların bir güvenlik merkezine saldırma girişimleri üzerine, güvenlik güçleri ile gruplar arasında çıkan çatışmada gruptan bir kişi ölürken, 3 subay da yaralanmıştı.
          
 Eski Tunus Devlet Başkanı Zeynel Abidin Bin Ali'nin iktidardandüşürülmesinden sonra 2011'in Ağustos ayında ilan edilen 'olağanüstü hal', 2012 Ağustos'unda ilk defa uzatılmıştı.
          
 AA