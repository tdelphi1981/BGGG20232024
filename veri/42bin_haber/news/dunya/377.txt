Florida tatili için çocuğunu 'kanser yaptı'
İngiltere'de tatile gitmek için paraya ihtiyacı olan Emma La Garde oğlunun kanser olduğunu söyleyerek yardım paralarını kabul etti 
 İngiltere’nin Gloucestershire kentinde yaşayan Emma La Garde sağlıklı olan oğlunun saçlarını kazıdı ve onu okula tekerlekli sandalyeyle gönderdi.
 
 La Garde’nin tek amacı oğlu için gelecek yardım paralarıyla tatile çıkmaktı.
 
 İngiliz Daily Mail gazetesinin haberine göre 7 yaşındaki oğlunun kemoterapi gördüğünü söyleyen La Garde oğlunun hasta olduğunu Facebook üzerinden de duyurunca devletten ve vatandaşlardan yardım almaya başladı. 
 
 La Garde'nin yardım paralarıyla ABD'nin Florida eyaletinde tatil yaptığı belirlendi.
 
 Devletin engelliler için ayırdığı bütçeden para alan ve kendisine verilen otomobille dolaşan 37 yaşındaki La Garde’nin sahte doktor raporlarıyla 4 yıl boyunca yardım parası aldığı belirlendi.
 
 La Garde’nin yalanlarını su yüzüne çıkaran eski eşi oldu. Babası, oğlunun durumuna dayanamayarak sahte raporları okula teslim etti. La Garde 7 yıl hapis cezası alırken oğlunun mahkemede “Annemden nefret ediyorum. Bence normal bir insan değil” dediği belirtildi. 
 
 ntvmsnbc