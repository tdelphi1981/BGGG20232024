Pakistan'da Taliban'a hava operasyonu: 5 ölü
Pakistan ordusuna ait savaş helikopterlerinin Kuzey Veziristan'da düzenlediği hava saldırısında 5 militanın öldüğü bildirildi.
Ordudan yapılan açıklamada, Kuzey Veziristan'ın Mir Ali bölgesindeki militan sığınaklarının savaş helikopterleriyle bombalandığı, saldırıda en az 5 militanın öldüğü, çok sayıda sığınak ve gizlenme noktasının tahrip edildiği belirtildi.

Taliban militanlarının kalesi olan Mir Ali bölgesi, Amerikan insansız hava araçlarınca en çok bombalanan yerlerin başında geliyor.