Chavez, son yolculuğuna uğurlanıyor
Venezuela lideri Hugo Chavez'in cenaze töreni bugün... Başkent Caracas'taki törene 33 ülkeden devlet ve hükümet yetkilisi katılacak. 
Cenazede Türkiye'yi temsilen Başbakan Yardımcısı Beşir Atalay olacak.

Ziyaretler bir hafta daha uzatıldı 

Hayatını kaybeden Hugo Chavez'i uğurlama töreninde kilometrelerce kuyruk oluşunca, ziyaret süresi 7 gün uzatıldı. 

Venezuela Devlet Başkanı Vekili Nicolas Maduro, Bolivarcı lideri son kez görmek için Askeri Akademi önünde toplanan yüzbinlere "Chavez'i hepiniz göreceksiniz, o sizin komutanınız, o size ait" diyerek, ziyaret süresinin bir hafta daha uzatıldığını açıkladı.

Maduro, bugün yapılacak resmi devlet töreninin ardından, Chavez'in naaşının Cuertel de Montana'daki Bolivarcı Devrim Müzesi'ne götürüleceğini ve en az bir hafta boyunca, son Venezuelalı başkanlarına veda edinceye kadar ziyarete açık kalacağını söyledi.

Chavez'in naaşı mumyalanarak, cam bir kutunun içinde sergilenecek.

Ülkenin her yerinden milyonlarca kişi, Caracas'a son kez Chavez'i görmek için akın ediyor. Önceki gün Chavez için oluşturulan cenaze konvoyuna 2 milyondan fazla kişinin katıldığı belirtiliyor.