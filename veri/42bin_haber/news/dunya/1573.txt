Mehmet Ali Birand'ın ölümü Rum basınında
Türkiye'nin duayen gazetecilerinden Mehmet Ali Birand'ın vefatıyla ilgili haberler, Rum basınında da geniş yer buldu.
Rum Fileleftheros gazetesi; "Kıbrıs'a Değinen Son Makale" başlıklı haberinde, Birand'ın dün akşam, 71 yaşında, İstanbul'daki bir hastanede son nefesini verdiğini duyurdu.

Birand'ın gerek Türkiye-Yunanistan ilişkileri, gerekse Kıbrıs sorunuyla yakından ilgili olduğunu kaydeden gazete, haberinin devamında Birand'ın kısa bir özgeçmişine yer verdi.

Politis gazetesi, Birand'ın vefatıyla ilgili haberine; "Sonsuza Kadar Özgür... Tanınmış Türk Gazeteci Mehmet Ali Birand Dün Vefat Etti" başlığını atarken, Alithia gazetesi de "Mehmet Ali Birand Hayata Veda Etti" başlığını kullandı.

Simerini gazetesi de haberi "Türk Gazeteci-Analizci Mehmet Ali Birand Öldü" başlığıyla duyurdu.