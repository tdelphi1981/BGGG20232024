Turizm cennetinde tecavüz dehşeti
Meksika’nın tatil cenneti Acapulco'da bir grup İspanyol turist gece yarısı otelde uyurken maskeli kişilerin saldırısına uğradı. 
Kadınların hep birlikte seyahat ettikleri ve Playa Bonfil'deki küçük kulübelerde kaldıkları belirtildi. Yerel medya aynı grupta seyahat eden başka kişilerin de saldırı sırasında ağızlarının ve ellerinin bağlandığını aktardı. 
Savcı Martha Elva Garzon, "Şimdi mağdurların ve görgü tanıklarının ifadeleri alınıyor. Potansiyel suçlular tespit edilmeye çalışılıyor" dedi.
 
Kadın savcı, görgü tanıklarının, saldırganlar maskeli olduğu gerekçesiyle onları tarif etmekte zorlandıklarını söyledi.
 
Guerrero eyaletinde şiddet olayları çok sık yaşanıyor ancak Acapulco ve çevresindeki plajlar genellikle güvenli görülüyor.
 
Ancak birçok uyuşturucu karteli bu eyaletin dağlık bölgelerinde faaliyet gösteriyor. Bu kartellerin başında Familia Michocana ve rakipleri Los Caballeros Templarios geliyor.
 
Bölgede uyuşturucu kaçakçılığı ve şiddet olaylarına karışan daha küçük başka suç çeteleri de bulunuyor.