"Türkiye bizden destek istemedi"
ABD Dışişleri Bakanlığı Sözcüsü Victoria Nuland, Türkiye-Suriye sınırında güvenlik desteği konusunda Türkiye'den bir talep almadıklarını söyledi. Nuland, günlük basın brifinginde, Cilvegözü Sınır Kapısı'ndaki patlamayla ilgili olarak, ''ABD, bu sınırın güvenliğini sağlama çabasına yardım edecek bir pozisyonda mı?'' yönündeki bir soruyu yanıtladı.

Sözcü Nuland, ''Bildiğim kadarıyla, müttefikimiz Türkiye'den sınırda güvenlik desteği için bir talep almadık. Ancak elbette, böyle bir talep olursa, ikili yoldan ya da NATO yoluyla, elimizden geleni yapmak isteriz. Ancak bildiğim kadarıyla, bir talep almış değiliz'' dedi.