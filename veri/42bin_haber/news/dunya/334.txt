Türkiye sınırında ağır bombardıman
Suriyeli aktivistler, kısa bir süre önce muhalif güçlerin ele geçirdiği Türkiye sınırındaki Ras el-Ain bölgesine Suriye ordusu tarafından hava ve karadan bombardıman yapıldığını belirtti.
 Suriye Delet Başkanı Beşşar Esad rejimine karşı mücadele veren muhafliflere bağlı aktivistler, Reuters’a verdikleri bilgide, Özgür Suriye Ordusu (ÖSO) tarafından ele geçirilen ve geçiş noktası özelliği bulunan Ras el-Ain’e harekat başlatıldığını belirtti.
 Şanlıurfa’nın Viranşehir ilçesinin karşısında, sınırın hemen ötesinde bulunan bölgeye helikopterin ve ağır zırhlı birliklerin ateş açtığı bilgisi verildi. Ras el-Ain, ÖSO tarafından Suriye’nin kuzeydoğusunda yapılan çatışmalar sonucunda ele geçirilmişti.
 Helikopterlerin bölgedeki Tal Halaf köyünün yakınlarındaki tahıl deposuna ateş açtığı, topçu ateşinin ise petrol üretim tesisleri bulunan Hasaka eyaletinin sınırına düştüğü ifade edildi. Kürt nüfusun yoğun olduğu Hasaka, başkent Şam’dan 600 km uzaklıkta yer alıyor.
 MUHALEFET YENİDEN YAPILANIYOR
 suriye muhalefeti, Katar'ın başkenti Doha'da gerçekeştirilen toplantıda, Suriye muhalefetinin yeni bir organ ve yeni bir başkan altında hareket etmesine karar verildi.
 Müslüman kardeşler ve diğer muhalif grupların yer aldığı toplantıda, yeni organın Suriye içi ve dışındaki gruplardan oluşacağı ifade edildi.
 Müslüman Kardeşler örgütünden bir yetkili, yeni yapılanmanın "Muhalif Güçler Ulusal Koalisyonu ve Suriye Devrimi' adını taşıyacağını belirtti.
  