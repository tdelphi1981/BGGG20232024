Barzani'den saldırı emri
Irak'ta merkezi hükümet ile Kuzey Irak yönetimi arasındaki gerginlik tırmanıyor. Kürt Yönetimi, hak iddia ettiği bölgelere askeri yığınak yapmaya devam ediyor. Barzani, peşmergeye saldırı emri verdi 
 Kuzey Irak'taki Bölgesel Kürt Yönetimi Başkanı Mesud Barzani, Irak güçlerinin Kerkük'e girmeleri halinde peşmergelere saldırı emri verdi. Tansiyonu düşürme çabaları da bir yandan sürüyor. Kürt ve Iraklı askeri yetkililer bugün Bağdat'ta bir araya gelecek.
 
 Bağdat ile Bölgesel Kürt Yönetimi arasında gerilimin düşürülmesi için çabalar sürüyor. Ancak buna karşın tansiyon düşmüş değil.
 
 Bölgesel Kürt Yönetimi, Irak ordusu birliklerinin bulunduğu anlaşmazlık bölgelerine askeri yığınağını sürdürüyor.
 Haberin devamı vreklam
 
 'KERKÜK' KIRMIZI ÇİZGİ
 
 Kürt kaynaklara göre Erbil'den peşmergeler, tanklar ve zırhlı araçlar eşliğinde Tuzhurmato yakınlarına gönderildi. Peşmerge güçleri Kerkük'ün kuzeyine mevzilendi.
 
 Kürt kaynaklar, Bölgesel Kürt Bölgesi Başkanı Mesud Barzani'nin, Dicle Harekat Komutanlığı'na bağlı Irak güçlerinin, Kerkük'e girmeleri halinde peşmergelere saldırı emri verdiğini belirtti.
 
 >> 'BARZANİ ABİM İZİN VERİRSE...' 
 
 Peşmergelerin, Irak birlikleri hareket etmedikçe mevzilerinden çıkmayacakları da kaydedildi.
 
 Kürtler, Irak Başbakanı Nuri el Maliki'nin, Dicle Harekat Komutanlığı'yla, Kürt bölgesini ayıran sınırın içinde bulunan petrol bölgelerinin kontrolünü ele almak istediğini belirtiyor.
 
 Irak Başbakanı Maliki ise, amacın Kerkük, Diyala ve Selahaddin bölgelerinin güvenliğini sağlamak olduğunu iddia ediyor.