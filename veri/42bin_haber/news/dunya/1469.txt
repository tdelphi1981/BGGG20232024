İran uzaya maymun gönderiyor
 
 Mehr Haber Ajansı’na konuşan İran Uzay Ajansı Başkanı Hamid Fazeli, İran Devrimi’nin yıldönümü olan 11 Şubat’ta uzaya maymun gönderileceğini duyurdu. 
 Fazeli, maymunların halen karantinada bekletildiğini duyurdu. 
 Maymunları uzaya taşıyacak kapsülle ilgili bütün testlerin tamamlandığını bildiren Fazeli, ağırlık vibrasyonu ve radyasyon gibi diğer şartların da maymunlarla uzayda test edilmesinden sonra, önümüzdeki beş yıl içinde uzaya insanlı araç göndereceklerini kaydetti. 
 DHA