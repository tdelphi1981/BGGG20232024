Peşmergeden BM'ye arabulucuk çağrısı
IRAK Kürdistan Bölgesel Yönetimi ve Başbakan Nuri El Maliki arasında yaşanan ve askeri kuvvetlerin harekete geçirildiği gerginlik devam ederken; Kürt yönetiminin Peşmerge Bakanlığı Genel Sekreteri Cabbar Yawer, Birleşmiş Milletler'e arabuluculuk çağrısı yaptı.
 Irak Kürdistan Bölgesel Yönetimi Peşmerge Bakanlığı, Birleşmiş Milletler'den peşmergeler ve Irak ordusu arasındaki gerginliğin çözümünde çaba göstermesini istedi. Birleşmiş Milletler Irak Ofisi Genel Sekreterliği'nden George Boston başkanlığındaki bir heyet, dün Irak Kürdistan Bölgesel Yönetimi Peşmerge Bakanlığı Genel Sekreteri Cabbar Yawer'i ziyaret etti. Görüşmede Diyala ve Kerkük'teki son gelişmeler ve Dicle operasyon gücünün kurulmasından sonra yaşanan sorunların görüşüldüğü öğrenildi. 'Rudaw' internet sitesinde yayınlanan habere göre Cabbar Yawer, Birleşmiş Milletler'in böylesi büyük sorunların çözümündeki rolünü hatırlatarak, bölgesel hükümet ve Bağdat arasındaki sorunların çözülmesini istedi. Yawer BM'nin, Peşmerge Bakanlığı ve Irak Savunma Bakanlığı arasında arabulucu olmasını istedi. BM heyeti ise her iki tarafin 2010 yılında tartışmalı bölgelerde sorunların azaltılması ve güvenliği icin imzalanan antlaşmaların içeriğine uymasını istedi.
 Bu antlaşmalar Peşmerge Bakanlğı ve Irak Savunma Bakanlığı arasında imzalanmış ve Kürdistan Bölgesel Hükümeti Başkanı Mesud Barzani ve Irak Başbakanı Nuri El Maliki tarafindan onaylanmıştı. 
  
  