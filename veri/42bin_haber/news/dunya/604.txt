Ehud Barak emekliye ayrılıyor
İsrail Savunma Bakanı Ehud Barak, siyaseti bıraktığını ve Ocak ayındaki seçimlerde yarışmayacağını söyledi. Ehud Barak, bugün yaptığı basın açıklamasında siyaseti bıraktığını duyurdu.

İşçi Partisi'nin de liderliğini yapan Barak, 2013 seçimlerinde aday olamayacağını bildirdi.

Ehud Barak, siyasete dönüp dönmeyeceği sorusuna şöyle cevap verdi: "Hayır siyasete dönmeyeceğim. Artık yazmak ve hayattan zevk almak istiyorum."

Ehud Barak, bundan sonraki hayatında kişisel ve aile yaşamına önem vereceğini ekledi.

1991-1995 yılları arasında genelkurmay başkanlığı yapan Barak, 1995-1996 yıllarında dışişleri bakanlığı, 1999- 2001 yılları arasında başbakanlık ve 2007-2012 yıllarında da başbakan yardımcılığı ve savunma bakanlığı görevlerinde bulunmuştu.