Çinli Michael Jackson gerçeğini aratmadı
'Pop müziğin kralı' Michael Jackson' Çin'de popülerliğini koruyor.
2009 yılında şüpheli bir ölümle hayata veda eden ancak geride bıraktığı eserleriyle hafızalarda tazeliğini koruyan Jackson, Çin'deki eğlence merkezlerinde yediden yetmişe beğenilerek izleniyor.

Dün sona eren Çin'in geleneksel Bahar Bayramı yada Çin yeni yılı kutlamaları çerçevesinde Chengdu şehrindeki bir parkta, Jackson öylesine taklit edildi ki, görenler "efsane geri döndü" dedi.

Yüzü, kıyafeti, hareketleri ve dansıyla izleyenleri büyüleyen Çinli dansçı, izleyicilerden büyük alkış aldı. Çinli dansçının, Jackson'un gerçeğini aratmayan görünüş ve danslarıyla coşan kalabalık, bol bol fotoğraf çektirdi.