Yapımcıya sahtekarlıktan 1 yıl hapis cezası
Peygamber Efendimiz'e ve İslam'a hakaret içeren 'Müslümanların Masumiyeti' adlı filmin yapımcısı Mark Basseley Youssef sahtecilik yapmaktan bir yıl hapis cezasına çarptırıldı. Hakkındaki 8 iddianın 4 ünü kabul eden Youssef'e hakaret filmiyle ilgili hiçbir cezanın verilmemesi dikkat çekti.
 ABD'nin Kaliforniya eyaletinde görülen mahkemede hakim Christina Snyder, Youssef'i, aralarında sahte ehliyet dahil çeşitli konulardan suçlu buldu ve cezalandırılmasına karar verdi. Youssef daha önce filmin yapımı için lojistik destek sağladığını kabul etmesine rağmen bu konuda hiçbir ceza almadı. 2 yıl ile yargılanan Youssef,  geçtiğimiz eylül ayında filmin ortaya çıkmasından bir hafta sonra yakalanmıştı.
 Hakaret filminin ortaya çıkmasından sonra Ortadoğuda birçok ülkede film karşıtı gösteriler yapılmıştı. Film sebebiyle Libya'nın başkenti Bingazi'de ABD büyükelçiliğine yapılan saldırıda aralarında büyükelçinin de bulunduğu 4 Amerikalı personel hayatını kaybetmişti.
 CİHAN