Tel Aviv'de patlama: 2 yaralı
İsrail'in başkenti Tel Aviv'de gerçekleşen patlama sonucu ilk belirlemelere göre 2 kişinin yaralandığı bildirildi.
AA muhabirinin İsrail kaynaklarından edindiği bilgiye göre, Tel Aviv'deki patlamada 2 İsrailli ağır şekilde yaralandı. Patlamadan hemen sonra sağlık ekiplerinin ve itfaiye araçlarının olay yerine ulaştığı, yaralananların çevre hastanelere nakledildiği ifade edildi.

İsrail'in önde gelen gazetelerinden Yediot Aharonot patlamayı doğruladı. Gazetenin internet sitesinde yayınlanan haberde, Ebu Kebir Adli Tıp Kurumu'nun önünde park halindeki bir araçta meydana gelen patlamada 2 kişinin ağır yaralandığı belirtildi.