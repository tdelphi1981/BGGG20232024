Tunus'ta siyasi kriz tam gaz!
Tunus'ta patlak veren siyasi kriz sürüyor. Teknokrat bir hükümet kurmak için biraraya gelen siyasi partiler, anlaşmaya varamadı. 
Açıklama, Başbakan Hamadi Jibali'den geldi. Jibali, teknokratlardan oluşan bir kabine için siyasi ittifakın sağlanamadığını duyurdu. Ancak başbakan, hükümeti kurma çalışmalarının devam ettiğini, başka bir çözüm planıyla partilerin yeniden biraraya geleceğini söyledi. 
Tunus'ta muhalefet lideri Şükrü Belaid'in ölümünden hükümet sorumlu tutulmuş, ülkede geniş çaplı gösteriler düzenlenmişti. Kısa süre sonra da hükümetin fesh edildiği haberi gelmiş, teknokratlardan oluşan yeni bir hükümet kurulacağı açıklanmıştı. 
Başbakan Jibali siyasi krizin çözülememesi durumunda istifa sinyalleri verse de son yaptığı açıklamada, bu yönde bir ifade yer almadı. 
Tunus Başbakanı Hamadi Jibali, bugün krizin çözümü konusunda görüş alışverişinde bulunmak üzere cumhurbaşkanı ile biraraya gelecek.