Erdoğan'ın da bulunduğu bölgede kanlı saldırı
Başbakan Erdoğan'ın da D-8 zirvesi için gittiği Pakistan'ın başkenti İslamabad yakınlarındaki Ravalpindi kentinde Şii camiine kanlı saldırı 
 Pakistan’da D-8 zirvesinin yapılacağı başkent İslamabad’ın yakınındaki Ravalpindi kentinde dün gece Taliban tarafından bir Şii camiine düzenlenen intihar saldırıda 6'sı polis, 8'i çocuk en az 28 kişi hayatını kaybetti, 62 kişi de yaralandı. 
 
 Polis yetkilileri, bunun Taliban tarafından gerçekleştirilen bir intihar eylemi olduğunu, olay yerinde yapılan incelemede patlamamış 7 adet el bombasının bulunduğunu bildirdi. 
 
 Kentin en büyük Şii camilerinden Kasr Şebir’de Muharrem matemi için camiye gelen Şiiler bulunuyordu. Hastane kaynakları, yaralılardan bazıların durumun ciddiyetini koruduğunu ve ölü sayısının artabileceğini belirtti. 
 
 Saldırının gerçekleştiği Ravalpindi kenti, D-8 Zirvesi’nin yapıldığı başkent İslamabad ile iç içe olması nedeniyle önem taşıyor. 
 
 ERDOĞAN’IN KORUMALARI ARTIRILDI
 
 Erdoğan’ın da aralarında bulunduğu liderlerin konakladığı İslamabad'daki Serena oteline 10 km uzaklıktaki camiye yapılan saldırı nedeniyle güvenlik önlemleri arttırıldı.