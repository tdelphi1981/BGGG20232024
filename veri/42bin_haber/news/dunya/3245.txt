İngiltere'nin en kıdemli Katolik Kilisesi Papazı istifa etti
İskoçya St Andrews ve Edinburgh Başpiskoposu Kardinal Keith O'Brie, hakkındaki iddialar sebebiyle görevinden istifa ettiğini açıkladı.
İngiltere'nin en üst düzey Katolik Kilisesi papazı konumunda olan Kardinal Keith O'Brie, 30 yıl önce rahibelere uygunsuz harekette bulunmakla suçlanıyor. İskoç Başpiskopos'un istifası, Papa 16. Benedikt tarafından da kabul edildi.

Söz konusu suçlamaları kabul etmeyen Başpiskopos Keith O'Brie, Papayı seçecek Kardinaller Meclisi'nde yer alıyordu. İstifasının ardından İskoç Başpiskopos, Kardinaller Meclisi'ndeki seçime katılamayacağını açıkladı. O'Brie, "Medya ilgisinin Papa ve halefi yerine kendi üzerimde olmasını istemiyorum." dedi. İngiltere'nin seçim meclisinde temsilci bulunduramayacağı belirtiliyor. 

The Observer gazetesinin geçtiğimiz gün yayınladığı haberinde, 4 rahibenin, 1980 yıllarında taciz edildikleri iddiasıyla Kardinal Keith O'Brien'i, Vatikan'ın İngiltere'deki elçisi Antonio Mennini'ye şikayet ettiklerini duyurmuştu.