Barzani: Her şeye hazırlık olmak gerekir
Irak Bölgesel Kürt Yönetimi Başkanı Mesud Barzani, Cumhurbaşkanı Celal Talabani'nin sağlık durumuyla ilgili "her şeye hazırlık olmak gerektiğini" söyledi.
Yerel basının haberine göre Barzani, dün Talabani'nin partisi Kürdistan Yurtseverler Birliği'nin Süleymaniye'deki merkezini ziyaret ederek dayanışma mesajı verdi. Barzani, "Talabani'nin sağlık durumu iyiye gidiyor ancak hastalığı ciddi, bu sebeple her şeye hazırlıklı olmak gerekir." dedi. 

Talabani'nin partisi ise liderlerinin sağlık durumu düzelene kadar Kosret Resul Ali'nin "ağabey" vasfıyla liderlik görevini üstlenmesini kararlaştırdı. 

Beyin kanaması sebebiyle felç geçiren Celal Talabani, Almanya'nın başkenti Berlin'de tedavi görüyor.