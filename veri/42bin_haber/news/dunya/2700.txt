'Filistinlilerle barış imkansız'
 
 İsrail Kanal 2 televizyonunun canlı yayınında konuşan Lieberman, Tunuslu muhalefet liderinin geçen hafta silahlı saldırıda hayatını kaybetmesini değerlendirirken şunları söyledi "Irak’ta geçen hafta terörizm onlarca insanı öldürdü. Geçen cuma günü Suriye’de 117 kişi öldü. Bu şartlar altında Filistinlilerle kapsamlı bir barıştan söz etmek gerçekçi değil."  
 YİNE DIŞİŞLERİ BAKANI OLMAK İSTİYOR
  
 "Çok açık bir şekilde ifade ediyorum, Filistinlilerle kapsamlı barışa ulaşmak imkansız" diyen Lieberman, yargılanmasının ardından dışişleri bakanlığı koltuğuna yeniden oturmak istediğini de saklamadı. Filistin’le barış görüşmelerine başlanmasından yana olduğunu söyleyen Lieberman, "Ancak Filistin tarafı masaya ön şartsız gelmeli" dedi.