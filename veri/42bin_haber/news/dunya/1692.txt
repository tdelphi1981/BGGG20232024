'Saldırı demokrasiye sıkılan bir kurşundur'
Bulgaristan Cumhurbaşkanı Rosen Plevneliev, Türk asıllı siyasetçi Ahmet Doğan'a suikast girişiminin aynı zamandan demokrasiye sıkılan bir kurşun olduğunu söyledi.
Görevinin birinci yılı vesilesiyle basın toplantısı düzenleyen Plevneliev, bir cumhurbaşkanı olarak olayı takip edeceğini ve siyasi gerilimin artmaması için çaba göstereceğini kaydetti. Hislerine takılmadan rasyonel olarak tavır alacağını vurgulayan Bulgar lider, "Burgaz'da (İsrailli turistlere) düzenlenen bombalı eylem ve Doğan'a karşı yapılan suikast girişimi Bulgaristan'ın gelişimi için ciddi bir darbedir. Bu olaylar kuşkusuz bu yıl içindeki gündemi belirleyecektir." dedi.

Bulgar cumhurbaşkanı, Milli Güvenlik Toplantısı'nda söz konusu saldırıları da ele alacaklarını dile getirdi.