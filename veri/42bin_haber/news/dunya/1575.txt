'Fransa çıkarları için Mali'ye saldırdı'
Cezayirli Emekli Tümgeneral Abdülaziz Mücahid, Fransa'nın Mali'ye yönelik askeri operasyonları konusunda çarpıcı açıklamalarda bulundu. Şarkul Avsat gazetesine verdiği demecinde Fransa'nın Mali'ye yönelik askeri operasyonunu değerlendiren emekli subay "Fransa bölgede rakip birileri ortaya çıkmadan çıkarlarını garanti almak amacıyla Mali'ye askeri operasyon yaptı." dedi.
Cezayirli emekli Tümgeneral Mücahid, Libya sınırı yakınında İngiliz petrol şirketi BP tesislerinde Cezayirli ve yabancı işçileri rehin alan terörist grubun Mali'den sızmadığını aksine bizzat Cezayir'de faaliyet gösterdiğini söyledi.

Mücahid, Fransa'nın Mali'deki operasyon Cezayir'i iki riskli seçenek arasında bıraktığına dikkat çekti. Mücahid, "Fransa bu operasyon ile Cezayir'i askeri operasyonlarını desteklemek veya buna karşı çıkmak arasında iki seçenekle karşı karşıya bıraktı. Cezayir, eğer askeri operasyonu desteklerse bunda sınır bölgesinde önemli güvenlik riskleri olacak. Karşı çıkarsa uluslararası kamuoyu tarafından terörü desteklemekle suçlanacak." dedi.

Askeri akademi müdürlüğü de yapan Mücahid, "Fransa'nın Mali'ye yönelik askeri operasyonu bugün ortaya çıkan bir durum değildir. Çünkü Fransa'nın bölgede bulunmasının uzun bir tarihi var. Fransa bölgede ve özellikle Mali'de kendine rakip birileri ortaya çıkmadan çıkarlarını garantiye almak istiyor. Bu amaçla böyle bir operasyon gerçekleştirdi." şeklinde konuştu.

Savaşların krizleri doğurduğuna işaret eden Tümgeneral Mücahid, Fransa içinde bulunduğu ekonomik krizden çıkış yolları aradığını söyledi. Fransa eski Cumhurbaşkanı Sarkozy'nin buna yönelik adımlar atmaya çalıştığını ifade eden Mücahid, ancak birçok ülkenin siyasi çözüm amacıyla buna karşı çıktığı hatırlattı. Mücahid, Fransa'nın bu askeri operasyonu ise Mali ve çevre ülkelere yönelik yıkıcı etkileri olacağına dikkat çekti.

Fransa'nın kendi projesine dahil etmek amacıya Fas gibi bir çok ülkeyi zorladığını kaydeden Cezayirli emekli subay, ancak Fransa'nın bunda başarılı olamadığını aktardı. Mücahit, Libya'nın devrik lideri Muammer Kaddafi'nin bu konuda Fransa'ya destek olmadığı ve Akdeniz Birliği Projesi'ni kabul etmemesinin faturasını ödediğini söyledi.

Fransa'nın askeri operasyonlarını "Cezayir'i Mali bataklığına sokma girişimi" olarak değerlendiren emekli subay Mücahid, "Fransız savaş uçaklarının Cezayir hava sahasını kullanması kaçınılmaz bir durumdur. Bu amaçla Mali'de El Kaide örgütünün varlığına son verilmesi amaçlanıyor. Cezayir Mali'nin toprak bütünlüğünün sağlanmasından yana." diye konuştu.

Mali'deki rehine krizinin normal olduğunu kaydeden Mücahid, "Buna benzer olaylar dünyanın dört bir tarafında yaşanıyor. Bu olaylar Paris veya New York'un göbeğinde de olabilir. Dolayısıyla burada Cazayir askerinin bir kusuru olduğu yorumu yersiz." ifadelerini kullandı.