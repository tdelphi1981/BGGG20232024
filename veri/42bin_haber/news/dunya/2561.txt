Rusya'dan batılı ülkelere suçlama
Rusya Dışişleri Bakan Yardımcısı Genadi Gatilov, Suriye krizinin çözümü konusunda henüz bir mutabakat sağlanamadığını söyledi.
Romada Ria Novostiye açıklamada bulunan Gatilov, Maalesef, Suriye krizinin çözümünde herhangi bir gelişme olmamasının nedeni batılı ülkelerin ülke muhalefeti ile uygun bir şekilde çalışmaması. dedi.

Suriyede siyasi çözüm bulunması için tarafların masaya oturmaya zorlanması gerektiğini ifade eden Gatilov, Ülkenin karşılaştığı sorunlar böylece müzakere edilebilecek. Ülkenin geleceğine de burada karar verilecek. tespitinde bulundu.

Rusya Dışişleri Bakanı Sergey Lavrov son olarak Münihte katıldığı güvenlik konferansı çerçevesinde Suriye Muhalif ve Devrimci Güçler Milli Koalisyonu lideri Muaz el Hatiple görüşmüştü.

El Hatipin Suriye lideri Beşşar Esedle belirli şartlar altında görüşebileceği yönündeki açıklamalarını hatırlatan Rus Bakan, Biz bunu alkışlıyoruz. Özellikle kategorik olarak rejimle görüşmeye tamamen karşı olan bir platformu düşündüğümüzde bu çok önemli. tespitinde bulunmuştu. Lavrov, El-Hatiple sürekli diyalog halinde olmak istediklerinin de altını çizmişti.

Rusya Başbakanı Dmitri Medvedev de yaptığı değerlendirmede Esedin ölümcül hatalar yaptığı ve iktidarda kalma şansının her geçen gün azaldığı eleştirisi getirmişti.