ABD savaş teknolojisinde çıtayı yükseltiyor
ABD ordusuna bağlı mühendisler, yeni nesil nükleer denizaltılar için en son teknoloji bir tasarım hazırlıyor.
 Balistik füze taşıyan nükleer denizaltılar için geliştirilen Ohio Replacement (OR) projesinin, denizaltıların pervane sistemini 50 yıl boyunca çalıştırması ve mekanik gürültüyü ortadan kaldırması planlanıyor. Kısaca, dev denizaltılar yarım asır boyunca yakıt ikmali yapmasına gerek olmadan suların altında sessiz sedasız dolaşabilecek.

Wired dergisinin haberine göre, oluşturulacak yeni balistik füze filosu, ses çıkarmaması sayesinde düşman savaş gemileri, hücum botları ve denizaltı avcısı uçaklardan daha iyi korunacak. ABDnin elinde 18 tane bulunan Ohio sınıfı balistik füzeli nükleer denizaltıların boyu ortalama 170 metre ve ağırlıkları 19 bin ton civarında.

OR sınıfı denizaltılar, pervanelerine çalıştıran doğrudan mekanik bir bağlantıya sahip. Nükleer reaktörün çalıştırdığı buhar türbinleri, mekanik süreçlerden geçerek yüksek tork gücünü pervaneleri harekete geçirecek seviyeye indiriyor. Bu süreç, denizaltıda mekanik bir gürültüye neden oluyor.

Yeni tasarımla, nükleer reaktörün denizaltı içinde düzenli bir elektrik şebekesi oluşturması amaçlanıyor. Reaktörün besleyeceği şebekenin, elektrik motorları çalıştırması, böylece gürültünün ciddi oranda azaltılması hedefleniyor. Ayrıca, bugün reaktörden elde edilen enerjinin yüzde 75-80i pervaneleri çalıştırmak harcanırken, enerji tasarrufu yapılacak ve diğer bölümlere elektrik aktarılabilecek.

İKİNCİ BÜYÜK PROJE
ABD Donanması, 1960 ve 70li yılların ardından OR sınıfı denialtılar için ikinci kez büyük bir tasarım değişikliği istiyor. 2010 yılında hazırlanan ve gizli tutulan SSBN(X) programı, 2010 yılında Kongre tarafından geri çevrilince hayata geçmemişti. Ancak yeni proje kapsamında sadece itici gücün değil, aynı zamanda denizaltılardaki nükleer reaktöründe geliştirilmesi isteniyor.

ABD Donanması, savaş gemilerine ve denizaltılara yapılan yakıt ikmali ve genel bakımı nedeniyle gemilerini üç yıla kadar görev dışında tutmak zorunda kalabiliyor. Ayrıca bu süreç milyarlarca dolara mal oluyor. Yakıt ikmali derdini ortadan kaldırarak, dünyanın dört bir yanındaki okyanuslarda görev yapan gemilerin operasyon kapasitesi önemli ölçüde artabilir. 

ABDnin 14 balistik füzeli denzialtısı bulunuyor. Ohio sınıfı bu denizaltılar, 24 Trident II D5 kıtalararası balistik füzeye sahip. Büyük askeri harcamaları kısmak zorunda olan Pentagon, Ohio sınıfı denizaltıların maliyetini yaklaşık 8 milyar dolardan 4.9 milyar dolara çekmeye çalışıyor.

ABD Donanması, 2013 bütçesi kapsamında OR programını şimdiden iki yıl ertelemiş durumda. İnşasına 2021de başlanması beklenen, süper sessiz denizaltıların, 2031de göreve başlaması bekleniyor. Wired, O tarihren sonra onları hiç duymayacaksınız ifadesini kullanıyor.