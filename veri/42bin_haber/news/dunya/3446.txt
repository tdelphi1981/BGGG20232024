Hugo Chavez hayatını kaybetti
Küba'daki kanser tedavisinin ardından 18 Şubat'ta ülkesine dönen Venezula Devlet Başkanı Hugo Chavez hayatını kaybetti. Devlet Başkan Yardımcı Nicolas Maduro yaptığı açıklamada Chavez'in tedavisinde en zorlu saatleri geçirdiğini belirtmişti.

Başkent Caracas'taki bir askeri hastenede kemoterapi tedavisi gören Chavez'in sağlık durumunun akciğer enfeksiyonu nedeniyle kötüleştiği açıklanmıştı.

İlk kez Haziran 2011'de kanser teşhisi konulan Chavez, üç kez ameliyat olmuş, kanserin tekrarlaması üzerine aralıkta dördüncü kez ameliyat masasına yatmıştı. 

58 yaşındaki Chavez, ekim ayındaki seçimde üçüncü kez devlet başkanı seçilmiş ancak hastalığı nedeniyle yemin törenine katılamamıştı.