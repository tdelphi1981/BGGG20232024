İsrail askerleri gazetecileri soyunmaya zorladı
Reuters haber ajansı İsrail askerlerinin Batı Şeria'nın El Halil kentinde iki kameramanını dipçikleyip sonra da soyunmaya zorladığını bildiriyor.
Yusri el Cemal ve Mamun Wazwaz adlı Reuters kameramanları İsrailli bir sınır muhafızının ateş açarak 16 yaşında bir Filistinliyi öldürdüğü kontrol noktasının yakınlarında durdurulduklarını anlatıyorlar.

Askerlerin iki kameramana tüfeklerinin dipçikleriyle vurdukları, soyunmaya zorladıkları sonra da göz yaşartıcı bomba attıkları öne sürülüyor.

İsrail ordusu soruşturma başlattığını açıkladı

El Halil'de geçen haftadan bu yana askerler ve taş atan çocuklar ve gençler arasında gerginlik ve çatışmalar yaşanıyor.

180 bin Filistinin yaşadığı kentin merkezine yerleştirilen 500 Yahudi yerleşimciyi yıllardır İsrailli askerler koruyor.

İsrail polisi dün İsrailli bir sınır muhafızına saldırarak sonradan oyuncak olduğu anlaşılan bir tabancayla tehdit eden 16 yaşındaki Filistinli bir çocuğun öldürüldüğünü açıklamıştı.