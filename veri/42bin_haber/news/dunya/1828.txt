Ürdün'de halk sandık başına gitti
Ürdün'de halk dün sandık başına gitti. Arap Baharı sonrası ülkede düzenlenen ilk genel seçim, Müslüman Kardeşler'in boykotunun gölgesinde gerçekleşti. 
Bağımsız Seçim Komisyonu'ndan yapılan açıklamaya göre, tüm seçim noktalarında sandıklar yerel saatle 20.00 itibariyle kapandı. Katılım yüzde 56, 6 şeklinde gerçekleşti. 
Arap Baharı sonrası düzenlenen ilk genel seçimde, ilk kez süreci takip etmek üzere yabancı gözlemciler görev yaptı, seçimler ilk kez, bağımsız seçim komisyonu tarafından denetlendi. 
Avrupa Birliği seçim gözlem misyonu başkanı David Martin, 7 bin gözlemci ve 47 bin polisin denetiminde geçen seçimlerde herhangi bir ihlalle karşılaşmadıklarını söyledi. 
Yeni seçim kanunu nedeniyle Müslüman Kardeşler Hareketi'nin boykot ettiği seçimlerin resmi sonuçları açıklanacak.