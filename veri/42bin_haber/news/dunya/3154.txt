Kremlin'den yolsuzluk uyarısı
Kremlin İdari Başkanı Sergey İvanov, yüksek seviyeli devlet görevlileri ya da milletvekilleri dahil, yolsuzluk ve rüşvete bulaşanlardan hiçbir kimsenin dokunulmaz olmadığını söyledi.
Rusya toplumunun yolsuzluklarla mücadele konusunda daha şeffaf ve verimli bir çalışma beklediğine değinen İvanov, Ben şunu belirtmek isterim ki, bizler dokunulmaz değiliz. dedi.

Kararlı bir şekilde mücadelenin sürdürülmesini isteyen İvanov, yüksek yargı mensuplarının toplantısında kimsenin rütbe ya da mevkiini dikkate almamalarını istedi.

Uluslar arası Şeffaflık Kuruluşunun son verilerine göre yolsuzluk açısından Rusya, 174 ülke arasında 133üncü sırada yer alıyor. Rusya Devlet Başkanı Dmitri Medvedeve göre 2012de en az 50 bin yolsuzluk olayı soruşturmaya alındı.

Rusya Savunma Eski Bakanı Anatoli Serdyukovun görevden alınmasına neden olan ordu konut şirketi Oboronservis olayında yolsuzluk rakamının 13 milyar rubleye (433 milyon dolar) çıktığı ifade edildi.

Rusya Başsavcısı Yuri Çaykaya göre de 2012de rüşvet ve yolsuzluk nedeni ile ülkenin gördüğü zarar 690 milyon dolar.

Haberrus