Barzani, siyasi parti liderleriyle bir araya geldi
Irak Bölgesel Kürt Yönetimi Başkanı Mesud Barzani, Kuzey Irak'ta bulunan bütün siyasi parti temsilcileri ile bir araya geldi.
 Barzani toplantıda, son dönemlerde Bağdat yönetiminin Kerkük'te konuşlandırdığı Dicle Operasyon Gücü ile Peşmerge arasında yükselen gerginlik hakkında siyasi parti liderlerini bilgilendirdi.
 Bölgesel Kürt Yönetimi Başkanı sorunun  bir an önce çözülmesi gerektiğini belirterek, bu süreçte siyasi partilerin hemfikir olmaları gerektiğini vurguladı.  Bağdat yönetimini diktatörlükle suçlayan Mesud Barzani,  güneyde yaşanan gerginlik ve huzursuzluğu Kürt bölgesine kaydırılmak istendiği dile getirildi.
 Bu arada siyasi parti liderleri de  Dicle Operasyon Gücü'nün  faaliyetlerine son verilmesi gerektiğini bildirdi. Erbil'de yapılan toplantıda siyasi parti  liderleri bu konuda bütün yasal yollara başvuracaklarını söyledi.  İktidar partisi  başta olmak üzere Irak Parlamentosu'nda bunan bütün partilere  mektup göndereceklerini söyleyen siyasi temsilciler, Kürt bölgesinde bulunan siyasi partilerin bu konuda birlik ve berberlik içinde olduklarını göstereceklerini  dile getirdi.  Türkmen partilerin de katıldığı toplantıda, bu tür meselelerde birlik ve berberlik içinde olacakları vurgulandı. 
 CİHAN
  