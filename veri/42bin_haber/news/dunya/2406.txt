Brezilya'da 31 mahkum firar etti, 4'ü yakalandı
Brezilya'da 31 mahkumun, kanalizasyonu kullanarak cezaevinden kaçtığı, 4'ünün yakalandığı bildirildi.
Rio de Janeiro eyaletindeki Bangu cezaevinin yetkilisi, basına yaptığı açıklamada, dün 31 mahkumun cezaevinden firar ettiğini, 4'ünün kanalizasyon sisteminin içinde yakalandığını söyledi.

Mahkumların hüküm giydikleri suçlar konusunda bilgi verilmezken, Cezaevi İşleri Dairesi, olayla ilgili soruşturma emri verdi.