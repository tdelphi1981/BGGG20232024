Hindistan'daki tecavüz skandalında flaş gelişme
Hindistan'da genç yıl genç bir kadınaotobüste toplu tecavüz etmek ve ölümüne yol açmakla suçlanan 5 sanıktan biri cezaevinde intihar etti. Tihar Cezaevi yetkilileri, Ram Singh'in kıyafetlerini kullanarak kendini astığını açıkladı. 

Ayrı binalarda ayrı hücrelere yerleştirilen Singh ile diğer sanıkların intihar etmesini önlemek için cezaevinde sıkı güvenlik önlemleri alınmıştı. 

Sing'in avukatı A.P. Singh, müvekkilinin yerel saatle sabah 05.30'da öldüğünü söyledi. 

Singh, müvekkilinin ölümünden cezaevi yetkilileri ile güvenlik güçlerini sorumlu tuttu. 

Sanıkların avukatları, daha önce de polisi müvekkillerine itiraf etmeleri için şiddet uygulamakla suçlamıştı. 

İsmi açıklanmayan 23 yaşındaki genç kadın, 16 Aralık'ta Yeni Delhi'de erkek arkadaşı ile bindiği otobüste 6 kişinin tecavüzüne uğramıştı. Genç kadının erkek arkadaşını da metal bir çubuk ile darp eden sanıklar, daha sonra ikisini yol kenarına bırakıp kaçmıştı. 

Ağır yaralanan genç kadının tedavi için götürüldüğü Singapur'da şiddetli iç kanama nedeniyle yaşamını yitirmesi, Hindistan'da geniş çaplı protestolara neden olmuştu. 

Sanıkların duruşması, bugün devam edecek. 

Sanıklar, suçlu bulunmaları durumunda idama mahkum edilmeleri bekleniyor.