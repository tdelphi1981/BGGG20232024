Hollande'den Netanyahu'ya sert tepki
Fransa Cumhurbaşkanı François Hollande, Fransa'ya yaptığı resmi ziyareti, 'iç politika malzemesi' haline getirdiği gerekçesiyle İsrail Başbakanı Benjamin Netanyahu'ya tepki gösterdi.
Hollande, İsrail Başbakanı Netanyahu'nun, Toulouse kentindeki okula düzenlenen saldırıda öldürülen Musevi talebeleri anma törenine birlikte katıldıkları sırada yaptığı konuşmanın, 'İsrail iç politikasına yönelik' olmasından rahatsızlık duyduğunu ifade etti.

Hollande, 'Netanyahu'nun, Toulouse'da birlikte katıldığımız bir anma törenini, seçim mitingine çevirmesini uygun bulmuyorum'. İsrail Başbakanı doğru yapmadı'dedi.

Fransız basını da Toulouse kentindeki anma töreninde yaptığı konuşmanın iç politik ağırlıklı olması nedeniyle Netanyahu'ya eleştirilerde bulunmuştu.