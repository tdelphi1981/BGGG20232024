Karayolunu pist sandı, facia yarattı!
Myanmar'da yoğun sis dolayısıyla karayolunu havalimanı pisti sanan pilot, uçağı yola düşürdü... Paramparça olan uçakta sadece 2 kişi can verirken, yoldan geçen bir motosikletli de bu kazada hayatını kaybetti 
 POSTA İNTERNET
 
 Güneydoğu Asya ülkesi Myanmar'da, içinde 63 kişi bulunan Fokker 100 tipi bir yolcu uçağı, yoğun sis yüzünden, 'yanlışlıkla' pist yerine karayoluna 'sert iniş' yaptı. Çakılırcasına inen uçak paramparça olurken, 2'si uçakta, 1'i yerde olmak üzere sadece 3 kişi öldü, 11 kişi yaralandı. 
 
 MOTOSİKLETİYLE GİDERKEN UÇAK EZDİ
 
 Uçağın içinde, yabancı ülke vatandaşı 51 kişi bulunuyordu. Ölenlerin tümünün Myanmarlı olduğu bildirilirken, yaralılardan ikisinin ABD'li, birinin İngiliz, birinin de Koreli olduğu kaydedildi. Ölenlerin ise, uçakta bulunan 11 yaşındaki bir çocuk ve bir tur rehberi ile, yoldaki bir motosiklet sürücüsü olduğu belirtildi. 
 
 
 Uçağın çarptığı motosiklet bu hale geldi, sürücüsü öldü 
 
 ALEVLER İÇİNDE SÜRÜKLENDİ 
 
 Şan eyaletinde Heho Havaalanı'nda iniş pistini şaşıran Air Bagan Havayolları'na ait uçak, karayoluna yaptığı bu facia gibi inişin ardından, alevler içinde bir pirinç tarlasına kadar sürüklenerek durabildi. 
 
 
 Paramparça olan uçaktan sıyrıkla kurtulan bir yolcu 
 
 Havayolu şirketinden yapılan açıklamada, bunun bir 'zorunlu iniş'olduğu öne sürülürken, devlet televizyonu, "İniş sırasında pilot sis yüzünden, karayolunu pist sanıp yanlışlıkla buraya indi" dedi. 
 
 SAHİBİ ABD'NİN KARA LİSTESİNDE 
 
 Air Bagan, Myanmar’da yerel hatlarda uçan 5 havayolundan biri. 2004 yılından kurulan şirket, ülkenin ayrıca ilk özel havayolu şirketi. Şirketi sahibi olan Myanmarlı zengin işadamı Tay Za ise eski askeri rejime bağlantıları dolayısıyla ABD’de kara listede yer alıyor.
 
 
 
 
 
  