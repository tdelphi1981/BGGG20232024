Lavrov'dan Suriye yönetimine çağrı
Rusya Dışişleri Bakanı Sergey Lavrov, Suriye'nin muhalefet ile diyaloğa hazır olduğunu eylemiyle göstermeye çağırdı.
Rusya'nın başkenti Moskova'da yapılan RusArap forumunun ardından değerlendirme yapan Sergey Lavrov, daha önce bazı tarafların muhalefeti hükümetle diyalogdan vazgeçirmeye çalıştıklarını ancak şimdi durumun değiştiğini vurgulayarak, Suriye muhalefet liderlerinin diyaloğa hazır oldukları bir durumda Suriye hükümetinin de diyaloğa hazır olduğunu göstermesinin önemli olduğunu söyledi

Suriye yönetiminin bunu konuştuğunu ve şimdi ise atılacak belli adımlarla pratikte de diyaloğa hazır olduğunun gösterilmesi gerektiğini kaydeden Lavrov, bu adımların atılması için çalışacaklarını bildirdi.

Arap dünyasında Arap Birliği'nin öncü rolünün ortaya çıkması ve bunun herkes tarafından tanınması gerektiğini kaydeden Lavrov, Suriye muhalefeti ile Suriye yönetimi arasında diyaloğa başlama sorununun çözülebilir nitelikte olduğunu ve Rusya'nın Arap Birliğiyle bu görüşün sağlanması için çalışacağını ifade etti.

Rusya Dışişleri Bakanı, talep gelmesi durumunda Suriye Hükümeti ile muhalefetinin görüşmesi için Rusya'da ortamın sağlanabilineceğini sözlerine ekledi.