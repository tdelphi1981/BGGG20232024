Göstericiler girişi kapattı
 
 Başkent Kahire’deki Tahrir Meydanı’nda bulunan devlet dairelerinin girişine dikenli teller ve bariyerler koyan protestocular, görevlilerin dairelere girişini engelledi. Vatandaşlara verilecek hizmetin engellendiğini söyleyen görevliler ve kapıları açmayı kabul etmeyen göstericiler arasında tartışma çıktı.  
 TALEPLERİN GERÇEKLEŞMESİ İSTENİYOR
  
 Mısır’ın farklı bölgelerinde Cuma günü "Şerefinle Git" sloganıyla düzenlenen gösterilerde, Hişam Kandil hükümetinin düşürülmesi, son zamanlarda düzenlenen ve pek çok kişinin hayatını kaybettiği gösterilerde meydana gelen şiddet olayları hakkında soruşturma açılması ve 25 Ocak devriminde dile getirilen taleplerin hayata geçirilmesi istenmişti. 
 AA