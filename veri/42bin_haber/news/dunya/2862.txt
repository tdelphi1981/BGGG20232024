Kılıçdaroğlu Londra'ya gitti
Cumhuriyet Halk Partisi (CHP) Genel Başkanı Kemal Kılıçdaroğlu İngiltere İşçi Partisi'nin davetlisi olarak bugün İstanbul'dan Londra'ya gitti. Kemal Kılıçdaroğlu ile birlikte CHP Genel Başkan Yardımcısı Faruk Loğoğlu, kırmızı elbisesiyle dikkat çeken Milletvekili Şafak Pavey ve Milletvekili Sezgin Tanrıkulu'da Londra'ya gitti.
THY'ye ait bir uçakla bugün Londra'ya giden Kemal Kılıçdaroğlu ile birlikte giden Genel Başkan Yardımcısı Faruk Loğoğlu gazetecilerin "CHP içinde bir derin CHP olup olmadığı?" şeklindeki sorusuna, " Tek CHP var. O da Kemal Kılıçdaroğlu'nun Genel Başkanı olduğu CHP'dir" şeklide cevap verdi.

Faruk Loğoğlu ise yaptığı açıklamada yeni Anayasa çalışmalarıyla ilgili olarak komisyondan ayrılmayacaklarını belirterek şöyle konuştu: " Elbette bu parti içersinde bu kadar önemli, bu kadar duyarlı konu olan Anayasa konusunda nüans yaklaşmalar olabilir. Komisyona katkımızı sürdüreceğiz. CHP, demokratik özgürlüklere dayalı, vatandaşının haklarını koruyan bir Anayasa oluşturma çabası içersindedir Bu nedenle o komisyondan ayrılmıyoruz. Elbette bütün Anayasa bağlamında gündeme gelecek konularda CHP, ya da bir başka parti birebir bütün noktalarda aynı düşünemez. Üzerinde tartışılması gereken çok hassas konular var. Biz uzlaşı arıyoruz. Uzlaşıdan da halkın ve insanlarımızın lehine, onları özgür, mutlu, huzurlu, güvenli kılacak bir Anayasa ortaya çıkmasını bekliyoruz."

Öte yandan Kemal Kılıçdaroğlu'nun Londra'da Avam Kamarasının 10 numaralı komite odasında bir konuşma yapacağı belirtildi. Liderliğinin ilk yurt dışı gezilerinden birini yaptığı Londra'ya iki yıl sonra yeniden giden olan Kemal Kılıçdaroğlu'nın ayrıca başkentteki Türkçe konuşan toplumla da görüşmeler yapması bekleniyor.