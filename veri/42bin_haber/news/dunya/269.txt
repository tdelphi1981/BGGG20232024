Felaket bölgesinde kar yağışı
Kasırgadan etkilenen New Jersey ve New York eyaletlerinde şimdi de kar yağışı etkili olmaya başladı.
 Çarşamba günü etkili olması beklenen fırtına ile birlikte kar yağışı uyarısını yapan yetkililer felaket bölgesinde sıcaklığın eksilere düşeceğini bildirdi. Kar yağışı bölgede saat 14.30 (TSI 23.30) sıralarında etkili olmaya başladı. Fırtınanın saatte 104 kilometreyi bulabileceği ve yine elektrik kesintilerine neden olacağı belirtiliyor. Bölgede halen yüzlerce kişiye elektrik verilemiyor.
 New York Belediye Başkanı Michael Bloomberg sıcak bir mekana ihtiyacı olan insanlara yardım edilmesi talimatını verdi. New Jersey Valisi Chris Christie ise vatandaşları elektrik kesintilerine karşı hazır olmaları uyarısında bulundu. New York' taki havayolları şirketleri bin 200'den fazla uçuşun iptal edildiğini açıkladı. New York ve New Jersey'de birçok park ve sahil fırtına dolaysıyla kapatıldı.
 CİHAN