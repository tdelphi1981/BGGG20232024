1920’lerin New York’u
1920'lerin New York'u bir itfaiye kamerasında.
 ABD’nin finans merkezi New York’ta 148 yıldır hizmet veren İtfaiye Departmanı (FDNY), 1927’de Manhattan’da çıkan bir yangına giderken çekilen benzersiz görüntüleri yayınladı. 
 
 VİDEO İÇİN TIKLAYIN
 Zamanın FDNY şefi John Kenlon’ın olay yerine giderken aracına yerleştirdiği kamera, izleyenleri kentin geçmişinde siyah beyaz bir yolculuğa çıkarıyor. Arabanın önündeki çanı çalarak yangın mahalline giden Kenlon, 1930’ların başında nüfusu 10 milyonu aşarak insanlık tarihindeki ilk mega-şehir olan New York’taki hızlı hayatı gözler önüne seriyor.
 FDNY’nin arşivlerinden çıkan sessiz görüntülerde, 86 yıl önce bile kentteki trafiğin hayli sıkışık olması dikkat çekiyor. İnsanların günümüz New York’unda olduğu gibi durmak bilmeyen koşuşturmacaları ve yüksek binalar kameraya yansıyor. John Kenlon, trafiğin sıkıştığı anlarda kaldırımı kullanmak zorunda kalıyor. Araç, iki kişilik bisikletlere, at arabalarına, tramvaylara, otobüslere ve yayalara çarpmadan ustaca ilerliyor. Şef John Kenlon’ın başdöndürücü yolculuğu yangın mahallinde sona eriyor. Olay yerine gelen itfaiye ekipleri yangını söndürüyor.
 Tokyo İtfaiye Departmanı’nın ardından dünyanın en büyük ikinci itfaiye teşkilatı olan FDNY, 1865 yılında kurulsa da kökleri 1648’e kadar uzanıyor. Günümüzde FDNY bünyesinde 14 bini aşkın itfaiye eri ve sağlık ekibi görev yapıyor.