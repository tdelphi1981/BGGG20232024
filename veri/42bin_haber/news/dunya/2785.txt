İran sıcak bakmadı!..
İRAN, yürüttüğü nükleer müzakerelere Türkiye’nin de dâhil edilmesini isteyen Dışişleri Bakanı Ahmet Davutoğlu’nun önerisini sıcak bakmadı.
 İran Meclisi Milli Güvenlik ve Dış Politika Komisyonu Başkanı Alaaddin Burucerdi, Birleşmiş Milletler Güvenlik Konseyi’nin 5 daimi üyesi ve Almanya’dan oluşan ‘5+1’ grubuyla İran arasındaki müzakerelere Türkiye ve Suudi Arabistan’ın katılmasının sorunun çözümüne katkı sağlamayacağını söyledi.
 Bakan Davutoğlu’nun önerisini değerlendiren Burucerdi, “Türkiye ve Suudi Arabistan, BM Güvenlik Konseyi’nin daimi üyeleri değiller. Davutoğlu’nun neden böyle bir öneride bulunduğunun sebebi belli değil. Güvenlik Konseyi’nin daimi üyesi olmayan Almanya ise Avrupa Birliği’nin önemli ülkesi olduğundan müzakerelere katılıyor. Türkiye ve Suudi Arabistan’ın görüşmelere dâhil edilmesinin sorunun çözümüne yardımcı olacağını düşünmüyorum” diye konuştu.
 
 5+3 GRUBUNUN OLUŞTURULMASINI ÖNERMİŞTİ
 Ahmet Davutoğlu, İran’la nükleer müzakereleri yürüten ‘5+1’ grubuna Türkiye ve Suudi Arabistan’ın da dâhil edilmesi ile ‘5+3’ grubunun oluşturulmasını önermişti.
 İran’ın P5+1grubuyla yeni tur nükleer müzakereleri, 26 Şubat’ta Kazakistan’ın Almata kentinde yapılacak.
 DHA