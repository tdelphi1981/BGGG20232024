Afganistan'da ISAF helikopteri düştü
Afganistan'ın güneyinde NATO'ya bağlı bir Uluslararası Güvenlik Destek Gücü (ISAF) helikopterinin düşmesi sonucu 5 Amerikan askeri hayatını kaybetti.
NATO'dan yapılan açıklamada, helikoptere karşı bir saldırı izine rastlanmadığı, teknik arıza sebebiyle düşmüş olabileceği ve konuyla ilgili araştırmanın sürdüğü belirtildi. Helikopterin Kandahar kenti yakınlarında düştüğü, 5 Amerikan askerinin yaşamını yitirdiği kaydedildi. 

Bu arada, Helmand vilayetinde bir traktörün yol kenarındaki mayına çarpması sonucu biri kadın 5 kişi öldü. Grişk kasabası yakınlarında da yola mayın döşediği iddia edilen 4 kişi, meydana gelen patlamada yaşamını yitirdi.