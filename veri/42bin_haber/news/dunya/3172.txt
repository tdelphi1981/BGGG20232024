UNESCOdan işgale ödül
UNESCO, Mali halkını İslamcı militanlardan kurtarmak için askeri operasyona yeşil ışık yakan Fransa Cumhurbaşkanı Hollandea Afrika halkıyla yaptığı dayanışma nedeniyle barış ödülü vereceğini açıkladı.

Maliye askeri operasyon düzenlediği için eleştirilen Fransa Cumhurbaşkanı François Hollandea UNESCO Barış Ödülü verilecek.  BMnin Bilim, Eğitim ve Kültür Örgütünün (UNESCO), Felix Houphouet-Boigny adına düzenlediği barış ödülü bu yıl Afrikada barış ve istikrara yaptığı katkılardan dolayı Fransa Cumhurbaşkanı François Hollandea verilecek. UNESCO barış ödül komitesinden yapılan açıklamada, jürinin, özellikle Afrika halkıyla yaptığı dayanışma ve Maliye yönelik askeri müdahale yüzünden Hollandeyi bu yılki ödüle layık görüldüğü belirtildi. İlk defa 1989 yılından verilen ödüle layık görülen kişi veya kuruma ayrıca, 150 bin dolar para ödülü veriliyor. UNESCO barış komitesi, ödülü töreninin ne zaman yapılacağını ise açıklamadı. Hollande, 11 Ocakta ülkesinin Maliye asker göndermesine karar vermişti. Fransanın Maliye askeri operasyon düzenlemesinin asıl nedeninin, bu ülkedeki uranyum kaynakları olduğu ileri sürülürken, Hollande, operasyonun Mali halkını militanlardan kurtarmak için yapıldığını söylemişti. Öte yandan Nijerdeki uranyum işletme hakkını  Çin, Hindistan, İngiltere, Güney Afrika, ABD, Kanada ve Avustralya şirketlerine kaptıran Fransa, Malide de aynı akıbetle karşılaşmamak için hemen harekete geçtiği yorumları yapılmıştı.
Prestijli bir ödül olarak biliniyor
UNESCOnun ödülü, 2010da Arjantinde 1976-1983 arasındaki diktatörlük rejimi boyunca çocuklarını kaybeden ve her hafta haksızlıkları protesto etmek amacıyla bir araya gelen Mayıs Meydanı Annelerine verilmişti. Brezilyanın eski Cumhurbaşkanı Lula da Silva, 2008 yılında yine bu ödülün sahibi olmuştu. UNESCO barış ödülü, Fildişi Sahilinin eski Cumhurbaşkanı Felix Houphouet-Boigny adına veriliyor.