'2012 Dostluk Denizi' tatbikatı devam ediyor
Türk Deniz Kuvvetleri ve Mısır Deniz Kuvvetleri tarafından Doğu Akdeniz'de yapılan "2012 Dostluk Denizi" tatbikatı devam ediyor.
 Türk Deniz Kuvvetleri Komutanlığı tatbikata 2 fırkateyn, 2 hücumbot, bir akaryakıt gemisi, 2 çıkarma gemisi, 2 helikopter, 1 deniz piyade bölüğü ve 1 SAT görev timi ile katılıyor.
 Yeni savaş tekniklerinin denenmesi ve karşılıklı bilgi ve tecrübelerin aktarımının amaçlandığı tatbikat, Mısır Silahlı Kuvvetleri'nin komşu ülkelerle ortaklaşa düzenlediği eğitim planı çerçevesinde gerçekleşiyor.
 İki ülkeye ait donanma güçlerinin yanı sıra F-16 uçaklarının da katıldığı tatbikatta, korsanlıkla mücadele, itfaiye ve denizde yakıt ikmali alanında da çalışmalar yapılıyor.
 7 Ekim'de başlayan tatbikat 14 Ekim'de sona erecek.
 AA