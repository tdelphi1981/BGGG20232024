Tecavüz kurbanına 100 kırbaç cezası
Hint Okyanusundaki tatil cenneti Maldivlerde üvey babasının tecavüze uğrayan 15 yaşındaki genç kıza zina suçundan 100 kırbaç cezası verildi.
Tecavüz olayından bağımsız olarak başka bir erkekle cinsel ilişkiye girdiğini itiraf etmek durumunda kalan genç kız, şeriat yasası gereği kırbaç cezasının yanında 8 ay da ev hapsi aldı.

Kızın üvey babasının ise hem tecavüz hem de kızından olan bebeğini öldürme suçundan 25 yıl hapis cezası alabileceği belirtildi.

Birleşmiş Milletlerden gelen uyarılara rağmen tecavüz kurbanına ceza veren yetkililer, cezanın genç kızın 18 yaşına girmesiyle uygulanacağını açıkladı.

Kızın cinsel ilişkiye girdiği gencin herhangi bir ceza almaması ise olayın en dikkat çeken tarafı oldu.