Olaylar böyle sürerse devlet her an çökebilir
Mısır ordusu Suveyş kanalına ek asker sevkiyatı yaparken, Harbiyeli subaylara seslenen Generel el-Sisi, Mısırdaki farklı güçler arasındaki mücadelenin devleti çöküşe götürebileceği uyarısı yaptı.

MISIR GENELKURMAY BAŞKANINDAN ACİL UYARI
MISIRDA Port Said olaylarına karışan 21 kişi hakkında idam kararı verilmesi ve Tahrir Devriminin ikinci yıldönümü nedeniyle çıkan olaylar dinmiyor. Hükümetin olağanüstü hal ilan etmesi ve sokağa çıkma yasağı da protestolara engelleyemedi. Dün de ülkenin çeşitli kentlerinde düzenlenen gösterilerde polis ve askerler portestocularla çatıştı. Olaylarda 2 kişinin öldüğü, 128 kişinin de yaralandığı bildirildi.
Nil havzası kontrol altına alındı
Öte yandan olaylarla ilgili en kritik açıklama da Cumhurbaşkanı Muhammed Mursinin göreve atadığı Genelkurmay Başkanı ve Savunma  Bakanı General Abdul Fettah el-Sisiden geldi. General el-Sisi , ülkedeki siyasi krizin devleti çöküşe sürükleyebileceği uyarısında bulundu. Sisinin uyarıları, Süveyş Kanalı üzerindeki kentlere asker sevki yapılmasının ardından geldi. Sisi, asker sevkinin Mısır ekonomisi ve dünya ticareti açısından hayati önem taşıyan su yollarını koruma amaçlı olduğunu vurguladı. General, Harbiye okulu öğrencilerine yönelik konuşmasında, Farklı siyasi güçler arasındaki mücadele devleti çöküşe sürükleyebilir dedi. Sisi, ordunun, devletin yaslandığı sağlam duvar olmaya devam edeceğini söyledi.
UCK diyalog çağrısını redddetti
Bu arada Cumhurbaşkanı Muhammed Mursi, diyalog çağrısına yanıt veren partiler ile dün biraraya gelerek krizin sonlandırılmasına ilişkin görüş alışverişinde bulundu. Ulusal Cephe Koalisyonu adı altında sokak gösterileri düzenleyen sol ve liberal örgütler ise toplantıya katılmayacaklarını açıklamıştı. Gösteriler nedeniyle Cumhurbaşkanı Muhammed Mursi, Port Said, Süveyş ve İsmailiye kentlerinde 30 günlük olağanüstü hal ve gece sokağa çıkma yasağı ilan etmişti. Perşembe gününden beri devam eden protesto gösterilerinde 50den fazla kişi öldü.