ABD'de silahlı saldırı
ABD'nin New York kentinin kuzeyindeki Mohawk kasabasında, silahlı saldırganın 4 kişiyi öldürdüğü, 2 kişiyi yaraladığı bildirildi.
Herkimer polis şefi Joseph Malone, aranılan şüpheli 64 yaşındaki Kurt Mayers'in kasabadaki berber dükkanı ve oto yıkama merkezine ateş açtığını, bu saldırılarda 4 kişinin öldüğünü, 2 kişinin yaralandığını açıkladı.

Yetkililer, olayın ardından Mayers'in evinde silahlar ve mühimmat bulunduğunu, güvenlik güçlerinin şüpheliyi arama çalışmalarına devam ettiğini kaydetti.

Kasabadaki üniversite ve okulların güvenlik nedeniyle kapatıldığı ifade edildi.