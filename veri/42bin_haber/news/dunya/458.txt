ABD’li vekil, istifa etti
ABD'de Demokrat Partili Jesse Jackson Jr. (47), milletvekilliği görevinden istifa etti.
 Adalet Bakanlığı tarafından seçim döneminde kampanya parasını kötüye kullandığı iddiası ile hakkında soruşturma açılan milletvekili Jesse Jackson Jr., hatasını kabul ederek istifa etti. 1995 yılından bu yana Illinois eyaletini başkent Washington DC'de temsil eden Jackson, kampanya geliriyle kendi evini dekore ettiğini ve arkadaşına pahalı bir saat aldığını kabul etti. Jackson, "17 yıldır bütün zamanımı ve enerjimi kamu hizmeti için kullandım." diyerek istifa mektubunu Meclis Başkanı John Boehner'e sundu.
 Demokratların parlak yıldızı olarak bilinen Jackson söz konusu iddialarla ilgili anlaşma yoluna gidebilmek için eski federal savcılardan Dan Webb'i tuttu. CBS News haberine göre milletvekili Jackson, kişisel amaçla kullanıldığı parayı geri ödeyebilir ve hapis cezasına çarptırılabilir. Kaynaklar, Jackson'ın emeklilik hakkını elinde tutmasına izin verilebileceğini belirtiyor.
 CİHAN
  