Gürcistanda yabancı karşıtı milliyetçi eylem
Gürcistan'ın çeşitli sivil toplum kuruluşları ve siyasi partilerine bağlı olan milliyetçi gençler, Tiflis'te yabancı karşıtı eylem yaptı.
Gürcistan'da son yıllarda artan yabancı yatırımı ve yabancıların mülk edinmesi gibi konuların Hıristiyan Gürcü halkı için büyük tehdit oluşturduğunu savunan milliyetçi gruplar, başta Çinli ve Hintliler olmak üzere ülkede hiçbir yabancıyı görmek istemediklerini belirtiyor. 

Gürcistan'ın 2004 yılı öncesinde kullandığı bayrakların da yer aldığı gösterilerde, ilk cumhurbaşkanı Zviad Gamsakhurdia'nın milliyetçi politikalarından yüz çeviren siyasetçilerin büyük sorumluluğu olduğuna değindi. 
 
Ülkede yabancı artışının devam etmesi halinde farklı yollara başvurabileceklerini belirten gruplar, yetkililerce muhatap alınmadıkları sürece eylemlerini sürdüreceklerini açıkladı.