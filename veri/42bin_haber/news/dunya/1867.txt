Sony'ye 'PlayStation' cezası
Sony, PlayStation Network'teki kullanıcı bilgilerini güvenli tutmadığı için İngiltere'de 250 bin sterlin cezaya çarptırıldı.
İngiltere Enformasyon Dairesi ICO, eğlence sektörünün devini güvenlik alanında güncel yazılımlar kullanmamakla suçladı.

Sony'nin PlayStation Network'u çöküp, günlerce devre dışı kaldığında şirket yöneticileri üzüntülerini ifade etmiş, telafi için kullanıcılara bedava oyun dağıtacaklarını söylemişti.

Enformasyon Dairesi, ödemelerde kart ve üyelik girişi ayrıntılarının güvenli olmayan ortamlarda istendiği, bütün bu bilgilerin çalınma tehlikesiyle karşı karşıya bırakıldığı sonucuna vardı.
'Yeteri kadar iyi değil'

"Bu tür işletmelerde kredi kart ayrıntıları ile kişisel bilgilerin sorumluluğu size ait ise, bu bilgileri korumaya öncelik vermelisiniz" diyen daire yetkilisi David Smith, "Bu durumda böyle yapılmadığını, veri tabanına yönelik suç niyetli bir girişim olduğunda güvenlik önlemlerinin iyi olmadığını belirlediklerini." söyledi.

Sony'nin veri bankasının saldırıya uğradığı 2011 olayından sonra, Sony şirketi, sistemi daha güvenli hale getirdiğini açıklamıştı.

Yine de, Sony'nin gerekli önlemleri almadığını belirlediklerini anlatan Smith, ayrıca, bu korsanlık girişiminden sonra yapılan bir ankette, kullanıcıların, bilgilerin değerini daha iyi anlamış olduklarının ortaya çıktığını söyledi.

Sony'nin internet sitesinin güvenlik ağı, bilgisayar korsanları tarafından aşılmış ve çok sayıda müşterinin kimlik ve hesap bilgilerinin çalındığı anlaşılmıştı.

Sony Nisan 2011'de meydana gelen olayın ardından sistemin bir bölümünü geçici olarak kapatmıştı.

BBC Türkçe