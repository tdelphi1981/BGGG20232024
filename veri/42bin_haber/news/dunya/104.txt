Yemen'de anlamlı ziyaret
Dışişleri Bakanı Ahmet Davutoğlu, Yemen'in başkenti Sana'daki Türk şehitliğini ziyaret etti.
 Yemen'de şehit olan Türklerin büyük mücadeleler verdiğini ifade eden Davutoğlu, "Ama hiçbir zaman yönlerini ricata dönmemişler. Şehit düşmüşler, ama dönmeyi düşünmemişler. Çünkü onlar için bu topraklar da aynen Anadolu gibi vatan toprağı, aziz vatan toprağı olarak görmüşler" dedi.
 Aziz şehitlere de seslenen Davutoğlu, "Sizin emanetinize sahip çıkacağız. Nerede ve dünyanın hangi köşesinde olursa olsun bir tek şehidimiz varsa, o toprağı kendi vatanımız olarak göreceğiz. Nerede ve hangi zor şartlarda olursa olsun, uğrunda şehit düştüğünüz topraklardaki kardeşlerimizin herhangi bir sıkıntıları, üzüntüleri varsa önce biz yardıma koşacağız" diye konuştu.
 Tören sonunda Yemenli çocuklar tarafından Ahmet Davutoğlu, eşi Sare Davutoğlu ve Sümeyye Erdoğan'a çiçek verildi. Davutoğlu ve beraberindekiler çocuklarla bir süre sohbet etti.
  