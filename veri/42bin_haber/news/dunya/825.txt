Cakarta, İstanbul'u model alacak
Endonezya'nın başkenti olan Cakarta Eyalet Valiliğine yeni seçilen Joko Widodo, şehri yeniden yapılandırmada İstanbul'u model almak istiyor.
Türkiye Cumhuriyeti Cakarta Büyükelçisi Zekeriya Akçam yeni seçilen Cakarta Eyalet Valisi Joko Widodo'yu tebrik için makamında ziyaret etti. Sıcak ortamda geçen görüşmede Büyükelçi Zekeriya Akçam ile Cakarta yeni Eyalet Valisi Joko Widodo, başta trafik olmak üzere birçok konuda görüş alışverişinde bulundu. İstanbul'un da başta çok büyük sorunları olduğunu belirten Büyükelçi Zekeriya Akçam, İstanbul'un şimdi ise örnek bir şehir olduğunu söyleyerek, "Cakarta için hertürlü desteğe hazırız" dedi. Görüşmede ayrıca, Türkiye'nin Cakarta'da okul ve hastahane açma projeleri de ele alındı. 
 
İstanbul'un başarı örneğinden çok etkilenen Vali Joko Widodo, Cakarta Büyükelçisi Zekeriya Akçam'dan her iki şehrin kardeş şehirler olduğunu öğrenince ise şaşkınlığını gizleyemedi. 

Görüşme ülke medyasında geniş yer aldı. Büyükelçi Zekeriya Akçam, Cakarta valisi Joko Widodo ilk tebrik eden Büyükelçi oldu.

Cakarta büyüyen ekonomisi ile dikkatleri üzerine çekmeyi başarıyor. Yenide yapılandırılacak şehirde alt yapı ve ulaşım projelerinin büyük ilgi göreceği belirtiliyor.