Bağış'a : 'AB üyeliği kış ortasında yaz gecesi rüyası'
Rum Meclisi Başkanı Yannakis Omirou, Avrupa Birliği Bakanı Egemen Bağışın Türkiye'nin ABye katılmaya hazır olduğunu ve iki yıl içinde bunun olabileceği yönündeki açıklamalarını değerlendirirken Bu, kış ortasında bir yaz gecesi rüyası sözlerini kullandı.
 Yannakis Omirou, Kıbrısta Türk askerinin bulunmasını, Avrupa Birliği ilkeleri ve değerlerine aykırı olduğunu öne sürerek Kıbrıstaki Türk askeri bulunduğu sürece, Türkiyenin AB üyeliğinin gerçekleştirilmeyecek bir hayal olacağını iddia etti.
 ABHabere göre, Omirou, Lefkoşa'daki Rum Milli Muhafız Ordusu kışlasına ziyareti sırasında yaptığı konuşmada, uluslararası ve Avrupa Hukuku ilkeleri temelinde Kıbrıs sorunu çözülmeden Türkiyenin AB üyeliğine oy verecek "ne bir Kıbrıs (Rum Kesimi) hükümeti ve parlamentosu, ne de bir Yunanistan hükümeti ve parlamentosunun olduğunu" da savundu.
 Türkiye bu mesajları çok ciddi alsın, politikalarını değiştirsin diyen Rum Meclisi Başkanı, Katılım diyalogunu devam ettirebilmesi için Kıbrıs Cumhuriyetini tanısın, Kıbrıs gemileri ve uçaklarına limanlarını ve havaalanlarını açsın ve özellikle Kıbrıs konusunda Güvenlik Konseyi kararları temelinde Kıbrıs sorununun çözümü için çalışması gerektiğini belirten Avrupa Konseyinin 2006 yılında aldığı kararlara uysun şeklinde konuştu.
 ANKA