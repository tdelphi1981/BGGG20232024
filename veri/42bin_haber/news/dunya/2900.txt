O bakıcıya komik ceza
Rusyanın Sibirya bölgesindeki Krasnoyarsk kentinde, 9 aylık bebeği sert bir şekilde döven kadın bakıcıya (55) kamu hizmetlerinde 3 aylık çalışma zorunluluğu cezası verildi. Kentin Oktyabrsk semt Mahkemesinin kararına göre, bakıcı bebeğin ailesine 100 bin ruble (3 bin 325 dolar) para cezası da ödeyecek.
Mahkeme, olayı kanıtlayan güvenlik kamerası görüntülerini inceleyerek karar aldıklarını belirtti. Mahkeme kararını değerlendiren Rusya Devlet Başkanının Çocuk Haklarından Sorumlu Komiseri Pavel Astahov, bakıcının daha sert ceza verilmesi gerektiğini savundu. Astahov, Bir bebek babası olarak söylüyorum: Böyle bir insanın tecrit edilmesini isterdim. Kendini savunamayan bir bebeğe karşı böyle davranmak insanlık dışı! eleştirisi getirdi.

"Türkiyeye bile bedava tatile götürdük"

Olayla ilgili konuşan bebeğin annesi Anna Trebugoviç, halen şoku atlatamadıklarını belirterek, Haftada sadece 4 gün çalışıyordu. Haftalık 5 bin ruble ödüyorduk. Türkiyeye bile bedava tatile götürdük. Orada 3 çocuğumuza baktığı için parasını da ödüyorduk. diyerek sitem etti.

Bebeği hastanede sağlık kontrolünden geçirdiklerini belirten Anna, Allaha şükür bebeğin sağlığı yerinde. Psikolojik olarak dayaktan etkilenmiş, ama doktorlar çabuk unutacağını söyledi. dedi.

Haberrus.com haber portalının haberine göre, daha önce bakıcının davranışlarından kuşkulanan bebeğin anne ve babası, odaya gizli kamera yerleştirmişti. Bir kaç saat sonra görüntüleri izleyen veliler, bakıcının bebeği nasıl tokatladığını görünce şoke olmuştu. İnternete de düşen görüntülerde bakıcının bebeği sert şekilde koltuğa oturtması ve acımasız şekilde tokatladığı görülüyor.

Veliler polise başvururken, Emniyet Müdürlüğüne çağrılan bakıcı tüm suçunu itiraf etmesine rağmen, O gün sinir krizi geçirmiştim diye kendini savunmuştu.

İŞTE O GÖRÜNTÜLER: