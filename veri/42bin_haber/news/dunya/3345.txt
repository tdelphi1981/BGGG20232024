"Muhalifler kazanırsa mezhep savaşı başlar"
Irak Başbakanı Nuri el Maliki, Suriye'de muhaliflerin galip çıkması halinde Ortadoğu'da mezhep savaşları başlayacağını öne sürdü.(DHA) -- El Arabiya'nın haberine göre, kendisi de bir Şii olan Maliki, Beşşar Esad'ın gitmesi halinde Suriye'nin Sünnilerin eline geçeceğini ve El Kaide cenneti haline geleceğini savunarak, “Bölge ülkeleri Suriye konusunda daha mantıklı olmalıdır. Eğer bu mücadeleden muhalifler zaferle çıkarsa Lübnan'da iç savaş çıkar, Ürdün bölünür ve Irak'ta mezhep savaşı başlar" dedi.

 El Arabiya'ya göre, Maliki Türkiye ve Körfez ülkelerini ima ederek, bazı bölge ülkelerinin Suriye'de iç savaşı körüklediğini iddia etti.