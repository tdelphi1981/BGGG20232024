Depardieu Rus vatandaşı oldu
Fransız ünlü aktör Gerard Depardieu’nun Rus vatandaşlığına geçtiği açıklandı.
 Fransız medyasına yansıyan habere göre Rusya Devlet Başkanı Vladimir Putin, Depardieu’nun Rus vatandaşlığına geçişini sağlayan kararnameye imza attı.
 Ünlü Aktör Depardieu'nun, Fransa’da zenginlerden büyük oranda vergi alınmasını öngören yasa tasarısı sebebiyle Belçika’ya yerleşeceği belirtilmişti. Depardieu gelen tepkiler üzerine Fransız pasaportunu iade edeceğini açıklamıştı.
 Fransa Anayasa Mahkemesi’nin zengin vergisi olarak bilinen yasayı iptal etmesinden sonra da ünlü sanatçı bunun hiçbir şeyi değiştirmeyeceğini ifade etmişti. 
  