Avrupa kar altında...
Avrupa'da da kar yağışı hayatı felç etti. Özellikle İngiltere, Almanya ve Fransa'da çok sayıda uçuş iptal edildi. İskoçya'da ise dört dağcı çığ altında kalarak yaşamını yitirdi. Avrupa'da kar yağışı hayatı alt üst etti, özellikle de hava trafiği zorda. 

İNGİLTERE:
İngiltere'nin başkenti Londra, kardan olumsuz etkilenen kentlerden... 

Avrupa'nın en işlek havalimanlarından Heathrow'da 260 uçuş iptal edildi. 

Türk Hava Yolları da Londra uçuşlarını karşılıklı olarak iptal ettiğini açıkladı. Yolcular havalanlarında uzun süre beklemek zorunda kaldı. 

İngiltere'de uçuşlar bugün de tam kapasiteyle yapılamayacak. Özellikle Heathrow'da seferler yüzde on düşürülecek. 

Uzmanlar; ülkenin güneydoğusunda kar kalınlığının 8 santimetreye kadar çıkabileceğini söylüyor.

ALMANYA:
Ulaşımın zora girdiği bir diğer ülke de Almanya. Frankfurt Havalimanı'nda kötü hava koşulları nedeniyle 292 uçuş iptal edildi. 

FRANSA:
Fransa'nın Charles de Gaulle ve Orly havalanlarında da uçuşlar yüzde 40 düşürüldü. Pek çok bölgede tren seferleri geçikmeli olarak gerçekleştirildi. 

Kar yağışı nedeniyle, ülkenin güneybatısında 25 bin eve elektirik verilmedi. 



İSKOÇYA:
Kara kış İskoçya'da can aldı. Uyarılara aldırmadan tırmanışa geçen dört dağcı, çığ altında kalarak yaşamını yitirdi. 

Soğuk havanın tadını çıkaranlar da vardı. 

ALMANYA:
Almanya'da bir grup yüzücü donducu soğukta Elbe nehrine girdi. 

RUSYA:
Rusya'da ise kar güzeli yarışması düzenlendi. Adaylar dondurucu soğukta bikiniyle poz verdi.