Şehitlikteki uygunsuz fotoğraf işinden etti
Amerikalı Lindsey Stone şehitlikte el hareketi yaptığı bir fotoğraf çektirdi, Facebook'ta yayınladı. 'Lindsey'i işten kovun' başlıklı bir sayfa açıldı. Binlerce kişi sayfayı beğendi. Stone işinden kovuldu 
 Amerika'nın Massachusetts eyaletinin Cape Cod koyunda yaşayan ve LIFE adlı yardım derneğinde çalışan Lindsey Stone ülkenin en önemli şehitliklerinden biri olan Arlington’da bir askerin mezarı başında çektirdiği fotoğrafını Facebook sayfasında yayınladı.
 
 Fotoğraf internette en çok paylaşılanlar arasına girdi. Uygunuz fotoğraf kimliği belirsiz bir kişi tarafından açılan “Lindsey Stone’u kovun” sayfasının da kapak karesi oldu.
 
 Çalıştığı şirket binlerce kişi tarafından beğenilen sayfanın yayınlanmasının ardından Stone’u kovduğunu duyurdu. 
 DERNEKTEN KOVULDU
 
 Stone engelli yetişkinler yararına çalışan dernek görevlisiydi. Stone medyada geniş yer bulan fotoğraflarını iş arkadaşı Jamie Schuh ile birlikte çekti.
 
 Daily Mail gazetesinde yer alan habere göre Facebook’ta açılan “Lindsey Stone’u kovun” sayfası yaklaşık 19 bin kişi tarafından beğenildi.
 
 Yardım derneği yetkilileri bu sayfanın yayınlanmasının ardından Facebook’ta bir açıklama yayınlayarak Stone ve Schuh’un görevlerine son verildiğini söyledi. 
 ŞEHİT AİLELERİNDEN ÖZÜR DİLENDİ
 
 Yetkililer açıklamada şehit yakınlarına şu sözlerle seslendi: “Arlington Şehitliği olayında ismi geçen iki çalışanımızın işine son verdiğimizi duyurmak isteriz.
 
 Şehit ailelerine yapılan saygısızlıktan dolayı derin üzüntü içerisindeyiz.”
 
 Bu açıklamanın ardından kendilerini eleştirenlere sosyal medya üzerinden yanıt veren Stone ve Schuh fotoğrafı eğlenmek için çektiklerini, amaçlarının kimseye saygısızlık etmek olmadığını söyledi. 
 ntvmsnbc