Rus milletvekilini betona gömdüler

Rus polisi, geçen hafta kaçırılan Lipetsk şehir meclisi milletvekili Mihail Pahomov'un cesedini, üzerine beton dökülmüş bir fıçının içinde buldu. Cinayet masası sözcüsü Galina Karlina, 12 Şubat'ta kaçırılan Pahomov'un cesedinin, Moskova yakınlarındaki bir garajın bodrum katında üzerine beton dökülerek kapatılmış metal bir fıçının içinde 
bulunduğunu duyurdu. Ceset üzerinde darp izlerinin bulunduğu ve olayla ilgili yakalanan şüpheliler bulunduğunu belirten Karlina, kaçırılma olayının daha önce Moskova'dan 
sorumlu Konut ve Toplumsal Hizmetler bakan yardımcılığı görevinde bulunan Evgeni Haritonov tarafından azmettirildiği yönünde bilgilere ulaşıldığını söyledi.
Rusya İçişleri Bakanlığı'ndan yapılan açıklamada ise, Pahomov'un kaçırılma ve öldürülmesiyle ilgili 11 şüphelinin gözaltına alındığı bildirildi.