İngiltere'den Fransa'ya 'Mali' teklifi
İngiltere Başbakanlık Ofisi, Fransız birliklerine destek vermek için Mali ve Batı Afrika'ya 350 askeri personel gönderdiğini açıkladı. İngiltere'nin ayrıca, Fransız askerlerin teçhizatını taşımak için ticari bir gemi tahsis etmeyi önerdiği bildirildi.
Gönderilen 350 kişiden 40'ının askeri danışman olarak Mali'deki askerlere eğitim vereceği, 200'ünün ise Mali'nin komşusu ülkelerde asker eğitiminde görev alacağı kaydedildi. Geriye kalan 110 kişinin ise ne tür bir görev üstleneceği açıklanmadı.

İngiltere'nin, Mali'de ortak bir lojistik üs kurma teklifine ise Fransa'nın şimdilik olumsuz yaklaştığı belirtiliyor. İngiltere, daha önce de bölgeye lojistik amaçlı C17 tipi iki askeri kargo uçağı göndermişti.