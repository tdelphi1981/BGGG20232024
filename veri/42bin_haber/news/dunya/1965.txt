Gece kulübünde yanarak can verdiler: 159 ölü
Brezilya'nın güneyinde bir gece kulübünde çıkan yangında ölü sayısının 200'ü aşmasından endişe ediliyor.
Santa Maria beldesindeki yangının ardından kurtarma görevlileri şu ana kadar 159 kişinin cesedini çıkardı. Yetkililer, ölü sayısının 200'ü geçebileceğini ifade etti.

Yerel basının haberine göre Santa Maria beldesindeki yangın, bir grup sahnedeyken ateşlenen fişeklerden çıktı. Ölenlerin bazılarının dumandan, bir kısmının da panik sırasında oluşan izdiham sebebiyle hayatlarını kaybettiği belirtildi.

Olay sırasında gece kulübünde, binden fazla gencin bulunduğu tahmin ediliyor.