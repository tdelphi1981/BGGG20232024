Almanya ilk kez PKKya üye olmaktan ceza verdi
PKKnın lojistik destek üssü olarak nitelenen Almanyada ilk kez bir kişi sadece PKK üyesi olmak ile yardım ve yataklıktan hüküm giydi. Ali İhsan Kitay 2.5 yıl hapse çarptırıldı.
ALMANYA Hamburg Yüksek Mahkemesi, PKKnın üst düzey yöneticisi olarak yargılanan Ali İhsan Kitayı 2,5 yıl hapis cezasına çarptırdı. Hamburg Başsavcılığı, Ekim 2011de gözaltına alınan 48 yaşındaki Türk vatandaşı Kitay hakkında 2007 ve 2008 yılları arasında Hamburg, Kiel, Bremen ve Oldenburg şehirlerinde ve çevresinde Almanyada yasaklı bulunan PKK terör örgütüne üye olmak, örgüte yardım ve yataklık etmek, örgüte bağış toplamak ve gösteri yürüyüşlerine daha fazla kişinin katılmasını sağlamak suçlamasıyla 3,5 yıl hapis cezası talep etmişti. Kitayın Nisan 2008 ile Eylül 2008 tarihi arasında Irakın kuzeyine gidip geldiğinin tespit edildiği bildirildi. Kitay, Almanyada terör örgütü PKKya üye olmak, yardım ve yataklık yapmaktan hüküm giyen ilk PKKlı oldu. 

Bir kişiye daha dava açıldı

 Öte yandan yine Almanya Federal Savcılığı, 2005-2007 yılları arasında PKKnın Kuzey Iraktaki yönetimi içerisinde yer aldığı, 2012 Mart ayında örgütün Avrupa Ekonomi ve Malî Bürosunun yönetimini devraldığı öne sürülen Türk vatandaşı Abdullah S. hakkında hazırladığı iddianameyi tamamlayarak mahkemeye sundu. Karslruhedeki savcılığın Abdullah S.yi Hamza kod adı ile Haziran 2003ten Haziran 2004e kadar Almanyadan PKKnın Avrupa çapındaki mali faaliyetlerini yönetmekle suçlandığı bildirildi. Abdullah S.nin bağış ve aidat topladığı, organizasyonlar düzenleyerek, partinin propaganda materyallerini satarak PKK için para temin ettiği belirtildi. Abdullah S.nin kendi kadrosundan kimin eğitim çalışmalarına veya toplantılara katılacağına karar verdiği de öne sürüldü. AB polis teşkilatı Europolün geçen yıl açıkladığı raporda Avrupa, finansman, terör eğitimi ve propagandası açısından PKKnın lojistik destek üssü olmayı sürdürüyor. Raporda PKKnın Avrupa ve dışında uyuşturucu ticareti yapmak gibi suçlarla milyonlarca euro gelir sağladığı da yer aldığı ifade edildi.