Obama'dan Papa açıklaması
ABD Başkanı Barack Obama, görevi bırakma kararı alan Katolik dünyasının ruhani lideri Papa 16. Benediktus'a 'takdir ve dualarını' iletti.
Obama, yazılı açıklamasında, 'Tüm Amerikalılar adına Michelle ve ben, Papa cenapları 16. Benediktus'a dualarımızı ve takdirlerimizi iletiyoruz' ifadesini kullandı. Papa 16. Benediktus ile 2009 yılındaki görüşmelerini hatırlatan Obama, 4 yılı aşkın süredir birlikte çalışmaktan duyduğu memnuniyeti dile getirdi.

Obama, 'ABD'de ve dünyada kilise önemli bir rol oynamaktadır ve Papa Benediktus'un halefini seçecek olanlara da en iyi dileklerimi sunuyorum' dedi.