İsrail 20 Hamas üyesini gözaltına aldı
İsrail'in Filistinli tutuklular ile takas yapılması için İsrail askerlerini kaçırmayı planladıkları ileri sürülen 20 Hamas mensubunu gözaltına aldığı bildirildi. İsrail İç Güvenlik Servisi Şin Bet'ten yapılan yazılı açıklamada, "İsrail askerlerini kaçırmayı planlayan Batı Şeria'nın Halil kentinde Hamas'a bağlı bir çete çökertildi ve 20 kişi gözaltına alındı" denildi.

Açıklamada, gözaltına alınan Hamas mensuplarının, İsrail hapishanelerindeki Filistinli tutuklular ile takas yapılması için İsrail askerlerini kaçırmayı planladıkları ileri sürüldü.

Hamas'ın faaliyetlerine katıldıkları gerekçesiyle daha önce İsrail hapishanelerinde kaldıkları kaydedilen 20 kişinin, üzerlerinde yapılan aramada 20'yi aşkın silah ele geçirildiği belirtildi.

Hamas'tan olaya ilişkin resmi bir açıklama yapılmadı.