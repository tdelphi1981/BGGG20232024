Kayak yapan turistler kaza yaptı: 6 ölü
İtalya'nın kuzeydoğusundaki Cermis dağında kızakla kayak yapan turistlerin bir çite çarparak kanala düşmesi sonucu 6 kişinin öldüğü bildirildi. Kazada iki kişinin de ağır yaralandığı aktarıldı.
 RAI radyosu, dün gece yaşanan olayda kızaktaki turistlerin Rus olduğunu duyurdu. Turistlerin isimleri henüz açıklanmazken, kazanın Cermis dağının aydınlatma yapılmayan yamacında yaşandığı aktarıldı. Kaza ile ilgili soruşturma başlatıldı. 
 CİHAN
  