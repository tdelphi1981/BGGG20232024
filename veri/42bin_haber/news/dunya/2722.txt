Yine at eti skandalı
 
 İngiltere'de patlayan at eti skandalının sıçradığı Fransa'da Tarım ve Gıda Bakanı, et endüstrisinin önde gelen isimleriyle bir araya geldi. Yedi süpermarket zinciri Findus ve Comigel tarafından üretilen dondurulmuş et ürünlerini raflarından indirmişlerdi. Fransız şirketlerinin bu adımı kıta Avrupası ve İngiltere'de bazı gıdalarda ''dana etinden üretilmiştir'' denilmesine rağmen ''at eti'' tespit edilmesini izliyor. 
 AVRUPA'DA ET DAĞITIMI KARMAŞIK
  
 Fransız şirketlerinin bu adımı kıta Avrupası ve İngiltere'de bazı gıdalarda ''dana etinden üretilmiştir'' denilmesine rağmen ''at eti'' tespit edilmesini izliyor. Kriz, İngiltere ve Fransa'nın yanısıra İsveç, İrlanda ve Romanya'ya da sıçramış durumda. Romanya, olaydan bu ülkedeki mezbahalardan birinin sorumlu olduğu iddialarıyla ilgili soruşturma başlattığını duyurdu. Skandal, Avrupa genelinde gıda dağıtımının karmaşık yapısını da gün ışığına çıkardı. Fransız yetkililerin ilk incemeleri, Poujol adlı firmanın eti Kıbrıslı bir tüccara sipariş verdiğini ortaya koyuyor. 
  
 DOMUZ ETİYLE KRİZ BÜYÜMÜŞTÜ
  
 Bu tüccar da, eti Hollandalı bir toptancıdan tedarik etmiş. Hollandalı toptancıya et ise Romanya'daki iki mezbahadan ulaştırılmış. Poujol kendisine ulaşan eti Fransız şirketi Comigel'in sahibi olduğu Lüksemburg'daki bir fabrikaya teslim etmiş. Sonunda da et, İsveç markası Findus altında piyasaya sürülmüş. Şirket, Romanya'daki tedarikçisi tarafından yanıltıldığını söylüyor. Gıda devi, İngiltere'de sattığı dana etli lazanyalarda at eti tespit edilmesinin ardından Fransa ve İsveç'teki marketlerdeki ürünlerini de geri çekmişti. Geçen ay da, süpermarket zincirleri Tesco, Iceland ve Lidle'de satılan dana eti ürünlerinde at eti tespit edilmişti. İki hafta sonra da müslüman mahkumların bulunduğu bir cezaevinde ''helal gıda'' olarak sunulan bazı ürünlerde ''domuz dna''sı tespit edilince kriz büyümüştü. 
 BBC TÜRKÇE