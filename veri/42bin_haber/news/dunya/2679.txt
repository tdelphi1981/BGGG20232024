Rio karnavalı başladı
Brezilya'yı Rio Karnavalı heyecanı sardı. Dünyanın en ünlü karnavalından 5 günde 700 milyon dolar gelir elde edilmesi bekleniyor.
BREZİLYA'NIN dünyaca ünlü Rio Karnavalı görkemli bir geçit töreniyle başladı. Beş gün sürecek karnaval boyunca başkent Rio de Janeironun seçkin samba okulları, dansçı ve müzisyenleri 'en iyi' seçilebilmek için tüm hünerlerini sergileyecek. Ayrıca şehir 492 sokak partisine de ev sahipliği yapacak. Rio Karnavalı'nı toplam 6 milyon kişinin ziyaret edeceği bekleniyor. Uzmanlara göre bu rakam önceki seneye göre 700 bin daha fazla. Tahminler gerçekleşirse bu yılki karnaval Rio de Janeiro için yeni bir rekor olacak. Karnaval sayesinde yaklaşık 700 milyon dolar gelir elde edilmesi bekleniyor. Öte yandan geçtiğimiz haftalarda ülkenin güneyinde bulunan Santa Maria kentindeki bir gece kulübünde çıkan ve 234 kişinin ölümüme neden olan yangının ardından, tüm eğlence mekanlarında ve sokak partilerinde güvenlik önlemleri arttırıldı.