Pakistan'da türbede patlama: 4 ölü
Pakistan'ın güneyindeki Şikarpur'da bir türbede meydana gelen patlamada 4 kişi öldü. Şikarpur'un Marri köyünde bulunan Pir Hajan Şah Türbesi'ndeki patlamada 4 kişinin öldüğü, 12 kişinin yaralandığı bildirildi.

Yetkililer, yaralıların çoğunun durumunun kritik olması nedeniyle ölü sayısının artabileceğini belirtti.

Patlamanın ardından sokaklara çıkan vatandaşların, karayolu ile demiryolunu trafiğe kapatıp bölgeye giriş ve çıkışları engelledikleri, hükümet karşıtı sloganlar attıkları kaydedildi.