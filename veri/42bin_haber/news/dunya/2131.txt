Fransız birlikleri Kidal'de
Fransız askeri birlikleri, Mali'nin kuzeyindeki Kidal şehrine girdi.
Fransız birliklerinin sözcüsü Albay Thierry Burkhard, Fransız askerlerinin, dün gece, Mali'nin kuzeyindeki Kidal havalimanına giriş yaptığını açıkladı.

Ülkenin kuzeydoğu ucunda, Cezayir sınırında bulunan Kidal kenti, Ensaruddin hareketinin en etkili olduğu yerlerin başında geliyor.

Fransız ve Mali askerleri, kuzeyin en büyük üçüncü kenti Kidal'den önce, Gao ve Timbuktu şehirlerinin kontrolünü ele geçirmişti.

Mali'de 3500 Fransız askerinin yanı sıra Afrika gücüne bağlı 1400 asker konuşlandırılmış durumda.

Bölgede Afrika gücüne bağlı 8000 askerin konuşlandırılması beklenirken, asker sevkiyatının ekonomik ve lojistik nedenlerden dolayı geciktiği ifade ediliyor.