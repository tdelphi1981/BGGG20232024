Öfke ve sevinç
Mısırın Port Said Stadındaki futbol karşılaşmasında geçen yıl 74 kişinin ölmesinin ardından açılan davada 21 sanık idama mahkum edildi. Kararı protesto eden mahkum yakınları olay çıkardı. Olaylarda 22 kişi öldü. Mursi yurtdışı ziyaretini iptal etti.

Port Said sanıklarına idam kararı Mısır’ı karıştırdı 
Mısır’ın Port Said Stadyumu’ndaki futbol karşılaşmasında geçtiğimiz yıl 74 kişinin ölmesinin ardından açılan davada 21 sanık idama mahkum edildi. Kararı protesto eden mahkum yakınları olay çıkardı. 
Mısır’da geçtimiz yıl Şubat ayında Port Said Stadyumu’daki El-Ehli (Kahire) ve El-Mısri (Port Said) takımlarının futbol karşılaşmasında çıkan olaylarda 74 kişinin hayatını kaybetmesi sonucu dava açılmıştı. Port Said Ceza Mahkemesi bu davada yargılanan 76 sanıktan 21’i hakkında idam kararı verdi. Mahkemenin kararını açıklamasının ardından yapılan gösterilerde 22 kişi öldürüldü, 200’den fazla da yaralı var. Gösteri sırasında bir polisin öldürüldüğü belirtildi. Mahkeme, nihai karar için 21 sanığın dosyasının Mısır Cumhuriyet Müftüsü’ne sevk edilmesini kararlaştırdı. Cumhuriyet Müftüsü’nün söz konusu dava hakkındaki kararını, 9 Mart’ta açıklayacağı belirtildi. İdam kararı verilen 21 sanığın yakınları, kararı protesto etmek için Port Said kentinde tutukluların bulunduğu hapishanenin önünde toplandı. 
Ölenlerden biri futbolcu 
Mısır Sağlık Bakanlığı’ndan yapılan açıklamaya göre, güvenlik güçleri ve göstericiler arasında çıkan çatışmalarda 2’si polis 22 kişi hayatını kaybetti.  Ayrıca çatışmalarda ölenler arasında Mısır 2. futbol ligi takımlarından el-Merih oyuncusu Mahmud Abdulhalim ed-Datvi’nin de olduğu bildirildi.  
Ülkede yaşanan karışıklıktan dolayı Mısır Cumhurbaşkanı Muhammed Mursi, Etiyopya’ya yapmayı planladığı ziyareti iptal etti. 
Direnişçi taraftar grubu 
Mısır 1. Futbol Ligi’nde, El-Ehli (Kahire) ve El-Mısri (Port Said) takımlarının geçtiğimiz yıl Şubat ayında oynadıkları maç sonrası çıkan olaylarda 74 kişi hayatını kaybetmiş, binden fazla kişi de yaralanmıştı. Polisin sahadaki olaylara müdahelede yetersiz kaldığı iddiaları proetsto gösterilerine yol açmıştı. Staddaki gevşek güvenlik önlemlerinin olayların büyümesine neden olduğu, kimi taraftarların stada bıçaklarla geldikleri bildirildi. Özellikle ‘ultralar’ olarak bilinen El Ehli takımının taraftarları halk ayaklanması sırasında polis ve askerlerle çatışan önde gelen direnişçi gruplardandı.