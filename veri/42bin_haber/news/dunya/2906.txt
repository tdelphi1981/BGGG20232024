"Sol iktidar olursa, AB'ye giriş hızlanacak"
CHP lideri Kılıçdaroğlu, "Biz Avrupa'da sol iktidara geldiği zaman Türkiye'nin AB'ye giriş sürecinin hızlanacağına inanıyoruz" dedi. 
Kılıçdaroğlu, İngiltere'nin başkenti Londra'daki temasları çerçevesinde muhalefet kanadındaki İşçi Partisi'nin davetlisi olarak "çeşitlilik" temalı akşam yemeğine katıldı. 
Yemek sonrası basın mensuplarının sorularını yanıtlayan Kılıçdaroğlu Avrupa'daki bütün sosyal demokrat partilerin Türkiye'nin AB üyeliğini desteklediğini belirtti. 
Ancak sürecin Avrupa'da sol iktidara geldiği zaman hızlanacağını inandıklarını kaydetti. 
Kılıçdaroğlu, "Biz, Avrupa'da sol iktidara geldiği zaman Türkiye'nin AB'ye giriş sürecinin hızlanacağına inanıyoruz. Bu bağlamda İşçi Partisi ile CHP arasında yakın ilişkiler kuracağız" dedi. 
Deniz Baykal'ın grup toplantısındaki konuşmasına ilişkin ise Kılıçdaroğlu, "Konuşma son derece güzel. İçeriği dolu dolu, bütünleyici,kavrayıcı, kucaklayıcı bir konuşma" ifadesini kullandı. 
Baykal'ın konuşmasının basına sızdırıldığı iddialarının anımsatılması üzerine de CHP lideri, "Onu grup yönetimi düşünüyor" yanıtını verdi.