Arap basını Quaresma'yı yazdı
Al Ahli forması ile ilk golünü atan ve yeni takımına maç kazandıran Portekizli futbolcuya Arap basını övgü yağdırdı, "Doğru tercih olduğunu kanıtladı" ifadeleri kullanıldı.
Beşiktaş ile yollarını ayırmasının ardından Dubainin Al Ahli takımına transfer olan Ricardo Quaresma yeni takımında oynadığı futbolla beğeni kazandı. Geçtiğimiz gün Dibba Al Fujiairah ile yapılan maçta fileleri havalandırarak yeni takımıyla ilk golüne imza atan Portekizli oyuncu kulüp yetkililerinin yüzünü güldürdü.

Birleşik Arap Emirlikleri Kupası çeyrek final maçında Al Ahli, Dibba Al Fujairah'ı 1-0 mağlup ederken 63. dakikada karşılaşmanın tek golünü kaydeden Quaresma için basında övgü dolu ifadeler kullanıldı. Birleşik Arap Emirlikleri gazetelerinde, eski Beşiktaşlının oynadığı oyunla kendisini transfer edenleri haklı çıkardığı ve güven veren bir performans ortaya koyduğu yorumları yapıldı.