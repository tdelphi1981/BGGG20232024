Dev hortum dehşeti kamerada
ABD'nin Georgia eyaletinde en az 2 kişinin ölümüne sebep olan dev hortumlar kameralara yansıdı. Çok sayıda ev ve işyerinin ağır hasar aldığı, araçların ters döndüğü bildirildi.
Atlanta ve Adairsville kentlerini vuran büyük ve güçlü bir hortum, amatör kameralar tarafından kaydedildi. Fırtına sebebiyle evlerin çatılarının uçtuğu, elektrik hatlarında arızaların meydana geldiği ve ağaçların yıkıldığı bildirildi. En az 2 kişinin hayatını kaybettiği, yaralanan insanların hastanelere kaldırıldığı belirtildi. 

Hortumun geçtiği Interstate 75 karayolunda araçların ters döndüğü, sürücülerin güçlükle kaçtıkları, ulaşımın bir süre durduğu kaydedildi. 12 binden fazla kişinin elektriksiz kaldığı eyalette 6 büyük hortum görüldüğü, rüzgarın saatteki hızının 185 kilometreye ulaştığı ifade edildi.