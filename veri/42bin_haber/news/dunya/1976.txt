Leningrad kuşatmasının 69. yıldönümü
Rusyanın Sankt-Peterburg kentinde, İkinci Dünya Savaşı sırasında Alman Nazi ordusunun 900 günlük kuşatmasında kenti başarıyla savunan kahraman Leningradlılar anılacak. 69 yıl önce, 27 Ocak 1944 tarihinde Sovyet Ordusu, iki hafta süren saldırı sonucunda Leningrad kuşatmasını tamamen kaldırmayı başarmıştı.
Leningrad Zafer Günü kutlama töreni, geleneksel olarak Neva bulvarında, 14 numaralı evin önünde düzenlenecek gösteriyle başlayacak. Söz konusu evin üzerinde savaş günlerinden sonsuza kadar, Vatandaşlar! Caddenin bu tarafı, bombardıman sırasında en tehlikeli yerdir uyarı levhası bırakıldı.

Leningrad kuşatması, 8 Eylül 1941 yılında başladı ve 27 Ocak 1944 yılına kadar devam etti. Bu süre içinde kente 150 bin top mermisi ve 15 bin uçak bombası atıldı. 1941-1942 soğuk kışında kişi başına düşen asgari ekmek normu, 125 grama kadar düşmüştü. 900 gün boyunca kenti kahramanca savunan Leningradlılar, insanlık tarihinde görülmemiş bir başarıya imza atmıştı.

Rusya'nın Sesi