Anne babalara V yaka kazak uyarısı
Eşcinselliğe karşı savaş açan Malezya Milli Eğitim Bakanlığı anne babaları uyarmak için ülke çapında yeni bir kampanya başlattı. Anne babaları çocuklarının eşcinsel olup olmadığı konusunda uyanık olmaya davet eden bakanlık, eşcinselliğin ipuçlarını sıraladı.
Buna göre Malezya Milli Eğitim Bakanlığı, V yaka kazak veya omuzdan kısa kollu tişört giyen erkek çocukların eşcinsel olma ihtimalinin yüksek olduğunu bildirdi.


Malezya Milli Eğitim Bakan Yardımcısı Mohd Puad Zarkashinot. Program çerçevesinde verdiği konferansta, "Anne babalar dikkat, çocuklarınız V yaka kazak veya omuzdan kısa kollu tişört, tayt veya açık renk elbiseler giymeye meraklıysa ve biçimli bir vücuda sahipse eşcinsel olma ihtimali yüksek" uyarısında bulundu.


Bakan Yardımcısı, Malezya'da halkın çok az bir bölümünün eşcinsellik konusunda bilgi sahibi olduğunu belirterek, anne babaları belirtiler konusunda uyanık olmaya çağırdı.


Malezya'da eşcinsellik yasak ve "doğaya aykırı" olarak kabul ediliyor.