Rusyadan Bangladeşe silah alımı için 1 milyar dolarlık kredi
Rusya Devlet Başkanı Vladimir Putin, Bangladeş Başbakanı Şeyh Hasina ile görüşmesinde yaptığı açıklamada, bu ülkeye Rus silahı alımı karşılığında 1 milyar dolar kredi vereceklerini açıkladı.
İki ülkenin askeri teknoloji alanında işbirliklerini geliştireceğine değinen Putin, "Rusya Bangladeş'e 1 milyar dolar değerinde bir kredi verecek. Bu Rus silahlarının alımında kullanılacak." dedi.

Kredi ile ilgili anlaşma Hasina'nın Moskova temasları çerçevesinde imzalandı. İki ülke Bangladeş'in ilk nükleer santralinin inşası ile ilgili de proje anlaşmasını parafe etti.

Rusya ve Bangladeş terörle mücadele, sağlık, tarım ve eğitim konularında da ikili anlaşmalar imzaladı.