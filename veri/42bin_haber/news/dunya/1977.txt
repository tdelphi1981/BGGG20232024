Eyalet Başkanlığı'na bir kadın
 
 Kanada nüfusunun yarıdan fazlasının yaşadığı Ontario eyaletinde, Dalton McGuinty'nin istifası ile boşalan Başbakanlığa, ilk kez bir kadın seçildi. 
 "Artık yenilenme zamanı" diyerek, 16 yıldır yürüttüğü Ontario Liberal Parti Liderliği ve 9 yıldır yaptığı Eyalet Başbakanlığı görevinden istifa eden Dalton McGuinty’nin koltuğu için, dün toplanan Liberal Parti Büyük Kongresi’nde kıyasıya mücadele yaşandı. 
 Gece geç saatlere kadar süren kongrenin sonunda, iki adaydan Kathleen Wynne, delegenin yüzde 56;sının (1150) oyunu alarak, Ontario Liberal Parti’nin yeni lideri ve Eyalet Başbakanı oldu. Diğer aday Sandra Pupatello ise 866 oy alarak yüzde 44;te kaldı. 
 'ONTARIO LEZBİYEN BİR BAŞKAN İÇİN HAZIR'
 
 Seçilmesinin ardından teşekkür konuşması için sahneye gelen Kathleen Wynne, yanında podyuma çıkardığı partneri Jane Rounthwaite’e sarılarak teşekkür etti.
 Kendisini destekleyenlere teşekkür eden Wynne, "Ontario halkının, liderlerini renk, cinsel tercihler ya da ırk noktasında yargılayacaklarına inanmıyorum. 
 "Ontario lezbiyen bir Başbakan için hazır" dedi. Kathleen Wynne, "Ontario halkının kendisini lezbiyen ilan eden birine oy vermeyeceği" iddialarına ilişkin soruya, "Ontario halkının kalplerinde böyle bir önyargıyı besleyeceklerine ve saklayacaklarına inanmıyorum" yanıtını verdi. Eski Ontario Başbakanı Dalton McGuinty’nin istifa kararı alırken tatil ettiği eyalet parlamentosu ise yeni Başbakan ile birlikte 19 Şubat’ta işbaşı yapacak.
  