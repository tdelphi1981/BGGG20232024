PYD güçleri ile çatışırken arkadaşını vurdu
Suriye'nin Haseki kentine bağlı Resulayn ilçesinde, muhalifler ile PKK'nın bu ülkedeki kolu olan PYD güçleri arasında devam eden çatışmalarda ağır silah kullanan bir muhalif önünde çatışan arkadaşını bacağından vurup yaraladı.
İç karışıklığın devam ettiği Suriye'nin Haseki kentine bağlı Resulayn ilçesi'nde muhalifler ile PYD güçleri arasındaki sokak çatışmaları hız kesmeden devam ediyor. Ceylanpınar ilçesini de tedirgin eden şiddetli çatışmaların yaşandığı Resulyan'da ağır silah kullanan bir muhalif, sokak çatışması sırasında panikleyince önünde ateş eden arkadaşını bacağından vurup yaraladı. Aldığı kurşun yarasıyla yere yığılan muhalifin vurulma anı ise başka bir muhalif tarafından görüntülendi. Yaşanan çatışma sırasında güçlükle olay yerinden uzaklaştırılan yaralı, çatışmanın yaşandığı sokaktaki bir eve götürülerek, tedavi edildi. Sokak çatışmalarının devam ettiği Resulayn'daki olaylar ise sosyal paylaşım sitelerinde kullanıldı.