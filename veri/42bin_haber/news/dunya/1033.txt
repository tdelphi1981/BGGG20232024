Dağıstan'da 9 militan ölü ele geçirildi
Rusya Soruşturma Komisyonu'ndan yapılan açıklamada, Dağıstan Cumhuriyeti'nin Mahaçkale kentinde güvenlik görevlilerinin gerçekleştirdiği özel operasyonda 7 militanın öldürüldüğü belirtildi. Kızılyurt kentinde gerçekleştirilen operasyonda da 2 militan öldürüldü.
Bir apartman dairesine yönelik gerçekleşen operasyonda bina içinde silah ve diğer mühimmatların bulunduğu, yaşamını yitiren militanların kimliklerinin de belirlenmeye çalışıldığı kaydedildi. Bina içinde 6 cesedin bulunduğu, bir kişinin de binanın dışında öldürüldüğü ifade edildi.

Öldürülenlerin terör örgütü üyesi olduğu kaydedilen açıklamada, bina içinde çok sayıda patlayıcı yapımında kullanılan malzeme, otomatik silah ve diğer mühimmatların bulunduğu bilgisi verildi.

Sabah saatlerinde bir özel binanın kuşatıldığı ve 5 militanla çatışmaya girildiği yönündeki açıklamalar ise yalanlandı. Güvenlik birimlerinden gelen açıklamada operasyon birimlerinin üslerine döndükleri belirtiliyor.