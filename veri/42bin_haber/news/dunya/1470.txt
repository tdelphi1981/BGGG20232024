Hamburgerden at eti çıktı
 
 İngiltere ve İrlanda’da bazı süpermarketlerde at ve domuz etinin karıştırıldığı dana eti satışları yapıldığı ortaya çıktı. İrlanda gıda güvenliği yetkililerinin yürüttüğü testler sonucu, İngiltere ve İrlanda’daki bazı süpermarket zincirlerinin at eti ve domuz eti bulunan hamburger köftesi sattığı belirlendi. 
 
 Olayın ortaya çıkmasının ardından süpermarketlerde hamburger köftelerinin satışı durdurulurken, süpermarket zincirlerin bu tip bir olayın tekrarlanmaması için ellerinden geleni yapacakları ve özür diledikleri bildirildi. 
 
 İrlanda Gıda Güvenliği Kurumu (FSAI) incelediği 25 hamburger etinin 10’unda at DNA’sı, 23’ünde ise domuz DNA’sı tespit etti. İngiliz basını, domuz eti karıştırılmış dana eti satışının kabul edilemez olduğu yönünde haberlere yer veriyor. Ülkede ayrıca, at etinin insan sağlığına zararı tartışılıyor. 
 
 AA