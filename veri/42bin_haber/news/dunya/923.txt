"En çok zevk aldığım iş adam öldürmek"
New York'ta evini kasıtlı yakarak tuzağa düşürdüğü itfaiyecileri öldüren eski hükümlü, bıraktığı mektupta en çok zevk aldığı işin adam öldürmek olduğunu yazdı.
New York eyaletine bağlı Webster kasabasındaki olayda 62 yaşındaki eski mahkum William Spengler, iki itfaiyeciyi ateş açarak öldürmüş, ikisini de yaralamıştı. Spenglerın açtığı ateş sırasında bir yaya da yaralandı.

Polisin olay bölgesine varışıyla yaşanan silahlı çatışmanın ardından Spenglerın intihar ettiği bildirildi. Çatışma sırasında yaralı itfaiyeciler zırhlı araçla bölgeden uzaklaştırılırken, olayda toplam yedi ev yandı.

Eski mahkumun ölmeden önce bıraktığı not ise şok etti. Spengler, mektupta mahalledeki evleri yakmak istediğini de yazdı.

Bu arada olay yerinde bir altıpatlar tabanca, bir pompalı tüfek ve yarı otomatik Bushmaster tüfeği bulundu. Bushmaster tüfeği 14 Aralıkta Newtown, Connecticutta 20si çocuk 26 kişinin öldüğü ilkokul saldırısında da kullanılmıştı.

Eski hükümlü olarak silah bulundurması yasak olan William Spenglerın nasıl bu kadar silah edindiği de araştırılıyor.

Spengler, 92 yaşındaki büyükannesini çekiçle döverek öldürdüğü için 17 yıl hapis cezası almıştı.