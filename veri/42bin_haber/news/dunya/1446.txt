Esad'dan şok vasiyet: 'Kaybedersem bu iki ülkeyi vurun'
Suriye Devlet Başkanı Beşar Esad'ın generalleri ile yaptığı gizli bir toplantıda ölmesi halinde vurulacak 2 ülke ismi verdiği iddia edildi.
İsrail merkezli internetten yayınlanan Inyan Merkazi sitesinin Suriyeli kaynaklarına dayandırdığı haberde Beşar Esad, generallerine "Eğer beni muhaliflerin bombaları öldürür veya Muammer Kaddafi gibi, bir serseri tarafından öldürülürsem İsrail ve Mısır'ı vurun" dediği öne sürüldü.

El Vatan gazetesi de Esad'ın yakın çevresine "Her ne olursa olsun, gemisini terk eden kaptan olmayacağım" dediğini aktardı.

İngiliz yayın kuruluşu BBC'ye açıklama yapan Suriye Dışişleri Bakanı Yardımcısı Faysal Mikdat ise "Beşar Esad'ın 2014'teki seçimde yeniden aday olmaması için hiçbir engel yok. Bu onun en doğal hakkı" dedi.