İsrail'de aşırı sağ önde gidiyor
İsrail'de genel seçime doğru yapılan son seçim anketine göre 120 sandalyeli mecliste aşırı sağcı kanat 63, sol kanat ise 57 sandalye çıkaracak. 
İsrail genel seçimlerine günler kala açıklanan son seçim anketi, seçmenin büyük bir kısmının sağ kanatta toplandığını ortaya koydu.

 Haaretz'in açıkladığı kamuoyu yoklamasına göre, sağcı blok seçimde 63 sandalye çıkaracak. İsrail meclisi Kneset'te merkez sosyal demokrat ve sosyalist solun toplam çıkaracağı sandalye sayısı ise 57. Karasız seçmen oranı ise yüzde 15. Ankete göre, Başbakan Binyamin Netanyahu'nun, eski Dışişleri Bakanı Avigdor Liberman'la birlikte kurduğu Likud-Yisrael Beiteinu sağcı blok toplam 32 sandalye çıkarabiliyor. Ancak bu sayının, seçim kampanyasının başından beri Netanyahu-Liberman ikilisinin aldığı en az oy olduğu belirtildi. Netanyahu, Kasım ayında kampanyasının başında kurduğu sağ ittifakla İsrail meclisine 48 sandalye ile dönmeyi planlıyordu. 
Anket sonuçlarına rağmen yine de Netanyahu'nun yeni dönemde tekrar başbakan olmasına kesin gözle bakılıyor. Ortaya çıkan bu tabloya göre yeni koalisyonda farklılar da olması bekleniyor. 
Kararsız seçmenin yüzde 15 oranı ise meclise gelecek 18 sandalyenin kaderini etkileyecek. 120 sandalyeli Kneset'te 18 sandalye hiç de azımsanmayacak bir sayı olması nedeniyle tüm partiler bu 18 sayısını oldukça önemsiyor. 
Anket, seçimin parlayan yıldızının Yahudi Evi partisi olduğunu işaret ediyor. Liderliğini Nafatali Bennett'in yaptığı aşırı sağcı Habayit Hayehudi'nin partisi son açıklanan anketle meclise 14 milletvekili ile dönecek. Bir önceki seçimde Bennett'in partisi sadece 3 milletvekili çıkarabilmişti. 
Öte yandan bir önceki seçimde milletvekili sayısı 12 olan Ortodoks Şas partisi ise oylarını artırmış görünüyor. Şas, meclise 14 sandalye ile dönecek gibi görünüyor. 
-Merkez sol'da durum- 
Araştırmaya göre, merkez solda ise Yar Lapid'in kurduğu ve ilk kez bu seçimde seçmenin karşısına çıkacak Yesh Atid'in ise 12 milletvekili çıkarması bekleniyor. 
Geçen seçim sonunda meclise Kadima Partisinin lideri olarak girmesine rağmen, 28 sandalyeyle girdiği mecliste hükümeti kuramayarak görevi Netanyahu'ya bırakıp muhalefete düşen, son olarak da geçen Mart ayında parti liderliğini rakibi Shoul Mofaz'a kaptıran Tzipi Livni'nin yeni kurduğu parti Hatnuah (Hareket) ise 8 sandalye çıkarıyor. 
Sosyalist çizgideki Zahava Gal-On'un lideri olduğu Meretz ise meclise, oylarını ikiye katlayarak 6 sandalye ile geliyor. En büyük kaybı ise geçen seçimin lideri Kadima yaşıyor. Kadima'nın en fazla 2 milletvekili çıkarması bekleniyor. Aşırı sağcı Otzma Leyisrael ve Şas'dan ayrılarak kurulan Am Shalem partileri ise mecliste temsil edilecek sandalye sayına ulaşacak yüzde 2 barajını aşamıyor. 
Seçmenlerin yüzde 47'si sosyo-ekonomik, yüzde 18'i Filistin konusu, yüzde 12'si ise ultra Ortodoksların askere alınmanı, seçimlerinde etkili konular olarak gösterdi. 
-Partilerin sandalye dağılımı şöyle- 
"Kadima : 2 
Likud-Beiteinu : 32 
İşçi Partisi : 17 
Shas : 12 
Ra'am Tal-al:3 
Hadash : 5 
Birleşik Yahudilik : 5 
Yesh Atid: 12 
Hatnuah (Hareket): 8 
Habayit Hayehudi (Yahudi Evi) : 14 
Meretz : 6 
Balad :4 
-2009'da bir önceki seçimdeki meclisteki sandalye dağılımı ise şöyle olmuştu- 
Kadima : 28 
Likud : 27 
Evimiz İsrail (Yisrael Beitenu): 15 
Ortodoks Şas Partisi : 11 
İşçi Partisi : 8 
Birleşik Tevrat Yahudiliği : 5 
Bağımsız : 5 
Ulusal Birlik : 4 
Hadaş: 4 
Birleşik Arap Listesi: 4 
Habayit Yehudi (Yahudi Evi) :3 
Sosyalist Meretz : 3 
Balad : 3