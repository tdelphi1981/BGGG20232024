Kuzey Kore lideriyle ilgili yeni iddia
Kuzey Kore lideri Kim Jong-unun eşi Ri Sol-junun doğum yaptığı iddia ediliyor.
Babası Kim Jong-ilin ölümünden sonra Kuzey Korenin lideri olan Kim Jong-unun yakın zamanlarda bir çocuk sahibi olduğu iddia ediliyor.

Geçen aylarda Kim ile beraber resmi törenlere katılan Ri Sol-junun hamile kadınlara özel elbiseler giydiğine dikkat çeken Güney Koreli devlet yetkilileri, son günlerde Rinin ekranlara yansıyan görüntülerde zayıfladığını belirtti.

İki ay önceki görüntülerde yüzü şişkin olup saçını yaptırmamış Kuzey Korenin First Ladysi, erkanlardaki son görüntülerde saçına perma yaptırdığı ve yüzündeki şişkinliğin de gittiği görüldü. Rinin bir kaç hafta önce doğum yapmış olduğu ihtimalinin yüksek olduğu öğrenildi.

Güney Kore Birleştirme Bakanlığının yaptığı açıklamada, Rinin doğum yaptığı iddiasının tam olarak doğrulanmadığını, resimler ve görüntüler üzerinde incelemelerin devam ettiği ifade edildi.

OĞUL KİM, İKİNCİ KEZ Mİ BABA OLUYOR?

Geçen sene Temmuz ayında Güney Kore Parlamentosuna Kim Jong-un ve ailesi hakkında bir rapor hazırlayan Güney Kore İstihbarat Servisi, söz konusu raporda Ri'nin doğum tarihini 1989 olduğunu ileri sürmüştü.

Söz konusu raporda Kuzey Kore lideri Kimin 2010 yılında doğan bir çocuğu olduğu ileri sürülmüştü. Bir çok Kuzey Kore uzmanı, Kimin baba olup olmadığını çok yakın zamanda Kuzey Kore medyası sayesinde öğrenilebileceğine dikkat çekti.