'Talabani öldü' iddiasına yalanlama
Irak Cumhurbaşkanı Celal Talabani'nin Basın Danışmanı Barzan Şeyh Mustafa, Talabani'nin sağlık durumunun her geçen gün daha iyiye gittiğini belirtti.
Mustafa, AA'ya yaptığı açıklamada, bir Fransız gazetesinin, "Talabani'nin beyin ölümünün gerçekleşmiş olabileceği" yönündeki haberinin gerçeği yansıtmadığını belirterek, konuya ilişkin bir bildiri yayınladıklarını kaydetti.

Basın Danışmanı Mustafa, 'Gazetede yer alan haber gerçeği yansıtmıyor ve gerçek olmaktan uzak. Cumhurbaşkanı'nın sağlık durumuyla ilgi yapılan açıklamalar doğru değil ve doktor ekibinden alınan bilgilere göre, sağlık durumu istikrarlı ve her geçen gün daha iyiye gidiyor' ifadelerini kullandı.



Irak Cumhurbaşkanı Talabani 18 Aralık'ta geçirdiği beyin kanaması sonrası Bağdat'ta hastaneye kaldırılmıştı. İki gün hastanede tedavi edilen Irak Cumhurbaşkanı, tedavisinin devamı için Almanya'ya gitmişti.