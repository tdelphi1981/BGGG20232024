Çin’de mucizevî kurtuluş
125 saat sonra madenden sağ çıktılar.
 Çin'in kuzeydoğusundaki Heilongjiang eyaletinde bir madeni su basması sonucu mahsur kalan 4 işçi, 125 saat sonra sağ olarak kurtarıldı.
 Çin devlet televizyonu CCTV'nin haberine göre, söz konusu 4 işçi bu sabah yerel saatle 05.30'da madenden dışarı çıkarıldı ve hastaneye sevk edildi.
 Madencilerin yakınları ise sevinçten gözyaşlarını tutamadı. Kurtarılan oğlunu hastanede bekleyen yaşlı bir kadın, ''Sevincimi anlatacak kelimeler bulamıyorum. Herkese çok teşekkür ediyorum.'' dedi.
 Dün geceye kadar Qitaihe şehrindeki Furuixiang kömür madeninden 4 bin metreküp su çıkarıldığı ve madendeki su seviyesinin 20 metreye düştüğü kaydedildi.
 4 madencinin sağ olduğu bilgisine iki çalışma platformuna bağlantı kurulması sonucu bu sabah 01.20'de ulaşıldı. Hazırlıklar yapıldı ve mahsur kalan 4 işçi dondurucu soğuğa rağmen çıkartılıp, madene 20 dakika uzaklıktaki Qitaihe hastanesine götürüldü.
 Kurtarma görevlileri, Cumartesi günü medeni su basmasından beri mahsur kalan diğer 7 işçiyi arama çalışmalarını sürdürüyor. Su bastığı sırada madende 22 işçi bulunuyordu ve bunlardan altısı kurtulmayı başarmıştı. Pazar günü de iki kişi kurtarılmıştı. Madendeki kazada şu ana adar 3 işçinin öldüğü belirtildi.
 CİHAN