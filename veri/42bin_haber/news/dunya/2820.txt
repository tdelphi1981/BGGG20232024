İspanya'da PKK'ya darbe
 
 İspanya İçişleri Bakanlığı, İspanyol polisinin düzenlediği ve ''Kapadokya'' adını verdiği operasyonda, terör örgütü PKK'ya finans ve lojistik destek veren 6 kişinin gözaltına alındığını duyurdu.  İçişleri Bakanlığı'ndan yapılan açıklamada, PKK üyesi oldukları şüphesiyle gözaltına alınanların 4'nün Madrid, 1'inin Murcia ve 1'nin de Barcelona'da yakalandığı bildirildi.  Açıklamada, Madrid, Murcia ve Barcelona'da 11 yere baskın düzenlendiği kaydedildi.
 
 İspanyol yetkililer, yakalanan söz konusu kişilerin ''PKK'nın silahlı mücadelesine destek verdiğini ayrıca Türkiye'de ve Avrupa'nın bazı ülkelerinde faaliyet gösteren terör örgütünün propagandasını yapıp, lojistik işbirliğinde bulunduğunu'' belirtti. 
 
 Yapılan aramalarda 28 bin Euro ve 2 silah ele geçirildiği, operasyonun sürdüğü ifade edildi.