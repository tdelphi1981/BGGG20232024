İskoçya referandum sorusu değişti
 
 Alex Salmond’ın lideri olduğu ayrılıkçı İskoç Ulusal Partisi (SNP), 2014 yılının sonbaharında yapılması planlanan referandumla İskoç halkına, "İskoçya’nın bağımsız bir ülke olması gerektiğine katılıyor musunuz?" sorusunu yöneltmek istiyordu. Ancak bu sorunun seçmenleri "Evet" yanıtına yönlendireceği gerekçesiyle, Birleşik Krallık’taki Seçim Gözlem Komisyonu sorunun "İskoçya bağımsız bir ülke olmalı mı?" şeklinde değiştirilmesini istedi. 
 BİRLEŞİK KRALLIKTAN AYRILMAK İÇİN 2014'TE REFERANDUM 
 İskoç Ulusal Partisi’nin bu öneriyi kabul ettiği bildirdi. İskoçya’daki bölgesel hükümetin Başbakan Yardımcısı Nicola Sturgeon, "Komisyonun önerisini kabul ediyoruz" dedi. İskoç bölgesel hükümeti, Birleşik Krallık’tan ayrılmak için 2014 yılının sonbaharında referanduma gidecek. İngiliz hükümeti ile İskoç hükümeti geçen yıl Ekim ayında imzaladıkları "Edinburgh Anlaşması’yla" bağımsızlık istenip istenmediğine ilişkin referandumda tek soru sorulmasına ve halk oylamasının 2014 yılında yapılarak, İskoçya’daki 16 yaş üzerindeki herkesin referanduma katılabilmesine karar vermişti.
  