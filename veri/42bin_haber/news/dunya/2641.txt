İsrail askerleri eğlence için Filistin köyünü bastı
İsrail askerleri sırf keyif için gece yarısı bir Filistin köyünü basarak bütün köylüleri yataklarından çıkardı.
Haaretz gazetesinin haberine göre, bir grup İsrail askeri araçlarıyla birlikte Nablus'un Ureyf köyüne giderek sırf eğlence olsun diye sirenler çalıp havaya ateş açtı.

Köyün içinde bir ileri bir geri giden askerler, daha sonra araçlardan birinin megafonunu açarak köylülere Arapça "Günaydın Ureyf", "Kalkın, herkes kalksın!" diye bağırdı. 

Haaretz gazetesi, askerlerin can sıkıntılarını gidermek için köy basmalarının kabul edilemez olduğunu belirtirken, İsrail askeri sözcüsü, köyü basan birliğin komutanının görevini kötüye kullandığı gerekçesiyle uyarı cezasıyla cezalandırıldığını duyurdu.