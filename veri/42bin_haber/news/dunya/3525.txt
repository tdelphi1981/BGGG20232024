Beyaz Saray'dan nükleer tehdit açıklaması
Beyaz Saray Sözcüsü Josh Earnest, Kuzey Kore'ye ilişkin açıklama yaptı.
Beyaz Saray , Kuzey Kore 'nin, Güney Kore ile saldırmazlık anlaşmasını tek taraflı iptal etmesi ve ABD'ye nükleer saldırı tehdidinin 'zarar verici olduğu' uyarısında bulundu.

Beyaz Saray Sözcüsü Josh Earnest, Kuzey Kore'nin tehditlerinin durumu iyileştirmeye yardım etmediğini belirtti.

Earnest, ABD 'nin, Kuzey Kore rejimine komşularıyla barışçı ilişkiler kurma çağrısında bulunduğunu vurguladı.

Sözcü, Kuzey Kore'den Güney Kore'deki yeni hükümet fırsatından yararlanmasını ve tehditlerine son vermesini istedi.

BM Güvenlik Konseyi dün, son nükleer denemesinden sonra Kuzey Kore'ye oy birliğiyle yeni yaptırımları onaylamıştı. ABD'ye dün, caydırıcı nükleer saldırı tehdidinde bulunan Kuzey Kore, bugün Güney Kore ile arasındaki 'saldırmazlık paktı'nı bundan böyle tanımayacağını bildirmişti.

Pyongyang'ın geçersiz saymakla tehdit ettiği 1953 tarihli ateşkes (saldırmazlık paktı), iki ülke sınırlarını 38'inci paralelde durduruyor. Taraflar, Kore Savaşı'ndan sonra barış anlaşması imzalamamıştı.