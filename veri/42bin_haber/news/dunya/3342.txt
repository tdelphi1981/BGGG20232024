Pekini kirli hava ve toz kapladı
Hava kirliliğinin ciddi olarak yaşandığı Çin'in başkenti Pekin'i şimdi de toz fırtınası etkisi altına aldı.
6 kuvvetinde esen rüzgârın kuzeyden getirdiği tozlar, Pekin'in kirli havasıyla birleşince halk zor anlar yaşadı.

Bugün Pekin'de hava kirliliği bir ara indeks ötesine (500'ün üzeri) çıkmıştı. Şimdilerde hem hava kirliğinden hem de tozdan korunmak isteyen halk ağız maskesini daha çok alıyor. Rüzgârın etkisiyle hava kirliliği "hassas kişiler için sağlıksız" olan 107 seviyesine inmiş durumda. Yollarda maskelerle dolaşan kişi sayısında gözle görülür artış görülüyor.

Bu arada kuzeydeki Shanxi eyaletinde de altı gün üst üste hava kirliliğinden dolayı sarı alarm verildi. Eyalette şiddetli rüzgar da devam ediyor.

Öte yandan ülkenin güneyinde kuraklık yaşanırken, kuzeyinde ise dondurucu soğuk ve kar yağışı sürüyor.