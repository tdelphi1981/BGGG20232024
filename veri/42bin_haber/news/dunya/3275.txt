Uçağı kaçırınca havalimanını birbirine kattı VİDEO
Uçağı kaçıran Çinli üst düzey yetkili böyle çılgına döndü
Çin Komünist Partisi yetkilisi Yan Linkun'un Kunming'deki havaalanında uçağını kaçırdığını öğrenmesinin ardından ortalığı birbirine katması güvenlik kamerasına yansıdı. 

Olay, 19 Şubat'ta Kumming'teki Changshui Uluslararası Havaalanı'nda meydana geldi. Eşiyle birlikte havaalanına gelen Yan Linkun, "kahvaltılarını geç bitirdikleri" iddiasıyla kontrol noktasına geç ulaştı. Guangzhou'ya giden uçağını kaçırdığını öğrenen Çinli yetkili bir anda çılgına döndü. Eşinin tüm çabalarına rağmen sakinleşmeyen Yan Linkun, masadaki bilgisayarı ve klavyeyi söküp yere fırlattı. Hızını alamayan yetkili, eline geçirdiği ne varsa kapıya vurdu. Kapıya gelen güvenlik görevlileri, Yan Linkun'un parti statüsünden ötürü herhangi bir müdahalede bulunamadı. Çinli yetkili, maddi hasar verdikten sonra kendisi sakinleşti. Eşiyle birlikte bir sonraki seferde Guangzhou'ya uçtuğu belirtildi. 


Yan Linkun'un Çin Halk Siyasi Danışma Konferansı (CPPCC) üyesi olduğu öğrenildi.