Suriye'deki olaylarda 98 kişi öldü
Ordu birliklerince düzenlenen hava saldırılarında 13'ü çocuk, 5'i kadın olmak üzere 98 kişi öldürüldü
Suriye'de ordu birliklerinin çeşitli kentlerde muhaliflere karşı düzenlediği hava saldırıları sonucu 13'ü çocuk, 5'i kadın olmak üzere 98 kişinin öldüğü bildirildi.

Merkezi Londra'da bulunan Suriye İnsan Hakları Örgütü (SNHR), savaş uçaklarıyla ve yerden yere fırlatılan füzelerle gerçekleşen saldırılarda Şam'da 31, Halep'te 18, Humus'ta 16, İdlib'te 11, Hama'da 10, Dera kentinde 9, Deyru'z Zor'da 2 ve Lazkiye'de bir kişi olmak üzere ülke genelindeki olaylarda 98 kişinin yaşamını yitirdiğini kaybetiğini duyurdu.

Bu arada, başkent Şam'ın Kabun ile Bab Musalla bölgesinde bomba yüklü araçlarla düzenlenen saldırılarda büyük maddi hasarın meydana geldiğini aktaran Suriye Genel Devrim Konseyi (SRGC), Deyru'z Zor, Halep, Hama, Humus, İdlib ve Şam'da Özgür Suriye Ordusu (ÖSO) birlikleriyle düzenli birlikler arasında şiddetli çatışmaların yaşandığını kaydetti.