Korsanlar Fransız rehineyi öldürdü
Fransız komandolarının, Somali'de korsanların kaçırdığı Fransız istihbarat görevlisini kurtarma operasyonu başarısızlıkla sonuçlandı. Savunma Bakanlığı, kurtarma operasyonu sırasında Somalili korsanların Fransız görevliyi öldürdüklerini açıkladı.

Açıklamaya göre, çıkan çatışmada 17 Somalili korsan ve 2 Fransız komandosu hayatını kaybetti.

Fransız dış istihbarat görevlisi Denis Allex ve bir Fransız görevli, kaldıkları otelden 2009 yılında Somalili korsanlar tarafından kaçırılmıştı.

İsmi açıklanmayan diğer görevli daha sonra korsanları elinden kaçmayı başarmıştı.

İki Fransız görevli, Somali'de terörist gruplarla mücadele eden Somalili birlikleri eğitiyordu.