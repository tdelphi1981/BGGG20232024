Rusya: Esad bizi dinlemiyor
Rusya Dışişleri BAKANI Lavrov "Esed istifa etmek istemiyor, kimseyi de dinlemiyor" dedi.
Rusya Dışişleri Bakanı Sergey Lavrov, Suriye lideri Beşşar Esed'le doğrudan görüşerek istifasını sağlayacak ya da onun geleceği ile ilgili herhangi bir anlaşma yapabilecek herkesi göreve çağırdı. 

Alman televizyonu ARD'ye konuşan Lavrov, "Bazıları Cumhurbaşkanı Esed'e anlaşma önermemizi istiyor. Evet, birileri bunu yapmak istiyorsa, Esed'le doğrudan görüşerek yapabilir. Eğer Esed istifa etmeden onunla diyalog kurulamayacağı söyleniyorsa, onlar şunu anlamalı ki o istifa etmeyecek. Çünkü biz onun görevi bırakması için konuşmaya çalıştık. O kendi kafasında bu kararı vermiş değil." dedi.

Esed'in açık bir şekilde konuştuğunu hatırlatan Rus Bakan, "O bizi, ya da Çin'i ya da İran'ı ya da bir başkasını dinlemiyor. Esed şöyle denişti; 'Ben Suriyeliyim. Burada doğdum. Halkımı savunacağım. Burada öleceğim'. " hatırlatmasında bulundu.

Esed'le konuşanların onun istifa etmeyeceği kanaatine vardığını, buna Lahdar Brahimi ve Kofi Annan'ın da dahil olduğunu kaydeden Lavrov, o gitmeden bir şeyler yapmak zorunda olunduğu uyarısında bulundu.

Rusya'nın Esed'i asla desteklemediğini kaydeden Rusya Dışişleri Bakanı, "Samimi olarak söylemek isterim ki, Esed'le ilgili kişisel bir endişemiz yok. Biz Suriye halkının geleceğini önemsiyoruz." dedi.