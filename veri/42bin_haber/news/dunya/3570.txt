Almanya'da yangın: 8 Türk öldü
Almanya'nın Backnang kentinde çıkan yangında ölen 7'si çocuk 8 kişinin Türk olduğu bildirildi. 
Almanya'nın Backnang kentinde çıkan yangında ölenlerin sayısının sekize çıktığı bildirildi.

Stuttgart yakınlarında bulunan Backnang kentinin Belediye Başkanı Frank Nopper, sabaha karşı bir apartmanda çıkan yangında ölen Türklerin sayısının 8'e çıktığını belirtti.

Ölen anne ve 7 çocuğunun soyadının Soykan olduğu ifade edildi. Yetkililer, 13 kişinin kayıtlı olduğu apartmanda daha fazla kişinin yaşıyor olabileceğini kaydetti.

Daha önceki açıklamada, biri ağır, üç kişinin de yaralandığı ifade edilmişti.

Ölenlerin isimleri şöyle:  Nazlı Özcan Soykan, Hatice Soykan, Yılmaz Soykan, Abdülkadir Soykan, İzzzet Soykan, Yasin Soykan, Ahmet Soykan, Murat Soykan.  
Bekir Bozdağ'dan açıklama geldi

Bozdağ, sosyal paylaşım sitesi Twitter'da, Almanya'da Türk vatandaşlarının öldüğü yangınla ilgili duyduğu üzüntüyü dile getirdi.

Başbakan Yardımcısı Bekir Bozdağ, Almanya'daki yangının çıkış nedeni, yetkililerin yaptıkları ve yapacakları çalışmaları yakından takip ettiklerini belirterek, Almanya'dan, yangının gerçek nedeninin hiç bir şüpheye yer bırakmayacak şekilde açıklığa kavuşturmasını ve kamuoyuna açıklamasını beklediklerini bildirdi.