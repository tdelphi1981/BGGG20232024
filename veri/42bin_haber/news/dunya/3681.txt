Fransa'da peçe saldırganına 5 ay hapis
Fransa'da bir kadının peçesini yırtan adama 5 ay hapis cezası verildi.
FRANSA mahkemesi geçen yıl eylül ayında Nantes kentinde Müslüman bir kadının peçesini yırtan 30 yaşındaki saldırgana 5 ay hapis cezası verdi. Saldıgan savunmasında peçe yasağını mazeret gösterdi, ancak dini inançlara saldırdığı gerekçesiyle mahkum edildi. Burka ve peçeli çarşafın yasaklanmasıyla ilgili kanun Fransız Parlamentosu tarafından 11 Ekim 2010 tarihinde kabul edilmiş, 11 Nisan 2011 tarihinde yürürlüğe girmişti. Yasa, kamusal her alanda burka veya peçeli çarşafla dolaşanlara 150 Euro para cezası kesilmesini, bir kadını zorla burka veya peçeli çarşaf giymeye zorlayanların da 1 yıl hapis ve 30 bin Euro para cezasıyla yargılanmalarını öngörülüyor.