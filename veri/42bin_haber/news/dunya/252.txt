Esad'dan flaş açıklama
Suriye Devlet Başkanı Beşşar Esed, ülkesini terketmeyeceğini açıkladı.
Russia TV'ye konuşan Esed, 'Suriye'de doğdum ve buralıyım. Suriye'de yaşayıp, burada öleceğim. Ne olursa olsun ülkemi terk etmeyeceğim' dedi.

İngiltere Başbakanı David Cameron, Ortadoğu gezisi sırasında yaptığı açıklamada Suriye'de kan dökülmesinin önüne geçecekse Esed'in ülkesini güven içinde terk etmesi konusunda kendisine güvence verilmesini destekleyeceğini söylemişti.

Beyrut'un Sesi radyosu da Beşşar Esed'in Cumhuriyet Sarayı'ndan ailesinin ise Şam'ın Ebu Rumane bölgesinden ayrılarak meçhul bir yere gittiğini iddia etmişti.