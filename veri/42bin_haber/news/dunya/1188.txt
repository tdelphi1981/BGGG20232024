Barzani'den İmralı görüşmelerine destek
İmralı görüşmelerine, Irak Kürt Bölgesel Yönetimi'nden de destek geldi. Bölgesel yönetim lideri Mesud Barzani, görüşmeleri "büyük bir adım" diye niteledi. Irak Kürt Bölgesel Yönetimi lideri Barzani, desteğini yazılı bir açıklama ile duyurdu. 

Barzani'nin Sözcüsü Ümid Sabah'ın yayınladığı açıklamada, "Sayın Mesud Barzani, Türkiye ve Öcalan arasında gerçekleşen görüşmelerden çok mutlu ve umutlu, Barzani görüşmeleri çok büyük bir adım olarak değerlendiriyor ve takdir ediyor. Yapılan görüşmenin, savaşın ve şiddetin sonlanması, barışın pekiştirilmesi, Kürt meselesinin barışçıl çözülmesi yolunda ciddi ve etkili bir başlangıç olmasını temenni ediyor" ifadeleri kullanıldı.