Çin'den 45 ülkeye vize kolaylığı
Çin, 45 ülke vatandaşının başkent Pekin'de 72 saat vizesiz kalabileceğini açıkladı.
 Resmi medyanın hükümete dayandırdığı habere göre, 1 Ocak 2013'ten itibaren başlayacak uygulama sadece Pekin'i kapsıyor. Transit gelen yabancılar, Pekin'in dışına çıkamayacak ve Çin'in başka şehirlerine gitmeleri durumunda ise ülkeye kanunsuz girmiş sayılacaklar.
 Uygulama sadece havayoluyla gelen transit yolcuları kapsıyor. Şartlar arasında ayrıca Pekin'e gelecek yabancıların varmadan önce, gideceği üçüncü ülke biletini ibraz etmesi gerekiyor.  72 saat uygulaması, giriş vizesinin vurulduğu saatten itibaren başlıyor.
 72 saat vizesiz kalma uygulamasının Pekin'i dış dünyaya daha erişilebilir hale getirmeyi amaçladığı ve yurt dışından daha fazla turistin gelmesinin beklendiği kaydedildi. Yeni uygulamanın yılda ortalama 4 milyar yuan ( 645 milyon dolar) gelir getireceği de kaydedildi.
 Yeni uygulamaya göre 45 ülke arasında Türkiye de bulunmuyor.
 
 CİHAN