Roket mermisi duvara saplandı
 
 Ceylanpınar’da, Suriye’den atıldığı sanılan ve bir evin duvarına isabet eden roket mermisi fünyeyle imha edildi. Mehmet Akif Ersoy Mahallesi’nde önlem alan polis ekipleri, çevre güvenliğini sağladıktan sonra çevredeki vatandaşları bölgeden uzaklaştırdı.  
 Şanlıurfa Emniyet Müdürlüğü’nden gelen uzman ekip, evin duvarına asılı mermiyi yere indirdikten sonra fünye bağlayıp imha etti. Büyük bir gürültüyle patlayan merminin etrafa saçılması nedeniyle çevredeki bazı evlerin camı kırıldı. Belediye ekipleri, söz konusu bölgede temizlik çalışması yaptı. 
  
 KÜÇÜK KIZA İSABET ETMİŞTİ
  
 Suriye'nin Haseki kentine bağlı Rasulayn İlçesi’nde muhalifler ile PKK’nın kolu PYD güçleri arasında süren çatışmalarda seken bir kurşun, Türkiye sınırını aşarak Şanlıurfa’nın Ceylanpınar İlçesi’nde evin önünde oynayan 8 yaşındaki Gamze Nur Yıldırım’a isabet etmişti. Göğüs kısmından yaralanan küçük kız Şanlıurfa Eğitim ve Araştırma Hastanesi’nde tedavi altına alındı. 
 AMELİYATA ALINDI 
 Olay, bu sabah Caylanpınar İlçesi’nde sınıra yakın olan Mevlana Mahallesi’nde meydana geldi. Evlerinin önünde oynayan 8 yaşındaki Gamze Nur Yıldırım, Suriye’den gelen merminin göğüs kısmına isabet etmesiyle yaralandı. Kanlar içerisinde kalan küçük kız yakınları tarafından Ceylanpınar Devlet Hastanesi’ne götürüldü. Burada küçük kıza yapılan ilk müdahalenin ardından hayati tehlikesi gerekçesiyle ambulansla Şanlıurfa Eğitim ve Araştırma Hastanesine sevk edildi. Gamze Nur Yıldırım, burada ameliyatta alınan kızın sağlık durumu iyi.