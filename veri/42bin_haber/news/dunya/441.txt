Ürdün'de binler sokağa döküldü
Binlerce Ürdünlü hükümetin doğalgaz ve benzine yaptığı yüzde 54'lük zammı protesto etmek için sokaklara döküldü. Polisin müdahalesiyle tansiyon yükseldi. Çıkan olaylarda bir kişinin hayatını kaybettiği haberi geldi. Başkent Amman yakınlarındaki naour şehrinde protestocular polise ve yoldan geçenlere taş attı, araçları ateşe verdi. 

Amman'da 10'u polis memuru en az 14 kişinin yaralanmasının ardından 24 protestocu tutuklandı. 

Mazar kentinde bir adalet sarayı ve başka şehirlerde de 3 benzin istasyonu da ateşe verildi.

Olaylarda bir kişinin hayatını kaybettiği haberi geldi. Polis, tahrip edilen dükkanlar, yakılan araçlar ve hükümet bürolarıyla birlikte toplam hasarın 1 buçuk milyon dolar olduğunu söyledi. 

Çoğunluğu Arap milliyetçisi ve Komünist örgüt mensupları olan protestocular Kral 2. Abdullah'ı tahttan inmeye çağırdı. 

Protestocular, Kral 2. Abdullah'ın bir billboard'daki resmini de sökmeye çalıştı.