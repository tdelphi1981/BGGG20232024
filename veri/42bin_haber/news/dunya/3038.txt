Obama ABD basınını çok kızdırdı
ABD Başkanı Obamanın, Başkanlar Günü tatilinde, medyaya haber vermeden Tiger Woods ile golf oynaması, gazetecilerin tepkisini çekti.
ABD'de 1885 yılından itibaren kutlanan 'Başkanlar Günü' nedeniyle kamu kuruluşları, postaneler, bankalar ve mahkemelerde mesai yapılmadı.

Başkan Obama da, tatili fırsat bilip, kış şartlarıyla boğuşan ülkenin sıcak bölgesi Miamiye gitti.

Ailesi kar tatilinde olan Obamanın bu kaçamağında yaptığı bir şey, medyayı kızdırdı.

Daha önce golf oynarken görüntülenen Obama, ilk kez ünlü isim Tiger Woodsla sahaya çıktı.

Basın, her adımında Obama'nın yanında olurdu ancak bu kez Beyaz Sarayın medyayı uzak tutması tepkilere neden oldu. Başkan'ın şeffaf olması gerektiğini belirten gazeteciler, Obama  Woods maçını görüntüleyememelerini protesto ettiler.

Başkanlar Günü: İlk ABD Başkanı George Washington'ın doğum günü olan 22 Şubat, 1970'lerin ortalarına kadar ulusal bayram olarak kutlanıyordu. Bunun yanında, çoğu eyalette, iç savaş döneminde Başkanlık yapan Abraham Lincoln'ün doğum günü olan 12 Şubat da kutlanıyordu. Başkanlar Günü, tüm geçmiş dönemdeki ABD başkanlarının anılması adına, Başkan Richard Nixon tarafından başlatıldı. Şubat ayının 3. pazartesi günü Başkanlar Günü olarak kutlanıyor.