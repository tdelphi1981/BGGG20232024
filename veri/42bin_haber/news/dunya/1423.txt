Doğum toto!
Düşes Kate Middleton ile Kim Kardashian'ın hamileliği eş zamana denk gelince bahisçilere gün doğdu. 'Aynı gün anne olurlar' tahmini 1'e 50, 'Aynı hafta' 1'e 7 veriyor
 Bahisçilerin 'doğum sancısı'... Cambridge Düşesi Kate Middleton ile ABD'li reality şov yıldızı Kim Kardashian'ın annelik heyecanını İngiliz bahisçiler farklı bir şekilde yaşıyor. 
 Ülkenİn en büyük bahis şirketlerinden biri olan Ladbrokes, ikilinin doğum zamanı için tahminleri topluyor. 
 SONUÇLAR TEMMUZDA
 İNGİLİZ Daily Mail gazetesinde yer alan habere göre, 'ikisi de aynı gün doğum yapar' tahmini 1'e 50 verirken, 'aynı hafta doğum' 1'e 7 kazandırıyor. 
 Paddy Power, adlı bir başka şirket de 'aynı gün doğum olur'a 1'e 66 getiri sağlıyor. Cambridge Dükü Prens William ile eşi Kate Middleton, geçen gün yaptıkları açıklamada bebeğin temmuz ayında dünyaya gelmesini beklediklerini söylemişti. 
 Bu açıklamadan kısa bir süre önce de Kardashian, dünyaca ünlü rapçi sevgilisi Kanye West'den bebek beklediğini açıklamıştı.
  