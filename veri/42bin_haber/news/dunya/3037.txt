John Lennon'un katilinden mektuplar
The Beatles grubunun üyesi John Lennon'ın katili Mark David Chapman'ın yazdığı 4 mektup, Los Angeles'taki bir müzayedede satışa çıkarıldı.
'Moments in Time' müzayede evinin sahibi Gary Zimet yaptığı açıklamada, Chapman'ın kendisini tutuklayan polis Stephen Spiro'ya yazdığı mektupların 75 bin dolardan satışa çıkarıldığını belirtti. Zimet, 1983'te yazıldığı belirtilen mektupların Spiro adına satıldığını kaydetti.

Spiro'nun, John Lennon'un 8 Aralık 1980'de Manhattan'daki kaldığı otelin önünde vurulmasının ardından Chapman'ı gözaltına aldığı kaydediliyor.

Chapman, 1980 yılının Aralık ayında John Lennon'ı kaldığı otelin önünde vurarak öldürmüştü. 1981'de cinayetten suçlu bulunan Chapman, ömür boyu hapse mahkum edilmiş ve şartlı tahliye talebi 7 kez reddedilmişti.