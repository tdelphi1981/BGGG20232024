Ürdün-Suriye sınırında çatışma: 1 ölü
Ürdün-Suriye sınırında silahlı gruplarla çıkan çatışmada bir Ürdün askeri öldürüldü.
 Suriye'den Ürdün'e gece saatlerinde sızan silahlı gruplar ile Ürdün askerleri arasında sınır bölgesinde çıkan çatışmada Onbaşı Muhammed el-Mansur hayatını kaybetti.
          
 Görgü tanıklarının AA muhabirine yaptığı açıklamaya göre, Ürdün-Suriye sınırındaki Sahm el-Kefarat bölgesinden yoğun çatışma sesleri geldi.
          
 Suriye krizi başladığından beri Ürdün-Suriye sınırında zaman zaman çatışmalar çıkıyor. Bu çatışmalarda ilk kez bir Ürdün askerinin öldürüldüğü ifade ediliyor.
         
 Ürdün Enformasyon Bakanı Semih el-Muayite dün gazetecilere yaptığı açıklamada, terör eylemleri düzenlemek için Suriye'den Ürdün'e giren 11 militanın yakalandığını belirtmişti.
          
 AA