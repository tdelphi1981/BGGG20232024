Afganistan’da 12 Taliban öldürüldü
Afganistan'da yürütülen operasyonlarda 12 Taliban üyesinin öldürüldüğü bildirildi.
 Afganistan İçişler Bakanlığı'ndan yapılan açıklamada, Afgan polisi ve bu ülkede görevli koalisyon gücüne bağlı birliklerce son 24 saatte yürütülen operasyonlarda 12 Taliban'ın öldürüldüğü, 9'unun da yaralandığı belirtildi. Kunarha, Nengarhar, Kapisa, Lağman,  Paktiya, Kunduz, Cevizcan, Kandhar, Herat ve Helmand vilayetlerinde yapılan operasyonda  28 Taliban üyesinin ise sağ ele geçirildiği kaydedildi.
  
 Bu arada Faryab vilayetinin Gurmaç ilçesinde ise Taliban militanlarınca yola konulan bir kumandalı bombanın güvenlik güçlerince etkisiz hale getirildiği bildirildi.
  
 Operasyonlarda, bir çok ağır ve hafif silahın ele geçirildiği belirtildi.
 CİHAN