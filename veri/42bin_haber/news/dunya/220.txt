Halep'te fırın bombalandı, onlarca kişi öldü
Suriye rejimine bağlı uçakların Halep'in El-Etarib Mahallesi'ne düzenlediği hava saldırısında bir fırının isabet aldığı ve onlarca kişinin hayatını kaybettiği bildirildi.
 Suriye Genel Devrim Konseyi, ölenler arasında kadınlar ve çocukların da bulunduğunu, saldırıda çok sayıda kişinin yaralandığını belirtti.
          
 Suriyeli muhalifler, Esed rejimini, hedef alınan bölgelerde Özgür Suriye Ordusu (ÖSO) üyelerinin bulunmadığının kesin olarak bilinmesine rağmen bir cezalandırma taktiği olarak fırınları bombalayıp halkı aç bırakmaya çalışmakla suçladı.
          
 Öte yandan, Suriye İnsan Hakları Örgütü (SNHR), rejime bağlı güçlerin dün muhaliflere yönelik ülke genelinde düzenlediği saldırılarda ölü sayısının 113'e yükseldiğini bildirdi.
          
 AA