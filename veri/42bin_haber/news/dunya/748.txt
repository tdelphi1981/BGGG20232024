Amerika'dan İran'a yeni yaptırımlar
Amerika nükleer programına yönelik baskıları artırmak amacıyla İran'a yeni yaptırımlar açıkladı 
 Amerika Hazine Bakanlığı'ndan yapılan açıklamada, İran'ın uranyum zenginleştirme programıyla bağı bulunan 5 şahıs ve 7 şirkete yaptırım getirildi. 
 Yaptırım getirilen kişiler şöyle: ''Feridun Abbas-Davani, Sayit Cabir Safdari, Murtaza Ahmedali Behzat, Amir Hüseyin Rahimyar ve Muhammed Reza Rezvanianzadeh.'' Yaptırım getirilen şirketler de şunlar: ''Pouya Control, Iran Pooya, Aria Nikan Marine Industry, Faratech, Neda Industrial Group, Tarh O Palayesh ve Towlid Abzar Boreshi Iran''. 
 AMERİKA'DAKİ MAL VARLIKLARINA SON
  
 Yaptırımlarda, bu kişi ve şirketlerin Amerika firmaları ve vatandaşlarıyla iş yapması yasaklanıyor ve Amerika'daki mal varlıkları da donduruluyor. Bunun yanında bu kişi ve şirketler için para transferi yapan yabancı bankaların da Amerika bankacılık sistemine girişleri yasaklanıyor. 
 AA