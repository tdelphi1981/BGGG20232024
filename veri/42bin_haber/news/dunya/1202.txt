Uçağın kanadındaki yılan şoke etti
Avustralya'dan Papua Yeni Gine'ye giden bir yolcu uçağının kanadında 3 metrelik piton yılanı görüntülendi.
Avustralya'dan Papua Yeni Gine'ye giden bir yolcu uçağının kanadında 3 metrelik piton yılanı görüntülendi.


Olay, dün Avustralya'nın Cairns kentinden Papua Yeni Gine'nin başkenti Port Moresby'ye uçan Qantas havayollarına ait QF 191 sefer sayılı uçakta meydana geldi. Uçak havalandıktan 20 dakika sonra pencereden dışarıya bakan yolcular, kanat ve motor arasına tutunan "kaçak yolcuyu" fark ettiler.

Hayli sallantılı bir seyahat geçiren yılanın, kanattan düşmemek için harcadığı çaba, yolcular arasında paniğe ve şaşkınlığa yol açtı.



Saatte 400 kilometre hıza ve eksi 15 derece sıcaklığa rağmen kanattan düşmeyen piton yılanı, yolcuların cep telefonu kamerasına yansıdı. Qantas havayolları sözcüsü, 2 saatlik uçuşun ardından Port Moresby'ye varıldığında yılanın öldüğünün görüldüğünü söyledi.