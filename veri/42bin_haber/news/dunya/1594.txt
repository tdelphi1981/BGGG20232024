Fransa'da 3 PKKlı kadına yakın 2 kişi gözaltına alındı
Fransa'da 9 Ocak'ta aralarında PKK'nın kurucularından Sakine Cansız'ın da bulunduğu 3 PKK'lı kadının öldürülmesi ile ilgili 2 kişi gözaltına alındı. BFM televizyonu, polis kaynaklarına dayandırarak verdiği haberde, gözaltına alınan 2 zanlının öldürülenlere yakın kişiler olduğunu duyurdu.
1974 ve 1982 Türkiye doğumlu Kürt asıllı olduğu belirtilen 2 kişinin öldürülen 3 kadına yakın kişiler olduğu vurgulandı. Gözaltına alınan 2 şüpheliden birinin öldürülen kadınlardan birinin şoförü olduğu belirtildi. İki şüphelinin Paris'in banliyölerinden La Courneuve'da gözaltına alındığı açıklandı. Şüphelilerin cinayetteki rollerinin ne olduğu ile ilgili ise net bir bilgi verilmedi.
 
Paris'te 9 Ocak'ta meydana gelen olayda 3 PKK'lı kadın öldürülmüştü.