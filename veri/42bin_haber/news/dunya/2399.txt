'İsrail saldırısından pişman olacak'
 
 İran Ulusal Yüksek Güvenlik Konseyi Genel Sekreteri Said Celili, İsrail'in Suriye topraklarına düzenlediği iddia edilen hava saldırısıyla ilgili, "İsrail, Suriye saldırısından pişman olacak"dedi. Suriye'ye üç günlük ziyarette bulunan Celili, başkent Şam'da yaptığı açıklamada, İslam dünyasının Suriye'ye yönelik herhangi bir saldırıya izin vermeyeceğini belirtti.
  
 ARAŞTIRMA MERKEZİ BOMBALANDI 
 Celili, İsrail'in Suriye topraklarına düzenlediği iddia edilen hava saldırısıyla ilgili, "İsrail, Suriye saldırısından pişman olacak" ifadelerini kullandı. Suriye ordusundan yapılan açıklamada, İsrail savaş uçaklarının geçen hafta Şam kırsalındaki Cemraya bölgesinde savunma sistemleriyle ilgili bir araştırma merkezini bombaladığı belirtilmişti. Uluslararası basında yer alan haberlerde ise saldırıda, Suriye'den Lübnan Hizbullahı'na silah taşıyan bir konvoyun hedef alındığı ileri sürülmüştü. 
   
 CNN TÜRK