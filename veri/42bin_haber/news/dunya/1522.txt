Define avcısı 5,5 kilogram altın buldu
 
 Avustralya’da define avcısı, 5,5 kilogram ağırlığında altın buldu. Altın ticareti yapan Cordell Kent, madenin 237 bin avro değerinde olduğunu, bulan kişinin, kimliğinin açıklanmasını istemediğini bildirdi. 
  
 BORÇLARINI ÖDEYECEK
  
 Kent, altının Melbourne’ün kuzeyindeki Ballarat altın madeni yakınlarında bulunduğunu belirtti. Kent, talihli kişinin yaklaşık 60 santimetre derinliğinde bulduğu altınla borçlarını ödemek istediğini söyledi. 19. yüzyılda altın arayıcıları için popüler olan Ballarat bölgesinde 1858 yılında 71,3 kilogram ağırlığında en büyük altın külçesi bulunmuştu.