Kürt sorunu AP'de tartışılacak
Avrupa Parlamentosu'nda (AP) ‘Türkiye'de Kürt Sorunu’ başlığıyla özel bir oturum gerçekleştirecek.
 Strasburg'da 5-6 Şubat tarihlerindeki toplantıda BDP Eş Genel Başkanı Selahattin Demirtaş da bir konuşma yapacak.
 
 Ayrıca aynı konu kapsamında 5 Şubat günü sadece Avrupa parlamenterlerine açık başka bir toplantı düzenlenecek. Kürt sorunu etkinliğinde Demirtaş'ın yanı sıra; ALDE Gurubu'ndan Alexander Graf Lambsdorf, Yeşiller Grubu'ndan AB-Türkiye Karma Parlamento Komisyonu Eşbaşkanı Helene Flautre, Sosyalistler ve Demokratlar Grubu'ndan Richard Howitt ve Avrupa Birleşik Sol Grubu'ndan Jürgen Klute konuşma yapacak.
 
 BDP’li Demirtaş oturum sonrası Avrupa Parlamentosu Başkanı Martin Schulz ve Avrupa Komisyonu'nun Genişlemeden Sorumlu Üyesi Stefan Füle ile de görüşecek.