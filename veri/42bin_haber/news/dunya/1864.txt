Esirleri infaz ediyorlar
Malide ülkenin kuzeyine ilerleyen Mali ve Fransız askerlerinin yakaladıkları esirleri öldürüp kuyulara ve nehirlere attıkları belirtildi. İnsan Hakları İzleme Örgütü katliamlar artmadan BMnin duruma müdahale ederek gözlemciler göndermesini istedi.

FRANSIZ VE MALİ ASKERLERİ ESİR DÜŞEN MUHALİFLERİ YARGILAMADAN ÖLDÜRÜYOR 
Mali’de Fransız askerleriyle birlikte operasyon düzenleyen Mali ordusunun ele geçirdiği kentlerde yasadışı infazlar yaptığı iddia edildi. İnsan Hakları İzleme Örgütü, BM’den Mali’ye gözlemci göndermesini talep etti. 
İntikam saldırıları 
Avrupa Birliği’nden sonra New York merkezli uluslararası insan hakları kuruluşu İnsan Hakları İzleme Örgütü de, Fransız askerleriyle birlikte operasyona katılan Mali ordusunun, ele geçirdiği kentlerde yasadışı infazlar yaptığını açıkladı. 
İnfazların listeleri var 
İnsan Hakları İzleme Örgütü’nün hazırladığı rapora göre, Mali ordusuna bağlı askerler, “etnik nedenler” ve “intikam almak” için yasadışı infazlara imza attığını belirtti. Raporda, yasadışı infazların ne zaman ve nerede yapıldığı da yer aldı. Rapora göre, Malili askerler 10 Ocak’ta Sevare kentinde, orduya ait bir depoda en az 10 kişiyi kurşuna dizdi. 
Kuyulara atıyorlar 
Yine ülkenin orta kesiminde Mali askerleri tarafırndan en az 20 kişinin infaz edildikten sonra kuyulara atıldığı iddia edildi. Nioro kentinde de, Malili askerler, esir aldıkları 2 Taureg militanını astı. 
BATI’DAN BÜYÜK DESTEK  
Fransa’nın önderliğini yaptığı ülkelerin çabası sonucu BM Güvenlik Konseyi’nden Mali’ye askeri müdahale kararı çıktı ve Fransa, Mali hükümetinin isteği üzerine 12 Ocak’ta ülkeye askeri müdahale başlattı.  İlk üç gün hava saldırıları ile başlayan operasyonlara daha sonra Fransa’nın ülkedeki asker sayısını 2 bin 500’e çıkarmasıyla kara harekatına dönüştü. İsyancıların kuzeydeki üslerine yönelik harekatta şu ana kadar 3 büyük il isyancılardan geri alınmış durumda. Harekatta ABD ve Batı ülkeleri de lojistik, bilgi paylaşımı ve asker taşıma gibi değişik faaliyetlerle Fransa’ya destek veriyor. Mali’nin kuzeyini elinde bulunduran “Ensaruddin”, “Tevhid ve Cihad” ile “El-Kaide” hareketleri, ülkede İslam şeriatının esas alındığı bir yönetim kurulması için savaşıyor.