O görüntüleri açıkladı
Ukrayna'da fuhuş ile mücadele için bir araya gelen Defakto adlı grubun lideri Maksim Golovin, bir Türk vatandaşının fuhuş yaptığı iddiasıyla dövüldüğü ve internette dolaşan görüntülerle ilgili konuştu.
Maksim Golovin; Öncelikle bu davranışlarımla Türk halkını üzdüysem özür diliyorum. Ben sadece kızlarımızın namusunu korumak istedim. Avrupadan, Rusyadan birçok yabancı ülkeden insanlar, ülkemize fuhuş maksadıyla geliyor. Çıkın akşam bir gezin sokaklarda kulüp benzeri yerlerde kızlarımızı pazarlıyorlar. Kadınları bu konuda durdurmamız mümkün değil ama buraya bu amaç için gelecek kişileri korkutmak bizim elimizde. Bizim amacımız sadece Türklere karşı bir şey değildi. Herhangi bir milleti veya ülkeyi hedef almıyoruz. dedi.

TÜRKİYE VE TÜRK BAYRAĞI HAYRANI 

Birçok defa Türkiyeye tatile gittiğini söyleyen Maksim Golovin, kendilerinin kesinlikle Türk düşmanı olmadıklarını ve Türkleri de hedef almadığını belirtti.

 Maksim Golovin, Ben çok samimi bir şekilde Türkiyeyi seviyorum. Rengini kandan alan kırmızı Türkiye bayrağına, bayrağınızın tarihine üzerinde taşıdığı anlamlı sembollere hayranım. Biz Türk erkeleri nezdinde kadının saygın yerini, kadına bakışını; Kanuni Sultan Süleyman ile Roksalana (Hürrem Sultan) örneğinden biliyoruz. Türk erkeğinin kadına bakışı doğru, çünkü kadınlar nazik kırılganlar ve onları incitmemek gerekiyor. dedi.

VİDEOLARIN DEVAMI GELECEK
 
Ülkesinde fuhşa ilk Feminist kadın gurubu Femenin karşı çıktığını ve onları da desteklediğini belirten Maksim Golovin, kendilerinin de bu konuyu bu şekilde gündemde tutacaklarını bu video kliplerinin de devamının geleceğini bildirdi. Videonun hedefine ulaştığını belirten Golovin ilk bölümü kaçıranların serinin devamını izleyebileceklerini belirtti.

 Yurtdışında Ukraynalı kızların güzel, kolay ve parayla ulaşılabilir bir imajı olmasından rahatsızlık duyduklarını ifade eden Golovin, tek dertlerinin Ukrayna kızlarının namusunu korumak olduğunu söyledi.

İŞ, AŞ VE EVLENMEK İÇİN GELENLERE KARŞI DEĞİLİZ 

Golovin, Bize bakıp Ukraynalıları barbar zannetmeyin lütfen. Burada çok sayıda inşaat şirketi ve anlının teriyle para kazananlar, evlilik yapanlar var. Biz sevgiye karşı değiliz. Biz iş, aş ve evlilik için gelenlere de karşı değiliz. Bizim derdimiz kızlarımı ülkemize sırf kadın ticareti ve fuhuş için gelen kişilerden korumak. şeklinde konuştu.
 
Şahsın neden karşı koymadığı ve neden hafif dövdünüz sorusuna ise Maksim Golovin şu şekilde cevapladı; Bu James Bond filmi değil, Chuck Norrisin kahramanlık filmi de değil, Van Damme, Süpermen de değil. Kendinizi o şahsın yerine koyun nasıl davranırdınız cevabını içinizde duyacaksınız. İçinizden sorun ve cevaplandırın. Filimde hafif dövdük neden çünkü yarın dövdüğümüz kişiyle bir problem olursa mahkemede işimiz kolay olsun diye. Ya değilse başka nedeni yok. Sert döverek de çekebilirdik dedi.

 Sosyal medyada ve Türk basınında geniş bir şekilde yer alan ve mizansen olma ihtimalinin yüksek olduğu videoda, Maksim Golovin ve arkadaşları yaşadığı daireye telefonla hayat kadını çağıran bir şahsa tuzak kuruyor. Defaktonun evine zorla girerek tartakladıkları, yüzüne maske geçirip, ellerini bağladıkları şahıs kendisinin Türk olduğunu söylüyor. Fuhuş için gelen kişi daha sonra üzerinde sadece bornoz ve Seks turizmine son yazılı dövizle Kievin çevre yoluna bırakılıyor.

 Bu arada birçok kişi, Maksim Golovinin daha önce oynadığı çok sayıda kısa metrajlı film ve klipin sosyal medyada yer aldığını hatırlatarak son görüntünün mizansen olduğu söylüyor.