9 yaşında anne oldu
 
 Yetkililer, Meksika’nın batısındaki Jalisco eyaletinde 9 yaşındaki çocuğun bir bebek dünyaya getirdiğini belirtti. Zoquipan de Guadalajara hastanesinde 27 Ocak’ta 2,7 kg ağırlığında ve 50 santimetre boyunda dünyaya gelen bebeğe Dafne adı verildiği kaydedildi. 
 Çocuğun annesi, kızını hamile bırakanın 17 yaşında bir genç olduğunu ve tecavüz zanlısı gencin arandığını söyledi. "Çocuk anne" ve bebeğinin durumunun iyi olduğu, ancak annenin yaşının çok küçük olması nedeniyle bebeğin gelişiminin dikkatle izleneceği vurgulandı.  
   
 AA