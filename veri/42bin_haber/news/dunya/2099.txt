Mozambik'i sel vurdu: 38 ölü
Mozambik'te günlerdir etkili olan selde 38 kişi hayatını kaybetti. Hayatta kalanlar ise zor şartlar altında yaşıyor. BM rakamlarına göre 150 bin kişi selden etkilendi. 
BM yetkilisi Patricia Nakell, Mozambik'in başkenti Maputo'da yaptığı açıklamada, ülkenin güneyindeki Gaza bölgesinde, resmi rakamlara göre 150 bin kişinin yer değiştirdiğini söyledi. 
Ülkede, son 15 günde 85 bin kişinin etkilendiği sellerde en az 40 kişi hayatını kaybetmişti.Daha önce de sel nedeniyle 70 bin kişinin yer değiştirmek durumunda kaldığı belirtilmişti. 
Ülkenin orta ve güney kesimlerinde 2000 yılında meydana gelen sellerde ise 800 kişi ölmüş, 1 milyondan fazla kişi olumsuz etkilenmişti.