Japonya'da 7.3 büyüklüğünde deprem
Japonya'da 7.3 büyüklüğünde deprem meydana geldi. Japonya Meteoroloji Kurumu, depremin ülkenin kuzeydoğu açıklarında, Büyük Okyanus'un 10 kilometre dibinde meydana geldiğini ve hemen tsunami uyarısında bulunulduğunu duyurdu.

Ülkenin birçok bölgesinde hissedilen depremin merkez üssüne yüzlerce kilometre uzakta bulunan başkent Tokyo'da da binaların birkaç dakika sallandığı bildirildi.

Televizyon, nükleer santrallerin bulunduğu bölgede anormalliğe rastlanmadığını belirtti.

Merkezi ABD'nin Hawaii bölgesinde bulunan Pasifik Tsunami Uyarı Merkezi, Büyük Okyanus'taki diğer ülkeler için tsunami uyarısında bulunulmasına gerek duyulmadığını açıkladı.

Ülkenin kuzeydoğu kıyısında dalgaların 2 metreyi bulabileceği belirtildi.

Depremin merkez üssüne yüzlerce kilometre uzaktaki başkent Tokyo'da da binaların sallandığı belirtildi.

Daha önce, depremin büyüklüğünün 7,4 olduğu açıklanmıştı.