Güney Korede balıkçı gemisinde yangın: 9 ölü, 1 kayıp
Güney Kore'nin güney sahillerinde balıkçılık yapan bir gemide çıkan yangında 9 kişi öldü, 1 kişi kayboldu.
Gunsan şehri sahillerinde sabahın erken saatlerinde balıkçılık yapan bir gemide yangın çıktı. Gemi mürettebatı denize atladı. Kıyıya 24 kilometre uzaklıkta meydana gelen yangına Sahil Güvenlik ekipleri erken müdahalede bulunsa da 9 kişi hayatını kaybetti. 1 kişinin kurtarıldığı 1 kişinin ise kayıp durumda olduğu öğrenildi. 

Kurtulan gemi görevlisi, kontrol kabininden duman çıkmaya başladığını, müdahale etmeye çalıştıklarında ise yakıt kazanına yakın bir yerde alevler çıkmaya başladığını söyledi.