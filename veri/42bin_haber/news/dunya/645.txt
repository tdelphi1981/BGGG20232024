Nasrallah'tan füze tehdidi
Hizbullah lideri Seyid Hasan Nasrallah, İsrail'in Lübnan'a saldırması halinde, başta Tel Aviv olmak üzere tüm İsrail kentlerini roket yağmuruna tutacaklarını açıkladı.
 Reuters'in haberine göre, Aşure Günü nedeniyle video konferans yöntemiyle Lübnan'daki Şiilere hitap eden Nasrallah İsrail'in Gazze operasyonunda başarısız olduğunu savundu. Nasrallah 'İsrail 8 gün boyunca Gazze'den atılan birkaç Fecr 5 roketiyle sarsıldı. Eğer Lübnan'a saldırırsa bu füzelerin binlercesine katlanmak zorunda kalacak' diye konuştu. Nasrallah asker zafer kazandığını söylediği Filistin'e yardım edilmesi çağrısında da bulundu.