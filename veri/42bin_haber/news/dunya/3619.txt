İslami kız okulunda cinsel saldırı
İngiltere'de bir İslami kız okulunda gerçekleştiği iddia edilen bir cinsel saldırı olayına katıldıkları şüphesiyle üç kişinin tutuklandığı bildirildi.
Polis yetkilileri, Lancaster kentindeki Cemaat El Kauthar okulunda bir grup genç kızın cinsel saldırıya maruz kaldığı iddialarının araştırıldığını söyledi.

Olayla ilgili olarak Bolton'da 40, Blackburn kentinde ise 30 ve 53 yaşlarındaki üç yetişkin erkeğin tutuklandığı bildirildi.

Kadın polisler okulda arama yapmaya devam ediyor.

Lancashire bölgesi polis yetkilileri henüz soruşturmanın ilk aşamasında olduklarını belirterek "Okul ve yerel idare ile yakın temas halinde çalışarak olayın ayrıntılarını tespit etmeye çalışıyoruz. Mağdurlar uzmanların desteğini alıyor" dedi.

1998'de kurulan okulun sözcüsü haklarındaki iddiadan haberdar olduklarını ve olayla ilgili yürütülen araştırmada polis ile işbirliği halinde çalıştıklarını, olayın kısa süre içinde aydınlanacağına inandıklarını bildirdi.