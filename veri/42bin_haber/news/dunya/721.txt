8 bebekli aileye 'fazla doğum' cezası
Tek çocuk politikası uygulanan Çin'de, 8 bebeği bulunan aileye en düşük oranla yaklaşık bir milyon dolarlık ceza kesileceği bildirildi.
 Ülkenin güneyindeki Guangdong eyaletinin merkezi Guangzhou şehrinde zengin bir Çinli çiftin taşıyıcı anne yöntemi ile 8 bebek sahibi olması başına dert açtı. Çin medyasında yer alan haberde, zengin aile, 2010 yılında kendi üçüz bebekleri dışında kendilerine ait spermleri kullanarak, birinci taşıyıcı anneye de fazladan beş çocuk doğurttu. Toplam 8 bebeğe sahip olan aileye, ülkede uygulanan tek çocuk politikasından dolayı en düşük miktarda 823 bin dolarlık ceza verilecek.
 Çin kurallarına göre birden fazla çocuğu olan aileler devlet tarafından cezalandırılıyor. Azınlıklara ve ailenin tek çocuğu olan çiftlere ikinci çocuk hakkı tanınıyor. Cezalar, ailenin gelir seviyesi ile kayıtlı oldukları şehrin yıllık gelir miktarına göre değişiklik gösteriyor. Haberde, 8 bebekli Çinli aileye en düşük hesapla 5 bin milyon yuan (823 bin dolar), en yüksek hesapla 10 milyon yuan (bir milyon 646 bin dolar) tutarında ceza hesaplandı.
 Ailenin uzun yıllar boyunca çocuk sahibi olmak için mücadele ettiği, bebek hasretlerini giderebilmek için son olarak tüp bebek dışında iki taşıyıcı aileye de kendi spermlerini vermeyi akıl ettikleri kaydedildi. 2010 yılının başında ayında kendi eşi dışında diğer iki taşıyıcı annenin de hamile kalmayı başardığı ve 8 bebeğin Eylül ve Ekim ayında dünyaya geldikleri vurgulandı.
 Guangdong Nüfusu ve Aile Planlama Komisyonu Başkanı Zhang Feng'ın bu yöntemle dünyaya gelen bebeklerin ülkenin uyguladığı yasaya uygun olmadığını ifade ederken, bu olayın direkt "fazla doğum" olduğunu söyledi.
 Taşıyıcı anne kullanma olayının Çin'de serbest olduğunu ve bebek sahibi olamayan ailelerinin bu yönteme başvurmalarının yasal olduğunu aktaran Zhang, bu olayda ise anne babanın kendi doğurdukları üçüz bebekleri dışında ayrıca iki taşıyıcı anne kullanarak ekstra 5 çocuk sahibi olmalarının yasa dışı olduğuna vurgu yaptı.
 Çin'de en çok bebeğe sahip olan söz konusu aile, her bir bebek için özel bir bakıcı tutarken, bebeklerin hepsinin birbirlerine tıpatıp benzedikleri kaydedildi. Çin'deki mikroblog sitelerinde en çok yorumlanan haberlerden biri olan bu olay, Çin'in uğurlu rakamı 8 olduğundan ailenin 8 bebeğe sahip olmak istemiş olacağı şeklinde de yorumlandı.
 CİHAN
  