Suriye'de bir gazeteci daha öldürüldü
Suriye'de Belçikalı bir gazeteci bir çatışma sırasında hayatını kaybetti.
Arap haber sitesi Al-Arabiya'ya göre 58 yaşındaki Belçikalı savaş muhabiri Yves Debay, Halep'te görev yaparken dün öldürüldü. Belçikalı gazetecinin ölümü Belçika Dışişleri Bakanlığı tarafından henüz teyit edilmedi. 

1985 yılında Belçika ordusundan ayrılarak savaş muhabirliği yapmaya başlayan Debay, aylık Fransız Raids dergisi için dünyadaki çatışma bölgelerinden haberler gönderiyordu. Belçikalı gazeteci ayrıca Lübnan, Körfez Bölgesi, Bosna ve Afganistan savaşlarını yerinde takip etmişti.