Tecavüz davası özel yetkilde
 
 Davanın TSİ 11.00’de, Hindistan’ın başkenti Yeni Delhi’de görüleceği duyuruldu. Daha önce, ağır ceza hakimi Namrita Aggarwal, davanın, sadece kadına şiddet davalarına bakan ve hızlı karar alan özel yetkili başka bir mahkemeye sevk edileceğini duyurmuştu. 
 Tecavüz mağduru genç kadının babası, olayın zanlılarının idam edilmesini istedi. Duruşmadan önce konuşan baba, böyle korkunç bir olayın sorumlularının yaşama hakkı olmadığını belirterek, adaletin yerini bulması için idam cezasının verilmesi gerektiğini söyledi. 
 Yeni Delhi’de 16 Aralık’ta bindiği otobüste 6 kişinin tecavüzüne uğrayan ve ağır yaralanan 23 yaşındaki genç kadın, tedavi için götürüldüğü Singapur’da hayatını kaybetmişti. Ülkeyi sarsan olayla ilgili, tecavüz ve cinayetten yargılanan 5 zanlının ölüm cezasıyla karşı karşıya olduğu belirtilirken, 17 yaşındaki diğer zanlınınsa en fazla 3 yıl ceza verebilen çocuk mahkemesinde yargılanması bekleniyor. 
 AA