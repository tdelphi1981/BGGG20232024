Çin’de kıyamet çılgınlığı, 101 kişi yakalandı
Çin'de kıyamet söylentileri giderek arıyor. Maya takvimine göre, 21 Aralık 2012'de kıyametin kopacağı söylentilerini yayan 101 kişi gözaltına alındı.
 Devlet medyasına göre, son olarak "Yüce Tanrı" tarikatına bağlı 8 kişi doğudaki Jiangsu bölgesinde kıyamet söylentilerini yaydıkları gerekçesiyle gözaltına alındı. Çin kanunlarına göre, söz konusu tarikata katılan ve bu tür söylentileri yayanlara 3 ile 7 yıl arasında hapis cezası verilebiliyor.
 Polis, adı geçen tarikata bağlı kişilerin kıyamet söylentilerini kapı kapı dolaşarak ve kamuya açık alanlarda yaydığını, bu kişilerin, ancak ve ancak söz konusu tarikatın insanların hayatını kurtarabileceğini iddia etiklerini belirtti. Bu kişilerin, tarikatlarını kullanarak, söylentileri yaymak ve sosyal düzeni bozmak suçlarından gözaltına alındıkları kaydedildi. Çin, "Yüce Tanrı" tarikatına karşı son günlerde operasyon düzenledi ve 100'den fazla üyeyi yakaladı. Haberlerde, bu tarikata bağlı 37 kişinin ülkenin kuzeybatısındaki Qinghai eyaletinde grup olarak gözaltına alındığı ifade edildi.
 Tarikat üyelerinin son zamanlarda Maya takvimine göre kıyametin kopacağına, güneşin doğmayacağına ve 21 Aralık'tan itibaren elektriklerin 3 gün boyunca olmayacağını inandığı ve bu söylentileri yaydıkları kaydedildi.
 Polis, çok sayıda broşür, disk, slogan, kitap ve baskı makinesini ele geçirdi.
 Çin medyasına göre, "Yüce Tanrı" tarikatı, Çin'in orta kesimindeki Henan eyaletinde 1990 yılında kuruldu. Tarikat, üyelerinden mallarını gruba vermelerini istiyor.
 CİHAN
  