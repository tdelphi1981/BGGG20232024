Eksi 30 derecede günah çıkarttılar
Kazakistan'ın başkenti Astana'da binlerce Hıristiyan, eksi 30 dereceyi bulan soğuğa aldırmadan buzlu suya girerek günah çıkarttı.
 Hz. İsa'nın vaftiz edilişinin yıldönümünü kutlayan Hıristiyanlar, "kutsanan" suda yüzdü.
 Başkent Astana'nın ortasından geçen ve tamamen buzla kaplı Yesil Nehri üzerinde açılan küçük havuzlarda dün suya giren Ortodoks Hıristiyanları, inançları gereği vaftiz oldu. Yapılan uyarılardan dolayı bu yıl buzlu suya giren çocuk ve yaşlıların sayısında ise azalma gözlendi.
 Kazakistan Acil Durumlar Bakanlığı ve Astana Valiliği insanların dini vecibeleri  yerine getirmesi için çadırlar kurdu ve sıcak içecek dağıttı. Sağlık ekipleri ve ambulanslar hazır bulunduruldu.
 Ortodoks Hıristiyanlar, her yıl 19 Ocak'ta "krişeniye" diye adlandırılan günde soğuk sulara girerek vaftiz oluyor.
 CİHAN
  