Antarktika'da küçük uçak kayboldu
Antarktika bölgesinde küçük bir uçağın kayıp olduğu bildirildi. Yeni Zelanda Arama ve Kurtarma Kurumu Koordinatörü John Ashby yaptığı açıklamada, 3 Kanadalıyı taşıyan uçağın dağlık alanda düşmüş olabileceğini belirtti.

Ashby, ABD, İtalyan ve Yeni Zelandalı görevlilerden oluşan arama ve kurtarma ekibinin uçağı arama çalışmalarına devam ettiğini ifade etti.

Kötü hava koşullarının, yiyecek ve çadır gibi malzemeleri taşıyan uçağın bulunmasına yönelik çalışmaları engellendiği belirtildi.

Güney Kutbu'na yakın bir istasyondan kalkan uçağın Terra Nova Bay'daki bir İtalyan arama üssüne gitmeye çalıştığı bildirildi.

Uçağın Kanadalı bir firma olan Kenn Borek Air'e ait olduğu kaydedildi.