Airbuslardaki arıza bulundu
Airbus, yeni A350 tipi uçaklarda lityum iyon bataryası kullanımına son vereceğini açıkladı.
Airbus, A350 tip uçaklar için nikel-kadmiyum pillerine geri dönmeyi karar verdiğini bildirdi.

Airbus'un A350 tipi uçağını, Boeing 787 Dreamliner uçaklarına göre geniş gövdeli olarak tasarladığı ve yılın ortasında ilk seferini yapmayı planladıkları bildirildi.

Airbus Sözcüsü Mary Anne Greczyn, bu düzenlemenin A350'nin güvenilirliği ve programın çıkarı için ileriye yönelik en uygun adım olabileceğini kaydetti.

Airbus'un böyle bir çalışmaya yönelmesinin ardında, Boeing 787 Dreamliner uçaklarının bataryalarında yaşanan teknik arıza olduğu sanılıyor.

Japon havayolu şirketi All Nippon'a ait Boeing 787 Dreamliner yolcu uçağının elektrik aksamındaki sorun nedeniyle acil iniş yapması ve sonrasında 2 Japon havayolu şirketinin bu uçakları sefere çıkarmama kararının ardından ABD Federal Havacılık İdaresi de ülkedeki havayolu şirketlerine, bataryalarındaki teknik arızadan kaynaklanan yangın riski giderilene kadar Boeing 787 Dreamliner uçaklarının seferlerinin durdurulması talimatı vermişti.