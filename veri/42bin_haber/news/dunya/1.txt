'Ortak vizyonumuz var'
Dışişleri Bakanı Davutoğlu, Yunanistan ile Türkiye arasındaki farlılıkların ortak vizyon ile çözülebileceğini söyledi.
 Dışişleri Bakanı Ahmet Davutoğlu ve Yunan mevkidaşı Dimitris Avramopulos, başbaşa ve heyetler arası görüşmelerin ardından ortak basın toplantısı düzenledi.
 Davutoğlu, Yunanistan'da kendisine gösterilen sıcak karşılama için teşekkür ederek, ziyaretinin Türk-Yunan dostluğunun bir nişanesi olduğunu dile getirdi.
 İki ülke arasında görüş ayrılıkları ve farklı yaklaşımlar olabileceğini ama aynı vizyonun paylaşılmasıyla aradaki sorunların, problemlerin daha rahat çözülebileceğini ifade eden Bakan Davutoğlu, Samaras ve Avramopulos ile görüşmelerinden elde ettiği sonucun da bu yönde olduğunu söyledi.
 Davutoğlu, iki yıl önce YDİK'i bu anlayışla kurduklarını, Yunanistan'da istikrarlı bir hükümet kurulur kurulmaz da toplantının ikincisini gerçekleştirmeyi planladıklarını ve bugün ön hazırlıkları önemli ölçüde tamamladıklarını söyleyerek, "Birçok alanda ortak mutabakatların ilk tohumları atıldı. Ocak ayında muhtemelen inşallah her iki başbakanın  eşbaşkanlığında Türkiye'de bu toplantı gerçekleşecek" dedi.
  