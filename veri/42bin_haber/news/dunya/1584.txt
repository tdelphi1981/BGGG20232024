İdam edilmeden önceki son sözü...
 
 Amerika Birleşik Devletleri’nin Virginia Eyaleti’nde cezaevinde iki arkadaşını öldürdüğü gerekçesiyle idam cezasına çarptırılan bir mahkumun elektrikli sandalyede infaz edilmeden önceki son sözleri "Kıçımı öpün" oldu.
 
 Richmond Times Dispatch gazetesinin haberine göre, 42 yaşındaki Robert Gleason Jr., adam öldürmek suçundan 2006’da ömür boyu hapis cezasına çarptırıldı. Gleason, konulduğu yüksek güvenlikli Wallens Ridge Hapisanesi’nde 2007 yılında oda arkadaşını, yatak çarşafından yaptığı bir iple boğarak öldürdü. Gleason bu suçtan yargılanmakta olduğu sırada, 2009 yılında bu kez yine bir oda arkadaşını ağzına çorap sokup boğarak öldürdü.
 
 Virginia Eyalet Mahkemesi, Gleason’ı elektrikli sandalyede idam cezasına çarptırırken, Gleason da amacının idam sürecini hızlandırıp bir an evvel hapisten kurtulmak olduğunu söyledi. Gleason, geçen çarşamba günü konulduğu elektrikli sandalyede son bir sürpriz daha yaptı. Virginia Cezaevi görevlisi Larry Taylor’ın ifadesine göre, tahta elektrikli sandalyeye oturtulup elleri bağlandıktan sonra elektriğin etkisini artırmak üzere başına ıslak sünger yerleştirilen Gleason’a ağzı bağlanmadan önce son sözleri soruldu. Gleason’ın cezaevi görevlilerine son sözü "Kıçımı öpün" oldu. İdam mahkumu ayrıca cesadinin Jackson kentine giden otoyolun kenarına bırakılıp, İrlandalı dostları tarafından ziyaret edilmek istediği söyledi. Gleason bu sürpriz son sözlerinden sonra saat 21.08’de vücuduna elektrik verilerek idam edildi. 
 DHA