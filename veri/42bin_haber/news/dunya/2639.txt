Az kalsın canından oluyordu
Çin'de yaşayan bir öğrenci, 'sanatsal' fotoğraflar çektirmek istedi ve tren raylarına oturarak poz vermeye karar verdi. Ancak bu olay neredeyse bir trajediyle sonuçlanıyordu.
20 yaşındaki Xiao Li, arkadaşı Xiao Qing'den 'saçlarının trenin rüzgarıyla uçuştuğu' dramatik ve sanatsal fotoğraflarını çekmesini rica etti. İstediği pozu veren genç kız, trene ne kadar yakın durduğunu fark etmeyince ise ortaya bu fotoğraf çıktı. Tren, Li'nin omzuna saatte 145 kilometre hızla gelerek çarptı ve genç kız fena yaralandı. 'Bir dahaki sefere iç mekanlarda fotoğraf çekeceğiz' diyen Li, yaşadığı için kendini şanslı hissettiğini de sözlerine ekledi.