Avrupa'da bir ilk
Avusturyalı evli ve 2 çocuklu 52 yaşındaki bir adam Suriyeli bir kadın ile başkent Şam'da resmi nikah yaparak Avrupa'nın resmen iki nikah sahibi ilk adamı oldu. Avusturya kanunlarındaki boşluktan yararlanan adama adli ceza verilemeyeceği açıklandı.
Avusturyalı bir işadamı savaşın ortasında tanışıp evlendiği Suriyeli bir kadın ile Şm'da resmi nikah yaptı. Çift, Viyana'ya döndüklerinde kadın evlendiği adamın Martin N.'nin evli ve 2 çocuğu olduğunu öğrendi.

Soluğu poliste alan Suriyeli 29 yaşındaki yeni eşi K.Lilas aldatıldığını iddia ederek kocası Martin N. hakkında şikayette bulundu. Ancak Avusturya ceza kanununun 192.maddesine göre resmi evlilik hükmü sadece yurtiçinde geçerli olduğu için Martin N. Hakkında işlem yapılamadı. Yurt içinde çifte evlilik yapanlara 3 yıla kadar hapis verilebiliyor. Ancak yurtdışında işlenen suçlara müdahale edilemiyor.

Kanunlar karşısında çaresiz kalan K.Lilas adlı kadın bulvar gazetesi Heute Zeitung'a verdiği röportajın yayınlanmasıyla gündeme oturdu. Sosyal Demokrat Parti (SPÖ) Millet vekili Ruth Becher, Koalisyon ortağı ÖVP (Avusturya Halk Partisi)'li Adalet Bakanı Beatrix Karl'ın cevaplaması için soru önergesi vererek konuyu meclise taşıdı. İktidardaki SPÖ ( Sosyal Demokrat Parti) yetkilileri kanun değişkliği yapılması için çalışmalara başladı. Avusturya'da mevcut kanunlara göre çift evlilik yasak. Ancak yurt dışında gerçekleşen suçlar için dava açılamadığı için Martin N. İsimli adama herhangi bir cazai işlem uygulanamıyor.