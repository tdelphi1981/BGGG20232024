Norveç 32 bin işçi arıyor
Kuzey Avrupa’nın petrol zengini ülkesi Norveç, ikinci büyük kenti Bergen’in 2013 yılında ihtiyacı olan 32 bin 678 kalifiye işçiyi temin etmek için ülke tarihinin en büyük işçi arama kampanyasını bugün başlatıyor. Kampanyaya, Türkiye’nin de aralarında bulunduğu dış ülkelerden de çok sayıda başvuru gelmesi bekleniyor.
 Kuzey Avrupa’nın petrol zengini ülkesi Norveç, ikinci büyük kenti Bergen’in 2013 yılında ihtiyacı olan 32 bin 678 kalifiye işçiyi temin etmek için ülke tarihinin en büyük işçi arama kampanyasını bugün başlatıyor. Kampanyaya, Türkiye’nin de aralarında bulunduğu dış ülkelerden de çok sayıda başvuru gelmesi bekleniyor.
 Hızla büyüyen Bergen bölgesine, özellikle 23-35 yaş gruplarında yüksek eğitimli, zanaatkâr ve kariyer yapmak isteyen kadın - erkek kalifiye iş gücünü çekmek isteyen Business Region Bergen (BRB) kuruluşu, adayları bölgeye davet ederek imkânlar hakkında bilgilendirecek. Gerek özel gerekse kamu sektöründe çok sayıda ‘beyine’ ihtiyaç olduğunu söyleyen BRB Başkanı Asbjörn Algröy, ocak ayında ciddi olarak başlayacak olan kampanyada kalifiye adaylara bölgede kaliteli yaşam tarzı ve iş olduğunu göstermek istediklerini belirtti. Bergen bölgesinin 2013 yılında ihtiyacı olan 33 bine yakın kalifiye iş gücünün, petrol, gaz ve mühendislik sektörleri başta olmak üzere birçok sanayi kuruluşunda çalışacağı kaydedildi.