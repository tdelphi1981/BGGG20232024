Filistin'e iyi haber
İsrail Başbakanı Binyamin Netanyahu, 2012 Aralık ayında el koyduğu Filistinlilere ait vergi gelirlerini serbest bırakma kararı aldı.
İsrail basınında yer alan Hükümet yetkililerine dayandırılan haberlerde, Başbakan Netanyahu'nun Filistin Yönetimi'ne transfer edilmesi gereken vergi gelirlerini serbest bırakma kararını dün gece geç saatlerde aldığı belirtildi.

Filistin'in, BM'de geçtiğimiz kasım ayında gözlemci kuruluştan, 'gözlemci devlet' statüsüne geçmesi üzerine, İsrail'in tepki olarak Filistin'e vermesi gereken aylık 400 milyon şekel, (yaklaşık 110 milyon dolar) vergi gelirlerine el koymasının ardından Filistin ekonomisi bunalıma girmişti.

Aralık ayında Netanyahu'nun ortağı eski dışişleri bakanı Liberman yaptığı açıklamada, "önümüzdeki 4 ay boyunca Filistin'e 1 şekel bile gitmeyecek" demiş, İsrail'in el koyduğu vergi gelirlerine gerekçe olarak da Filistin tarafının ödemediğini ileri sürdüğü elektrik paralarını gerekçe göstermişti.

Netanyahu'nun aldığı vergi gelirlerinin serbest bırakılması kararıyla ilgili, Başbakanlık ofisinden henüz herhangi bir resmi açıklama gelmedi.

İsrail'de geçen hafta sonuçlanan seçimlerin ardından meclise en büyük ikinci parti olarak girmeyi garantileyen Yesh Atid lideri Lapid'in, Netanyahu'ya hükümete girme şartlarından birisinin Filistinlilerle barış görüşmelerine mutlaka yeniden başlama şartı olduğu siyasi çevrelerde son üç gündür en çok konuşan konular arasındaydı.