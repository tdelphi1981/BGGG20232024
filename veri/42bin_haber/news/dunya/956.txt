Azerbaycan ordusu yeni silah geliştirdi
Azerbaycan'ın askeri mühendisleri yeni kısa menzilli hava savunma sistemi geliştirdi. Azerbaycan kaynaklı APA haber ajansının askeri kaynaklara istinaden yaydığı habere göre, zırhlı araçlar üzerine kolayca monte edilebilen sistem, havada alçak ve yüksek seyir halindeki cisimlere karşı kullanılabilecek.
Prototipi testler için hazır durumda olan yeni hava savunma sistemi, iki namlulu 14.5 mm çaplı makineli tüfek ve 2 adet Strela-1 tipi taşınabilir uçaksavar roketi içeriyor. Makineli tüfek ve uçaksavar füze kompleksinin birleştirildiği rampa 360 derece dönebiliyor. Ayrıca makineli tüfekler 75 derece, roket sistemi de 85 derece açıyla ateş edebiliyor.