Çin sokağa çıkamıyor!
 
 Ülkenin sanayileşmiş bölgelerinde hüküm süren hava kirliliği, özellikle başkent Pekin’de son derece ciddi boyutlara ulaştı. Akciğerde ciddi tahribat yaratabilen 2,5 mikrogramdan küçük parçacıkların yoğunluğu normalin 20 katına çıkarken, halk maskelere hücum etti.
 
 Yıllarca çevre sorunlarını görmezden gelen hükümet ise, halka ilk kez doğrudan çağrıda bulunarak yaşlı, çocuk ve hastaların açık havaya çıkmamasını istedi. Pekin yönetimi ayrıca, kirliliğin başlıca sorumlusu olarak görülen fabrikalara sıkı denetim getirmeyi ve taşıt standartlarını yükseltmeyi planlıyor.
 
 Dünya çeliğinin yarısının üretildiği Çin’de başkentini çevreleyen eyaletler ağır sanayi tesisleriyle öne çıkıyor. Çoğunluğu kömürle çalışan çelik fabrikalarının yanı sıra, hızlı kentleşmeyle sayıları çığ gibi artan çimento fabrikaları kirliliğin başlıca sorumluları olarak görülüyor. Öte yandan, araç sayısının beş milyonu aştığı kentte egzoz gazı da hava kirliliğini had safhaya çıkarıyor.
 
 Sadi KAYMAZ/PEKİN, (DHA)