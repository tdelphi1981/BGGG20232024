Batman efsanesine rekor fiyat
Batman'in arabası Batmobile 4.2 milyon dolara satıldı.
WARNER Bros Animation tarafından DC Comics şirketinin ünlü çizgi karakteri Batman'den esinlenilerek yaratılan ve televizyon dizisinde kullanılan efsanevi arabası Batmobile açık arttırmada 4. 2 milyon dolara alıcı buldu. ABD'de bulunan Barrett-Jackson müzayede evi sözcüsü, geçtiğimiz cumartesi yapılan müzayedede, Batmobile'ı, Arizonalı 56 yaşında iş adamı Rick Champagne'nin aldığını duyurdu. Dizinin yayımlandığı tarihte 10 yaşında olan Champagne, müzayede sonrasında, "Hayallerim gerçek oldu" dedi. Batman'in 1960'larda yayımlanan televizyon dizisinde kullanılan etrafı kırmızı çizgilerle çevrili siyah Batmobile, dizi için George Barris tarafından Ford'un Lincon Futura modelinden modifiye edilmişti. Batmobile'ın, müzayedeye yaratıcısı George Barris tarafından sunulduğu da kaydedildi.