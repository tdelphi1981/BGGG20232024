Japonya donuyor!
 
 Japon televizyon kanalı NHK, başta başkent Tokyo olmak üzere ülkenin kuzeydoğusunda, kar yağışı nedeniyle birçok trafik kazasının meydana geldiğini ve 500 uçuşun yanı sıra tren seferlerinin de iptal edildiğini duyurdu. Ülkede, kar kalınlığının yer yer 50 santimetreyi bulduğu belirtilirken başkent yakınlarındaki Kanagawa bölgesinde meydana gelen trafik kazasında 50 kişinin yaralandığı ifade edildi. 
 HALK PERİŞAN OLDU
  
 Öte yandan, ülkenin en önemli 2 havayolu şirketi toplamda 500 iç hatlar seferini iptal ettiğini açıkladı. Meteoroloji yetkilileri, kar yağışıyla beraber etkili olan rüzgarın saatte 150 kilometre hıza ulaşacağını ifade ederken vatandaşlardan zorunlu olmadıkça dışarı çıkmamalarını istedi.
  