Şimdilik sadece nasihat
İran Cumhurbaşkanı Ahmedinejadın, Meclis Başkanı hakkındaki iddialarının haram olduğunu söyleyen Hamaney, Yaşananlar halkı olduğu kadar beni de çok rahatsız ediyor dedi.

İran dini lideri Hamaney’den, Ahmedinejad’a uyarı  
İran dini lideri Ayetullah Ali Hamaney, Cumhurbaşkanı Mahmud Ahmedinejad’ı uyardı. İran dini lideri Ayetullah Ali Hamaney, halkın huzur istediğini belirterek son siyasi tartışmalardan dolayı yetkilileri uyardı. Dini liderin resmi internet sitesinde yer alan habere göre, Ayetullah Hamaney, Tebriz’den gelen heyet ve vatandaşlarla görüşmesinde yaptığı konuşmada, ülkede son dönemde siyasi gerginliğe dönüşen erkler arasındaki yetki kullanımına ilişkin tartışmalara değindi. 
Laricani de abartmasın 
 “Bir erkin başkanının, ispatlanmamış bir iddiadan dolayı diğer iki erki suçlaması şerri hukuka, yasalara ve halkın hukukuna aykırıdır” diyen Hamaney, isim vermeden Cumhurbaşkanı Mahmud Ahmedinejad’ı uyardı. Hamaney, Meclis Başkanı Ali Laricani’nin, Ahmedinejad’ın suçlamaları karşısında kendisini savunmasını da “gereksiz ve haddinden fazla” olarak değerlendirdi. Meclisin gensoru ile İş, Refah ve Kooperatif Bakanı Abdulrıza Şeyhülislami’yi görevden almasını da yanlış bulan Hamaney, gensoru gerekçesinin doğrudan bakan ile ilgili bir konu olmadığına dikkati çekti. Hamaney, “Halk huzur, sükunet istiyor. Ben, şimdilik nasihat ediyorum” dedi. Halkın duyduğu rahatsızlığın kendisini de rahatsız ettiğini belirten Hamaney, nasihat ve söylenmelerini, birbiri aleyhinde kullanmamaları konusunda da ilgilileri ikaz etti.  
iranlı generali kim öldürdü 
Suriye’nin başkenti Şam’dan Beyrut’a giderken yolda silahlı sonucu öldürülen İran Devrim Muhafızlarının üst düzey komutanlarından General Hüsam Hoşnevis’i kimin öldürdüğüne yönelik farklı iddialar ortaya atıldı. İran resmi haber ajansı ilk açıklamasının ardından generalin isminin Hasan Şatteri olarak yazarken İran resmi makamları da saldırının ardında İsrail’in olduğunu savundu. İran’dan isimsiz kaynaklara dayandırılarak yapılan haberlerde İsrail’in Suriye’deki bazı ajanları tarafından saldırı organize edildi iddiası dile getiriliyor.