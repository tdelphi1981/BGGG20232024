İsrail'den Gazze Şeridi'ne hava saldırısı
İsrail Gazze Şeridi'nin kuzeyindeki bir tarlaya hava saldırısı düzenledi.
          
 Görgü tanıklarının AA muhabirine yaptığı açıklamaya göre, saldırıda can kaybı yaşanmazken bölgedeki evler zarar gördü.
          
 İsrail ordusu tarafından yapılan açıklamada, Filistin direnişçilerinin kullandığı tünelin hedef alındığı ve tamamen imha edildiğini bildirildi.
          
 İsrail ordusu, saldırının Gazze'den İsrail'e yapılan roket ve top atışlarına misilleme olarak gerçekleştirildiğini ifade etti.
          
 Roket saldırısından Hamas'ı sorumlu tutan İsrail ordusu, ''İsrail'in, vatandaşlarına karşı terör eylemi düzenleyen herkesi hedef almayı sürdüreceğini'' belirtti.
          
 İsrail basını, dün akşam Gazze Şeridi'nden İsrail'in güneyindeki Negev bölgesine 4 füze fırlatıldığı, füzelerin boş alanlara düştüğü ve herhangi bir hasara sebep olmadığı haberlerine yer vermişti.
          
 AA
  