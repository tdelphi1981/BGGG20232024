Putinden polise eleştiri; her iki suçtan biri faili meçhul
Rusya Devlet Başkanı Vladimir Putin, ülkede suçların yüzde 45'inin faili meçhul olarak kaldığını, bunun güvenlik görevlileri açısından verimli bir çalışma olmadığını söyledi.
İçişleri Bakanlığı'nın yıllık programında konuşan Putin, "Toplamda olayların yüzde 45'i aydınlatılamamış. Bu iki suçtan biri demek. Bu açık bir şekilde yasal görevlilerin işlerini verimli bir şekilde yapmadıklarını gösteriyor." eleştirisi getirdi.

Rusya'da 2012'de suç oranlarının yüzde 4,3 oranında azaldığının memnuniyet verici olduğunu kaydeden Putin, aydınlatılamayan suçların sayısının arttığını hatırlattı.

2012'de Rusya'da 24'ü doğrudan terör saldırısı olmak üzere 637 adet terörle irtibatlı suçun kayda girdiğini ifade eden Putin, aşırılıkçı yapılarla sert bir şekilde mücadele edilmesini talep etti.

Rusya'da 2011'de 1,2 milyon polis gücünün modernizasyonu için reform süreci başlattı. 200 bin polis memuru adaptasyon testinden geçemediği için görevden ayrılırken, maaşlarda iyileştirme yapıldı ve Sovyet döneminden kalma "militsa" tanımı, evrensel olarak kullanılan "polis" ifadesi ile değiştirildi.