Tayland'da bombalı saldırı: 3 polis öldü
Tayland'ın güneyinde düzenlenen bombalı saldırıda 3 polisin öldüğü bildirildi.
Polis Albay Anothai Jindamanee yaptığı açıklamada, Narathiwat bölgesinde bulunan Rue So'daki köprünün yakınlarında, yola yerleştirilen bombanın polisleri taşıyan aracın geçişi sırasında patlatıldığını belirtti.

Jindamanee, saldırıda bölge polis şefi yardımcı dahil 3 polisin hayatını kaybettiğini açıkladı.

Bölgede isyancılar özellikle öğretmen veya güvenlik güçlerini hedef alıyor ve 2004'ten bu yana güneyde 5 binden fazla kişinin hayatını kaybettiği bildiriliyor.