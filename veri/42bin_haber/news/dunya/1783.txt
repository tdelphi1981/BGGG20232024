Parasını Türk sevgiliye kaptırdı
 
 Daily Mail gazetesindeki habere göre, çocuklarından habersiz İngiltere'deki evini satıp bütün parasını 28 yaşındaki erkek arkadaşına bar açması için veren Pat Ekins, İngiltere'de sokakta kaldı. 3 torun sahibi büyükanne, Marmaris'te tanıştığı erkek arkadaşı İbrahim Halın'a yeni işini kurması için 70 bin Sterlin verdiğini ancak Halın'ın, kısa bir süre sonra ortadan kaybolduğunu iddia etti. 
 SIK SIK MARMARİS'E GİDİYORDU 
 Habere göre, İngiltere'nin Preston kentinde yaşayan Ekins, 4 yıl önce tanıştığı erkek arkadaşını görmek için sık sık Marmaris'e gitmeye başladı. Bir süre sonra eski kocasıyla paylaştığı evini satan Pat, birikmiş parası ile birlikte 70 bin Sterlin'ini genç erkek arkadaşına yeni iş kurması için verdi. Ancak bir yıl içinde parayı geri ödeyeceği sözünü veren İbrahim Halin parayı aldıktan sonra bir daha geri dönmedi.
  
 5 PARASIZ KALDI
  
 Marmaris'te beş parasız kaldığını söyleyen Pat, kaldığı daireden de çıkarılınca bir süre berber dükkanında uyuduğunu, arkadaşının gönderdiği parayla İngiltere'ye geri dönebildiğini ileri sürdü. Evine döndüğünde ailesinin büyük tepkisiyle karşılaşan İngiliz kadın, evden de kovulunca parkta uyumak zorunda kaldı. Zor günler geçirdiğini ancak hepsini atlattığını söyleyen Ekins, şu anda Colchester'daki bir hayır kurumunda çalışıyor. 
 DHA