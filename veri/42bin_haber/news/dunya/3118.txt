Japonya'da 3 kişi idam edildi
İdamın yürürlükte olduğu ülkelerden Japonya'da 3 kişinin cezası bugün asılarak infaz edildi.
Adalet Bakanı Sadakazu Tanigaki yaptığı açıklamada, "Dosyalar üzerinde uzun süre inceleme yaptıktan sonra idamlara onay verdim. Bu insanlar, kurbanlarını kişisel nedenler yüzünden öldürdü." dedi. 

İdam edilenlerden biri 44 yaşındaki Kaoru Kobayashi olduğu açıklandı. Kobayashi, 7 yaşındaki bir kızı öldürüp cesedin fotoğrafını da kızın annesine göndermişti. Kobayashi suçunu da itiraf etmişti. İdam edilenlerden diğerinin isminin Masahiro Kanagawa olduğu kaydedildi. Kanagawa, başkent Tokyo'daki bir alışveriş merkezinde insanlara bıçakla saldırıp bir adamı öldürüp 7'sini de yaralamıştı. Keiki Muto isimli suçlu da bir bar sahibini öldürmüştü. Bu idamlar, Liberal Demokratlar'ın 16 Aralık seçimleriyle iktidara gelmesinin ardından ilk defa yaşandı.

Avrupa Birliği ve insan hakları örgütlerinin itirazlarına rağmen Japonya, idam uygulamasını sürdürmeye devam ediyor. Son idamların ardından bir açıklama yapan Uluslararası Af Örgütü, Tokyo'yu kınadı. Örgüt, "Japonya, kamunun nasıl hissettiğinin arkasına sığınarak uluslararası standartları uygulamaktan kaçınamaz." dedi.