Mısır'da yeni anayasaya %63.8 evet
Mısır'da büyük siyasi gerilime yol açan anayasa referandumunda sonuçlar açıklandı. Yeni anayasaya yüzde 63,8 oranında evet oyu çıktı. 
Seçim komisyonuna göre iki tur halinde yapılan referandumdaki hayır verenlerin oranı  ise 38, 2 oranında kaldı. Katılım oranı ise epey düşük oldu. Yüzde 32, 9. 
Muhalefetin seçimlerde usulsüzlük yapıldığına dair itirazları da sonuçsuz kaldı. Mısır Seçim Kurulu ve Kahire Temyiz Mahkemesi bu yöndeki tüm itirazları incelediklerini, yaptıkları araştırmalar sonucu bu iddiaların asılsız çıktığını açıkladı. 
Sonuçlar açıklanır açıklanmaz muhalifler sokağa indi. Başkent Kahire'de lastik yakan göstericiler referandum sonuçlarını protesto etti. 
Referanduma ilk uluslararası ise tepki Amerikan yönetiminden geldi. Washıngton tarafları "farklılıklarını müzakere edecekleri bir süreci başlatmaya" çağırdı. 
Beyaz Saray'a göre bu aşamada Cumhurbaşkanı Mursi'ye özel bir sorumluluk düşüyor. Mursi'den ülkedeki bölünmeyi sona erdirme, güveni tesis etme ve siyasi sürece desteği genişletme yolunda adım atması istendi. 
Sonuçların açıklanmasıyla ülkede iki ay içinde seçime gidilmesi gerekiyor. 
Sol ve liberal görüşlü muhalefet kadınların ve Hristiyanların haklarını korumadığı gerekçesiyle anayasaya karşı çıkıyor. 
Referandum sürecinde birçok kentte dev protestolar düzenlenmişti.

 Kadınlar saçlarını keserek anayasa taslağını protesto etti 
Mısır'ın başkenti Kahiri'deki Tahrir Meydanı'nda toplanan bir grup kadın saçlarını keserek yeni anayasa taslağını protesto etti. 
Yüksek Seçim Kurulu'nun referandumun resmi sonuçlarını açıklamanmasını beklendiği sırada Tahrir Meydanı'nda toplanan bir grup kadın saçlarını keserek yeni anayasa tasladığını protesto etti.  İmen Abdurrahman adlı kadın, yeni anayasa taslağını red ettiğini söylereke saçlarını kesti. 
Anayasa taslağında kadın haklarının savunulmadığını söyleyen Abdurrahman, " Biz kadınlar, Tahrir Meydanı'nda devrime iştirak ettik, önemli rol oynadık" dedi. 
Kadınların protestosu sürerken bir grup emekli asker ise Tahrir Meydanı'nda kurulan askeri çadırın önünde toplandı. Mısır'ın güvenliğini sağlamaya hazır olduklarını söyleyen emekli askerler Mısır milli marşı ile  askeri marşları ve  "Devrimci emekli askerler" yazılı pankartlarla meydanda tur attı. Meydandaki gösteriler devam ederken motosiklet ile şov yapan gençler dikkat çekti.