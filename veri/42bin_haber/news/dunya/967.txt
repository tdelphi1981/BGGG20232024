Karakolda silahlı saldırı : 1 ölü, 3 yaralı
ABD'nin New Jersey eyaletine bağlı Gloucester ilçesindeki bir polis karakolunda açılan ateş sonucu 1 kişi öldü, 3 kişi yaralandı. Polisten yapılan açıklamada aile içi şiddet nedeniyle karakola getirilen bir kişinin işlemleri yapıldığı sırada ele geçirdiği bir silahla açtığı ateş sonucu 3 polisin yaralandığı bildirildi.

Açıklamada saldırganın polisin açtığı karşı ateş sonucu öldüğü belirtildi.

Polis Şefi Yardımcısı David Harkin, yaralanan polislerden birinin karın bölgesine isabet eden bir kurşun nedeniyle hastanede ameliyata alındığını, diğer polislerin yaralarının ise hafif olduğunu kaydetti.