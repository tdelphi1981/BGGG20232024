Rusya’nın bilinmeyen 'En'leri
Rusya son dönemde gerçekleştirdiği atılımlarla dünyada adından sıkça söz ettiren bir ülke haline geldi. Günümüzde Rusya dünyada en fazla konuşulan dillerden biri haline gelirken, Moskova dünyada en fazla milyarderin yaşadığı şehir oldu.
 İçinde milyonlarca kitabı barındıran Rusya Devlet Kütüphanesi Avrupa'daki en büyük ve ABD'deki Kongre Kütüphanesinin ardından dünyadaki en büyük ikinci kütüphane unvanına sahip. Moskova'da bulunan kütüphane 1862 yılında kuruldu.
 Rusya kadınlara eşit hakların verilmesini ABD'den önce kabul etti. Rusya'da 1918'de kadınlara oy hakkı verilirken, ABD'de ise 1920 yılında kadınlara oy kullanma hakkı tanındı.
 Halen dünyanın en büyük ormanlarına sahip olan ve karbondioksit emme kapasitesi açısından Amazon yağmur ormanlarından sonra dünyanın 2. en büyüğü durumunda olan Rusya, Avrupa'nın ciğerleri olarak biliniyor.
 En popüler bilgisayar oyunu olan tetris 1985 yılında Rus bilgisayar programcısı Alexey Pazhitnov tarafından yapıldı. İlk önce Sovyetler Birliği'nde ortaya çıkan oyun batıda 1986 yılında oynanmaya başlandı.
 Dünyanın en büyük çanı olan Çar Kolokol'a Kremlin'de rastlanabilir. Çan 1735 yılında yapıldı. Hiçbir zaman çalmayan çan 6.14 metre yüksekliğinde ve 223 ton ağırlığında.
 Rus kimyager Dimitri Mendeleyev, elementleri bilimsel kanunlara göre düzenleyerek periyodik tabloyu oluşturdu. Günümüzde tüm dünya bu periyodik tabloyu kullanıyor.
 Rus kozmonot Yuri Gagarin, 12 Nisan 1961 tarihinde Vostok isimli uzay aracıyla dünya yörüngesini bir tur dolanarak uzaya çıkan ilk insan oldu.
 Modern televizyonun babası, 1919 yılında ABD'ye göç eden Rus elektronik mühendisi ve mucit Vladimir Kosla Zvorykin'dir.
 Moskova dünyada, içinde en çok milyarder barındıran şehir. 78 milyarderin yaşadığı Moskova, New York'un istatistiklerini 21 farkla geride bıraktı.
 Rusya ayrıca, 4750 metre yüksekliğiyle dünyanın en büyük aktif volkanı olan Klyuçevskaya Sopka'na ev sahipliği yapıyor.
 Baykal gölünün alanı 31500 kilometre karedir. Baykal Rusya'daki en derin göldür, 23 bin kilometreküplük hacmiyle dünyanın en büyük tatlı su kaynağıdır.
 16 Ocak 1920'de Thaddeus Bellingshausen ve Mikhail Lazarev öncülüğündeki Rus keşif kafilesi Antarktika'yı keşfetti.
 St. Petersburg metrosu ortalama 100 metre derinlikle dünyanın en derin metrosudur.
 Dünyanın en büyük petrol ihracatçısı olan Rusya, aynı zamanda dünyanın en eski dağları olan Ural dağlarına ev sahipliği yapmakta. Ayrıca Batı Sibirya ovası, dünyanın en büyük ovası olarak biliniyor.
 CİHAN
  