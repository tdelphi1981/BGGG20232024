Kraliçe ona mektup yazdı
 
 Ankara’nın Polatlı İlçesi’nde özel bir dersanede İngilizce eğitim gören ilköğretim okulu öğrencileri, öğretmenleri Ümmü Gül’ün teşvikiyle İngiltere Kraliçesi 2’nci Elizabeth’e bir mektup yazarak Noel’ini kutladı. Kraliçe, 1 ay sonra gelen mektubunda çok memnun olduğunu belirtti. Öğrenciler ise sömstr tatiline başarı belgeleri ve Kraliçe’nin mektubu nedeniyle mutlu girdi. 
 'SINIFIN FOTOĞRAFINI YOLLADIK' 
 
 İngilizce öğretmeni Ümmü Gül, 2 yıl önce de benzer şekilde mektup yazdıklarını ve cevap aldıklarını belirtti. Öğrencileri heveslendirmek ve dış dünya ile tanışmalarını sağlamak amacıyla böyle bir yönteme başvurduklarını söyleyen öğretmen Ümmü Gül, "Daha önce İngiltere’de kaldım. İngilizler’i, Kraliçe’yi çok seviyorum. Çocukları heveslendirmek, dış dünyaya açılmalarını sağlamak amacıyla mektup yazdık. Sınıfımızın toplu çekilmiş fotoğrafını da gönderdik" dedi. 
  
 İngiltere Kraliçesi 2’nci Elizabeth mektubunda her zaman çocuklardan gelen mektupları okuduğunu, bu mektupları çok samimi bulduğunu, öğrencilerin toplu fotoğrafından çok memnun olduğunu belirterek, Buckhingham Sarayı ve İngiliz halkın selam gönderdiğini yazdı. Öğrenciler, çok merak ettikleri kraliçenin mektuplarına cevap vererek kendilerini önemsemesinden dolayı çok memnun olduklarını belirtti.
  