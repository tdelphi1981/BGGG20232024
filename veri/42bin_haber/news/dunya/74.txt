Şam'da şiddetli patlama
Suriye'nin başkenti Şam'ın Baramke bölgesinde şiddetli bir patlamanın meydana geldiği bildirildi.
 Yerel aktivistler ve görgü tanıkları, patlamanın ardından bölgeden yoğun silah seslerinin yükseldiğini, başkent semalarında bir savaş uçağının da keşif yaparken görüldüğünü bildirdi.
 Aktivistler, patlamada ölü ve yaralıların olup olmadığına ilişkin bilgi vermezken, olayla ilgili resmi kaynaklardan henüz açıklama yapılmadı.
 Öte yandan Suriye Genel Devrim Konseyi (SRGC), İdlib'in Maarretu Numan ilçesi ile Halep'in birçok semtinde şiddetli patlamaların meydana geldiğini belirtti. Patlamalarda ölü ve yaralıların olup olmadığı hakkında bilgi verilmedi.
  