"Avrupa'nın kaderi Türkiye olmadan yazılamaz"
Dışişleri Bakanı Ahmet Davutoğlu, "Avrupa'nın kaderi Türkiye olmadan yazılmamıştır ve yazılamaz" dedi. AK Parti Siyaset Okulu'nda ders veren Davutoğlu, Almanya ve Fransa'yı Türkiye'nin AB üyeliğine destek konusunda ikna etmeye çalıştıklarını söyledi. 

Türkiye'nin AB süreci ile ilgili soru üzerine Davutoğlu, "İngiltere'nin açık desteği var ancak Almanya ve Fransa'nın desteği yok" dedi.

Bakan Davutoğlu, hem destek vermeyen ülkeleri ikna etmeye çalıştıklarını hem de destek verenleri aktif hale getirmek için ye çalışmaların devam ettiğini söyledi. 

Kıbrıs'taki müzakereleri de değerlendiren Dışişleri Bakanı, "Şu ana kadar barış olmamış ise bunun sorumlusu Türkiye değildir" dedi.

Davutoğlu, Ada'da eşit haklara dayanan çift kesimlilik esasında bir barışın gerçekleştirileceğine inandığını söyledi.