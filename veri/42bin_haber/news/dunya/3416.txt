Çin meclisinden ilginç görüntüler
Yılda iki kez düzenlenen toplantılardan biri olan ve Çin'in en yüksek siyasi danışma makamı olan Çin Halk Siyasi Danışma Konferansı (ÇHSDK) Ulusal Komitesi'nin yıllık toplantısı bugün Pekinde başladı.
Çok renkli görüntülere sahne olan Çin meclisinin yıllık olağan toplantıları başladı. 

Yılda iki kez düzenlenen toplantılardan biri olan ve Çin'in en yüksek siyasi danışma makamı olan Çin Halk Siyasi Danışma Konferansı (ÇHSDK) Ulusal Komitesi'nin yıllık toplantısı bugün Pekinde başladı.

Bugünkü toplantıya ÇHSDK 12. Milli Komitesi'nin 2 bin 206 üyesi katıldı. Toplantıya, önümüzdeki günlerde görevi yardımcısı Xi Jinpinge devredecek Cumhurbaşkanı Hu Jintao, Başbakanlık görevini Li Keqianga devredecek Wen Jiabao ve diğer üst düzey parti ve devlet liderleri katıldı. ÇHDSK 1949da kuruldu.

11. Milli Komite Başkanı Jia Qinglin, geçen 5 yıla ait ve yeni dönemde yapılacaklara ilişkin raporu toplantıya katılanlara okudu. Üyelerin yüzde 39,9'u Çin Komünist Partisi (ÇKP) üyelerinden oluşan ÇHSDK toplantısına toplumun her kesiminden şahsiyetler katılıyor. Bugünkü toplantı ayrıca, 12. Milli Komite'nin gelecek 5 yıllık görev döneminin ilk yıllık toplantısı oluyor. Konuşmasında Jia, şehirleşme, yeni tip köy inşasını ilerletme ve deniz stratejisini uygulama gibi önerilerin, 12. Beş Yıllık Kalkınma Planı'na dahil edildiğini; zorunlu eğitimde dengeli gelişme ve eşit istihdam ortamı sağlama, köylerde yeni tip yaşlılık sigortasını yaygınlaştırma ile kamu hastanelerindeki reformu ilerletme ve temiz çevre gibi öneriler sunduklarını ifade etti.

Toplantının açılışının ardından liderler tokalaşırken, Cumhurbaşkanı Hu ile yardımcısı Xinin tokalaşmaması dikkat çekti. Xi, Başbakan Wen ile tokalaştı.

JACKY CHANI GÖRÜNTÜLEMEK İÇİN KIYASIYA YARIŞTILAR

Toplantıya ayrıca sanat ve edebiyat dünyasının ünlü isimleri de katıldı. Uzakdoğu dövüş sanatı ustalarından Jacy Chan, Çinin ilk Nobel Edebiyat Ödülünü alan Mo Yan, Çinin NBAe gönderdiği ilk basketbolcusu Ya Ming ve diğer ünlülerin toplantıya giriş ve çıkışlarını görüntülemek isteyen basın mensupları kıyasıya yarıştı. Jack Chan ve Mo Yan, toplantının sonunda basın mensuplarının sorularını yanıtsız bıraktı. Jack Chan, elindeki teklifi göstererek, Neyi teklif ettiğimi çok yakında öğreneceksiniz. dedi. Milliyetçi söylemleriyle dikkat çeken ünlü oyuncu, söz konusu toplantıya ilk kez katılıyor.

Toplantıya katılan asker, azınlık grupları sanatçıların da aralarında olduğu üyeler, komiteye tekliflerini sunuyor.
Cihan Haber Ajansı (Cihan) mikrofonuna konuşan Daymak Divan isimli Uygurlu delege, öncelikle ikili toplantılara katılmaktan dolayı duyduğu gururu aktardı. Aralarında sağlık, eğitim, tarım ve benzeri 7 öneriyi dile getirdiğini anlatan Divan, toplantıda okunan raporda bahsi geçen yaşam standartlarının gelişimi ve azınlık haklarının korunması gibi konularının kendisini çok memnun ettiğini söyledi. 

Azınlıklar, kendi milli giysileriyle toplantılara katılıyor. 

Bine yakını yabancı gazetecilerden oluşan toplam 3 bine yakın gazeteci söz konusu toplantılara akredite oldu.
Öte yandan 5 Martta da Çin Milli Halk Meclisi toplantısı başlayacak ve bu toplantı sonunda devletin zirvesi değişecek.