Rusya'dan, şaşırtan açıklamaya yalanlama
Suriye'ye yakınlığıyla bilinen Rusya'da, Dışişleri Bakan Yardımcısı'nın, 'Esad kontrolü kaybediyor. Muhalifler kazanabilir' şeklinde bir ifade kullanmadığı açıklandı 
 Rusya Dışişleri Bakanlığı, Rusya Dışişleri Bakan Yardımcısı ve Devlet Başkanı Vladimir Putin’in Ortadoğu Özel Temsilcisi Mikhail Bogdanov’un dün, Esad yönetimine ilişkin herhangi bir açıklamada bulunmadığını belirtti. 
 
 Bakanlık'tan yapılan açıklamada, Bogdanov’un "son zamanlarda herhangi bir açıklama ya da özel söyleşi yapmadığı" belirtilerek, Dışişleri Bakanı Yardımcısının dün yaptığı konuşma sırasında sadece Suriye muhalefetinin vaziyetine değindiği bildirildi. 
 
 Rusya resmi ajansları, dün Bogdanov’un, Suriyeli muhaliflerin iç savaşın galibi olabileceğini, Esad yönetiminin ülkede kontrolü kaybetmeye başladığını söylediğini duyurmuşlardı. 
 
 Rusya’nın Suriye konusundaki tutumunda dramatik bir yön değiştirme olarak yorumlanan bu açıklamanın ardından ABD, Rusya’nın, Esad rejiminin eli kulağında olan çöküşünü kabul ederek "gerçeğe uyandığını" bildirmişti. 
 
 >> İŞTE DÜNKÜ HABER