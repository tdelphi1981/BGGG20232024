Gazeteci böyle zulüm görmedi
2012'de görevi başında ölen gazetecilerin sayısı son 15 yılın en yüksek seviyesine ulaştı 
 Haber peşinde koşan gazeteciler kimi zaman kurşunların ya da bombaların hedefi oluyor. 2012’de görevi başında ölen gazetecilerin sayısı son 15 yılın en yüksek seviyesine ulaştı.
 
 Merkezi Avusturya'nın başkenti Viyana'da bulunan Uluslararası Basın Enstitüsü (IPI), 2012 yılında 119 gazetecinin görev başında hayatını kaybettiğini açıkladı. Enstitü, bunun son 15 yılın en yüksek rakamı olduğuna dikkat çekti.
 
 Gazeteci ölümlerinde endişe veren bir artışın tespit edildiğini kaydeden kurum, haberin yayılmasını önlenmek isteyenlerin gazetecileri hedef aldığına dikkat çekti.
 
 Bu yıl Suriye'de 36 gazeteci hayatını kaybetmiş. Ölüm vakalarında ikinci sırada yer alan ülke ise 16 kişi ile Somali. Somali'yi, Meksika, Pakistan ve Filipinler izliyor.
 
 Uluslararası Basın Enstitüsü'nün verileri, görevi başında doğrudan hedef alınmadan hayatını kaybeden gazetecilerin tümünü kapsıyor.
 
 Sınır Tanımayan Gazeteciler örgütünün verilerine göre, 2012'de hedef alınarak öldürülen gazeteci sayısı 56 oldu.
 
 Deutsche Welle Türkçe
 
 
  