İslam karşıtı saldırı alarmı
Norveç polisi, başkent Oslo'daki parlamentoya saldırı planladığını iddia eden kişiyi gözaltına aldı.
Polis yetkilileri, 20'li yaşlarında Norveçli bir gencin otobüste bir cep telefonuyla konuşurken, aralarında parlamento binasının da bulunduğu bazı yerlere saldırı planladığını söylerken duyulduğunu ve gözaltına alındığını söyledi.

Yetkililer, zanlının daha önce de benzer tehditlerde bulunduğunu bildirmekle yetinirken, Norveç basını şüpheli gencin İslam karşıtı bir örgütle bağlantılı olduğunu öne sürdü.

Saldırı tehdidi üzerine alarma geçen Norveçli yetkililerin, Oslo kent merkezindeki bazı caddeleri bir süreliğine trafiğe kapattığı kaydedildi.