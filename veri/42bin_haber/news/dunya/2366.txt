Suriye'den Çin'e üst düzey ziyaret
Suriye Dışişleri Bakanı Velid El Muallim´in Çin´i ziyaretine bugün başlayacağı bildirildi.
Çin Dışişleri Bakanlığı Sözcüsü Hua Chunying, bugün düzenlenen basın toplantısında, Muallim´in 4-7 Şubat tarihlerinde resmi ziyarette bulunarak mevkidaşı Yang Jiechi ile buluşacağını açıkladı. Çin´in siyasi çözüm söylemini yineleyen Hua, ziyaretin bu yönde çabaların bir parçası olduğunu ifade etti.

Suriye Dışişleri Bakanı Muallim, BM Güvenlik Konseyi´nin beş daimi üyesinden biri olan Çin´i son olarak geçen yıl Nisan ayında ziyaret etmişti.

Çin, Güvenlik Konseyi´nde Suriye Cumhurbaşkanı Beşar Esad´a yönelik yaptırım kararlarını Rusya´yla birlikte toplam üç kez veto etti.