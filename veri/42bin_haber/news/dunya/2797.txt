'Papa komplo kurbanı mı?'
 
 Alman Bild gazetesi, "Özgür iradeyle istifa mı yoksa komploya mı kurban gitti" başlığıyla verdiği haberde, Papa 16'ıncı Benedikt'in son bir yıl içerisinde büyük baskılarla karşı karşıya kaldığını iddia etti.  İtalyan gizli istibaratına yakınlığıyla bilinen gazeteci Gianluigi Nuzzi'nin "Vatileaks" kitabını hatırlatan Bild gazetesi, söz konusu kitabın Papa'nın bürosundan çalınan gizli belgelerden yola çıkılarak yazıldığını belirtti.  Papa 16'ıncı Benedikt'e ihanet edenlerin Vatikan ailesinin önde gelen isimleri olduğuna dikkat çeken gazete, bu isimlerin Papa'nın baş hizmetçisi Paolo Gabriele ve özel sekreteri Georg Gaenswein olduğunu ileri sürdü.  'VATILEAKS' SKANDALI   Vatikan'da papalığa ait gizli belgeleri sızdırarak "Vatileaks" skandalının patlamasına neden olan Paolo Gabriele'nın tutuklandıkdan sonra "ihanet"le yargılanmak yerine basit bir hırsızlık olayından mahkeme karşısına çıktığına vurgu yapıldı. Haberde gizli belgeleri sızdıran Gabriele'nın adeta ödüllendirildiği belirtildi.  Haberde, papalıktan sızdırılan sandık dolusu mektup ve gizli belgelerin bir çoğunun içeriğinin açıklanmadığı, söz konusu belgelerle Papa 16'ıncı Benedikt'e baskı yapılmış olabileceği ileri sürüldü.  'GÖREVDEN ALACAKTI, ÖVDÜ'   Alman Bild gazetesinin ortaya attığı bir değer iddia da, Vatikan'ın en güçlü ikinci ismi Tarcisio Bertone ile ilgili. Papa 16'ıncı Benedikt'ın 2012 yaz aylarında Vatikan Genel Sekreteri Tarcisio Bertone'yi suistimalden dolayı görevden almak istediği ancak son anda tam tersine bir adım atarak, Bertone'ye yaptığı üstün hizmetlerden dolayı teşekkür ettiği iddia edildi.  SUİKAST İDDİASI   Bir başka iddianın da, geçtiğimiz yıl Palermo Başpiskoposu Kardinal Paolo Romeo tarafından ortaya atıldığı belirtildi. Çin'de bir ziyarette bulunan Kardinalo Romeo, Papa 16'ıncı Benedikt'ın bir suikaste kurban gideceğini ileri sürdü. Romeo'ya göre, Papa, geçtiğimiz yıl Kasım ayından önce öldürülecekti.  KARA PARA   Haberde, Papa 16'ıncı Benedikt'ın başını ağrıtan konulardan birinin de Vatikan'ın bankasıyla ilgili ortaya atılan iddialar olduğu belirtildi. Vatikan'a ait bankanın kara para akladığı yönünde iddialar bulunduğu, Papa'nın bunları araştırmak için kara para aklama konusunda uzmanlaşmış Rene Bruelhart'ı görevlendirdiği ifade edildi.  'ÖZGÜR İRADEMLE BIRAKIYORUM'  Vatikan, Papa 16'ıncı Benedikt'in 28 Şubat'ta görevi bırakacağını dün açıkladı. Vatikan'dan yapılan açıklamada, yeni Papa'nın mümkün olan en kısa zamanda seçileceği belirtilmişti.  Papa 16'ıncı Benedikt de, "Görevi özgür irademle bırakıyorum. İlerleyen yaşım nedeniyle görevi sürdürecek gücüm yok. Görevi bırakma kararımın ciddiyetinin farkındayım" demişti.