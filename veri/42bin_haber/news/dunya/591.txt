Katalonya'da zafer milliyetçilerin
İspanya'nın doğusundaki Katalonya özerk yönetiminde yapılan erken seçimlerde en yüksek oyu, kayıpla da olsa milliyetçi partiler aldı 
 İktidarda bulunan Yönelim ve Birlik (CIU) partisinin seçimlerden birinci parti olarak çıktı ancak bir önceki seçimlere göre oy kaybına uğradı.
 
 135 milletvekilinin olduğu Katalan Parlamentosu'nda 2010 yılındaki son seçimlerde 62 milletvekili bulunan CIU bu kez 50 milletvekilinde kaldı.
 
 Ayrılıkçı ve sol çizgideki ERC (Cumhuriyetçi Sol Parti) ise 21 milletvekili çıkararak ikinci oldu.
 
 ERC böylece 2010'daki oy oranını yaklaşık ikiye katlmış oldu.
 
 Bu iki parti de İspanya'dan ayrılıkla ilgili bir referendum yapılmasını savunuyor.
 
 Seçim sonuçlarının ardından bir açıklama yapan CIU'nun lideri ve Katalonya özerk yönetiminin başkanı Artur Mas, ''İstediğimiz mutlak çoğunluğun uzağında kaldık, bu açık. Durum kolay değil ama yine de bağımsızlıkla ilgili referandum hedefimizde ileriye gideceğiz'' dedi.
 
 Artur Mas, Katalonya'nın ekonomik krizden en fazla etkilenen bölgelerden biri olmasında İspanyol devletini suçlamıştı.
 
 Katalonya'nın ekonomik krizden çıkması için bağımsızlıktan yana bir referandum yapma planını savunan kuran Mas iki yıl önceden Katalanları erken seçime götürme kararı almıştı.