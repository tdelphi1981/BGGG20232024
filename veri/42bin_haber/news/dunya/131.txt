Davutoğlu'na Sana'da büyük ilgi
Yemen gezisinin son gününde başkent Sana'daki tarihi çarşıyı gezen Dışişleri Bakanı Davutoğlu, sevgi gösterisi ile karşılandı.
 Tarihi kenti ziyaretinde Dışişleri Bakanı Ahmet Davutoğlu'na yerel halkın ilgisi büyük oldu. Halk ile selamlaşan ve esnafı ziyaret eden Davutoğlu, Ulu Cami'yi gezdi.
 Yemen'in kapısı manasına gelen Bab el-Yemen'in giriş kapısına Yemen ve Türk bayraklarının asıldığı görüldü. Davutoğlu'nun çarşıya gelişi sevinç yarattı.
 Gezinin ardından uluslararası Sana Havaalanı'na hareket eden Davutoğlu iki gün süren resmi temaslarının ardından Yemen'den ayrıldı.
  