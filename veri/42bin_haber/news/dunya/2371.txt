Fransızlar Mali'nin kuzeyini vuruyor
Fransız savaş uçakları Mali'nin kuzeyinde militanların elindeki son kent olan Kidal'da denetimi ele geçirmek için saldırılar düzenliyor.
Fransız ordusunun Mali'deki askeri müdahalesi üç haftayı doldurmuş bulunuyor.

Kidal'da denetim sağlansa bile militan güçlerin yakınlardaki dağlık alanda üslenmelerinden endişe ediliyor.

Tuareg olarak anılan ve ağırlıklı olarak siyah Afrikalıların oluşturduğu bağımsızlık yanlısı militan grup Kidal'da denetimi elinde bulunduruyor.

Tuareg'lere görüşme çağrısı

Mali'de devlet başkanlığını geçici olarak yürüten Dioncounda Traore Tuareglere görüşme çağrısı yaptı.

Fransız birlikleri Kidal'daki havaalanını çarşamba günü ele geçirmişti.

BBC muhabiri, denetimleri altındaki şehirlerden çekilmek zorunda kalan İslamcı militanlara karşı ise yeni bir saldırı başlayacağını haber veriyor.
İslamcılara karşı yeni saldırı planı

İslamcı militanlar şehirlerden dağlık ve çöl olan alanlara çekilmişti.

BBC'nin derlediği bilgilere göre Mali'de dört ana İslamcı militan grup bulunuyor: Ansar Dine, Azavad İslami Hareketi, Kuzey Magrip'deki El Kaide ve Kanla İmza Atanlar.

Militanların Fransız birkaç sivili rehin tutmaları durumu çetrefilleştiriyor.

30 savaş uçağı

Fransız güçleri savaş uçaklarının desteğinde güneyden kuzeye doğru ilerledi.

Kidal militanların güçlü bir şekilde üslendikleri en son merkez konumunda.

30 kadar savaş uçağı Cezayir sınırı yakınında bulunan dağlık Tessalit bölgesinde militanlara ait eğitim kamplarını ve haberleşme olanaklarını hedef aldı.

Ülkede halihazırda toplam 3500 Fransız asker görev yapıyor.

Bu süre zarfında, geçen yıl Mali'nin kuzeyinde kontrolü ele geçiren İslamcı kuvvetler bölgenin büyük bölümünden geri püskürtüldü.

Öte yandan Birleşmiş Milletler, kuzeyde silahlı İslamcılara destek vermekle suçlanan Arap ve Tuareg toplumlara karşı misilleme saldırılarda bulunulduğu yönünde kendilerine çok ciddi iddiaların ulaştığını söylüyor.

Arap ve Tuareg toplumun üyelerine karşı linç eylemleri düzenlendiği ve evlerinin yağmalandığı haberleri geliyor.