'Siyonist rejimin paralı askerleri öldürdü'
İran Devrim Muhafızlarının üst düzey bir komutanı, Suriyede uğradığı suikast sonucu hayatını kaybetti. İran, General Hasan Şaterinin öldürülmesinden İsraili sorumlu tuttu.
Suriyedeki iç savaş, Ortadoğudaki diğer ülkelerinde muhaliflerle Beşşar Esad rejimi arasındaki çatışmalarda oynadığı rol hakkında soru işaretleri doğuruyor. İran Devrim Muhafızları komutanlarından Hasan Şaterinin, Şamdan Lübnanın başkenti Beyruta yol alırken pusuya düşürülerek öldürüldüğü haberleri, İran ile İsrail arasında yeni bir gerginliğe neden olabilir.

Şaterinin, 2006da İsrail ile Hizbullah arasında yaşanan savaşın ardından Lübnanın yeniden inşa edilmesinden sorumlu olan İran Yeniden Yapılandırma Komitesinin başında olduğu belirtildi.

Komitenin sözcüsü Ramazan Şerif, suikastın ardından yaptığı açıklamada, Hasan Şaterinin Siyonist rejime bağlı paralı askerler ve destekçileri tarafından öldürüldüğünü söyledi.

ABD-İSRAİL-İRAN ÜÇGENİ ISINIYOR
İranlı komutanın ölümü hakkında birçok soru işareti bulunurken, Suriyede hangi amaçla bulunduğu da kesin değil.

Lübnan gazetesi As-Dafir, Genera Şaterinin Halepin yeniden inşası için şehirde bulunduğunu öne sürerken, Suriyeli muhalifler bu iddianın gülünç olduğunu, Suriyenin bir zamanlar ticaret merkezi olarak bilinen kentin çatışmaların merkezlerinden biri olduğunu belirtti.

ABDnin Suriye Büyükelçisi Robert Ford, geçtiğimiz ay İranı eleştirerek, Tahran rejimini Suriye Devlet Başkanı Beşşar Esada destek vermekle suçlamıştı. Ford, Suriyeye silah gönderiyorlar, uzmanlar yolluyorlar. Hatta, Devrim Muhafızları üyelerini de Suriyeye gönderdiklerini biliyoruz demişti.

ABDnin açıkça suçlamasının yanı sıra, İsrail savaş uçakları geçtiğimiz hafta Şamın eteklerindeki bir askeri üssü bombaladı.

İngiliz Daily Telegrapha konuşan Batılı diplomatlar, İranın Lübnandaki Hizbullah örgütüne karadan havaya ateşlenen füzeler taşıdığından şüphelenildiğini, İsrail uçaklarının da bu istihbarata yönelik bir operasyon düzenlediğini belirtmişti.

LÜBNAN ÜZGÜN
İranlı komutan Şaterinin yolunu gözlerken ölüm haberini alan Lübnanlılar ise büyük üzüntü içinde. Beyrutun Şii nüfusun yoğun olduğu Dahiyeh mahallesinde, Şaterinin ölümü büyük üzüntü ve öfkeye neden oldu.

Dahiyeh, yaklaşık bir ay süren çatışmaların ardından büyük hasar görmüştü. Yerleşimcilerden biri, O burada çok sevilirdi. 2006daki savaşın ardından yeniden ayağa kalkmamızı sağlamıştı dedi.

Bir diğer Dahiyeh sakini, Burada çok iyi bir iş çıkardı. Mali gücü ve zekası yüksek biriydi. Lübnana inşaat şirketleri getirdi... ABDde Katrina Kasırgasının yıktığı yerler hala harabe halinde. Ama Şateri iki yıl içinde her yeri yeniden inşa etti dedi.

MUHALİFLER ÖLDÜRDÜ
Hizbullah, Daily Telegrapha yaptığı açıklamada, Şateriyi uzun zamandan beri tanıdıklarını, uzun süredir suikast için bir hedef oluşturduğunu, bu şüphelere yönelik kişilerin geçmişte tutuklandığını belirtti.

Şaterinin suikastında şüpheler, geçmişte dört İranlı nükleer fizikçiye suikast düzenleyen İsrailde odaklarırken, Suriye İnsan Hakları Gözlemevi, Şaterinin Suriyeli muhalifler tarafından öldürüldüğünü öne sürdü.

AFPye açıklama yapan örgütün direktörü Rami Abdel Rahman, Kesin olarak nerede vurulduğunu bilmiyoruz. Ancak Şamdan Beyruta gitmekte olan aracının bir grup muhalif tarafından pusuya düşürüldüğünü biliyoruz dedi.

ABD Dışişleri Bakanı John Kerry, dün yaptığı açıklamada, Suriyedeki savaşın çok büyük bir insan kaybına neden olduğunu belirterek, geride kalan iki yılda 90 bin kişinin hayatını kaybettiğini ifade etti.