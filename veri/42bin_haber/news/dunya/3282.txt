Azerbaycan'dan ABD'ye sert tepki
Azerbaycan Dışişleri Bakanlığı sözcüsü Elman Abdullayev, Beyaz Saray sitesinde Hocalı soykırımı ile ilgili açılan ankette 100 binden fazla kişinin oy kullanmasının ardından yapılan açıklamayı esefle karşıladıklarını ifade etti.
Azerbaycan Dışişleri Bakanlığı sözcüsü Elman Abdullayev, Cihan Haber Ajansı'na yaptığı açıklamada, Beyaz Saray'dan Hocalı soykırımı ile ilgili yapılan "genel bir açıklamanın" çok üzüntü verici olduğunu söyledi. 

Açıklamayı esefle karşıladıklarını ifade eden Abdullayev, "Her hangi bir kesin bir görüş veya duruş sergilemiyor." dedi.

ABD'nin, Dağlık Karabağ sorununun çözümünde aracılık yapması için kurulan Minsk Grubu'nun 3 eş başkanından biri, BM Güvenlik Konseyi'nin üyesi olduğunu hatırlatan Abdullayev, "ABD her zaman açıklamalarında Azerbaycan'ı stratejik ortak olarak gördüğünü vurgulamıştır. Bütün bu hususlara rağmen, ABD'den bugün böyle bir açıklama yapılması, Azerbaycan halkı için bu kadar hassa olan, önemli olan Hocalı soykırımı konusunda genel bir açıklamayla geçiştirmesi, her hangi bir tepkiyi vermemesi çok teessüf duyulan bir olaydır." 

Bu açıklamanın ABD'nin bu konuda bir konumunun olmadığının göstergesi olduğunu söyleyen Elman Abdullayev, "Bence bu bir konumu, bir duruşu olmamayı gösteriyor. İnsanlığa karşı işlenen suça karşı ilgisiz kalmaktır." ifadelerini kullandı. 

26 Şubat 1992?de Azerbaycan'ın Hocalı şehrinde Ermenilerin yaptığı soykırım sonucu 613 kişi ölmüştü. Aralarında 106 kadın, 63 çocuk ve 70?i yaşlı olan kurbanlar, işkence edilmiş ve vahşice öldürülmüştü. Olaylar sırasında bin 275 kişi esir alınırken, binden faza kişi sakat kalmıştı. Hocalı soykırımı sonucu birçok insan ise halen kayıp.
(CİHAN)