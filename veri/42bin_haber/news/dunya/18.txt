Washington, Myanmar ve Bangladeş'i uyardı
ABD, Bangladeş ve Myanmar'a, Rohingya Müslüman azınlığının haklarını korumaları uyarısında bulundu.
 ABD Dışişleri Bakanlığı yetkilisi Kelly Clements, Washington'da "Açık Toplum Kuruluşu" ve "Uluslararası Mülteciler" adlı 2 sivil toplum örgütü tarafından düzenlenen toplantıda, bölgedeki azınlıkların yaşam koşullarını acilen iyileştirmesini istedi.
          
 Bangladeş ve Myanmar'ın, ülkelerindeki azınlık ve mültecilerin haklarını korumakla sorumlu olduğunu hatırlatan Clements, Myanmar'ı, Rohingya Müslümanları konusunda "ortak yol" bulmaya çağırdı.
          
 Clements, Myanmar'ın batısında yer alan, Rohingya Müslümanlarının yaşadığı Arakan eyaletinin Rakine bölgesinde barışın, ekonomik gelişme, yoksulluğun azalması ve temel insan haklarına saygı duyulmasıyla sağlanacağını ifade etti.
          
 Yaklaşık 20 yıldır Rohingya Müslüman azınlıkları üzerinde çalışmalar yürüten Clements, bölgedeki çocukların okula gidemediğini ve bölge genelindeki yetersiz beslenme sorunu olduğunu vurgulayarak, çözüme ulaşmanın giderek zorlaştığını belirtti.
          
 800 bin Rohingyalının yaşadığı Myanmar'da yönetim, azınlığı "yasadışı göçmen" olarak tanımlıyor. 300 bin Rohingyalının Bangladeş'e göç ettiği  biliniyor.
          
 Bangladeş sınırında Budistlerle Rohingya Müslümanları arasındaki şiddet olaylarında Temmuz'dan bu yana 90 kişi hayatını kaybetti.
          
 AA
  