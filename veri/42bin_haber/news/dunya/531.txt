Suriye'de ölü sayısı 40 bini geçti
Suriyeli insan hakları eylemcileri, halk isyanının başladığı geçen yılın mart ayından bu yana ülkede 40 binden fazla kişinin hayatını kaybettiğini açıkladı 
 Suriye İnsan Hakları Gözlem grubunun Amerika’nın Sesi’ne yaptığı açıklamaya göre ölenlerden 28 bini siviller ve isyancılar. 10 bini asker, 1400’ü asker kaçağı... Grup, ölenlerden 600’ünün kimliğinin belirlenemediğini de açıkladı.
    
 Bu arada Suriyeli isyancılar doğudaki Deir Ezzor vilayetinde bir askeri üssü ele geçirdiklerini iddia etti.
 
 İsyancılar ve insan hakları eylemcileri Mayadin askeri üssüyle civar bölgelerin günlerdir devam eden çatışmalar sonrasında isyancıların kontrolüne geçtiğini bildirdi.
 
 Bu arada Suriye savaş uçakları Halep’in kuzeyindeki bir seyyar hastanenin yanındaki binayı bombaladı.    Olayda ölen ve yaralananların sayısının 12 civarında olduğu kaydedildi. 
 
  