Irak uçuşlarına kum fırtınası engeli
Irak’ın Erbil ve Musul kentlerinde etkili olan kum fırtınası hava trafiğini olumsuz etkiledi.
 Türk Havayolları’nın İstanbul Atatürk Havalimanı’ndan bugün saat 00:25’te Erbil'e, saat 05:55’te de Musul’a yapacağı uçak seferleri iptal edildi. Seferlerin Erbil ve Musul'da etkili olan kum fırtınası nedeniyle iptal edildiği öğrenildi. Musul ve Erbil’ e gidecek toplam 250 yolcu pasaport çıkış işlemlerinin ardından Türk Havayolları tarafından otellere yerleştirildi. Hava koşullarının düzelmesinin ardından seferlerin yapılacağı öğrenildi.
 DHA