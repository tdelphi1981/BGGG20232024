528 yıl sonra yeniden canlandı
İngilterenin savaşta ölen son kralı Üçüncü Richardın yüzü, ölümünden 528 yıl sonra yeniden canlandı. Kralın kemikleri, geçtiğimiz yıl bir otoparkın altına gömülü olan kilisede bulunmuştu. Kralın yüzü, ölümünden sonra kalan portrelere kıyasla bilimsel yollarla en gerçekçi şekilde oluşturuldu.
Bilim insanları, dün kemiklerinin bulunduğunu açıkladıkları Kral Üçüncü Richardın yüzünü bilgisayarda yeniden canlandırdı.

İngilterenin iç savaşı olan Güller Savaşında Henry Tudorun ordusuna karşı duran Üçüncü Richardın krallığı sadece iki yıl sürmüştü. 1485 yılında Bosworth Field savaşında ünlü Tudor hanedanının ilk temsilcisine yenilen Richard, savaş alanında öldü.

Üçüncü Richard, ölümünün ardından Leicester kentindeki Greyfriars Kilisesine gömüldü. Ancak kişise, yüzyıllar sonra bir otoparkın altında kaldı. Eylül 2012de kemiklerine ulaşılan kralın kimliği de dün tespit edildi.

İngilterenin Dundee Üniversitesinde kemiklerden üç boyutlu modelleme çıkarma konusunda uzman olan profesör Caroline Wilkinson, bilgisayar analizleri yapılan kafatasından Üçüncü Richardın suratını ortaya çıkardı.

Üçüncü Richardın hayatta kalan ve her biri Tudor hanedanı döminde yapılmış olan portreleri, beklendiği gibi koltuğunu kaybeden kralı oldukça sönük gösteriyordu.

Wilkinson, bilgisayar ortamındaki üç boyutlu modelin sayısal bilgilerinden yararlandığı gibi, kemik yapısını inceleyerek yumuşak dokunun belli yerlerdeki kalınlığını tespit etti.

Wilkinson, Ortaya çıkan tasvir, Üçüncü Richardı farklı bir şekile görmemizi sağlayabilir. Yüz yapısı, bilimsel yaklaşımla ortaya çıkarıldı. Bu kapsamda anatomik değerlendirmeler ve stereolitografi olarak bilinen 3D replikasyon yöntemi kullandık... Son olarak yüz boyandı ve cam gözler eklendi, peruk takıldı. Portrelere bakarak gerçekçi ve krala yakışır bir görünüm çıkardık dedi.


32 yaşında ölen kralın eski bir portresi (solda) ve bulunan kafatası (sağda).

GERÇEĞE ÇOK YAKIN
The Independentın haberine göre, Üçüncü Richardın yüz yıllar sonra yeniden beliren görünümünde göz rengi ve saç yapısı kesin olmayabilir. Ölümünde arka azı dişleri olmayan kralın, bu nedenle hafif çukur yanakları olduğu düşünülüyor.

Yüzün boyama işlemini gerçekleştiren Dundee Sanat ve Tasarım Yüksekokulundan Janice Aitken, Bilimsel olmaktan çok yorumlayıcı bir işlem yaptım... Portre boyama tecrübeme güvendim. Tarihi ve tamamlayıcı bilgilere dayanarak boyamayı tamamladım dedi.

Üçüncü richardın eski portreleri, kambur olduğu düşünülen kralın sağ omzunu diğerinden yüksek ve kısık gözlü bir halde tasvir ediyordu.

Tarihçi John Ashdown-Hill, Üçüncü Richardın hayatta kalan tüm portreleri, kamburluk gibi sonradan eklendiği izlenimi veren özellikler içeriyor. Yüz hatları, birbirlerine benzerlik gösteriyor. Kısaca ölümünden sonra yapılan portreleri, muhtemelen hayatta olduğu dönemden kalanlara dayanıyor dedi.

İskeleri üzerindeki incelemeler, Üçüncü Richardın 1.72 boyunda ve ince yapılı biri olduğunu gösterdi. Askeri yönü çok aktif olan Üçüncü Richard, omurga eğriliğine sahipti ve savaş alanında ölen son İngiltere kralı olarak tarihe geçti. Kralın bulunduğu yerden fazla uzak olmayan Leicester Katedraline gömülmesi bekleniyor.