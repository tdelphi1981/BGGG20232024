İsrail, sınırına bariyer döşüyor
İsrail Başbakanı Binyamin Netanyahu, İsrail'e kaçak yollardan giren binlerce kişinin ülkelerine geri gönderileceklerini açıkladı. Başbakan Netanyahu, Mısır sınırına yapılan bariyerlerin Kerem Şalom Sınır Kapısı ile Eliat kenti arasındaki bölümün tamamlanma töreninde yaptığı konuşmada İsrail'e Mısır sınırından kaçak yollarla giren göçmen sayısının yapılan bariyerler sayesinde durdurulduğunu öne sürdü.

Netanyahu, şöyle devam etti:

"Kaçak girişleri durdurmayı başardık. Son birkaç aydır Eliat sınırından ülkemize girerek Eilat, Be'er Sheva ve Tel Aviv;e herhangi sızma olmadı. Aynı zamanda sürecin ortasında kaçaklar ülkelerine gönderildi. Yüzlerce kaçak olarak gelenler, geldikleri ülkelerine geri döndü ve binlercesi de yakında dönecek. Her ay yasa dışı yollardan giriş yapanlar geldikleri ülkelerine geri gönderilecekler."

İsrail İçişleri Bakanlığı'nın verilerine göre İsrail'e 2012 yılında kaçak giren göçmen sayısı 8 bin 230 oldu.

Mısır sınırına yapılan ve 230 kilometre olması planlan toplam bariyer inşaatının İsrail'e maliyetinin yaklaşık 400 milyon dolara mal olması bekleniyor.

İsrail inşaatın tamamlanmasıyla ülkeye kaçak yollardan girişi tamamen bitirmeyi amaçlıyor.