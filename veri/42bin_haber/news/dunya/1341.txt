Valls 'Terorist grupları kışkırtabilir'
Fransa İçişleri Bakanı Manuel Valls, ülkesinin Mali'ye askeri müdahalesinin, 'terörist grupların saldırılarını kışkırtabileceği' uyarısında bulundu 
 Fransa İçişleri Bakanı Manuel Valls, ülkesinin Mali’ye askeri müdahalesinin, 'terörist grupların saldırılarını kışkırtabileceği' uyarısında bulundu. Le Parisien gazetesine konuşan Valls, "Mali’deki durum, terörist kişi ve grupların Fransa’ya yönelik saldırı düzenlemelerini kışkırtabilir" ifadesini kullandı.
  
 GÜVENLİK GÜÇLERİ ARTIRILDI
  
 
 Fransa’nın terör tehdidine karşı güvenlik alarmını Cumartesi günü en üst seviyeye çıkarttığını ifade eden Valls, mevcut durum dikkate alındığında güvenlik tedbirlerinin en üst seviyeye çıkartılmasının normal olduğun söyledi. Fransız Bakan, kamu binaları, toplum taşıma araçları ile havaalanlarında devriye gezen güvenlik güçlerinin sayısının artırıldığına dikkati çekti.  
   
 Cumhurbaşkanı François Hollande, Cumartesi günkü Milli Güvenlik Kurulu toplantısından sonra yaptığı açıklamada, Mali ve Somali’ye yönelik askeri müdahalelerin ardından ülkedeki güvenlik önlemlerinin artırılacağını bildirmişti. Fransa, Batı Afrika ülkesi Mali’nin kuzeyine hakim olan silahlı gruplara karşı 12 Ocak’ta hava saldırısı başlatmıştı.
  