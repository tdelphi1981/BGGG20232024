Nehirden çıkan domuz leşleri şoke etti
ÇİN'in iş ve ticaret merkezi Şanghay'da nehirden çıkarılan domuz leşleri halkı şoke etti.
Şanghay'ı ikiye ayıran Huangpu Nehri'nde hafta sonunda 2 bin 813 domuz leşi bulunduğu bildirildi. Şanghay Tarım Komisyonu'ndan yapılan açıklamada, testler sonucunda en az 1 leş üzerinde domuz gribi virüsü PCV-2 tespit edildiği kaydedildi. Yetkililer, virüsün insana bulaşıcı niteliği bulunmadığını öne sürdü. Nehrin 20 milyonluk kentin ana içme suyu kaynağını oluşturması halk arasında endişeye yol açarken, yetkililer su kalitesinin halen normal olduğunu ve yakından gözlendiğini bildirdi. Leşlerin, Zhejiang eyaletinde yer alan bir köyde virüs salgını sonucu ölen binlerce domuzun köylülerce nehre atılmasıyla Şanghay'a ulaştığı tahmin ediliyor