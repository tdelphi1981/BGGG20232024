Suriye'deki olaylarda 105 kişi öldü
Suriye'de rejime bağlı ordu birliklerinin çeşitli bölgelere hava destekli düzenlediği saldırılarda çoğu sivil 105 kişinin öldüğü bildirildi.
Suriye İnsan Hakları Örgütü, güvenlik güçlerinin saldırılarında Şam'ın banliyölerinde 32, Halep'te 20, Humus'ta 18, Deyru'z Zor'da 12, Dera'da 11, İdlib'te 8, Hama'da 3 ve Lazkiye'de bir olmak üzere 105 kişinin yaşamını yitirdiğini duyurdu.

Bu arada, Suriye Koordinasyon Komitesi (LCC) Şam'ın Kalamun bölgesindeki 155. Tugay'dan ülkenin kuzeyine doğru bir Scud füzesinin fırlatıldığını ileri sürdü.

LCC, Hama, Humus, Dera, Şam'ın banliyöleri ile Halep'te ÖSO birlikleriyle Esed güçleri arasında yoğun çatışmaların yaşandığını bildirdi.

Öte yandan, Suriye resmi haber ajansı SANA, güvenlik güçlerinin ülke genelinde gerçekleştirdiği operasyonlarda çok sayıda 'terörist'i etkisiz hale getirdiğini açıkladı.