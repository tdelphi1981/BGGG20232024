Ahmedinejad, Chavez'in tabutunu öptü
VENEZUELA Devlet Başkanı Hugo Chavez'in resmi cenaze töreni başkent Caracas'ta, naaşının bulunduğu askeri akademide yapıldı. İran Cumhurbaşkanı Mahmud Ahmedinejad, Chavez'in tabutunu öperek uğurladı.
Çarşamba günü hayatını kaybeden Venezuela Devlet Başkanı Hugo Chavez'in resmi cenaze töreni başkent Caracas'ta, naaşının bulunduğu askeri akademide yapıldı. Türkiye'yi Başbakan Yardımcısı Beşir Atalay'ın temsil ettiği törene, İran Cumhurbaşkanı Mahmud Ahmedinejad, Küba Devlet Başkanı Raul Castro ve Rusya Dışişleri Bakanı Sergey Lavrov'ın yanı sıra 55 ülkenin başkan ve temsilcileri katıldı. Chavez ile kişisel dostluğu ile tanınan İran Cumhurbaşkanı Mahmud Ahmedinejad, Chavez'in tabutunu öperek uğurladı. Çok heyecanlı olduğu gözlenen Ahmedinejad, törende halk tarafından en çok alkışlanan lider oldu.