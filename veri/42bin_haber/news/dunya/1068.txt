Medya patronuna gözaltı!
Yunanistan'da, "Real Media" şirketinin yönetim kurulu başkanı Andreas Kuris, ülkenin sosyal sigorta kurumu İKA'ya olan borçları nedeniyle gözaltına alındı 
 Atina Mahkemesi savcısının kararıyla gözaltına alındığı belirtilen Kuris’in, İKA’ya 9 milyon avronun özerinde ödenmemiş prim borcu bulunduğu bildirildi.  
 KENDİSİYLE İLGİSİ OLMADIĞINI İDDİA ETTİ
  
 Atina’da yayımlanan "Avriani" gazetesi ve "Alter" televizyon kanalının sahibi Yorgos Kuris’in oğlu olan 41 yaşındaki Andreas Kuris, sosyal paylaşım sitesinde yayımladığı bir mesajda, prim borçlarının, "Alter" televizyon kanalına ait olduğunu, kendisiyle bir ilgisi bulunmadığını iddia etti.  
 Yunanistan’da ulusal alanda yayın yapan Alter televizyonu, maaşlarını alamayan çalışanlarının kanalın yayın merkezini işgal ederek süresiz greve gitmeleri nedeniyle geçen yılın Kasım ayından beri yayın yapmıyor.