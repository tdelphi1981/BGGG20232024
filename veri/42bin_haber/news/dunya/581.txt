Sarkozy şimdilik kurtuldu!
Fransa'nın eski cumhurbaşkanı Nicolas Sarkozy, 2007 yılındaki seçim kampanyasında, kozmetik devi L'Oreal'in patronu Liliane Bettencourt'dan yasa dışı maddi destek aldığı yolundaki suçlamalarla ilgili verdiği uzun ifadenin ardından şimdilik yargılanmakta kurtuldu. 
Sarkozy'nin dün 12 saat ifadesi alan mahkeme, eski cumhurbaşkanının yasa dışı seçim kampanyasının finansmanıyla ilgili davada "zorunlu şahit" olarak dinlenmesini kararlaştırdı. 
2007 yılındaki seçim kampanyasının yasa dışı yollardan gelen mali kaynakla karşılandığı yolundaki iddiaları araştıran savcının talimatı doğrultusunda, Sarkozy'nin evi ve bürosu aranmıştı. 
Sarkozy, daha önce yaptığı açıklamalarda, yasalarla belirlenen miktarın dışında L'Oreal grubundan maddi destek almadığını iddia etmişti. Fransız basını da, Sarkozy'nin devrik Libya lideri Kaddafi'den de seçim kampanyası için mali destek aldığını ileri sürmüştü.