Gürcülerin Rusya algısı
Amerikan Uluslararası Cumhuriyetçiler Enstitüsü'nün Gürcistan'da yaptığı kamuoyu araştırmasına göre, Gürcü halkının çoğunluğu "Rusya'nın saldırısının tekrarlanabileceğini ya da saldırının sürdüğünü" ve Moskova ile diyalog kurulması gerektiğini düşünüyor.
Amerikan Uluslararası Cumhuriyetçiler Enstitüsü'nün Kasım ayında yaptığı kamuoyu araştırmasına katılan bin 500 kişiye, "Rusya ile ikili görüşmeler başlatılmasını destekliyor musunuz?" ve "Gürcistan'daki iktidar değişikliği Rusya ile ilişkileri olumlu yönde etkiler mi?" soruları yöneltildi. Katılımcıların yüzde 83'ü Rusya ile diyalog sürecinin başlatılmasını destelediğini belirtti.

Diğer soruya ise katılımcıların yüzde 52'si, hükümet değişikliğinin Rusya ile ilişkilerin normalleşmesine olumlu etkileyeceğine inandığı, yüzde 34'ü önemli ölçüde bir değişik olmayacağı, yüzde 5'i de herhangi bir değişiklik olmayacağı yanıtını verdi.

Katılımcılara yöneltilen, "Rusya'nın yeni bir saldırıda bulunma ihtimali var mı?" sorusuna ise katılımcıların yüzde 23'ü "saldırı bitti, tekrarını beklemiyoruz", yüzde 19'u "saldırı bitti ama tekrarlanabilir", yüzde 47'si "saldırı sürüyor" yanıtını verirken, yüzde 11'i ise herhangi bir yanıt vermedi.