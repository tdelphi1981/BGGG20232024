Tecavüz edip kuyuya attılar
Hindistan'ın batısında tecavüze uğradıktan sonra öldürülen 3 kız kardeşin cesedi kuyuda bulundu. 
Bölge polisi Aarti Singh, Maharashtra eyaletinin Bhandara bölgesinde, 14 Şubat'ta kaybolan 6, 9 ve 11 yaşlarındaki 3 kız kardeşin cesedinin, 2 gün sonra aynı bölgedeki bir kuyuda bulunduğunu açıkladı. 
Singh, cesetlerin üzerinde sırt çantaları ve ayakkabıları olduğunu belirterek, yapılan otopsi sonucu tecavüze uğradığının anlaşıldığını da söyledi. 
Olayla ilgili başlatılan soruşturma kapsamında 4 kişinin gözaltına alındığı kaydedildi. 
Kızların, evde bulamadıkları annelerini aramak için dışarı çıktığı ve bir daha geri dönmediği ifade edildi. 
Hindistan'da 16 Aralık'ta da 23 yaşında genç bir kadın otobüste toplu tecavüze uğramış ve kaldırıldığı hastanede hayatını kaybetmişti. Olay, ülkede kadın hakları konusunda birçok protestoya neden olmuştu.