Rus komutandan Türkiyeye uyarı
Rusya Genelkurmay Başkanı Valeri Gerasimov, Türkiye'nin Suriye sınırına yerleştirilecek Patriot füzeleri ile ilgili gelişmeleri yakından takip ettiklerini söyledi.

Tansiyonun yüksek olduğu bölgede silah yığınağının artmasının ek risk oluşturduğunu belirten Gerasimov, burada görev alacak askeri personele yönelik provokasyon tehlikesi de var." uyarısında bulundu. Gerasimov ayrıca patriotların, Suriye'de uçuşa yasak bölge oluşturulması yönünde kullanılmayacağını da sözlerine ekledi. 

Rusya'nın, sorunu Suriye halkının çözmesinden yana olduğunu kaydeden Rus komutan'a göre, bölgeye yönelik herhangi bir dış askeri müdahale feci sonuçlara neden olabilir. 

Afganistan'dan ISAF birliklerinin çekilmesinin ardından, bölgede durumun kötüleşme riskinin olduğuna işaret eden Valeri Gerasimov, radikal unsurların provokasyon tehlikesinin yüksek olduğunu belirtti.

Avrupa füze savunma sistemi ile ilgili Rusya'nın endişelerinin sürdüğünü kaydeden Rus komutan, 2013'te NATO ile ortak askeri tatbikat yapacakları bilgisini verdi. Yaz aylarında Çek Cumhuriyeti ve Slovakya'da gerçekleşecek tatbikatta, Rusya ve NATO ortak operasyon eğitimi yapacak.