Suriye'de vurulan Fransız gazeteci öldü
 
 Fransız gazeteci Yves Debay, Halep’te muhalifler ile Suriye ordu birlikleri arasındaki çatışmaları görüntülemeye çalışırken, açılan ateş sonucu yaralandı. 
 Ağır yaralanan Debay, bugün öğle saatlerinde muhaliflerin yardımıyla Kilis Devlet Hastanesi’ne getirildi, ancak yapılan tüm müdahalelere rağmen kurtarılamadı. 
 CENAZE OTOPSİ İÇİN GAZİANTEP’E GETİRİLDİ
  
 Fransız Gazeteci Yves Debay’ın cenazesi muhaliflerin yardımı ile Öncüpınar Sınır Kapısı’ndan önce Kilis Devlet Hastanesi’ne, ardından otopsi yapılmak üzere bir minibüsle Gaziantep Adli Tıp Kurumu’na getirildi. 
 DHA