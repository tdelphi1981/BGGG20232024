İran'dan İsrail saldırısına ilk tepki
İran Dışişleri Bakanı Ali Ekber Salihi, İsrail'in Suriye'deki bazı askeri hedefleri vurduğu iddiasıyla ilgili olarak, saldırıyı şiddetle kınadıklarını açıkladı.
Salihi, devlet televizyonu IRINN tarafından da yayınlanan açıklamasında, "İsrail'in saldırısı, Suriye'nin egemenliği ve toprak bütünlüğüne yapılan saldırıdır" dedi.

İsrail'in bölge halkı ve Müslüman ülkeler arasında fitne çıkarma çabalarına değinen Salihi, bölge ülkelerinde bilinç ve sağduyunun korunmasının benzer saldırıları önlemek için gerekli olduğunu vurguladı.

Bu arada, IRINN'in saldırıyla ilgili yorumunda, 'İsrail savaş uçaklarının saldırısına hedef olan bölgenin daha önce bu ülkedeki silahlı gruplarca ele geçirilmek istendiği, ancak başarısız olunduğu' ifadeleri kullanıldı.