Mısır'da derin çatlak
Mısır Cumhurbaşkanı Muhammed Mursi'nin dün yeni anayasal düzenlemeler çerçevesinde Başsavcı Abdülmecid Mahmud'u görevden alıp yerine Talat İbrahim'i ataması Mısır'da tepkilere neden oldu 
 Tahrir’de yapılan gösteriye, cumhurbaşkan adaylarında Amr Musa, Hamden Sebbahi ve Muhammed El Baradey katıldı. Göstericilerle askerler arasındaki çatışmalarda onlarca kişi yaralanırken, Mursi’nin yardımcılarından Semir Markas görevinden istifa etti.
 
 Mısır’da Cumhurbaşkanı Mursi’nin Başsavcıyı görevden alması ile Mısır ikiye bölündü. Hükümet karşıtları Tahrir meydanından binlerce protestocu toplandı. Muhammed Mahmud Caddesi’nde gösterciler ile askerler arasında çatışmalar yaşanırken, olaylarda onlarca kişi yaralandı.
 
 Öte yandan, Mısırlı protestocular, İskenderiye, Süveyş, Port-Said ve İsmailiye’deki ’Müslüman Kardeşlere’ ait Hürriyet ve Adalet Partisi merkezlerine saldırarak ateşe verdiler. Gösterciler, Mursi’ye karşı, ’Halk rejimi devirmek istiyor’ ve ’Git! Git! Git!’ sloganları attılar. Muhaliflerin Tahrir’deki gösterisine karşı Mursi taraftarları da Cumhurbaşkanlığı konutu önünde toplandı. 
 
 Burada taraftarlarına seslenen Mursi, yapılan gösterilerin arkasında eski rejimin kalıntılarının olduğunu iddia ederek, ülkenin demokrasi yolunda gerekli adımları atacağını ve halkın meclis seçimlerini nezih bir şekilde yürüteceğini söyledi.
 
 MURSİ’NİN YARDIMCISI İSTİFA ETTİ
 
 Cumhurbaşkanı Mursi’nin yardımcılarından Hiristiyan Semir Markas görevinden istifa etti.
 
 Metin TURAN/ KAHİRE,(Mısır),(DHA)