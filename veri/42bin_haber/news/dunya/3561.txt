Almanya'da yangın: 7 ölü
Almanya'nın Backnang kentinde Türk ailelerin de yaşadığı bir apartmanda yangın çıktı. 7 kişinin öldüğü olayda ölenlerin kimlik tespit çalışmaları sürüyor. 
Polis sözcüsü Klaus Hinderer, Stuttgart yakınlarında bulunan Backnang kentindeki apartmanda çıkan yangında ilk belirlemelere göre ikisi çocuk, en az
yedi kişinin öldüğünü bildirdi. Kurbanların aynı aileden olabileceği belirtildi.

Yangında üç kişinin de yaralandığı ifade edildi.

Sabaha karşı çıkan yangının nedeninin araştırıldığı, kimlik tespit çalışmalarına başlandığı kaydedildi.

Polis sözcüsü, AA muhabirine telefonda yaptığı açıklamada, apartmanda Türk ailelerin de yaşadığı, ancak ölenlerin kimliklerinin henüz belli olmadığını söyledi.