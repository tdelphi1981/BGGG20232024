Erdoğan'dan flaş infaz açıklaması
Fransa'da PKK'ya infaz ile ilgili konuşan Başbakan Erdoğan, "Olaydaki teknik bilgiler çok ilginç, kapı şifreli, şifreyi bilmeyen açamaz" dedi. Erdoğan, "iç hesaplaşma" ihtimalini güçlendiren teknik bilgilerin bulunduğunu belirterek, "Burası (cinayetin işlendiği yer) aslında içeriden kilitlenen ve bu
kilit de öyle tek kilit falan değil, şifreli kilitler. Bu şifreyi bilmeyenlerin açabileceği bir şey değil. O üç kişi bunu açıyor. Onlar da herhalde tanımadıkları insanlara kapıyı açmaz" ifadesini kullandı.

Başbakan, "Burada da yine kendi içinde hesaplaşmanın neticesi olabilir veyahut da şu anda bizim atmakta olduğumuz bu iyi niyetli adımları kesmeye yönelik adımlar olabilir. Onun için de sonucunu tabi beklememiz gerekir" şeklinde konuştu.

Erdoğan, Abdullah Öcalan'a da televizyon verileceğini açıkladı.

İmralı'daki görüşmeler:
Başbakan, BDP yetkililerinin İmralı'daki görüşmeler konusunda "Öcalan'ın koşulları görüşmeye müsait hale getirilmeli" sözleriyle ilgili, "İmralı'nın koşulları dünyada hiçbir ülkede olmayandan çok daha iyi koşullardır ve burada adeta özel bakım söz konusudur" diye konuştu.

Kabine değişikliği:
Erdoğan: kabine değişikliği ile ilgili bir soru üzerine de "Her an herşey olabilir" dedi.