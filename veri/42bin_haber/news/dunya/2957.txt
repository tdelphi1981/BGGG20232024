Dünyanın en büyük dini buluşması
Dünyanın en büyük dini toplanmasında 100 milyon kişi Allahabada akın ediyor.
Hindu dininin en kutsal günlerinden sayılan ve Hinduların hacı oldukları Kumb Mela festivalinde bugün "kutsal dalış günü" sebebi ile güvenlik en üst seviyeye çıkarıldı.
 
Hindistan'ın Allahabad şehrinde 12 yılda bir yapılan ve 55 gün boyunca süren Kumbh Mela festivalinin en kutsal gün sayılan kutsal dalış gününe gelindi. Hinduların hacı olacakları bu gün 10 milyonu aşkın Hindunun Ganj nehrinde suya dalması bekleniyor. Hindu inancına göre kutsal olan Ganj ve Yamuna nehirlerinden içen, burda yıkanan ya da suya dalan kişi günahlarından arınıyor. 55 günlük festival boyunca Hindular 6 defa Ganj nehrinin sularına dalıyor. Geçtiğimiz Pazar günü yapılan suya dalma programına 30 milyon kişinin katıldığı rapor edildi.

14 Ocak'ta başlayan festivalin yapıldığı ve milyonlarca kişinin akın ettiği Allahabad'da 20 kilometrekarelik alana binlerce çadır kuruldı. 30 bin polisin görev yaptığı bölgede 35 bin seyyar tuvalet ve 14 sahra hastanesi ile özel bir idare sistemi kuruldu. 150 bin hastanın bakıldığı hastanelerde 250 doktor çalışıyor. Festivalde ayrıca kayıp bulma birimi kaybolan 40 bin Hinduyu da aileleri ile buluşturdu. İçilemeyecek hatta dokunulamayacak kadar kirli olan Ganj nehrinde temizleme çalışması yapan Hint hükümeti halkı kirlilik konusunda uyarıyor. Suyun içilmemesi uyarılarına rağmen birçok Hindu kirli suları içip bidonlarla yakınlarına götürüyor. Hükümet bölgede halk için 80 milyon litre de içme suyu sağladı.
 
Ganj'a kutsal dalış yapan milyonlarca hacıdan Rakesh Sharma bugün kendisi için arınma günü olduğunu dile getirdi. Sharma, Ganj ve Allahabad'ın Hindu dini için çok kutsal olduğunu sözlerine ekledi. 
 
Hindistan devletinin yarım milyar dolardan fazla yatırım yaptığı festivaller için bir de vali atanmıştı. Beraberinde bir çok tehlike ve eleştiriyi de getiren Kumb Mela festivalinde geçtiğimiz hafta bir tren istasyonunda meydana gelen kargaşa sonucu 36 kişi ezilerek ölmüştü. Festival boyunca bazı çadırlarda çıkan yangınlarda da bazı Hindular hayatını kaybetti. Ezilme hadisesinin ardından organizasyondan sorumlu eyalet bakanı Azam Khan festivaldeki görevinden istifa etmişti.
 1
44. defa yapılan bu seneki Kumbh Mela festivali ise büyük Kumbh olarak da anılıyor. Hindu mitolojisine göre her 12 yılda bir tekrar edilen Kumb mela festivali Hinduların en kutsal dini ayini olarak biliniyor. 55 günlük süreçte 100 milyonu aşkın insanın toplandığı Allahabad dünyaın en büyük insan toplanmasına da ev sahipliği yapıyor. 
 
Hindu inancına göre Hindu tanrıları ve şeytanlar bir sürahi dolusu meyve nektarı için savaşırken birkaç damla Allahabad, Nasik, Ujjain ve Haridwar şehirlerine damlar. Bu şehirler kumbh festivalinin yapıldığı kutsal şehirler olur.