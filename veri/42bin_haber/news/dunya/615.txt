Kürtleri birlik olamaya çağırdı
Irak Bölgesel Kürt Yönetimi Başkanı Mesud Barzani, Erbil şehrinde Suriyeli Kürt muhalif guruplarla bir araya gelerek, birlik olma çağrısı yaptı.
 Selahattin kasabasında basına kapalı olarak gerçekleşen görüşmede, Suriye'de yaşanan son gelişmeler ve özellikle Kürtlerin durumunun masaya yatırıldığı açıklandı. Irak Bölgesel Kürt Yönetimi'nden yapılan açıklamada, toplantıda konuşan Mesud Barzani'nin, Suriye'deki Kürtlere her zaman destek olunacağı sözü verdiği bildirildi. Suriye'deki Kürtlerin birliği kaybetmemelerini isteyen Barzani, Kürt guruplar arasında çıkan anlaşmazlığa yol açacak her şeyin karşısında durmaları gerektiğini vurguladı.
 Toplantıda, geçtiğimiz Temmuz ayında Suriye Kürt siyasi gruplar arasında imzalanan Erbil İttifakı'na sadık kalmaya devam edileceği yenilendi.
 CİHAN
  