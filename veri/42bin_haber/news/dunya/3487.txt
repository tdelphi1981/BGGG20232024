Flaş iddia: Irak ordusu sınıra yığınağa başladı
İran'ın yarı resmi Fars Haber Ajansı, Özgür Suriye Ordusu ile Irak askerleri arasında önceki gün meydana gelen ve 6 Irak askerinin ölmesine yol açan çatışmadan sonra Irak ordusunun Suriye sınırında yığınak yapmaya başladığını duyurdu.
Irak-Suriye sınırındaki Rabia ve El-Baaj bölgelerinde çıkan çatışmalarda öldürülen askerlerin cesetleri Nineva Eyaleti'ne bağlı Sencer Hastanesi'ne götürülürken, Irak birlikleri de sınıra takviye yapmaya başladı.

Ajans, Özgür Suriye Ordusu militanlarının ateş açması halinde Irak birliklerine Bağdat'tan emir beklemeden karşılık verme izni verildiğini bildirdi.