O haber yalan çıktı
Yer yarılıp içine düşen kişinin cesedi bulundu haberi yalan çıktı
ABD'de önceki gün Jeff Bush'un cesedi bulunduğu yolunda Florida'daki yerel medyada çıkan haberlerin doğru olmadığı ortaya çıktı. Yatağında iken odası çöken ve oluşan deliğe sürüklenen Bush'un hayatta kalma umutları söndü. Yetkililer, Bush ailesinin evini yıkarak bölgede ağır makinelerle, göçüğün çevre sakinleri için tehdit oluşturup oluşturmadığını araştırmaya koyuldu. 

Tampa şehrine yalnızca 24 kilometre uzaklıktaki Seffner adlı kasabada meydana gelen olay perşembe akşamı yaşandı. Odasında olduğu sırada birden oluşan göçük içine yuvarlanarak kaybolan Jeff Bush'un hayatta olma umutları tükendi. Cumartesi gününe kadar aramalarını sürdüren görevliler, Bush'a dair bir iz bulamayınca evi yıkıp göçüğün çevre için tehdit oluşturup oluşturmadığını araştırmaya başladı. 

Yıkım ve araştırma için olay yerine getirilen ağır iş makinelerinin pazartesi sabah itibariyle önce Bush ailesinin yaşadığı evin duvarlarını yıkacağı belirtildi. Hillcborough Vilayet yöneticilerinden Mike Merrill yaptığı açıklamada, 'Önce evin duvarları yıkılacak ve göçüğün çevresindeki enkazları temizleyerek mühendislerin burada daha kolay çalışmasına imkan oluşturulacak." dedi. 

Göçüğün tam olarak büyüklüğünün anlaşılmasından sonra ise yetkililerin çevredeki komşu iki evin akıbeti konusunda karar verecek. Göçüğün komşu evler için de tehdit oluşturduğu belirlenirse, bu evler boşatılarak yıkılacak. 

Jeff Bush'un öldüğünün resmi makamlar tarafından deklare edilemeyeceğini belirten dedektif Larry McKinnon, henüz talihsiz kişinin kayıp olduğuna dikkat çekti. Florida kanunlarına göre kayıp olan bir kişinin bulunamaması durumunda ancak ailesinin mahkemeye vereceği dilekçe üzerine hakimin kararı ile resmi olarak öldüğü kabul ediliyor. 

1970'ten buyana Bush ailesinin ikamet ettiği evin göçük nedeniyle yıkılıyor olması yalnızca Jeff'i değil ailenin hatıralarını da toprak altına gömüyor. Dün aile fertleri evden bazı özel eşyalarını almak için gayret gösterirken, Jeff'in kardeşi Jeremy'in gözyaşlarına hakim olamaması görenleri de üzdü. Gürültü geldiğinde kardeşinin odasına koştuğunu ve onu kurtarmak için göçüğün kenarına atladığını belirten Jeremy, her şeyin çok ani geliştiğini söyledi.