Sierra'nın cenazesi New York'ta
İstanbul’da öldürülen ABD’li turist Sarai Sierra’nın cenazesi, TSİ 01.30 sıralarında Türk Hava Yolları (THY)’nin tarifeli uçağı ile New York JFK Havaalanı'na getirildi.
 Ailenin ekonomik durumunu iyi olmadığı için cenazenin THY tarafından ücretsiz getirildiği öğrenildi. Cenazeyi aileden kimsenin karşılamaması dikkat çekti. Aileden alınan bilgiye göre, cenaze töreni Sarai Sierra’nın eşi Steven ile evlendiği Christian Pentecostal Kilisesi'nde yapılacak. Cenaze merasiminin 15 Şubat'ta yapılması bekleniyor. Defin işlemlerinde yapılacak bütün masrafların kilise gönülleri tarafından toplanan bağışla karşılanacağı belirtildi. 
  