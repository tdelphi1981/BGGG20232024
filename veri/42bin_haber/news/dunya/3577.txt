Beyaz Duman heyecanı
Katolik dünyasının ruhani liderinin seçimi için hazırlıklar tüm hızıyla sürüyor. Yeni Papayı seçecek 115 Kardinal, Sistin Şapeline kapanacak ve dışarıdaki binlerce insan da çatıdan beyaz dumanın çıkışını bekleyecek.

VATİKANDA 598 yıldan bu yana ilk kez selef Papa hayattayken halefinin seçimi yapılacak. 48 ülkeden gelen 115 kardinal, özellikle Michelangelonun eşsiz tasvirlerinin bulunduğu Sistin Şapeline kapanarak, Katoliklerin 266ncı ruhani lideri seçilene dek dünyayla irtibatlarını kesecek. Kardinallerin oyları ile seçilecek yeni Papanın en az 77 oy alması gerektiği belirtilirken, Kardineller, üç gün boyunca dünya ile bağlarını koparacak.
Üçte iki oy alan Papa olacak
Yeni Papa için şu an resmi olarak hiç bir aday bulunmazken, güçlü adayların isimleri öne çıkıyor.  Seçim sürecinin üç gün süreceği belirtilirken oyların üçte ikisin alan kişi Katolik dünyasının yeni ruhani lideri olacak. Kardinaller bu anlarda yanlarında cep telefonu ve bilgisayar gibi dışarıyla irtibat kurmalarını sağlayacak hiçbir teknolojik alet taşıyamayacak. Öte yandan 5 marttan itibaren ziyarete kapanan ve adını onu inşa ettiren Papa 4. Sistodan alan şapelde hazırlıklar sürüyor. Şapelin girişinde sol tarafa, tüm dünyaya yeni Papanın seçilip seçilmeyeceğinin işaretini verecek ve siyah ile beyaz dumanın ayrı ayrı çıkmasını sağlayacak olan 2 eski soba yerleştirildi.