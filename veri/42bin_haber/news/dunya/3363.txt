Amerika'da ev alırken dolandırıldı
Amerikada ev satın almak isteyen yaşlı bir kadının 600 bin lirasını dolandırdığı öne sürülen şüpheli İstanbulda gözaltına alındı.
Amerikalı Serkan lakabıyla tanınan dolandırıcılık şüphelisi Serkan Y.nin (41), benzer 18 suçtan arandığı öğrenildi. 

Kadıköyde polise müracaat eden Ayşe Ö. (67) isimli mağdur, kendisini müteahhit ve inşaat mühendisi olarak tanıtan Serkan Y. (41) isimli şahıs tarafından dolandırıldığı iddiasıyla şikayetçi oldu. Şikayet üzerine harekete geçen Asayiş Şube Müdürlüğü Yankesicilik Dolandırıcılık Büro Amirliği ekipleri, kimliğini belirledikleri Serkan Y.yi Kadıköyde gözaltına aldı. 

Asayiş Şube Müdürlüğündeki sorgusunda suçlamaları kabul etmeyen Serkan Y.nin, Amerikan vatandaşı olduğu ve soyadını değiştirmeden önce benzer 18 suçta karıştığı gerekçesiyle arandığı ortaya çıktı. 

Şüpheli Serkan Y., emniyetteki işlemlerinin ardından mahkemeye sevk edildi.