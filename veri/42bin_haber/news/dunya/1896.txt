Makedonya'da domuz gribi can aldı
MAKEDONYA'da, domuz gribine yakalanan 28 kişiden 62 yaşında ki bir hastanın hayatını kaybettiği açıklanırken 4 yaşında bir çocuğun da sağlık durumunun kritik olduğu bildirildi.
Makedonya Sağlık Bakanlığı'ndan, gribin genişlediği ve gribe karşı aşıların tükendiği açıklaması geldi. Üsküp'te Enfeksiyon Hastalıkları Bölümü doktorlarından Sanya Marinkoviç, domuz gribi olarak bilinen H1N1 virüsüne yakalananlardan 1 kişinin hayatını kaybettiğini 4 kişinin tadavi altına alındığı ve 4 yaşında bir çocuğun sağlık durumunun kritik olduğunu söyledi. Grip virüsünün yayılmasından endişe edilirken, çocuk yuvalarında ve okullarda tedbirlerin alınmasına başlandı. Gribe karşı yapılan uyarıların başında temizliğe önem verilmesi isteniyor.