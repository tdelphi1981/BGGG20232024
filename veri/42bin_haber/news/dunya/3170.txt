Halep'te hastaneye saldırı: 20 ölü!
Suriye'nin Halep kentinde bir savaş uçağının bir hastaneyi bombalaması sonucu, ilk belirlemelere göre, 20 kişi öldü.
Suriye Yerel Koordinasyon Komitesi (LCC), bir savaş uçağının kentin Muadi bölgesinde yer alan Ömer Bin Abdülaziz Hastanesi'ni bombalaması sonucunda 6'sı aynı aileden, 20 kişinin hayatını kaybettiğini, onlarca kişinin yaralandığını duyurdu.

Bu arada, Suriye İnsan Hakları Örgüt (SNHR), Esed'e bağlı ordu birliklerinin ülke genelinde düzenlediği operasyonlarda ölü sayısının 140'a yükseldiğini bildirdi.

Akşam saatlerinde Halep'in Ard Hamra ile Tarik Bab bölgesine Scud füzelerinin düşmesi sonucunda 45 kişi ölmüş, 100'den fazla kişi yaralanmıştı.