Kimyasal silahlar denetim altında
Rusya Dışişleri Bakanı Lavrov, Suriyede Esad rejimini dış müdahale halinde kullanma tehdidinde bulunduğu kimyasal silahların rejimin kontrolü altında olduğunu belirterek, ülkede yaşanan krizin tek çözüm yolunun siyasi diyalog olduğunu da yineledi.

SURİYE KRİZİNİN ÇÖZÜM YOLLARI MÜNİH’TE MASAYA YATIRILIYOR 
SURİYE’DEKİ kanlı iç savaşı bitirmek için siyasi müzakerelerde önemli bir dönemeç olan Münih Güvenlik Konferansı başladı. Konferansta ABD Başkan Yardımcısı Joseph Biden, Rusya Dışişleri Bakanı Sergey Lavrov ile görüştü. BM ve Arap Birliği Suriye Özel Temsiclisi El Hadra İbrahimi ile Suriye Muhalefeti Devrimci Koalisyonu lideri Muaz El Hatip ile yapılması planlanan toplu görüşmeler ise gerçekleşmedi. Rus Dışişleri Bakanı Lavrov, Esad’ın dış müdahale durumunda kullanmakla tehdit ettiği kimyasal silahların kontrol altında olduğunu, muhaliflerin eline geçerse tehlike oluşturacağını söyledi. Lavrov, Suriye'ye insani yardım koridoru ya da askeri müdahaleye kesinlikle karşı olduklarını yineledi. Josep Biden ise “ Esad, iktidara yapışan bir tiran. O Suriye halkını yönetecek durumda değil. Gitmesi lazım’’ ifadesini kullandı.