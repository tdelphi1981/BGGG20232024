ABD'den Cilvegözü tepkisi
ABD Dışişleri Bakanlığı Sözcüsü Victoria Nuland, Cilvegözü Sınır Kapısı'ndaki patlamayla ilgili olarak, can kayıplarından üzüntü duyduklarını, barış içerisindeki sınır noktalarına saldırmanın hiçbir haklı gerekçesinin olmadığını söyledi.
Günlük basın brifinginde konuyla ilgili soru üzerine Nuland, ABD'nin Ankara Büyükelçisi Francis Ricciardone'nun bugün yaptığı açıklamayı hatırlatarak, 'Can kayıplarından üzüntü duyuyoruz. Barış içerisindeki sınır noktalarına saldırmanın hiçbir haklı gerekçesi yoktur' dedi.

Saldırının sorumlularıyla ilgili henüz ellerinde bilgi bulunmadığını ifade eden Nuland, durumun kaygı verici olduğunu belirtti.