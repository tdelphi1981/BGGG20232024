En çok Fatih Terim konuşuldu
Geçtiğimiz ay teknik direktörlerinin spor sayfalarına yansıyan haberlerinin değerlendirildiği incelemede en çok Fatih Terimin adının geçtiği belirlendi.
Medya Takip Ajansı Interpressin yaptığı araştırmaya göre Galatasaray Teknik Direktörü Terim, Şubat ayında toplam 2.274 haberle ilk sırada yer alırken, Trabzonsporun başına geçen Tolunay Kafkas 2.130 haberle ikinci oldu. Fenerbahçe Teknik Direktörü Aykut Kocaman isminin geçtiği 1.937 haberle üçüncü sırayı alırken, Feda sezonunda Beşiktaşın başında başarılı bir grafik çizen Samet Aybaba da 1.889 haberle dördüncü sırayı aldı. Bursasporun başına geçen Hikmet Karaman ise 1.381 haberle ilk beş içinde kendine yer buldu.

Yıldırım en çok gündeme gelen başkan oldu

Ulusal, bölgesel ve yerel iki bini aşkın gazete ile dergiyi kapsayan incelemede, Şubat ayında en çok haber olan kulüp başkanları sıralamasında 1.019 haberle Fenerbahçe Başkanı Aziz Yıldırım ilk sırada yer aldı. Beşiktaş Başkanı Fikret Orman 952 haberle ikinci, Trabzonspor Başkanı Sadri Şener de 826 haberle üçüncü oldu. Galatasaray Kulüp Başkanı Ünal Aysal geçtiğimiz ay boşunca 755 haberde yer alırken, Bursaspor Başkanı İbrahim Yazıcı ise 368 haberle beşinci sırayı aldı.