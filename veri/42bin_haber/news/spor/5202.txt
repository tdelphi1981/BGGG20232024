Tokatspor'da hedef play-off
Tokatspor Teknik Menajeri Bozkurt: "Grupta 2. sıradayız ve 30 puanımız var. İkinci yarı mutlaka Play-Off Grubu'nda yer almak istiyoruz" dedi.Spor Toto 2. Lig Beyaz Grup takımlarından Tokatspor'un teknik menajeri Aytunç Bozkurt, Grupta 2. sıradayız ve 30 puanımız var. İkinci yarı mutlaka Play-Off Grubu'nda yer almak istiyoruz dedi.

Bozkurt, yaptığı açıklamada, 3-15 Ocak tarihleri arasında Antalya'da kamp yaptıklarını anımsattı. Kamp süresince 3 hazırlık maçı oynadıklarını belirten Bozkurt, Almanya 3. Lig takımlarından Darmstadt takımı ile maç yaptık ve 3-2 mağlup olduk. İkinci maçımızda Çanakkale Dardanelspor'a 3-1 mağlup olduk. Son maçımızı ise Tepecikspor'la yaptık ve 3-2 mağlup olduk. Futbolcularımızın hepsini kamp süresince denedik. Son durumlarını görmek adına bütün futbolcularımıza şans verdik diye konuştu.

Transfer çalışmalarının kamp süresince devam ettiğini ifade eden Bozkurt, şunları kaydetti:

Beşiktaş'tan genç oyuncu Caner Turp'u sezon sonuna kadar kiraladık. Fethiyespor'dan Suat Mutlu ile görüşmelerimiz devam ediyor. İsmini açıklayamayacağım 2-3 futbolcu daha var, transfer çalışmalarına devam ediyoruz. Ligin ikinci yarısının ilk haftasında İnegölspor ile yapacağımız karşılaşmaya, tesislerimizde hazırlanmaya başladık. Grupta 2. sıradayız ve 30 puanımız var. İkinci yarı mutlaka Play-Off Grubu'nda yer almak istiyoruz. İnegölspor maçından mutlaka galibiyetle ayrılmak istiyoruz.