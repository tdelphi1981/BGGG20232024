Ertelenen derbiyle ilgili sürpriz karar
Galatasaray Tekerlekli Sandalye Basketbol Takımı'nın çıkan olaylar sebebiyle ertelenen Beşiktaş RMK Marine ile oynayacağı Tekerlekli Sandalye Basketbol Süper Lig ikinci hafta maçıyla ilgili daha önce açıklanan seyircisiz oynama kararı Türkiye Bedensel Engelliler Spor Federasyonu Yönetim Kurulu tarafından bozuldu ve karşılaşma taraftarlara açıldı.
Erteleme maçı 16 Ocak Çarşamba günü saat 17.00'de Ahmet Cömert Spor Salonu'nda gerçekleşecek. Mücadele kaldığı yerden, ikinci çeyreğin 06.07'inci dakikasından itibaren oynanacak.

Hatırlanacağı üzere Ahmet Cömert Spor Salonu'nda 9 Aralık 2012 Pazar günü saat 14.00'te başlaması gereken mücadele oyuncular parkede ısınma aşanmasındayken rakip takım taraftarlarının sahaya girmesiyle yaklaşık 30 dakika gecikmeli olarak başlamıştı. İkinci çeyreğin bitimine 06.07 kala Galatasaray 31 - 26 iken rakip takım taraftarlarınca atılan yabancı maddeler sebebiyle oyun durmak zorunda kaldı ve karşılaşma kaldığı andan itibaren oynanmak üzere ileri bir tarihe ertelenmişti.