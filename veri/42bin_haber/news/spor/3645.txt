Hidayet boş geçti
NBA'de milli basketbolcumuz Hidayet Türkoğlu'nun da formasını giydiği Orlando Magic sahasında Chicago Bulls'u konuk etti. Amway Center'da oynanan mücadeleyi konuk Chicago 96-94'lük skorla kazanmayı başardı.
Orlando Magic'te 32 sayı atan Jameer Nelson takımı adına sahanın en skorer ismi olurken; Nikola Vucevic 20 sayı 12 ribaund ile double double yaptı. Oyuna benchte başlayan ve 17 dakika süre alan Hidayet Türkoğlu ise karşılaşmayı sayı atamadan 5 ribaund ve 1 asist ile tamamladı. 
Chicago Bulls'ta ise 31 sayı 11 ribaund ile oynayan Carlos Boozer geceye damgasını vuran isim olurken; 21 sayı 11 ribaund ile oynayan Taj Gibson gecenin bir diğer double double yapan ismi oldu. Konuk ekipte 23 sayı kaydeden Luol Deng de galibiyetin önemli aktörlerinden biri olmayı başardı. 
Bu sonuçla birlikte Chicago Bulls bu sezonki 17. galibiyetini alırken; üst üste 7. maçından da mağlubiyetle ayrılan Orlando Magic sezonki 20. mağlubiyetini aldı.