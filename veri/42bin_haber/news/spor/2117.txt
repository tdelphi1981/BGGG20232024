Muslera'da yırtık tespit edildi
Galatasaray'ın Spor Toto Süper Lig'de Gaziantepspor ile yaptığı maçta sakatlanan kaleci Muslera'nın sağ ön uyluk adalesinde yırtık tespit edildi. 
Sarı-kırmızılı kulüpten yapılan açıklamada, Muslera'nın tedavisine başlandığı belirtilerek, "Muslera'nın Gaziantepspor maçının ardından sağ ön uyluk adalesinde (rectus kasında) grade 1-2 yırtık tespit edilmiştir. Uruguaylı kalecimize kök hücre enjeksiyonu yapılarak tedavisine başlanmıştır" denildi.