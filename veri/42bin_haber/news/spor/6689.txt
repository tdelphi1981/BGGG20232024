Hakemler, Çakır belgeseliyle coştu
İstanbul İl Hakem Kurulu'nun davetlisi olarak İstanbul hakemlerinin eğitim toplantısına katılan FİFA hakemi Cüneyt Çakır, sunumuyla izleyenleri duygulandırdı.MHK Başkanı Zekeriya Alp, MHK Bölge Sorumlusu Sadettin GÜLER, Futbol İl Başkanı Yemen EKŞİOĞLU, İl Hakem Kurulu Başkanı Oğuz Uğurlu ve TFFHGD İstanbul Şube Başkanı Şahin Taşkınsoy'un da katıldığı gecede, Sayın Çakır, hakemliğe başladığı ilk günden başlayarak tüm hikayesini barkovizyonla salondakilerle paylaştı. MHK Başkanı Zekeriya Alp'in ilk kez buluştuğu hakemlere verdiği olumlu mesajlarla alkışlandı. Zor bir yolda nasıl yürüdüğünü, sabretmenin, çalışmanın önemine vurgu yaparak gençlerle paylaşan Sayın Çakır, Türk Hakemliği'nin vizyonunun bayrağı kendi taşıyabildikleri noktadan daha yukarı taşımak olduğunu ve bu vazifenin herkesin ortak paydası olması gerektiğini belirtti. 

Çakır'ın etkileyici hikayesinin ardından, hakemliğin geleceği onlara emanet edilen genç bir HİF hakemi, çiçeği verdikten sonra Çakır'ın boynuna sarılıp ağlamaya başlayınca alkışlar, duygu seli dinmek bilmedi. Zekeriya Alp, İstanbul hakemliğinin yetiştirdiği gurur abidesi için emeği geçen herkese teşekkür etti. 

Gecede Zekeriya Alp'e İHK Başkanı Oğuz UĞURLU ve TFFHGD İstanbul Şubesi Başkanı Şahin Taşkınsoy'un birlikte kendisine takdim ettikleri çiçeği alırken 'Bu çiçeği böyle bir evladı yetiştiren babaya takdim etmek istiyorum.' diyerek eski dönemlerde TFFHGD Genel Başkanlığı ve MHK Başkan Vekilliği yapan Serdar Çakır'ı kürsüye davet ederek, takdim etmesiydi.