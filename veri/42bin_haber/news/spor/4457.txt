Denizlili Rize'de durmak yok
Çaykur Rizespor, teknik direktör Mustafa Denizli yönetiminde ikinci yarı hazırlıklarını sürdürdü.Yeşil-mavili futbolcular, Atatürk Stadı'nda gerçekleştirilen antrenmanda koşunun ardından kondisyon ağırlıklı çalışma yaptı. Kaleciler Loria ve Fırat, kaleci antrenörü Zafer Öğer yönetiminde çalışmalarını sürdürdü.

Kondisyon çalışmasını Stefano Moreno yaptırırken Denizli'nin yardımcıları Yusuf Şimşek ile İbrahim Üzülmez futbolcularla tek tek ilgilendi. Adalesinde çekme oluşan Nijeryalı Eze ve Cenk Ahmet Alkılıç çalışmayı yarım bıraktı.

Şut çalışmasının ardından futbolcular yarı sahada maç yaptı. Yaklaşık 1,5 saat süren antrenmanda Denizli, maçı sık sık durdurarak yapmaları konusunda oyuncuları uyardı.