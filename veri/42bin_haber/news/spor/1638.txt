Chelsea'de Benitez dönemi başladı
İngiltere Premier League ekiplerinden Chelsea, menajerliğe İspanyol Rafael Benitez'i getirdi. 
Ligde ve Avrupa Şampiyonlar Ligi'nde alınan kötü sonuçların ardından İtalyan Roberto di Matteo'nun görevine son veren Chelsea, daha önce Liverpool'u da çalıştıran 52 yaşındaki Benitez ile sezon sonuna kadar anlaşma sağladı.

Valencia ile 2 kez lig şampiyonluğu ve UEFA Kupası'nı kazanan Benitez, Liverpool'u çalıştırdığı dönemde de 2005 yılında Şampiyonlar Ligi Kupası'nı ve Süper Kupa'yı kaldırmayı başarmıştı.

Rus milyarder Roman Abramovich ile transfere büyük bütçeler ayıran Chelsea'de, Abramovich'in takımı satın aldığı 2003 yılından bu yana 9. teknik adam göreve getirildi.

Benitez'in yönetimindeki Chelsea, İngiltere Premier League'de bu hafta son şampiyon ve şu anda lider durumda bulunan Manchester City ile karşılaşacak. 