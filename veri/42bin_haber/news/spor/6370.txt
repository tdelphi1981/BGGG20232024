İspanya dünya şampiyonu oldu
Ev sahibi İspanya, 23. Erkekler Hentbol Dünya Şampiyonası'nda finalde Danimarka'yı farklı yenerek altın madalyanın sahibi oldu.İspanya, evinde oynadığı Dünya Şampiyonası'nda çok iyi bir performans ortaya koyarak, 2005'teki başarısından sonra tarihinde 2. kez dünya şampiyonluğunu elde etti.

Barcelona'nın Sant Jordi Spor Salonu'nda oynanan final maçında, Danimarka karşısında baştan sona üstün oynayan İspanya, ilk yarıyı 18-10 önde kapattı. İkinci yarının başında hemen farkı artıran İspanya, sahadan 35-19'luk skorla ayrıldı.

23. Dünya Şampiyonası'nda İspanya birinci, Danimarka ikinci, Hırvatistan üçüncü ve Slovenya dördüncü oldu.

Öte yandan şampiyonanın en değerli oyuncusu Danimarka'nın defansında oynayan Mikkel Hansen, en skorer oyuncu da yine Danimarka'dan Anders Aggert oldu.
Dünya Şampiyonası'nın en iyi ilk 7'si ise şöyle oluştu:

Niklas Landin (Danimarka), Timur Dibiroz (Rusya), Alberto Entrerrios (İspanya), Domagoj Duvnjak (Hırvatistan), Laszlı Nagy (Macaristan), Hans Linderg (Danimarka), Julen Aguinagalde (İspanya).
24. Hentbol Dünya Şampiyonası, 2015'te Katar'da yapılacak.