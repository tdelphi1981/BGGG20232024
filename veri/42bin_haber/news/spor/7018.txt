Bursa'da zorlu randevu
 
 Spor Toto Süper Lig’in 20. Hafta mücadelesinde Bursaspor, lider Galatasaray’ı konuk edecek. 19:00’da Bursa Atatürk Stadı’ndaki mücadelenin canlı anlatımını ve NTV Spor’un yorumcularının canlı maç analizlerini NTVSpor.net’ten Skorist.com farkıyla takip edebilirsiniz.
 
 SNEIJDER’İN FORMA GİYMESİ BEKLENİYOR
 
 Beşiktaş derbisinin 57. dakikasında ilk kez parçalı formayla boy gösteren Wesley Sneijder'in Bursaspor maçıyla ilk 11'deki yerini alması bekleniyor. Fatih Terim'in hazır gördüğü Sneijder'in 11'de sahaya çıkmasıyla Sarı-Kırmızılılar'ın da oyun düzeninde önemli değişikliğe gitmesi muhtemel görünüyor.
 
 Galatasaray, Terim'in göreve gelmesinin ardından ezberlettiği 4-4-2'ye veda edebilir. Terim, kalede Muslera ve savunma dörtlüsünde herhangi bir değişikliğe gitmeyecek. Riera, Dany, Semih ve Sabri 4'lüsünün yeri garanti.
 
 Ancak orta sahada önemli bir değişim yaşanabilir. Felipe Melo ve Hamit Altıntop cezaları nedeniyle Bursaspor deplasmanında forma giyemeyecek. Melo'nun yokluğunda Selçuk İnan'a Yekta Kurtuluş eşlik edecek.
 
 Oyunun gidişatına göre 4-1-4-1 yada 4-2-3-1'e dönebilecek olan Sarı-Kırmızılılar, sağda cezalı Hamit'in yerine Aydın ya da Engin, sol kanatta ise milli takımdan dönen Amrabat forma giyebilir. Orta sahanın merkezinde ise Wesley Sneijder boy gösterecek.
 
 İleri uçta ise derbide forma giymeyen Burak Yılmaz ise on bire geri dönüyor. Terim böylelikle, Didier Drogba'lı formasyonunu da Bursaspor karşısında görmüş olacak.
 
 BURSASPOR'DA 3 EKSİK
 
 Ertuğrul Sağlam’ın takımdaki görevinden ayrılmasının ardından, Ersel Uzgur nezaretinde Galatasaray maçının hazırlıklarını tamamlayan Bursaspor'da sakatlıkları devam eden Sestak, Vederson ve Ferhat Kiraz forma giyemeyecek. Sakatlıkları yeni geçen Basser, Belluschi, Musa Çağıran ve Serdar Aziz'in ise durumları maç saatinde belli olacak.
 
 Sarı-Kırmızılı takımla yapacağı maçın hazırlıklarını tamamlayan Bursaspor, Özlüce Tesisleri’nde kampa girerek maç saatini beklemeye başladı.