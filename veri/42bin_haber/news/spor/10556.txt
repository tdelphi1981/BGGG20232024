İngiliz hakemden F.Bahçelileri kızdıracak sözler
İngiltere'nin prestijli gazetesi Daily Mail'de en etkileyici stadlarla ilgili bir haber yayınladı. Graham Poll yönettiği maçlar içinde en ateşli atmosferi açıkladı.
Juventus'un başarılı file bekçisi Buffon'un en etkileyici atmosfer olarak Galatasaray ve Fenerbahçe stadlarını göstermesinin ardından İngiltere'nin prestijli gazetesi Daily Mail'de en etkileyici stadlarla ilgili bir haber yayınladı.

Eski hakem Graham Poll'e yönettiğiniz maçlar içinde en unutamadığınız tribün atmosferi hangisiydi diye soran gazete şu cevabı aldı: Galatasaray - Athletic Bilbao...

İşte Graham Poll'ün o günkü atmosferle ilgili sözleri:

"Cehenneme hoşgeldiniz sözleri ile karşılandık. Türk taraftarların ne kadar ateşli olduğuna bir önceki sezon Fenerbahçe'nin Steaua Bükreş'e yenildiği maçta tanık olmuştum ve kendi kendime Galatasaray maçı için nasılsa daha önceden yaşamışlığım var diye kafaca hazır gelmiştim. Ancak yanılmışım! Hayatımda gördüğüm en ateşli atmosfer karşısında sahaya çıkmak için polis korumasına ihtiyaç duydum. Bilbao'ya her düdük çaldığımda gösterdikleri reaksiyonlar, ıslıklar, yuhalamalar ve davul sesleri neredeyse beni sağır edecekti! Asla unutamayacağım fantastik bir atmosferdi."