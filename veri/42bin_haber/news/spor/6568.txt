Jimmy Durmaz'a milli davet
Gençlerbirliği, Orduspor ile 3 Şubat Pazar günü deplasmanda yapacağı maçın hazırlıklarına iki günlük iznin ardından başladı.Beştepe İlhan Cavcav Tesisleri'nde teknik direktör Fuat Çapa yönetiminde hafif tempoda gerçekleşen antrenman, 1,5 saat sürdü. İdmana ısınma koşusuyla başlayan futbolcular, daha sonra taktik ağırlıklı pas kontrol çalışması yaptı. Kırmızı-siyahlı futbolcular, 5'e 2'i top kapmaca oyunun ardından, dar alanda pas kontrol çalışması yaparak antrenmanı tamamladı. İzinli Hurşut ve Jimmy ile ağır boğaz enfeksiyonu geçiren Azofeifa, antrenmana katılmadı. Sırp futbolcu Tomic ise sakatlık döneminin ardından takımla ilk kez çalıştı. Gençlerbirliği, Orduspor maçı hazırlıklarına yarın yapacağı çift antrenmanla sürdürecek.

Tayfur ve Yusuf Hacettepespor'da
Başkent ekibi, genç futbolcuları Tayfur Bingöl ve Yusuf Emre Gültekin'i tecrübe kazanmaları için Spor Toto 3. Lig 2. Grup takımlarından Hacettepespor'a sezon sonuna kadar kiraladı. Ahmet Çalık ise yeniden A takımla idmanlara çıkmaya başladı.

Jimmy'e milli davet
Jimmy Durmaz da İsveç Mili Takımı'nın 6 Şubat Çarşamba günü Arjantin ile yapacağı hazırlık maçının kadrosuna davet edildi.