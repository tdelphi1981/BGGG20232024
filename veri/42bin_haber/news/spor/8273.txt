Manisa dört köşe
PTT 1. Lig'de geçen haftaki Şanlıurfaspor mağlubiyetiyle liderlik koltuğunu Kayseri Erciyesspor'a kaptıran Manisaspor, son sıradaki Ankaragücü'nü farklı yenerek yara sardı: 4-0.STAT: 19 Mayıs 
HAKEMLER: Serkan Çınar (6), Mustafa İspiroğlu (6), Ceyhun Sesigüzel (6) 
MANİSASPOR: Volkan (6) - Fuchs (8), Hikmet (6), Hüseyin (6), İsmail (6) - Murat Gürbüzerol (7), Eray (6) (Dk. 69 Burak Can 5), Murat Tosun (7) (Dk. 76 Hasan Ali 5), Iwanski (6) - Cem Sultan (7) (Dk. 63 Bülent 5), Kahe (8) 
ANKARAGÜCÜ: Bayram (3) - Mehmet Taşçı (3) (Dk. 45 Serkan 4), Gürkan (4), Volkan (4), Aytaç (3), Kaan (3), Bilal (5) (Dk. 79 Hasan 4), Mert (5), Gökhan (5), Enes (5), Umut (5) (Dk. 72 Teoman 5) 
GOLLER: Dk. 21 Cem Sultan, 30 - 41 (Penaltı) Kahe, 66 Murat Gürbüzerol (Manisaspor) 
SARI KARTLAR: Mert, Gürkan, Aytaç, Gökhan, Bilal (Ankaragücü) 
KIRMIZI KART: Dk. 41 Mert (Ankaragücü) ;

Bu sonuçla puanını 38'e çıkaran siyah-beyazlılar, kendisiyle aynı puandaki Kayseri ekibinin ardından ikinci sıraya yerleşti. Konuk Ankaragücü, 41'inci dakikada Mert'in kırmızı kart görmesiyle maçın büyük bölümünü 10 kişi oynadı. 

21'inci dakikada Fuchs'un sağ kanattan sert ortasında Ankaragücü kalecisi Bayram topu elinden kaçırdı, pozisyonu iyi takip eden Cem Sultan kafayla meşin yuvarlağı ağlara yolladı: 1-0. 
30'uncu dakikada Kahe topu sağ kanada bıraktıktan sonra kale ağzına koşu yaptı. Fuchs'un bekletmeden ortasında iyi yükselen Brezilyalı futbolcu kafayla meşin yuvarlağı köşeden ağlara bıraktı: 2-0. 
39'uncu dakikada günün başarılı ismi Fuchs yine sağdan kesti, Ankaragücü savunmasında Gürkan topa koluyla temas edince Hakem Serkan Çınar penaltı noktasını gösterdi. Kahe topla Bayram'a ters köşelere göndererek kendisinin ikinci, takımının üçüncü golünü kaydetti: 3-0. 
41'inci dakikada Murat Gürbüzerol'a sert giren Ankaragücü Kaptanı Mert, ikinci sarıdan atılınca konuk ekip 10 kişi kaldı. 
58'inci dakikada Cem Sultan'ın volesine kale ağzında Murat Gürbüzerol ayak koydu, Bayram güzel bir refleksle topu kornere çelerek dördüncü golü önledi. 
66'ncı dakikada soldan Bülent'ign yerden kestiği topa Murat Gürbüzerol'un kale önünde kayarak vuruşuyla Manisaspor farkı dörde çıkardı: 4-0. 
83'üncü dakikada çalımlarla ceza sahasına sokulan Bülent'in şutu az farkla üstten auta çıktı.