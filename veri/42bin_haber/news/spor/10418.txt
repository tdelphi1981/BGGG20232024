Ana sponsor Turkcell'den tebrik
İsveç'in Göteborg kentinde gerçekleştirilen 32. Avrupa Salon Şampiyonası'nda bir altın ve bir gümüş madalya kazanan Atletizm Milli Takımı'nın ana sponsoru Turkcell'in kurumsal iletişim ve ilişkilerden sorumlu genel müdür yardımcısı Koray Öztürkler, Türkiye Atletizm Federasyonu ve milli sporcuları tebrik etti.Öztürkler, yaptığı açıklamada, Türk atletizminin son yıllarda büyük bir aşama kaydederek uluslararası şampiyonalarda istikrarlı bir şekilde başarılı sonuçlar almaya başladığını belirterek, Son olarak iki sporcumuz kürsüye çıkarak bizi gururlandırdı. Atletizmde önümüzdeki dönemde de nice zaferler kazanacağımıza inanıyorum. Türkiye Atletizm Federasyonu ve tüm sporcularımızı tebrik ediyor, kendilerine destek vererek bu başarıda katkımız olduğu için mutluluk duyuyoruz ifadelerini kullandı.

Avrupa Salon Şampiyonası'nda milli sporculardan Nevin Yanıt 60 metre engellide altın, İlham Tanui Özbilen de 1500 metrede gümüş madalya ile döndü.