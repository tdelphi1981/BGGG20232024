"Vettel'in dikkat etmesi gerekti"
Daniel Ricciardo, Sebastian Vettel'in güvenlik aracı periyodunda DRS göstergesine çarptığı olaydan dolayı kendisinin suçlanamayacağını ifade etti.
turiyef1.com'un haberine göre; yarışı 10. sırada tamamlayan Toro Rosso pilotu, güvenlik aracı periyodunda lastikleri ısıtmak için zigzaglar çizerken, arkadan gelen Vettel, Ricciardo'ya çarpmamak için sağ manevra yapınca DRS levhasına çarpmış ve ön aracı zarar görmüştü. Kazanın ardından Vettel, ön kanadı değiştirmek için pite girmek zorunda kalmıştı. 
Ricciardo, böyle bir durumda sorumluluğun arkadaki araçta olduğunu belirterek, Vettel'in öndeki aracın hareketlerine dikkat etmesi gerektiğini ifade etti. 
Yarışın hemen sonrasında, görüntüleri TV'den izlemeden konuşan Ricciardo, "Ne olduğu hakkında bir fikrim yok. Aynadan baktığımda levhaya doğru gittiğini gördüm. Görüntüleri izlemem ve yanlış giden birşey olup olmadığını görmem lazım, fakat beni takip etmesi gerekiyordu" dedi. 
Vettel ise, Ricciardo'yu işaret ederek, "Ne yaptığını bilmiyorum. Fren yapıyordu, şaşırdım ve kendisine yakalandım, belki daha dikkatli olmalıydım" yorumunda bulundu.