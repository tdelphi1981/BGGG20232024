Abdullah Kiğılı'dan Emre açıklaması
Fenerbahçe Başkanvekilim Abdullah Kiğılı, yuvasına dönen Emre Belözoğlunun hazır olduğunu ve Fenerbahçenin ihtiyacının olduğu bir mevkide takıma büyük katkı sağlayacağını söyleyerek, Emrenin aktif futbol yaşamına Fenerbahçede nokta koyacağını söyledi.
Emre Belözoğlu transferinin açıklanmasının hemen ardından FB TVnin canlı yayınına telefonla katılan Abdullah Kiğılı, "Ben son derece mutluyum. Sanıyorum tüm Fenerbahçe taraftarı da mutludur. Geçen süre zarfında hem biz onun eksikliğini hissettik hem de o Fenerbahçenin eksikliğini hissetti. Karşılıklı iyi niyetle o bize, biz de ona yeniden kavuştuk. Biz mutluyuz. Emre de nihayetinde, futbol hayatına Fenerbahçede nokta koymak istiyor. Teknik kadroyla da görüşüldü. Aykut Kocaman da özellikle tekrar aramızda olmasını istedi. Yönetim olarak da karar verdik. O da inşallah hazır bir halde Fenerbahçe formasını giyecek, futbol hayatını Fenerbahçede sonlandıracak. İyi bir transfer. Fenerbahçe taraftarı mutludur inşallah. 1-2 transferi daha 1 kaç gün içinde bitireceğiz" diye konuştu.

Emrenin takıma büyük katkı yapacağını söyleyen Abdullah Kiğılı, "Emre motivasyonu çok yüksek bir oyuncu. Hem takım içindeki ihtiyacımız olan bir yerde faydası olacak, hem de Emre geçen süre zarfından Fenerbahçesiz günlerin ne kadar kıymetli olduğunu daha iyi anladı. Takıma yüzde yüz katkı vereceğini biliyorum. Camiayı biliyor. Atletico Madridde oynadığı için hazır bir futbolcu alacağız. Teknik kadro değerlendirecek. 3 kulvarda birden yarışıyoruz. İhtiyacımız oylan yere iyi bir transfer yapıyoruz. Takıma katkı yapacak. Sevgili Ali Yıldırıma da buradan bir kez daha teşekkür ediyoruz" diye konuştu.