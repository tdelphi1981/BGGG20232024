G.Saray ve Beşiktaş'a maç saati değişikliği
Türkiye Futbol Federasyonu, Spor Toto Süper Lig'in 26. haftasında Beşiktaş ve Galatasaray'ın maç günleri ile başlama saatlerinde değişiklik yaptı.Daha önce 16 Mart Cumartesi günü saat 19.00'da oynanacağı açıklanan Kayserispor-Galatasaray karşılaşması, 17 Mart Pazar günü saat 16.30'a alındı. Ayrıca, 17 Mart Pazar günü saat 16.30'da oynanacağı belirtilen Beşiktaş-Kasımpaşa karşılaşmasının ise 16 Mart Cumartesi günü saat 19.00'da oynanacağı federasyonun internet sitesindeki maç takvimine işlendi.