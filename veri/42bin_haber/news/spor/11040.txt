Kasımpaşa'dan Fenerbahçe'ye Aziz Yıldırım'lı gönderme
Spor Toto Süper Lig takımlarından Kasımpaşa, Fenerbahçe Kulübü'nden, Bursaspor maçı sonrası yapılan açıklamada yer alan kendilerine yönelik ifadelere tepki gösterdi.
Kasımpaşa Kulübü'nden yapılan açıklamada, 'Fenerbahçe Kulübü'nün resmi internet sitesinden 'Kamuoyuna Duyuru' başlığıyla yapılan duyuruda, Fenerbahçe-Bursaspor maçının devre arasında yaşanan olaylara ilişkin Bursaspor Kulübü Menajeri'nin iddialarına cevap verilirken, Kasımpaşa hakkında dolaylı olarak ve ima etmek suretiyle asılsız itham ve isnatlarda bulunulmuştur' ifadesi kullanıldı.

Açıklamada, Fenerbahçe Kulübü Başkanı Aziz Yıldırım'ın, 'Fenerbahçe Dergisi'nin şubat sayısında yer alan 'Doğrular idare, acizler şikayet ve namustan yoksun olanlar iftira ederler' sözüne atıfta bulunularak, sarı-lacivertli kulübe tepki gösterildi.