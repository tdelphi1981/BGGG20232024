Ultraslan Başkanı'ndan Sneijder müjdesi
Galatasaray taraftar grubu ultrAslan başkanı Oğuz Altay, Galatasaray Başkanı Ünal Aysal ile yaptığı Sneijder görüşmesini taraftarlarla paylaştı.
Galatasaray'ın günlerdir transferi için çabaladığı ve her geçen gün yeni iddiaların ortaya atıldığı Sneijder transferiyle ilgili günün en sıcak gelişmesi Altay'ın Twitter'dan yaptığı açıklamalar oldu. Altay, yılan hikayesine dönen Wesley Sneijder transferi konusunda Ünal Aysal ile görüşmesini Twitter'dan paylaşarak başkanın taraftara mesajlarını yayınladı...

Ünal Aysal'la birebir görüştüğünü belirten Altay, takipçileriyle şunları paylaştı:

- Biraz önce sırf içinde bulunduğumuz durum için, Ünal Aysal başkanımızla görüştüm.

- Sneijder transferiyle ilgili bizzat kendisinin ilgilendiğini, Transfer için Inter kulübüyle zaten anlaşıldığını daha önce açıklamıştık

- Artık Sneijderle de anlaşma sağladık yani Inter ve kendisiyle bizim tarafımızda hiç pürüz kalmadı, anlaştık!

- Şu an Geriye kalan tek pürüz oyuncunun Inter kulübü ile olan sözleşmesindeki detaylar...

- Beklememizdeki tek neden bu, şu dakikadan sonra sadece imza atmasını bekliyoruz

- Tahmin ediyorum Perşembe veya Cuma bu iş bitmiş olur

- Ve sadece resmi açıklamayı bekleyin, bu konuda kimseye de Galatasaray taraftarı olarak prim vermeyin...

- Artık lütfen şu gazeteci bunu yazdı, bu tv bunu söyledi, bu yorumcu böyle dedi, bu işleri bi tarafa bırakalım