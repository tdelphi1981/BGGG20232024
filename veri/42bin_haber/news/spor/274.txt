Gangnam Kartal
Mersin'in işini ilk 45'te bitiren Beşiktaş zaferi moda dansla kutladı
 Almeida, Oğuzhan ve Holosko'nun golleriyle coşan Siyah-Beyazlılar üst üste 3. resmi maçtan kayıpsız çıktı. 40 dakika 10 kişi oynayan Beşiktaş Mersin'e şans tanımadı Almeida ilk defa ayağıyla yazdı Holosko 7 hafta sonra gol attı İyi işler yapan Oğuzhan kızardı Kırmızı formayla yine kazandılar
 DANS ETTiREN GOL
 Mersin İdman Yurdu'nu ilk 45 dakikada bulduğu gollerle  deviren Beşiktaş'ın son golü ders kitaplarına konu olacak güzellikteydi. Öyle ki, Siyah-Beyazlılar bu golden sonra dayanamayıp son ayların moda dansı 'Gangnam Style'la coştular. 45'te Allan McGregor'un 64 metrelik kale vuruşunda orta sahadan topu kontrol eden Filip Holosko pasını Hilbert'e attı. 
 Alman oyuncu Oğuzhan'ı gördü. Pası alan Oğuzhan, Boum'un topu sağından atıp solundan geçti. Ceza sahasına girip pasını verdi, Holosko da şık bir vuruşla ağları havalandırdı.
 İçine şeytan girmiş
 AYBABA, Fernandes'in maçın sonlarında performansının düştüğünün belirtilmesi üzerine şakayla karışık şu açıklamayı yaptı: 'İçine şeytan girdi. Ben de o şeytanı çıkarmak için kenara aldım.' Beşiktaş'ın hocası, 'Oğuzhan da çok iyiydi. Sakat olan Muhammed de öyle' dedi.
 Yerime de koştular
 BEŞİKTAŞ forması altında ilk resmi golünü atıp, ilk asistini yapan ve ilk kırmızı kartını gören Oğuzhan, twitterdan arkadaşlarına övgü yağdırdı: 'Güzel başlayan geceyi güzel tamamlamayı çok isterdim ama istemeyerek de olsa kırmızı kart gördüm. Benim yerime de koşup 3 puan almamızı sağlayan takım arkadaşlarıma çok teşekkür ederim.'
 Bu Batuhan kadroya giremez
 MAÇTAN önce Lig TV'ye konuşan Samet Aybaba, 'Batuhan'ı neden kadroya almadınız?' sorusuna, 'Şu anki formu oynaması için yeterli değil. Oynamak istiyorsa, daha çok çalışacak. Bu haliyle kadroya giremez' karşılığını verdi.
 Oğuzhan benden hızlı çıktı
 Beşiktaş Teknik Direktörü Samet Aybaba, 3-0 kazandıkları Mersin İY maçından sonra Oğuzhan, Almeida, Fernandes ve Batuhan'la ilgili önemli mesajlar verdi: 
 'BEN Oğuzhan'ı 60'ta çıkarmayı planlıyordum ama yetişemedim. O benden çabuk davrandı. Biz bir aileyiz. Doğum gününde herkes sarılıyor, acı gününde destek oluyor. Sahada da bunun yayılmasına neden oluyor. Biz bu özelliklerimiz ile koşarak, mücadele ederek, bazı değerleri ön plana çıkarırsak var olabiliriz. 
 ArkadaŞlarIm bunu mükemmel yapmaya başladılar ama daha çok maçımız var. Sadece Ersan değil, bütün oyuncularım yükselişte...'
 Üzülme Almeida Bursa'ya atarsın!
 MAÇIN son dakikalarında yine karşı karşıya golü kaçıran Almeida'yı teselli ettim. İçeride konuştuk '3-0'dan sonra kaçırman önemli değil, Bursa maçında atarsın' dedim. O da keyiflendi. Trabzon maçından sonra golü kaçırınca dudağı uçukladı, kötü durumdaydı. Biz yine toparlarız onu, takım halinde öğrendik artık neyi nasıl yapacağımızı. İyiye gidiyoruz.