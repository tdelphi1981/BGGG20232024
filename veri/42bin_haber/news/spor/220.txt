Amatör küme topçusu
İbrahim Üzülmez bir zamanlar karşısında zor duruma düştüğü Fenerli yıldızı değerlendirdi'Benim ona karşı oynadığım zamanla şimdiki Milos Krasic arasında dağlar kadar fark var'
  'Bırakın çalımı, dripling de yapamıyor. Amatör oyuncuların yapmayacağı hataları yapıyor'
 Kenan KARCI
 Beşiktaş formasıyla 2009-2010 sezonundaki Şampiyonlar Ligi maçında İnönü Stadı'nda CSKA Moskova'nın yıldızı Milos Krasic'e karşı oynayan İbrahim Üzülmez'e bugünkü Krasic'i sorduk. İbrahim Üzülmez, CSKA'nın 2-1 üstünlüğüyle sona eren maçtan sonra o dönemde de F.Bahçe'ye transferi gündemde olan Krasic için şu yorumu yapmıştı: 
 'Fener, bu transferi gerçekleştirirse Avrupa'nın en iyi kanat oyuncusunu alır. Bir kanat oyuncusunda bulunması gereken tüm özellikleri taşıyor. Her iki ayağını da çok iyi yönlendiriyor. Süratli. Türkiye'de zor durdurulur. Hücumda adam eksiltmede de çok iyi.'
 FİZİK GÜCÜ TABAN YAPMIŞ 
 İBRAHİM Üzülmez'le bu defa Limassol ve Antalyaspor karşılaşmasında F.Bahçe formasıyla izlediği Milos Krasic'i konuştuk. İşte İbrahim Üzülmez'in 2 sezon sonraki Sırp yıldızla ilgili birbirinden ilginç tespitleri: 
 'Benİm için tam bir hayal kırıklığı oldu. Benim zamanımda bana karşı oynayan Krasic'le bugünkü arasında dağlar kadar fark var. Fizik olarak o dönem çok güçlüydü ve takımın en önemli ofansif oyuncularından birisiydi. Şimdikine bakıyorsunuz, bırakın fizik gücü üstünlüğünü, bire bir adam geçecek gücü yok.
 KOMİK DURUMA DÜŞÜLÜR
 BELKİ Türkiye Ligi'nde teknik olarak takımların kapasitesi çok iyi değil ama fizik gücü yüksektir. Eğer burada fizik gücünüz iyi değilse böyle komik durumlara düşersiniz. Yabancıysanız beklentiler de fazladır. Şu anda F.Bahçe'ye yarardan çok zarar veriyor.
 SEZON başında kamp geçirdi mi, bilmiyorum. Bir oyuncunun sahada bu kadar hata yapmaması gerektiğini düşünüyorum. Adam geçemediği gibi dripling yapacak gücü bile yok. Güçlü olmadığı için de amatör bir oyuncunun yapmayacağı hataları yapıyor. Şu anda görüntü o...
 ESKİ GÜNLERDEN BİLİRİM
 YETENEĞİ var ama F.Bahçe'de şu an o yetenekli günlerinden çok uzakta. Eğer Krasiç bu şekilde oynamaya devam ederse sahada F.Bahçe'ye bir şey veremez. Türkiye'ye gelen yabancıların bir şeyi bilmesi gerekiyor: Güçlü olacaksın. Burada sahanın her yerinde mücadele var. Güçlü olmazsan sıkıntı olur. Milos Krasic de güçlü değil. Bizim oynadığımız dönemlerde ikili mücadelelerden biliyorum, çok güçlüydü.
 TÜRKİYE KÜÇÜMSENİYOR 
 BU görüntüden her türlü sonucu çıkartmak mümkün. Yabancı futbolcular Türkiye Ligi'ni küçümsüyorlar. Yabancılar ligimizi küçümseyerek geliyorlar buraya. Ama buraya gelip de sahadaki o mücadeleyi gördüklerinde de iş işten geçmiş oluyor. Oysa buraya gelen yabancılar geldikleri takımlardan daha çok çalışmak zorunda. Burası mücadele düzeyinde geldikleri yerlerden daha üstün durumda.'
 2. Kezman vakası
 F.Bahçeliler'i hayal kırıklığına uğratan Milos Krasiç, vatandaşı Mateja Kezman'ın Sarı-Lacivertli takımdaki görüntüsünü hatırlatıyor. F.Bahçe'ye gelmeden önce dev kulüplerin formasını giyen Sırp yıldız, tıpkı Kezman gibi transferin son bölümünde Sarı-Lacivertli kulübe imza attı. Bir zamanlar gol kralı olan Sırp yıldız, F.Bahçe'ye gelmeden önce son sezonunda İngiliz devi Chelsea'de forma giymemişti. Krasiç de Conte ile yıldızı barışmayınca Juventus'ta son sezonda oynamadı.
  