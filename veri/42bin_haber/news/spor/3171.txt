Arda, Fenerbahçe'ye gider mi?
Arda Turan ve Emre Belözoğlu, CNN Türk'te yayınlanan Cüneyt Özdemir'in sunduğu "5N1K" programına açıklamalarda bulundu 
 Emre Belözoğlu'nun kendisi için bir idol olduğunu söyleyen Arda Turan, "Burada sadece futbola konsantre olabiliyorum. Bu beni daha başarılı ve mutlu ediyor" dedi.
 
 HEDEFİM ŞAMPİYONLAR LİGİ
 
 Hedefinin Şampiyonlar Lig kazanmak olduğunu belirten yıldız oyuncu, "Avrupa'nın en büyük 5-6 kulübünden birinde oynamak istiyorum. Hayalim Şampiyonlar Ligi'ni kazanabilecek bir takımda oynamak ve Şampiyonlar Ligi'ni kazanmak" diye konuştu.
 
 "GALATASARAY'DA BIRAKMAK İSTİYORUM"
 
 "Fenerbahçe'ye sadece deplasmana giderim" sözünün hatırlatması üzerine Arda, "Fenerbahçe camiasına saygım var ama kariyerimi Galatasaray'da noktalamak istiyorum. Galatasaray camiası içinde yetişmiş bir insanım. Profesyonel futbolcularız, insanların kariyerlerinde ne olacağını önceden bilmesi zor ama ben futbolu Galatasaray'da bırakmak istiyorum" dedi.
 
 EMRE: PARAYI DEĞİL KARİYERİ SEÇTİM
 
 Emre Belözoğlu ise şöyle konuştu:
 "Buraya gelmeden önce Rusya ve Çin'den teklifler vardı. Ancak ben parayı değil, kariyeri seçtim. Avrupa'da İspanyol kulüpleri çok başarılı oluyor. Son yıllarda sürekli final oynuyorlar. Ben de İspanya'ya yeni bir şeyler öğrenmek için geldim" dedi.