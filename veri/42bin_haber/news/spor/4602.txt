Aşçıdan sonra rahip
Dünyaca ünlü İngiliz aşçı Jamie Oliver ile beş yıllık bir anlaşma imzalayan Manchester City kulübünün pazarlama hamleleri devam ediyor.
İngiliz kulübünde bu kez gündeme gelen isim ise kulübün resmi rahibi olan Peter Horlock oldu. Cuma sabahları Manchester Citynin eğitim tesislerinde Ferrari, Porshce, Aston Martin gibi ultra lüks arabaların içinde neredeyse hurdaya dönmek üzere olan arabasıyla dikkatleri çeken Horlock, oyunculara ve teknik ekibe manevi destek veriyor.  
Horlock, ben kulüp içinde dostluğu sağlamaya çalışıyorum. Özellikle yurt dışından gelen futbolcuların ülkelerini özlediklerini ya da evde yaşadıkları sorunları hissediyorum. Güvenmek için birine ihtiyaç duyuyorlar sözleriyle iki yıl önce katıldığı İngiliz ekibinde yaptığı işin oldukça farklı olduğunu vurguluyor. 
Balotellinin özel danışmanı 
Geçtiğimiz ay Mario Balotelli ile teknik direktör Roberto Mancini arasında yaşanan gerginliğin basına yansımasının ardından Horlock genç futbolcu ile görüşmelere başladı. Balotelli ile düzenlediği seanslar sayesinde iletişim kurmaya çalışan Horlock, yıldız futbolcuya rehberlik ederek, onun kendisini daha iyi ifade etmesini sağlamaya çalışıyor. 
Takımın moral kaynağı 
Maçlardan önce takımla buluşan Horlock için onları motive etmek oldukça önemli. Özellikle genç oyuncuları yakından tanımaya çalışan genç rahip, bu sayede onların üzerindeki baskıyı azaltmak ve kendilerine olan özgüvenlerini arttırmak için çaba veriyor.  
Manchester City gibi bir kulüpte benim inancımı paylaşmayan ancak çok iyi kalpli insanlar mevcut olduğunu söyleyen Horlock, ben kimseye ikinci bir şans vermek yada inançlarını yeniden keşfetmeleri için burada değilim diyerek olaylara dinsel açıdan yaklaşmadığının altını çiziyor.  
 