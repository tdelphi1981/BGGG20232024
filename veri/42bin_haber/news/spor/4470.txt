Belediye BŞB son sette güldü
Acıbadem Erkekler Voleybol Ligi'ndeki oldukça çekişmeli geçen karşılaşmada İstanbul Büyükşehir Belediyespor, Ziraat Bankası'nı 3-2 yendi.
Acıbadem Erkekler Voleybol Ligi 2. Devre ilk karşılaşmasında İstanbul Büyükşehir Belediyesi, Ziraat Bankasını 3- 2 mağlup etti. Ligin ilk yarısını 5. sırada tamamlayan ev sahibi Büyükşehir Belediyesi 8. galibiyetine imzasını atarken, puanını da 24e yükseltti.  
Ligin 11. sırasında yer alan Ziraat Bankası karşısında maça iyi başlayan ev sahibi İstanbul Büyükşehir Belediyesi oldu. Teknik molaları da 8- 5 ve 16- 10 önde geçen Büyükşehir Belediyesi seti de 25- 16 alırken zorlanmadı. Bu sette bloktan 9, servisten de 3 sayı kazanırken, Trommel takımına 8 sayı kazandırdı. 
İlk seti rahat kazanan İstanbul Büyükşehir Belediyesinin ikinci sette de üstünlüğü vardı. Bu setin de teknik molalarının10- 5 ve 16- 12 önde tamamladı. Sonraki sürelerde konuk takım oyunu bırakmadı. Servis ve smaçlarıyla etkili oldular. Büyükşehir Belediyesinin de hatalarını iyi değerlendiren konuk takım Ziraat Bankası 19- 15 gerideyken 4 sayılık farkı 1 sayıya indirdi. Skor 21- 20 oldu. Sonra 21- 21 beraberliği yakalasa da Büyükşehir Belediyesi seti 25- 22 aldı. Skoru da 2- 0 lehine çevirdi.  
İki set almanın avantajı ile sahaya çıkan, ev sahibi İstanbul Büyükşehir Belediyesi üçüncü sete hızlı başladı. Bu setin de teknik molalarını 8- 2 ve 16- 8 farklı geçti. İkinci sette olduğu gibi bu sette de Ziraat Bankası oyunu bırakmadı. Herrynin servis serisiyle üst, üste alınan sayılarla skoru 20- 20 yapan Ziraat Bankası 23- 21 öne geçti. Seti de 25- 23 aldı. Maç için de umutlandı.  
İki set kaybedip üçüncü seti almanın büyük morali ile sahaya çıkan konuk takım dördüncü sete hızlı başladı. Teknik molaları da 8- 4 ve 16- 11 önde tamamladı. Sonraki sürelerde de üstün oyununu sürdüren Ziraat Bankası. Seti de 25- 17 alıp skorda da 2- 2 beraberliği yakaladı.  
Final setine de iyi başlayan yine konuk takım oldu. Saha değişimini de 8- 6 önde geçti. Skor 10- 10da beraberliği yakalayan ev sahibi seti 15- 13 maçı da 3- 2 kazandı. İki set alan Ziraat Bankası Ankaraya 1 puanla dönerken, İstanbul Büyükşehir Belediyesi kaybettiği 1 puana yandı. 
İstanbul Büyükşehir Belediyespor: 3 - Ziraat Bankası: 2
         
Salon: Haldun Alagaş
Hakemler: Gökhan Dağ, Ahmet Kalay
İstanbul Büyükşehir Belediyespor: Trommel, Muhammet Ertuğrul, Billings,  Kadir Cin, Özkan Hayırlı, Selçuk Keskin (Barış Özdemir, Murat Yenipazar, Mustafa  Kırıcı, Antanovich)
Ziraat Bankası: Adriano, Cala Yesleydar, Koray Şahin, Gökhan Gökgöz,  Burak Güngör, Cüneyt Dağcı (Murat Karakaya, Mustafa Kavaz, Orçun Ergün, Harry,  Uğur Güneş)
Setler: 25-16, 25-22, 23-25, 17-25, 15-13
Süre: 121 dakika (24, 26, 28, 25, 18)
 
Acıbadem Erkekler Voleybol Ligi'nde günün diğer maçlarında alınan sonuçlar şu şekilde; 
Arkas Spor 3 - 1 Torul Gençlik
Yenişehir Beld. 3 - 1 4 Eylül Beld.
Çankaya Beld. Anka 0 - 3 Fenerbahçe Grundig 
 