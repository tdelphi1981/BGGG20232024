Ocak aynın en güzel golü Olcay'dan
Beşiktaş'ta ocak ayının en güzel golünün sahibi Olcay Şahan oldu.
Ülker sponsorluğunda, Beşiktaş Kulübü'nün resmi facebook sayfasında düzenlenen 'Ayın Golü' yarışması ocak ayı değerlendirmesi sonuçlandı.

Siyah-beyazlı kulüpten alınan bilgiye göre, Olcay Şahan'ın Spor Toto Süper Lig'in 18. haftasında oynanan Beşiktaş-İstanbul Büyükşehir Belediyespor maçında kaydettiği gol, 'ayın golü' seçildi. Bu gole oy veren iki talihli, Ülker'in misafiri olarak Beşiktaş Futbol Takımı'nın antrenmanını izledi, futbolcularla tanışma ve fotoğraf çektirme şansı buldu.

Yarışma, şubat ayında atılan gollerin oylanmasıyla devam edecek.