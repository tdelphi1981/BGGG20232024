FIFA'dan Cüneyt Çakır'a görev
UEFA nezdinde büyük tartışmaların odağındaki Cüneyt Çakır'a FIFA'dan önemli bir görev geldi.
FIFA, 2014 Dünya Kupası Elemeleri A Grubu'nda oynanacak Hırvatistan - Sırbistan mücadelesine Cüneyt Çakır'ı atadı.

UEFA Şampiyonlar Ligi'nde Manchester United ile Real Madrid arasında oynanan maçta Nani'ye kırmızı kart gösterdikten sonra Avrupa futbol kamuoyunun eleştiri oklarına hedef olan Çakır'a, futbolun patronu FIFA'dan dolaylı destek geldi.

Yugoslavya'nın dağılmasından sonra ortaya çıkan iki ülkenin oldukça gerilimli geçmesi beklenen futbol müsabakasında görev alacağı açıklanan Çakır'ın yardımcılıklarını Bahattin Duran ve Tarık Ongun yapacak. Barış Şimşek ise maçın 4. hakemi olarak atandı.

A Grubu'nda ikinci durumda bulunan Hırvatistan'la Sırbistan arasındaki mücadele 22 Mart 2013 tarihinde Sırbistan'ın başkenti Zagreb'de oynanacak.