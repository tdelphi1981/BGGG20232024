Nico Hülkenberg'in kararı yanlış
Paul di Resta, takım arkadaşı Nico Hülkenberg'in, Force India'da kalmak yerine Sauber'e geçme kararının yanlış olduğunu savundu.
Geleceği hakkında haftalardır devam eden spekülasyonların ardından dün Sauber, 2013 sezonu için Hülkenberg'le anlaştığını duyurdu. 
Di Resta, Sauber'in, Force India'dan üstün bir takım olmadığını ima ederek, Hülkenberg'in kararının kendisini şaşırttığını söyledi. 
Abu Dabi'de açıklamalarda bulunan İskoç pilot, "Dürüst olmak gerekirse Nico'nun ayrılması benim için sürpriz oldu. Bunu bir terfi olarak görmüyorum. Sauber'i eşit statü de görüyorum" dedi. 
turkiyef1.com'un haberine göre; takımın gidişatına bakıldığında "muhtemelen daha iyi" durumda olduğunu söyleyen di Resta, sıralamada geride olmalarına karşın Force India'nın son yıllar dikkate alındığında performans açısından bir yükseliş trendi içinde olduğunu söyledi. 
Ayrıca takımın istikrarlı sonuçlar aldığını da belirten İskoç pilot, "Sauber birkaç kaydedeğer sonuç aldı, bunu inkar etmiyorum, ancak istikrar açısından durum farklı olabilir" yorumunda bulundu. 
Di Resta ayrıca, "Belki gelecek yıl farklı olur. Nico'nun oraya gitmesinin tam nedenlerini bilemiyorum" dedi.