'Başka transfer olmayacak'
 
 Fenerbahçe'nin kaliteli ve güçlü bir kadroya sahip olduğunu ifade eden Kocaman, "Ziegler ve Emre zaten bizi yakından tanıyan isimler ve herhangi bir adaptasyon sorunları olmayacak. Bir tek Webo'yu yeni olarak görüyoruz ve onun da en kısa süre içerisinde adaptasyon sorununu halledeceğini düşünüyorum. Emre'nin açıklamalarının tamamına katılıyorum, daha fazla birbirimize sarılmalıyız. Emre de bizim için son derece iyi ve doğru bir transfer oldu" dedi.  
 En büyük amaçlarının mücadele ettikleri her kulvarda zirvede olmak olduğunu belirten Kocaman, "Ligde, kupada ve Avrupa'da sezonun ilk yarısında iyi sonuçlar aldık. Sadece ligde bir adım gerideydik ve yeni transferlerimiz ile ligde de bu gerekeni yapacağız." şeklinde konuştu. 
 Yeni transferlerin olmasının genç futbolcuların durumunu etkilemeyeceğinin altını çizen Kocaman, "Yeni transferler geldi diye genç futbolcuların durumlarında bir değişiklik olmayacak. Bir taraftan yarışmacı olmak, diğer taraftan da geleceğin Fenerbahçe'sinin temellerini atmak durumundayız." ifadelerini kullandı.