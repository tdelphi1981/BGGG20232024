Moratti: Galatasaray ile her konuda anlaştık
Inter Başkanı Massimo Moratti, Sneijder'in transferi konusunda Galatasaray'la her konuda anlaştıklarını açıkladı.
Galatasaray'a gelip gelmeyeceği büyük merak konusu olan ve günlerdir gündemden düşmeyen Wesley Sneijder'in transferiyle ilgili Inter Başkanı Massimo Moratti NTV Spor'a konuştu. 

Moratti, Wesley Sneijder'in transferi konusunda kulüp olarak Galatasaray'la anlaştıklarının altını çizerek "Biz bu transferi Galatasaray ile aramızda çoktan bitirdik. Artık her şey Sneijder'e kaldı. O'nun kararını bekliyoruz. Yakın zamanda kararını vereceğini umuyorum. Yani bizim açımızdan hiçbir sorun yok" açıklamasını yaptı.

Galatasaray'ın bu transfer için 7 rakibinin olduğu ileri sürüldü. Sarı-kırmızılı takımın transferdeki en önemli rakibi Tottenham'ın Hollandalı yıldız bonuslar da dahil 4 milyon euro teklif ettiği belirtildi.