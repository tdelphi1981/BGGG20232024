Trabzonspor'da ilk aday belli oldu
Trabzonspor Başkanı Sadri Şener Teknik Direktör Şenol Güneş'in istifasını kabul etti. Yarından itibaren yeni teknik direktör arayışlarına başlanacak.
Trabzonspor'da teknik direktörlük için ilk adayın Tolunay Kafkas olduğu öğrenildi.

ŞENER'İN AÇIKLAMALARI

Trabzonspor Kulübü Başkanı Sadri Şener, görevinden istifa eden Teknik Direktör Şenol Güneş ile istifasına ilişkin görüştüğünü belirterek, 'Beni arayarak istifasını söyledi. 'Kan değişikliği lazım' dedi. Ben de 'peki' dedim. Yapacak bir şey yok' diye konuştu.

Şener,yaptığı açıklamada, deplasmanda 3-1 kaybedilen Sanica Boru Elazığspor maçı sonrasında istifa ettiğini açıklayan teknik direktör Şenol Güneş ile telefonla görüştüğünü belirterek, 'Maçın ardından beni arayarak istifasını söyledi. Kan değişikliği lazım dedi, ben de 'peki' dedim. Yapacak bir şey yok' ifadelerini kullandı.

Sadri Şener, Güneş'in istifasını kabul edip etmediklerinin sorulması üzerine istifanın tek taraflı bir karar olduğunu ifade etti.