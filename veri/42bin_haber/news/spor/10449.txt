Real Madrid 'Çakır' keyif
UEFA Şampiyonlar Ligi ikinci tur rövanş maçında Real Madrid, deplasmanda Manchester United'ı 2-1 yenerek çeyrek finale yükseldi. Mücadeleyi yöneten FIFA kokartlı hakemimiz Cüneyt Çakır maçın 56. dakikasında gösterdiği kırmızı kartla maça damgasını vurdu. Başta İngiliz medyası olmak üzere Cüneyt Çakır'ın kırmızı kart kararını çok sert bir dille eleştirdi.
Old Trafford Stadı'nda 1-1'in rövanşında oynanan ve FIFA kokartlı Türk hakem Cüneyt Çakır'ın yönettiği karşılaşmanın ilk yarısı golsüz sona erdi.  
   Cüneyt Çakır'ın Manchester United - Real Madrid maçındaki yönetimi hakkında ne düşünüyorsunuz? 
MESAJINIZI YAZIN YAYINLAYALIM  
İkinci yarıya baskılı başlayan Manchester United, Ramos'un kendi kalesine attığı golle 48. dakikada 1-0 öne geçti. Cüneyt Çakır, 56. dakikada Arbeloa'ya tekme atan Nani'yi doğrudan kırmızı kartla oyun dışında bıraktı. Rakibinin 10 kişi kalmasıyla ataklarını sıklaştıran Real Madrid, aradığı golü 66. dakikada buldu. İkinci yarıda oyuna giren Modric'in ceza alanı önünden kaleye gönderdiği sert şutta, direğe çarpan top ağlarla buluştu. 
MÜTHİŞ MAÇTAN KARELER 
Real Madrid, Modric'in golünden 3 dakika sonra oyunda skor üstünlüğünü ele geçirdi. Mesut Özil'in topuk pasıyla hareketlenen Higuain'in arka direğe gönderdiği topu Ronaldo tamamladı ve konuk ekip durumu 2-1 yaptı. 2009 yılında Manchester ekibinden Real Madrid'e transfer olan ve 3 yıl sonra ilk kez Old Trafford'a çıkan Portekizli yıldız golden sonra sevinç gösterisinde bulunmadı. 
 Cüneyt Çakır'ın Nani'ye gösterdiği kırımzı kart sizce doğru mu? Evet, doğru karar Hayır, yanlış karar  
  İNGİLİZLER CÜNEYT ÇAKIR'A ATEŞ PÜSKÜRÜYOR
 
MADRİD'DEKİ İLK MAÇ 1-1 SONA ERMİŞTİ

Karşılaşmanın kalan dakikalarında skor değişmedi ve Real Madrid çeyrek finale yükselen taraf oldu. Madrid'de oynanan ilk maç 1-1 berabere bitmişti. 

Manchester United Menajeri Alex Ferguson, golcü futbolcu Rooney'e bu maçta ilk 11'de görev vermedi. Galli orta saha oyuncusu Ryan Giggs, kariyerinde bininci kez Manchester ekibinin formasıyla sahaya çıktı. Cüneyt Çakır, mücadelede Manchester United'da Evra ve Carrick, Real Madrid'de ise Arbeloa, Kaka ve Pepe'ye sarı kart gösterdi.

Real Madrid Teknik Direktörü Mourinho, 2003-2004 sezonunda çalıştırdığı Porto ile yine Manchester United'ı şampiyonlar ligi'nden elemiş ve o sezon kupayı kaldırmıştı.

Öte yandan bu önemli maç Çakırın uluslararası arenada yönettiği 75. karşılaşma olarak kayıtlara geçti. 
 Cüneyt Çakır'ın kırmızı kart gösterdiği pozisyon
DORTMUND EVİNDE TURLADI

Gecenin diğer maçında 2-2'nin rövanşında Borussia Dortmund ile Shaktar Donetsk Almanya'da kaşılaştı. Mücadeleyi 3-0 kazanan Borussia Dortmund çeyrek finale çıkan takım oldu. Goller; Dk. 31 Sanatana, Dk 37 Gotze, Dk. 59 Blatchykowski

BUGÜN DE FIRAT AYDINUS SAHNEYE ÇIKACAK 
DEVLER Liginde bugün oynanacak olan Juventus-Celtic maçını Fırat Aydınus yönetecek. İtalyada (TSİ) 21.45te başlayacak maçta Aydınusun yardımcılıklarını Serkan Ok ve Aleks Tasçıoğlu yapacak. Cem Satmanın dördüncü hakem olarak görev alacağı karşılaşmanın ilave yardımcı hakemleri ise Barış Şimşek ve Tolga Özkalfa olacak.