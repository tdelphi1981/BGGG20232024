TKB2Lde 6. haftanın ardından
Kadınlar İkinci Liginde altıncı hafta geride kalırken, 3 grupta altı takım namağlup olarak ilk iki sıradaki yerlerini koruyorlar.
Ligin altıncı haftasında oynanan 14 maçın ardından A Grubunda maç fazlasıyla Nallıhanspor, B Grubunda Bursa Büyükşehir Belediyesi, C Grubunda ise Çankaya Üniversitesi lider durumda bulunuyor. Orduspor, Altay Konak Belediyespor ve Güre Belediyesi takımları da yenilgisiz yollarına devam ederken averajla ikinci sırada yer alıyorlar.  
8 deplasman takımının galip geldiği altıncı haftada Çankaya Üniversitesi, Nallıhanspor ve Orduspor takımları 100ün üzerinde skorlar üreterek rakiplerini mağlup etmeyi başardılar.  
Dikkat Çeken İstatistikler
Nallıhansporda forma giyen Sharon Houston 34 sayı, 20 ribaund ile Burhaniye Belediyesinden Hande Çelebi ise 30 sayı, 14 ribaund, 6 asist, 6 top çalma ile haftanın en dikkat çeken istatistiklerine imza attılar.  
Bursa Büyükşehir Belediyesi takımından Whitney Jones 25 sayı, 19 ribaund, Çankaya Üniversitesinden Tiffany Stansbury ve Orduspor takımından Miranda Joy Ayim 25 sayı, 17 ribaund, Altay Konak Belediyespordan Latoya Thomas 20 sayı, 20 ribaund, Botaş Gençlik takımından Tilbe Şenyürek ise 23 sayı, 19 ribaund ile double-double yapan oyuncular arasında yer aldılar.