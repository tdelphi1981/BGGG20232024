Marussia: 2013'de iyi çıkış yapacağız
Marussia sportif direktörü Graeme Lowdon, takımın "şanslı" döneminde olduğunu belirterek, özellikle sezonu 10. sırada bitirdikleri takdirde gelecek yıl çıkış yapabilecekleri bir konumda olacaklarını kaydetti.

En büyük rakipleri Caterham'la başa baş giden eski Virgin ekibi, Timo Glock'un Singapur GP'deki 12.liği sayesinde rakibinin bir basamak üstünde yer alıyor. 
turkiyef1.com'un haberine göre; Kış sezonunda final testlerini geçmede yaşadığı ertelemeler nedeniyle yıla sıkıntılı bir başlangıç yapan Marussia, sezon öncesinde sadece Silverstone'daki kısa film sürüşleri için piste çıkabilmişti. 
2013'de ilk kez KERS kullanacaklarını ve yeni teknik yapıları ile gelecek yılın çok daha iyi geçeceğine inandıklarını söyleyen Lowdon, "Gerek Banbury'de, gerekse pistteki tüm ekip (bu yıl) çok, çok zor şartlarda altında yoğun bir çalışma içinde oldu" dedi. 
Sezon öncesi yeni araç için test yapamadıklarını hatırlatan Lowdon, bütçelerinin birçok rakiplerinden çok daha düşük olduğunu belirterek, "Fakat bir gelişim sürecindeyiz. Herkes, 2013'de olacaklar konusunda daha heyecanlı" diye konuştu. 
Önümüzdeki sezon teknik kuralların hemen hemen aynı kalacağını ifade eden Lowdon, "KERS'i hazırlıyoruz ve bunun bize ne kadar zaman kazandıracağını biliyoruz" dedi. 
Ayrıca gelecek seneki araç üzerinde yapılan aero çalışmaların oldukça iyi göründüğünü söyleyen Lowdon, "Herkes takımın gidişatından gerçekten heyecan duyuyor" ifadelerini kullandı.