'Ben penaltı atmadığım için kaybediyoruz'
Yönettiği takımların genellikle penaltı atışlarına gidilen maçlarda başarılı olamamasını değerlendiren Real Madrid Teknik Direktörü Jose Mourinho, "Muhtemelen bizzat ben penaltı atmadığım için kaybediyoruz" diye konuştu 
 Ülkesi Portekiz'de bir televizyon kanalına konuşan Jose Mourinho, yönettiği takımların genellikle penaltı atışlarına gidilen maçlarda başarılı olamamasını değerlendirdi.
 
 Bugüne dek, sadece İtalya Kupası’nda Roma ile oynadıkları finali penaltı atışları sonucu kazanabildiğini hatırlatan Mourinho, neden yönettiği takımların başarısız olduğu sorusuna yine özgüven sınırlarını zorlayan bir yanıt verdi.
 
 Kendisini bir kazanan olarak nitelendiren Mourinho; "Penaltı atışlarını bizzat ben kullansam ya da kaleye geçsem sonuç farklı olabilirdi. Muhtemelen bizzat ben penaltı atmadığım için sürekli kaybediyoruz" diye konuştu.
 
 Mourinho'nun yönettiği Chelsea, 2007 Şampiyonlar Ligi yarı finalinde, Liverpool'a penaltı atışları sonucu elenmişti.
 
 Real Madrid geçen sezon da, Şampiyonlar Ligi yarı finalinde, penaltı atışları sonucu Bayern Münih'e boyun eğmişti.