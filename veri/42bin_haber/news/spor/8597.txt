İzmir'i fethetti
Galatasarayda ilk maçını bugün Akhisar Belediye karşısında oynaması beklenen Fildişi Sahilli oyuncuya büyük ilgi gösteren taraftarlar imza alabilmek ve fotoğraf çektirmek için yarıştı. Drogba İnstagramda Tarih yazmaya devam diye mesaj attı.

YÜZLERCE TARAFTAR DROGBAYI GÖRMEK İÇİN HAVAALANINA AKIN ETTİ
TRANSFERİN son bombası Didier Drogbalı Galatasaray, Akhisar Belediye maçı için gittiği İzmirde şampiyon gibi karşılandı. Karşılamanın başrolündeki isim ise Fildişi Sahilli oyuncuydu. İlk kez bu akşam Sarı-Kırmızılı formayı giymesi beklenen golcü oyuncuyu görmek için havaalanına akın eden yüzlerce futbolsever büyük bir izdihama neden oldu.
Taraftarlar Drogba başta olmak üzere futbolcularla hatıra fotoğrafı çektirdi ve imza aldı. İlgiden memnun kalan ancak izdiham nedeniyle zaman zaman sıkıntılı dakikalar da yaşayan Drogba, çok etkilendiğini söyledi.
Bu arada G.Saraylı star fotoğraf paylaşım sitesi İnstagramda aslan heykelinin yanında 12 numaralı formanın elinde olduğu bir görüntüsünü paylaşırken, altına da Im offically the 12th men! Time to continue making history - Resmen 12. adamım. Tarih yazmaya devam etme zamanı ifadelerini yazdı.
Akhisarın Drogba kârı 1 milyon lira
AKHİSAR Belediyesporda Drogba sevinci yaşanıyor. Ege temsilcisi, bu akşam 19 Mayıs Stadı'nda oynanacak Galatasaray maçından 1 milyon lira gelir elde edecek. Drogbanın ilk kez forma giymesinin beklendiği bu maç öncesinde 16 bin 597 seyirci kapasiteli statta tüm biletler satıldı... Özellikle çevre illerdeki Galatasaraylılar biletlere hücum etti. Kulüp, 920 bin TL gişe geliri elde etti, maça özel reklam panolarının satışı ile bu rakamın 1 milyon liranın üzerine çıkarılması planlanıyor.