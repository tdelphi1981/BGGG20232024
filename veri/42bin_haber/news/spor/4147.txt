Beşiktaş Caja Laboral'a da kaybetti
THY Avrupa Ligi'nde Beşiktaş, İspanya deplasmanında Caja Laboral’e 77-51 mağlup oldu. 
Bu yenilgi sonrasında temsilcimiz Beşiktaş, Top 16’da üçüncü maçından da yenilgiyle ayrılırken, Caja Laboral ise üçte üç yaptı. 

Caja Laboral’de Brad Oleson 13 sayı- 5 ribaund, Milko Bjelica 12 sayı- 4 ribaund, Tibor Pleiss 12 sayı- 9 ribaund ve Maciej Lampe de 12 sayı- 10 ribaund- 2 asistle maçı tamamlarken, temsilcimiz Beşiktaş’ta ise Daniel Ewing 12 sayı- 6 ribaund- 2 asist ve Curtis Jerrells da 10 sayıyla çift haneli rakamlara ulaştı. 

Oyuna hızlı başlayan Caja Laboral, Bjelica, Lampe ve Oleson üçlüsüyle 5.dakikaya 15-2 önde girerken, 8.dakikada farkı 21 sayıya çıkarttı (23-2). İlk periyotu 27-7 önde tamamlayan, ev sahibi ekip karşısında temsilcimiz Beşiktaş, Randal Falker ile pota altından skor buldu. Ancak Caja Laboral, devre sonunda soyunma odasına 45-24 üstün girdi. Mücadelenin ikinci yarısında da oyunun kontrolünü elinden bırakmayan İspanyol temsilcisi, üçüncü periyotunu 63-35 üstün geçtiği karşılaşmadan 77-51 galibiyetle ayrıldı. 

SALON: Fernando Buesa Arena

HAKEMLER: Grzegorz Ziemblicki – Eddie Viator – Carmelo Paternico

CAJA LABORAL (77): Omar Cook (2 ribaund- 1 asist), Andres Nocioni 2 (4 ribaund- 2 asist), Milko Bjelica 12 (4 ribaund- 1 asist), Carlos Cabezas 5 (1 ribaund), Fernando San Emeterio 5 (7 ribaund- 1 asist), Fernando Sam Emeterio 5 (7 ribaund- 1 asist), Tibor Pleiss 12 (9 ribaund), Thomas Heurtel 6 (3 ribaund- 7 asist), Brad Oleson 13 (5 ribaund- 1 asist), Maciej Lampe 12 (10 ribaund- 2 asist), Unai Calbarro, Nemanja Bjelica 5 (2 ribaund), Fabien Causeur 5 (1 ribaund- 1 asist)

BEŞİKTAŞ (51): Daniel Ewing 12 (6 ribaund- 2 asist), Muratcan Güler (3 ribaund), Can Akın 5 (1 ribaund), Randal Falker 7 (4 ribuand- 2 asist), Serhat Çetin 3 (2 asist), Damir Markota 2 (3 ribaund- 1 asist), Patrick Christopher 4 (2 ribaund), Barış Hersek (1 ribaund- 1 asist), Cemal Nalga 2, Cevher Özer 6 (4 ribaund- 2 asist), Curtis Jerrells 10 (2 ribaund)

1.PERİYOT: 27- 7
2.PERİYOT: 18-17
3.PERİYOT: 18-11
4.PERİYOT: 14-16

İlk 3 maçını da kaybeden Beşiktaş, turdaki 4. maçını İspanya'nın Barcelona Regal takımıyla 17 Ocak Perşembe günü sahasında oynayacak.