McGregor: Taraftarımız harika
Şota Arveladze'nin İstanbul hakkında anlattıklarından transferi öncesinde etkilendiğini belirten Allan McGregor, şampiyonluk için iddialı konuşmayacağını belirtti.
Beşiktaş'ın başarılı file bekçisi Allan McGregor, Yavru Kartal Dergisine açıklamalarda bulundu ve şampiyonluk için temkinli sözler sarf etti.

İstanbul'u Şota'dan dinledim

Kasımpaşa Teknik Direktörü Şota Arveladze'nin Ranges'ta oynadığı dönemde İstanbul hakkında anlattıklarından çok etkilendiğini belirten McGregor, "Transferim menajerler aracılığıyla oldu. Beni isteyen kulüplerden teklif aldılar ve nihayetinde transferim gerçekleşti. Şota Arveladze Glasgow Rangersta oynarken İstanbulun ve Türkiyenin ne kadar güzel olduğundan bahsederdi. Aynı zamanda, Bursasporun eski futbolcularından Kenny Miller ve daha önce Eskişehirsporda oynayan Kris Boyd yakın arkadaşlarımdır. Kendileri istanbulda yaşamamalarına rağmen buraya çok sık gelip öve öve bitiremezlerdi. Açık söylemem gerekirse İstanbulda birçok güzel restauranta gittim. Türk yemeklerini de çok seviyorum. Tesislerimizde de her gün çok güzel Türk yemekleri çıkıyor. Türk tatlılarını, özellikle de baklavayı çok seviyorum. Daha önce takımım Bursasporla maç yaptığında futbolcu olarak Türkiyeye gelmiştim. Ama İstanbula ilk defa Beşiktaşa transfer olduktan sonra geldim ve burayı çok sevdim." dedi.

Taraftarımız harika

Beşiktaş taraftarının takıma verdiği desteğin muazzam olduğunu belirten McGregor, "Harikalar! Bütün taraftarlarımız muhteşem ama kale arkasındakiler benim arkamda yer aldığı için özellikle çok iyi destek verdiklerini söyleyebilirim. Stadımızda harika bir atmosfer yaratıyorlar. Buraya gelmeden önce herkes Beşiktaş taraftarlarının harika olduğundan bahsediyordu. Benim ilk maçım Galatasaraya karşı oynadığımızdı. Yedek soyunmuştum. O maçı unutmam mümkün değil çünkü maça giderken otobüsümüz taraftarlar nedeniyle bozulmuştu. Bir süre yolda kaldık. Gerçekten muhteşemler, hatta çılgınlar! Ama iyi yöndeki çılgınlıklar bunlar. Onları çok seviyoruz." diye konuştu.

Umarım...

Şampiyonluk iddialarının devam ettiğini belirten başarılı file bekçisi, "Umarım... Hatta hesaplarıma göre ilk yarıdan daha fazla puan toplarsak ve ligi 69-70 puan civarlarında bitirirsek şampiyon olacağımıza inanıyorum. Ancak ben hayatımda hiçbir zaman Kesinlikle şunu yapacağız diyen insanlardan değilim. Elinde olmayan bir şeyi kesin olarak yapacağını söyleyip de yapmazsan bu mutlaka sana geri döner. Örneğin benim Glasgow Rangerste oynadığım sezonlardan birinde; Celticliler, sezonun büyük bölümünde puan olarak çok önde oldukları için kesin şampiyon olacaklarını söyleyip durdular. Ancak bu söyledikleri onlara geri döndü ve performansları düşünce biz aradaki puan farkını kapatarak şampiyon olduk. Dolayısıyla benim ağzımdan asla Kesin şampiyon olacağız." şeklinde konuştu.