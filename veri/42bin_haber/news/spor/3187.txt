Milito Inter'de kalmak istiyor
İnter'in 33 yaşındaki forveti Diego Milito, bu sezonun beklediklerinden daha iyi geçtiğini ifade ederken, sezon sonunda İtalya Serie A'yı ilk 3 içinde bitirmeyi hedeflediklerini söyledi. 
Sky Sports'a konuşan Arjantinli golcü; 2012 yılında takımı için elinden gelen herşeyi yaptığını önümüzdeki yıl yine Inter için varını yoğunu ortaya koyacağını belirterek; "Şimdi takımım için kendimi önemli hissediyorum. ligdeki rakiplerimizden Juventus bu sene gerçekten çok güçlü. Onlara karşı daha iyi mücadele etmeliyiz" diye konuştu. 
Futbolu bırakmadan önce ülkesi Arjentin'de forma giymek istediğini kaydeden Milito; "Ülkeme geri dönene kadar, burada Inter'de kalacağım. Bütün hedefim bu" dedi. 
Adı Fenerbahçe ve bir çok Avrupa kulübü ile anılan takım arkadaşı Wesley Sneijder'in Inter için çok önemli bir futbolcu olduğunu, bundan sonra da olmaya devam edeceğine inandığını belirten golcü oyuncu, Hollandalı futbolcunun tek yapması gerekenin sessiz olması ve iyi düşünmesi olduğunu ifade etti.