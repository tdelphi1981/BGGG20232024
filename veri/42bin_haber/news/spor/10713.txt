Galatasaray'a Arena'da büyük şok!
Spor Toto Süper Lig’de 25. haftanın açılış maçında G.Saray, TT Arena'da G.Birliği'ne 1-0 mağlup oldu. 
Özgür Yankaya'nın yönettiği mücadelede, Gençlerbirliği'nin tek golünü 60. dakikada Vleminckx atarken, 83. dakikada Dider Drogba bir penaltıyı gole çeviremedi. Maçın 86. dakikasında Galatasaraya'ın savunmacısı Gökhan Zan rakibine vurduğu gerekçesiyle hakemden kırmızı kart gördü. 
Galatasaray geçtiğimiz hafta da Eskişehirspor ile deplasmanda 0-0 berabere kalmıştı. 
Maçtan dakikalar 
3. dakikada Eboue'nin sağ kanattan derinlemesine pasına hareketlenen Hamit Altıntop, kaleci Ramazan ile karşı karşıya pozisyonda meşin yuvarlağı yandan auta gönderdi. 
12. dakikada Eboue'nin pasıyla rakip yarı alanda topu alan Hamit, meşin yuvarlakla içeri kat ederek çektiği şutta top üst direkten döndü. 
13. dakikada sağdan ceza alanına giren Emre, soluna aldığı topu kale sahasına ortaladı. Arka direkte uygun durumda olan Burak'ın kafa vuruşunda meşin yuvarlak yandan auta gitti. 
14. dakikada sağ kanatta topu alan Burak'ın içeri yaptı ortada meşin yuvarlak Gençlerbirliği savunmasından sekerek arka direğe açıldı. Direk dibinde müsait durumda bulunan Sneijder topu ayaklarının arasında kaçırınca, Galatasaray 
mutlak bir gol pozisyondan yararlanamadı. 
18. dakikada Eboue, Selçuk'un pas olarak kullandığı serbest vuruşta topu çizgi üzerinde kayarak içeri çevirdi. Ceza alanı içinde arka tarafa doğru açılan topa Sneijder, dar açıya rağmen gelişine vole vurdu. Ancak kaleci Ramazan iyi 
uzandı ve meşin yuvarlağı çelmeyi başardı. 
24. dakikada Gençlerbirliği savunmasının çıkarken kaptırdığı top Galatasaray atağına dönüştü. Hamit'in pasında topu ceza alanı içinde alan Burak Yılmaz'ın yaşanan karambolde dar açıdan yaptığı rövaşata vuruş üstten auta çıktı. 
33. dakikada Eboue, rakip yarı alanda buluştuğu topla 3 savunma oyuncusunu geçerek ceza alanına sokuldu. Fildişi Sahilli oyuncunun ceza alanı çizgisi gerisinden yaptığı vuruşta, kaleci Ramazan meşin yuvarlağı kornere 
çeldi. 
38. dakikada Emre'nin ceza alanı dışı sol çaprazdan çektiği sert şutta top Ramazan'da kaldı. 
44. dakikada soldan ceza alanına giren Riera'nın yerden ortasında Burak Yılmaz kaleci Ramazan'ı da geçen topa çizgi üzerinde dokunamadı ve mutlak bir pozisyonu değerlendiremedi. 
54. dakikada sol kanattan ceza alanına giren Jimmy Durmaz, topu penaltı noktası üzerindeki Azofeifa'ya çıkarttı. Bu oyuncunun bekletmeden yaptığı vuruşta meşin yuvarlak Selçuk'a çarparak kornere gitti. 
54. dakikada Azofeifa'nın sol taraftan kullandığı köşe vuruşunda kale sahası çizgisi üstünde gelen meşin yuvarlağa, Özgür kafayla vurdu ancak Muslera son anda uzanarak topu kurtardı. 
56. dakikada rakip yarı alanda topu alan Hamit, açısını düzelterek yaptığı vuruşta meşin yuvarlak yine üst direkten döndü. 
60. dakikada Gençlerbirliği karşılaşmadaki ilk golü kaydetti. Tomic'in sağ kanattan ceza alanına yaptığı ortaya iyi yükselen Vleminckx, şık bir kafa vuruşuyla meşin yuvarlağı Muslera'nın yanından ağlara gönderdi: 0-1 
64. dakikada Riera'nın sağ taraftan kullandığı serbest vuruşta top yakın direğin dibinden auta çıktı. 
72. dakikada Burak Yılmaz, kendi sahasından aldığı topu sürerek Gençlerbirliği ceza alanına sokuldu. Golcü oyuncu, ceza sahası içinde topu ayağından fazla açtı ancak rakip savunma oyuncusuna çarpan meşin yuvarlak Drogba'nın önünde kaldı. Fildişi Sahilli oyuncu, düzelterek yaptığı vuruşta top yandan dışarı çıktı. 
73. dakikada Amrabat'ın soldan ortasına kale sahası çizgisi üzerinde iyi yükselen Burak'ın kafa vuruşunda top üstten auta gitti. 
81. dakikada Riera'nın soldan ortasını Gençlerbirliği savunması uzaklaştırmak isterken, top ceza alanı yayı üzerindeki Eboue'nin önünde kaldı. Bu oyuncunun yaptığı sert vuruşta meşin yuvarlak üstten auta çıktı. 
83. dakikada Drogba'nın Gençlerblirliği ceza alanı içinde Özgür ile girdiği ikili mücadelede hakem Özgür Yankaya, Özgür'ün rakibine faul yaptığı gerekçesiyle penaltı kararı verdi. 
85. dakikada penaltı atışını kullanan Drogba, meşin yuvarlağı üstten dışarı gönderdi.