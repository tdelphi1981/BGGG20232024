"Neymar gidiyor, herkes şoke olacak"
Brezilya futbolunun son dönemdeki en büyük yıldızı Neymar hakkında transfer iddialarının ardı arkası kesilmiyor.
Son günlerde adı sıklıkla Anzhi ve Paris Saint-Germain ile anılan yıldız futbolcunun akıbetini takım arkadaşı Victor Andrade açıkladı. 
Andrade konuyla ilgili yaptığı açıklamada, Neymar gidiyor, herkes gideceği takımı duyduğunda şok olacak ifadelerini kullanırken, gideceği yer hakkında bilgi vermekten kaçındı. 
Santos kulübüyle şu ana kadar çıktığı 14 maçta forma giyen ve Neymarın halefi olarak görülen 17 yaşındaki futbolcu geçtiğimiz günlerde Barcelona kulübü tarafından davet edildiği etkinlikte birbirinden çarpıcı sözler söyledi. 
Neymar gidiyor 
Neymarın çok yakında takımdan ayrılacağını ifade eden genç yıldız, Neymar takımın lideri. Herkes gideceği takımı duyunca ilk anda şok yaşayacak. O bizim için Messi veya Ronaldodan farksız ancak Felipe Anderson gibi önemli futbolcuların onun yerini dolduracağını düşünüyorum dedi. 
Barcelona futbolun zirvesi 
Barcelona hakkındaki deneyimlerini de paylaşan Andrade, Barcelonayı izlemek ve onların çalışmalarına şahit olmak benzersiz bir deneyim. Bana göre Barcelona futbolun zirvesi. Özellikle topa iki kez dokunma sınırı var ve oldukça hızlılar. Biz topla daha fazla oynamak için can atıyoruz şeklinde konuştu. 
Iniesta bilgisayardan farksız 
Barcelona kulübünde vatandaşları Adriano ve Alves ile bir araya gelen Andrade, Messi ile yemek yeme fırsatı bulduğunu da sözlerine eklerken bu yıl ki Altın Top ödülünü ise kesinlikle Iniestanın alması gerektiğini söyledi. 
Andrade, Iniesta,  Xavi gibi herhangi bir bilgisayarın beynine sahip. Özellikle Messiye yaptığı katkılar inkar edilemez. Bu yıl ödülü mutlaka Iniesta almalı. Bir gün onlarla oynayabilecek olmanın hayali bile çılgınca diye konuştu.