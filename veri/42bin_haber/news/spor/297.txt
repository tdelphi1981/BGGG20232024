Chelsea'ye hakem yok! Kriz büyüyor...
Chelseade sorunlar bitmek bilmiyor. John Terrynin ırkçılık davasının yankıları yeni yeni son bulurken ortaya çıkan bir başka skandal Chelseaye karşı ilginç bir boykota sebep olacak.
Eski bir Premier Lig hakemi, Chelseanin maçlarında düdük çalmayacak isimler olacağını ve Mavililere karşı büyük bir eylem hazırlığı yapıldığını söyledi.  
Geçen hafta Manchester Uniteda 3-2 kaybettikleri maç sonrasında kulüpten yapılan açıklamada müsabakanın hakemi Mark Clattenburgun haksız yere iki futbolcuya kırmızı kart gösterdiğini ve birçok oyuncuya küfürler sarf ettiğini iddia etmiş, ortalık karışmıştı. Mavililer daha sonra herhangi bir deklarasyon yapmamış, ortaya kanıt da sunmamıştı. Bu olaylı müsabakadan birkaç gün sonra oynanan Lig Kupası maçında, Chelseali futbolculara hakaret ettiği ve ırkçı söylemlerde bulunulduğu iddia edilen hakem için United taraftarları Hakem, Lider, Kahraman yazılı pankartları açarken; Chelseaye gönül verenler, Pazar gününden bu yana ırkçılığa karşı yazılı dövizlerle cevap vermişti. 
İşte tüm bu olanlardan sonra eski hakem Clive Wilkes çok özel açıklamalarda bulundu. Premier Ligde defalarca müsabaka yöneten ve 2003 yılında düdüğünü asan Wilkes, Birçok meslektaşımla konuştum ve Markın bu iddialara karşı çok kırıldığını öğrendim. Hatta bunun yüzünden federasyona bağlı birkaç hakemin Chelsea maçlarına çıkmayacağına dair duyumlar aldım. Bu Chelsea tarafından yapılan ilk linç girişimi değil. Daha önce Anders Frisk ve Graham Polla da aynısını yapmışlardı. Hakemler artık yeter diyor. Hakemlerin itibarı her gün daha da zedeleniyor diyor. 
 