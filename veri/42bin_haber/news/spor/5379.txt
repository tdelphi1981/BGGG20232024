Maça damga vuran pozisyon
Beşiktaş-İstanbul Büyükşehir Belediyespor maçının ikinci yarısında çok tartışılacak bir pozisyon yaşandı.
Spor Toto Süper Lig'de Beşiktaş'ın evinde İstanbul Büyükşehir Belediyespor'la 2-2 berabere kaldığı maçta çok tartışılacak bir pozisyon yaşandı.

İstanbul Büyükşehir Belediyespor'un Doka'yla ikinci golü bulduğu pozisyonun başlangıcında Brezilya asıllı Bulgar futbolcunun topu elle kontrol ettiğini savunan Beşiktaşlı futbolcular, hakem Serkan Çınar'a itirazda bulundu. Ancak maçın hakemi pozisyonu devam ettirdi.

Pozisyonun devamında ise Doka'nın vuruşunda Tomas Sivok'a çarpan top ağlarla buluştu ve skora denge geldi.