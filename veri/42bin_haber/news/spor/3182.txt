Clippers 14'ü gördü
NBA, Los Angeles Clippers, Denver Nuggets'ı 112-100 mağlup ederek galibiyet serisini 14 maça çıkardı. 
Los Angeles şehrinin diğer ekibi Clippers, Denver Nuggets'a karşı galibiyet serisini sürdürdü. 

Clippers, yedek oyuncuları Jamal Crawford'ın 22 ve Matt Barnes'ın 20 sayıyla skor yükünü çektiği maçı, 112-100 üstün bitererek, üst üste 14'üncü maçını kazandı ve Batı'da liderlik koltuğuna oturdu. Clippers'ın All-Star oyuncuları Chris Paul, 14 sayı, 8 asist 3 top çalma ve Blake Griffin, 13 sayı, 6 ribaund ve 6 asist üretirken, oyuna sonradan dahil olan Eric Bledsoe da 12 sayılık katkı yaptı.

Nuggets'da yüzde 100 isabetle 16 sayı ve 10 ribaundla "double double" yapan Kosta Koufos, 15 sayı ve 5 asist kaydeden Ty Lawson ve benchten gelerek 16 sayı üreten Jordan Hamilton'ın eforu, mağlubiyeti önlemeye yetmedi.