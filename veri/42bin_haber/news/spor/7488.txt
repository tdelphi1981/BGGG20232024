Arkas işi İzmir'e bıraktı
Avrupa Erkekler Şampiyonlar Ligi 6'lı Play-Off Grubu ilk maçında Polonya'nın Zaksa takımı, Arkas Spor'u 3-2 yendi. 
Kedzierzyn Kozle kentinde yapılan ve Lüksemburg'tan Cor Van Gompel ile İsviçre'den Stephanki Grieder hakem ikilisinin yönettiği ve 117 dakika süren karşılaşmanın setleri, 25-19, 22-25, 25-20, 22-25 ve 15-9 ile sonuçlandı. 

Türkiye temsilcisi, Zaksa ile rövanş maçını 12 Şubat Salı günü sahasında yapacak. İzmir Atatürk Spor Salonu'ndaki karşılaşma saat 19.00'da başlayacak.

Bu turda iki galibiyet alan takımlar Dörtlü Final'e yükseliyor. Galibiyetlerin eşitliği halinde 2. maçın hemen ardından "altın set" oynanıyor ve bu seti alan taraf tur atlıyor.