Kültür mühendisi Tolunay Kafkas

TOLUNAY Kafkas ile Türkiye 21 yaş altı Milli Takım teknik direktörlüğü yaptığım dönemde 2 yıl birlikte çalışma fırsatı bulduk. Avusturyada futbolu bıraktıktan sonra ASKO Paschingde bir süre antrenörlük yapıp Türkiyeye döndüğü dönemdi ve bu süre zarfında kendisini daha yakından tanıma fırsatı bulmuştum.
O dönemde de aynıydı; kararlı, hedeflerini çizmiş, idealist bir antrenördü. 
Milli Takımdan ayrıldıktan sonra Kayserispora teknik direktör oldu. Orada herkesin bildiği gibi Türkiye Kupasını kazandı ve beklediğim şekilde çıkışını sürdürdü. Birlikte çalıştığımız dönemden sonra da diyaloğumuz devam etti. Sık sık görüştük sohbet ettik.  
Yüksek karakterli 
Trabzonsporun çok doğru bir tercih yaptığını düşünüyorum. Tolunay Kafkas karakterli, sosyal yönü güçlü, entelektüel bir antrenör profilidir benim gözümde. Antrenörlük bir beden mühendisliği değil, bir kültür mühendisliğidir sözünün en iyi örneğidir Tolunay Kafkas. 
Trabzonda başarılı olacağına inanıyorum ancak göz ardı edilemeyecek bazı konular da var... Bir antrenörün kendi  felsefesini ve futbola bakışını hayata geçirebilmesi için biraz zamana ihtiyaç var. 
Bu zaman olgusu Türkiyede kişilere ve kurumlara göre çok büyük değişkenlik gösteriyor. Ancak futbol birçok parametreyi içinde barındırır. Sosyal, psikolojik, fiziksel, kültürel parametreleri kendi felsefeniz yönünde geliştirmeniz biraz zaman alır.  
Süre tanınmalı 
Bu yüzden Kafkası yarım sezonluk dönemde değerlendirmek yanlış olur. Toplum olarak çok çabuk tüketiyor ve gelişmesi adına değerlerimize sahip çıkmıyoruz. 
Trabzonspor gibi büyük bir camianın bu yapılanma süresini kendisine tanıyacağını düşünüyorum. Trabzonspor, genç, idealist, karakterli bir antrenör tercihi yaptı. İki taraf için de hayırlı olacağını düşünüyorum. Tolunay hocama canı gönülden başarılar!