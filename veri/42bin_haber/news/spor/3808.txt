Mercedes'i sırtlayacak
McLaren'da geçirdiği 6 sezonun ardından bu yıl Michael Schumacher'in yerine Mercedes'de yarışacak olan İngiliz pilot İtalyan Mediaset kanalına açıklamalarda bulundu.
McLaren'da geçirdiği 6 sezonun ardından bu yıl Michael Schumacher'in yerine Mercedes'de yarışacak olan İngiliz pilot İtalyan Mediaset kanalına açıklamalarda bulundu. 
Hamilton, "Schumi'den daha iyisini mi yapmak? Ben olaya böyle bakmıyorum. O bir efsane, ulaşılamaz. Geleceğe bakarsak, Mercedes'in zirvedeki takımlarla mücadelesine yardımcı olabilirsem çok mutlu olurum" diye konuştu. 
Formula 1'de inişli çıkışlı bir kariyer geçiren 27 yaşındaki İngiliz pilot, en iyilerden biri olarak görülmesine karşın, özel hayatına ilişkin birçok tartışmalı olayla da gündeme geldi. 
Hamilton, "Hepimizin sosyal bir yaşantısı var. Dolayısıyla kendiniz olmak ve insanların söylediklerini ciddiye almamak zorundasınız" dedi. 
"En önemli şey istikrarlı olmak" şeklinde konuşan Hamilton, "Bazen endişeli olursunuz, bazen olmazsınız. Şu an hayatımın istikrarlı olmasını istiyorum" ifadesini kullandı. 
Hamilton ayrıca, "En çok hoşlandığım geçiş, Hakkinen'in, (2000'de) Spa'da düzlüğün sonunda Schumacher'i sollamasıydı. Fakat ben de bazı geçişler yaptım ve bunlarla da gurur duyuyorum" dedi.