Gekas varsa her şey çok farklı
 
 Spor Toto Süper Lig'de 21. hafta karşılaşmasında Akhisar Belediye ile İBB, İstanbul Olimpiyat Stadı'nda karşı karşıya geldi. Maçın 31. dakikasında Akhisar Belediye'nin ara transfer döneminde kadrosuna kattığı Gekas, Manisa ekibini 1-0 öne geçirdi. Maçın ilk yarısı 1-0 sona erdi.
 
 İkinci yarıda ise Gekas, uzun süre akıllardan çıkmayacak bir gole imza attı. Yunan oyuncu ikinci yarının başlama düdüğü ile İBB yarı alanına geçti ve defansın arkasına sarktı. Gelen uzun pasta topu kontrol eden oyuncu güzel bir aşırtma vuruş ile Eduardo'yu avladı ve takımını 2-0 öne geçirdi.
 
 90 dakika Akhisar Belediye2nin 2-0'lık üstünlüğü ile sona erdi.
 
 Bu skorla İBB 25 puanda kalırken, Akhisar Belediye ise puanını 19'a çıkardı. 
 Fanatik