Burak Yılmaz attı Avrupa sallandı !
Galatasaray'ın bu sezon Avrupa'da fırtınalar kopartan ismi olan Burak Yılmaz Avrupa kulüplerini kendisine hayran bıraktı.
Galatasaray'ın bu sezon Avrupa'da fırtınalar kopartan ismi olan Burak Yılmaz Avrupa kulüplerini kendisine hayran bıraktı.

Sarı kırmızılı ekibin Şampiyonlar Ligi'ndeki başarısının yanı sıra Burak Yılmaz'ın her maç gol atma alışkanlığını sürdürmesi Avrupa'nın dilinde. Burak Yılmaz, Avrupa'da bir çok kulübün radarına girerken, bir çok kulüp de geçtiğimiz transfer döneminde 5 milyon Euro'ya alabilecekleri golcüyü elden kaçırmanın sancısını yaşıyor. Sezon başında birçok Avrupa kulübü ile transfer görüşmesi yapan ancak Dinamo Moskova Kulübü ile anlaşmak üzere iken rotasını Galatasaray'a çeviren Burak için birçok kulüp dertli halde.


Burak Yılmaz'ı transfer etmedikleri için pişman olan kulüplerin başında Dinamo Moskova geliyor. Rus Kulübü yöneticileri ayaklarına kadar gelen Burak Yılmaz'ın, Şampiyonlar Ligi'ndeki başarısını gördükçe fazlasıyla hayıflanıyorlar. Burak Yılmaz'ı transfer etmedikleri için pişman olan çok sayıda kulüp var. Galatasaray'ın Şampiyonlar Ligi'ndeki muhtemel rakipleri arasında bulunan Borussia Dortmund Genel Menaceri Michael Zorc, Burak Yılmaz'ı geçen yıldan beri takip ettiklerini ve şimdi ısrarcı olmadıkları için üzüldüklerini söyledi. Ayrıca İspanya'nın Sevilla ile Valencia kulüpleri de Burak Yılmaz'ın transferini düşündükleri için şimdi pişman olanlardan.

Sarı kırmızılı ekibin başarılı golcüsü için şimdi en fazla üzülen ise İtalya'nın Lazio Kulübü. Burak Yılmaz için 15 gün süren pazarlık süreci yaşayan Roma Kulübü temsilcileri, Trabzonspor'a 5 milyon euro ödememek için yaptıkları transfer kulisleri için fazlasıyla pişman durumdalar.

Avrupalılar Burak Yılmaz için üzülürken, Galatasaraylılar ise keyfini çıkarıyor. Başkan Ünal Aysal, Burak Yılmaz'ı 25 milyon euronun altında bir rakama vermelerinin mümkün olmadığını yinelerken, teknik direktör Fatih Terim ise Burak ile ilgili her soruya, "Hiçbir zaman satışını düşünmedik. Burak bizim için her zaman önemliydi ve bize katkı yapmaya devam edecek" yanıtını veriyor.