Galatasaray'da Adnan Polat depremi
Eski başkan Yalman, Bu sözler için ağzımı bile yormam diye konuştu. Eski yöneticilerden Gürsoy, Bir başkanın söyleyeceği sözler değil. Çok ayıp etmiş ifadesini kullanırken, Kozak da Polat bunu ilk kez yapmıyor. Önünde yazılı bir kağıt var, oradan okuyor dedi.
CİM-BOMDA Adnan Polat depremi camiayı sarstı... Aysal döneminden önce başkanlık koltuğunda oturan Polat, önceki akşam CNN Türkte Aykırı Sorular programında, Futbolda şikenin olduğunu düşünüyorum. Galatasaray'ın tarih boyunca şike yapmadığına kefil olamam. Ama kendi dönemime kefil olurum açıklamasını yaparken, sarı-kırmızılı camiadan ve taraftarlardan sert tepkiler geldi. Çoğunluk, Polatın ayıp ettiği görüşünde birleşti.

Bu sözler için ağzımı yormam

Eski başkanlardan Alp Yalman, Buna yorum bile yapılmaz. Konuşmaya bile değmez. Ağzımı yoramayacağım Bu açıklamaları da hiç ciddiye almıyorum dedi. Cim-Bomun eski ikinci başkanı Ergun Görsoy, Bu bir başkanın vereceği beyanat değil. İçerisinde etkili bir ifade yok. Kendi olmadığı dönemi nereden bilecek? Çok ayıp etmiş. Polat, Galatasaray Kulübü tarihine başarısız bir başkan olarak geçmiştir diye konuştu.

Herhalde Polatın dili sürçmüş

Ali Dürüst, Herhade dil sürçmesi olmuş derken, Hayri Kozak Polat, bunu ilk kez yapmıyor ve sürekli bu tip çıkışları var. Önündeki yazılı kağıttan okuyor. Yaşamadığı bir dönemi bilemez ifadesini kullandı. Eski başkanlardan Faruk Süren de şunları söyledi: Polatın kendi dönemi için kefilim demesi gayet doğal. Her başkan döneminde şike yapılmadığına kefildir. 

Huntelaar: G.Saray maçına yetişebilirim

Galatasarayın Şampiyonlar Liginde 20 Şubatta ağırlayacağı Alman ekibi Schalkede gözünden sakatlığı bulunan Huntelaarın maça yetiştirilmesi için yoğun çaba harcanıyor. Hollandalı golcü, Zamanla yarışıyorum. Mainze karşı oynamam zor ama Galatasaraya yetişmeyi umuyorum dedi. Öte yandan, Schalkede Kellerin yerine hocalık için Steffan Effenberg ve Roberto Di Matteonun adları geçiyor.