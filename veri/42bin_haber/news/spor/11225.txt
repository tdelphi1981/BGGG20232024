FIFA'dan Türk hakemlere dev görev!
FIFA kokartlı Türk hakemler Cüneyt Çakır, Fırat Aydınus ve Halis Özkahya, 2014 FIFA Dünya Kupası Avrupa Elemeleri grup maçlarında görev alacak.
Hakemlerimizden Cüney Çakır, Hırvatistan ile Sırbistan arasında 22 Mart Cuma günü oynanacak A Grubu maçını yönetecek. Hırvatistan'ın Zagrep şehrindeki Maksimir Stadı'nda oynanacak ve TSİ 19.00'da başlayacak karşılaşmada Çakır'ın yardımcılıklarını Bahattin Duran ve Tarık Ongun yapacak. Karşılaşmanın dördüncü hakemi ise Barış Şimşek.

Fırat Aydınus ise, Danimarka ile Bulgaristan arasında 26 Mart Salı günü TSİ 21.15'te başlayacak B Grubu maçını yönetecek. Danimarka'nın Kopenhag şehrindeki Parken Stadı'nda oynanacak müsabakada Aydınus'un yardımcılıklarını Serkan Ok ve Aleks Taşçıoğlu yapacak. Karşılaşmanın dördüncü hakemi Hüseyin Göçek olacak.

Halis Özkahya da, Almanya ile Kazakistan arasında 26 Mart Salı günü TSİ 21.45'te başlayacak C Grubu müsabakasını yönetecek. Almanya'nın Nürnberg şehrindeki Frankenstadion'da oynanacak karşılaşmada Özkahya'nın yardımcılıklarını Mehmet Cem Satman ve Volkan Narinç yapacak. Müsabakanın dördüncü hakemi ise Mete Kalkavan.