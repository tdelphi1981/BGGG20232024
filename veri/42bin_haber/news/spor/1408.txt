Menajerinden Fenerbahçe'ye yeşil ışık!
Fenerbahçe'nin gündeminde olan Ari'de önemli gelişmeler oldu.
Fenerbahçe'nin gündeminde olduğundan bahsedilen Spartak Moskova'nın Brezilyalı golcüsü Ari hakkında, futbolcunun menajeri Oliver Cabrera, sarı lacivertli takımdan teklif gelmesi durumunda bunu memnuniyetle karşılayacaklarını ve değerlendireceklerini söyledi.

SPARTAK'LA GÖRÜŞMELERİMİZDEN ŞU ANA KADAR SONUÇ ÇIKMADI, BAŞKA ALTERNATİFLERİ DEĞERLENDİREBİLİRİZ
Cabrera, Brezilyalı oyuncunun Spartak'la olan sözleşmesinin sezon sonunda sona erdiğini belirterek, "Sözleşme uzatmak için görüşmelerimiz devam ediyor. Fakat somut sonuç çıkmadı. Biz başka alternatifleri de değerlendirmek durumundayız. Fenerbançe büyük bir kulüp ve Ari, İstanbul'u çok seviyor' dedi.

TEKLİF GELİRSE ELBETTE DEĞERLENDİRİRİZ
İsveç'te yaşayan İspanyol menajer, "Fenerbahçe fantastik bir kulüp. Ari, Spartak Moskova'nın Fenerbahçe'yle yaptığı maçlarda izlenim edinme fırsatı buldu. Fenerbahçe bizimle görüşmek istiyorsa hiç bir sorun yok. Fenerbahçe'den gelebilecek bir teklifi elbette ki değerlendireceğiz. Şu anda Fenerbahçe'den bizimle kontak kuran olmadı; ama bazı haberler okuduk. Eğer bir teklif gelirse, hiç kuşku yok ki bunu değerlendireceğiz" şeklinde konuştu.

ARI, TÜRKİYE'Yİ ÇOK SEVİYOR, İSTANBUL'DAN VE TARAFTARLARDAN ETKİLENDİ
FIFA Menajeri Oliver Cabrera, "Ari, Türkiye'yi çok seviyor. Gelebilecek bir teklife elbette sıcak bakarız. Önümüzdeki yaz sözleşmesi bitiyor. Serbest bir oyuncu olacak. Dolayısıyla Spartak bizimle sözleşme uzatmadığı sürece, Ari için her zaman başka seçenekler olacaktır. Bunlardan bir tanesi elbette Fenerbahçe olabilir. Eğer Fenerbahçe bizimle kontağa geçerse elbette ki oturup konuşacağız. Bu teklifi değerlendiririz; çünkü Ari Türkiye'yi çok seviyor. Kendisi daha önce İstanbul'da ve Türkiye'de bulundu. Gerçekten Türkiye'yi çok seviyor. Fenerbahçe'nin büyük bir ekip olduğunu biliyor. Türkiye bir Avrupa ülkesidir. İstanbul'daki taraftar atmosferi, şehir hepsi onu çok etkiledi" ifadelerini kullandı.

KARPIN'LE GÖRÜŞMELERİMİZDEN ŞU ANA KADAR SONUÇ ÇIKMADI
Cabrera, "Ari, şu anda Spartak Mosokva'nın en iyi oynucusu. Antrenörü onunla daha uzun süre çalışmak istediğini söyledi; fakat şu ana kadar sözleşme uzatma konusunda bir gelişme yaşanmadı. Biz Spartak Moskova'da Genel Menajer Karpin'le, Ari'nin sözleşmesini uzatmak için müzakereyi sürdürüyoruz; ancak şu ana kadar somut bir sonuç çıkmadı" dedi.

(Radyospor)