Arjantinli raket kortlara veda etti
Arjantinli tenisçi Gisela Dulko internet sitesinden kariyerine nokta koyduğunu açıkladı.
27 yaşındaki raket resmi internet sitesinden bir mektup yayınlayarak 11 yıllık profesyonel kariyerini sonlandırdığını duyurdu. 
tr.eurosport'un haberine göre; Sevgili arkadaşlarım, sizinle hayatımın en önemli kararlarından birini paylaşmak istiyorum. Profesyonel tenis kariyerimi bitiriyorum diyen Dulko, Kolay bir kara olmadı ancak bir süredir aklımdaydı. Tenis son 20 yılda benim hayatımdı. Yedi yaşımda başladığım tenise büyük bir bağlılık gösterdim. Bütün sevgim ve enerjimle asla başaracağımı düşünmediğim şeyleri elde ettim. Bugün kariyerimden oldukça zevk aldığımı söyleyebilirim ifadelerini kullandı.

Emeklilik kararı almasının nedeninin hayattaki önceliklerinin değişmesi olduğunu belirten Arjantinli, eşine, ailesine, WTAe, fanlarına ve çiftler partneri Flavia Pennettaya teşekkür ederek mektubunu noktaladı.

Dulko 2001de başladığı kariyerinde teklerde dünya 26 numarasına kadar çıkmış, çiftlerde ise Pennetta ile birlikte sıralamanın zirvesinde oturmuştu. Gisela Dulko geçen yıl partneri Pennetta ile birlikte İstanbulda düzenlenen Sezon Sonu Turnuvasına da katılmıştı.

Teklerde dört turnuva zaferi bulunan Dulko, çiftlerde ise 2011de kazandığı Avustralya Açık ile birlikte 17 turnuva zaferine imza attı.

Arjantinli raket vatandaşı, futbolcu Fernando Gago ile evli.