Galatasaray'dan potaya takviye
 
 Son günlerde yaşanan sıkıntıların ve Lindsay Whalen takımdan ayrılmasının ardından Galatasaray Kadın Basketbol Takımı kadroya yeni bir takviye yaptı.
 
 Kulüpten yapılan açıklamada ABD'li oyuncu Lindsey Harding ile anlaşıldığı duyuruldu.
 
 İşte kulübün resmi internet sayfasından yapılan açıklama:
 
 Galatasaray Kadın Basketbol Takımı, ABD'li oyun kurucu Lindsey Harding ile sezon sonuna kadar anlaşmaya varmıştır.
 
 15-17 Şubat'ta Houston'da düzenlenecek 2013 NBA All-Star'da görevli olan ve WNBA kontratında bu yönde bir madde bulunan Lindsey Harding önümüzdeki hafta içi İstanbul'da olacak.