Selçuk İnan idmanı tamamlayamadı
Spor Toto Süper Lig lideri Galatasaray, 24 Kasım Cumartesi günü deplasmanda Sanica Boru Elazığspor ile yapacağı maçın hazırlıklarına bir günlük iznin ardından başlarken Selçuk İnan'ın sakatlanıp idmanı tamamlayamaması Terim'in moralini bozdu.Florya Metin Oktay Tesisleri'nde basına kapalı olarak gerçekleştirilen, teknik direktör Fatih Terim yönetimindeki antrenmanın ilk bölümünde, ikili gruplar halinde pas çalışması üzerinde durulduğu ana bölümde ise taktik çalışmalar gerçekleştirildiği bildirildi.

Sol ayak bileğinde bağ yaralanması tespit edilen Selçuk İnan'ın, tedavisinin ardından salonda çalıştığı açıklandı.

Sanica Boru Elazığspor karşılaşmasının hazırlıklarını yarın sabah yapacağı antrenmanla tamamlayacak olan Galatasaray, öğleden sonra uçakla Elazığ'a gidecek.