Elazığspor 6 futbolcuyla anlaştı
Spor Toto Süper Lig ekiplerinden Sanica Boru Elazığspor transferde Mustafa Sarp, Mehmet Çakır, Önder Turacı, Eren Aydın, Tidiane Sane ve Tolga Özgen ile anlaştı. 
Spor Toto Süper Lig ekiplerinden Sanica Boru Elazığspor, 6 futbolcuyla anlaştı. 
Kulübün genel menajeri Özgür Öztürk, AA muhabirine yaptığı açıklamada, Mustafa Sarp, Mehmet Çakır, Önder Turacı, Eren Aydın, Senegalli oyuncu Tidiane Sane ve kaleci Tolga Özgen ile anlaştıklarını bildirdi.

Yeni transferlerin takımla çalışmalara başladığını belirten Öztürk, oyuncuların takıma uyumlarının çok iyi olduğunu söyledi. Anlaştıkları futbolcuların hepsinin deneyimli, kaliteli ve ligi tanıyan oyuncular olduğunu vurgulayan Öztürk, bazı futbolcuları ise denediklerini aktardı.

Öztürk, iyi bir çalışma ortamında ligin ikinci yarısına sıkı şekilde hazırlanacaklarını belirtti.