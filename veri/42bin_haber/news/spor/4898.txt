Dostluk için bir araya geldiler!
Spor Bakanlığı, spordaki şiddete karşı büyük bir kampanya başlattı. Türk sporunun yıldızları şiddete karşı stüdyoya girdi ve çok özel bir şarkı seslendirdi.
Son dönemde artan şiddet olaylarına karşı duyarlılık oluşturmak isteyen Gençlik ve Spor Bakanı Suat Kılıç, yıldız sporcuların özel beste bir şarkı ile bir araya gelmesini sağladı.

Dostluğun ve sporun birleştiriciliğini anlatan klipte; Atletico Madrid'te top koşturan milli futbolcularımız Arda Turan ve Emre Belözoğlu'nun yanı sıra Semih Kaya, İbrahim Toraman, Tolga Zengin, Mehmet Topal gibi futbolcularımız yer aldı. Karateden H.Seyda Burucu, Cimnastikten Göksu Üçtaş, Güreşten Rıza Kayaalp, Dağcılıktan Tunç Fındık, Sualtı Sporlarından, Şahika Ercümen, Otomobil Sporlarından Burcu Çetinkaya, Basketboldan Kerem Tunçeri, Tugba Palazoğlu, Tekvandodan Bahri Tanrıkulu, Voleyboldan Neslihan Darnel, Atletizmden Aslı Çakır Alptekin,Gamze Bulut, Motosiklet Sporlarından Kenan Sofuoğlu, Tekerlekl Sandalye Basketbolundan Özgür Gürbulak, Bülent Yılmaz, Snowboard ve Otomobil Sporlarından Çiçek Güney de klipte performans sergiledi.

16 Ocak'tan itibaren TV kanallarında, spor ve sanat içerikli programlarda, sosyal medyada, youtube'da,radyo kanallarında, spor tesislerinde, indoor, outdoor ve kapalı devre yayın mecralarında yayınlanmasına karar verilen şarkının söz ve müziği İlke Ulaş Kuvanç'a ait. Klibin yönetmenliğini ise Can Saraçoğlu üstlendi.

Sporcuların seslendirdiği "Güçlü Yarınlar İçin" adlı şarkının sözleri ise şöyle:

Güçlü Yarınlar İçin...
Güzel bir geleceğe
El ele yürümek için
Düşlerimizi başarmak, 
Yeni rekorlar kırmak için
Sahalarda şiddete
Sevgiyle, dur demek için
Birlikte yürüyelim
Güçlü Yarınlar İçin
Gelin takım olalım
Savaşmadan, rakip olmadan
Tam şimdi spor yapalım
Tek galibi dostluk olan
Güzel bir geleceğe
El ele ulaşmak için
Birlikte yürüyelim
Güçlü Yarınlar İçin