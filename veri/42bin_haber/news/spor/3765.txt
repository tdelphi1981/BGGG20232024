Yenilin ama pes etmeyin
Kamp yapılan otelde futbolcuları toplayan teknik direktör Aybaba, Rakiplerimiz bizi mağlup edebilir ama pes ettirememeli. Sahada kaldığınız sürece bu formayı hak edin. Yaptınız, yine yaparsınız dedi.
BEŞİKTAŞın ikinci yarı hazırlıkları kapsamında Sidedeki 10 günlük kamp programı başladı. Siyah beyazlı takımın kamp yaptığı otelde oyunculularla toplantı yapan teknik direktör Samet Aybaba uyarılarda bulundu. Aybaba, Lige zorluklarla başladık. Ancak sonuç olarak iyi bir performans gösterdik. İkinci yarıda ise daha çetin maçlar oynayacağız. Kendinizi buna hazırlayın dedi. 
Başkan Fikret Orman ve yönetimin de takımla gurur duyduğunu anlatan Aybaba, Bu mücadele gücünüzü hiç yitirmeyin. Rakiplerimize yenilebiliriz ama 90 dakika mücadelinizi verin. Sahada kaldığınız sürece giydiğiniz formanın hakkını verin diye konuştu. 
Nenenin transferinden vazgeçtik 
TAKIMA katkı sağlayacak oyuncuları almak istediklerini belirten Aybaba, bir ara Beşiktaşın gündeminde olan Nenenin transferinden vazgeçtiklerini ifade etti. Aybaba, Gökhan Süzen konusunda ise görüşmelerin devam ettiğini dile getirerek, transferin gerçekleşebileceğini bilgisini verdi. Kadir Arı ve Mert Çan Akbaşa transfer tekliflerinin olduğuna değinen Aybaba, iki genç oyuncuyu kiralık olarak vereceklerini dile getirdi.
 Aybaba, Biz hiçbir zaman Galatasaraylı Milan Barosu takımımızda düşünmedik. Baros, bizim gündemimize hiçbir zaman için gelmedi ifadesini kullandı.  
Pektemek geri döndü! 
SAKATLIĞI nedeniyle aylardır formasından uzak kalan Mustafa Pektemek dün yapılan idmana katıldı ve yarım saat süresince topla koşu yaptı. 
Kartal yo-yo testinden geçti 
BEŞİKTAŞ Serik kampı öncesi bir dizi testten geçti. Antalyaya gitmeden önce tesislerde yapılan yağ ölçümü, kan alımı ve yo-yo dayanıklılık testlerinde futbolcuların çok iyi durumda olduğu belirlendi. 
İkinci gençlik aşısı 
SEZONA da gençleştirme hamlesiyle başlayan Samet Aybaba, Serikdeki devre arası kampına alt yapıdan yetişen 6 oyuncu dahil etti. Aybaba, alt yapı sorumluları Emrah Bayraktar ve Haluk Özgerçekin görüşlerini de alarak A takım kampına, kaleciler Emre Metin ve Melikhan Kılıçarslan, ile Muhammed Demirci, Mertcan Aktaş, Kadir Arı, Ömer Arslan, Furkan Yamanı da dahil etti.