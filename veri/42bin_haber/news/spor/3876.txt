"İddiamız için bu maçı kazanmalıyız"
Yalova Ortopedikler Spor Kulübü Başkanı Alpaslan Erkoç, Ankara ekibi Karagücü ile deplasmanda yapacakları maç öncesi açıklamalarda bulundu.Tekerlekli Sandalye Basketbol Süper Ligi ekiplerinden Yalova Ortopedikler Spor Kulübü Başkanı Alpaslan Erkoç, İddiamızı sürdürmek için önümüzdeki maçı kazanmalıyız dedi.

Alpaslan Erkoç, gazetecilere yaptığı açıklamada, 6 Ocak Pazar günü Ankara ekibi Karagücü ile deplasmanda yapacakları maça kazanmak için çıkacaklarını söyledi.

Zorlu bir mücadelenin kendilerini beklediğini dile getiren Erkoç, Bizim açımızdan çok önemli bir maç. Rakibimiz de çok iddialı. Ankara'dan zaferle ayrılarak Yalova'ya güzel sonuçla dönmek istiyoruz. Takımımız karşılaşmaya iyi bir şekilde, gece yarılarına kadar çalışarak hazırlandı. Taraftarlarımızın ve Yalova halkının bize olan güvenini boşa çıkarmayacağımıza inanıyorum. İddiamızı sürdürmek için önümüzdeki bu maçı mutlaka kazanmalıyız diye konuştu.
Karagücü karşılaşmasının ardından Beşiktaş deplasmanına gideceklerini anımsatan Erkoç, bu maç öncesi moral depolamak istediklerini sözlerine ekledi.