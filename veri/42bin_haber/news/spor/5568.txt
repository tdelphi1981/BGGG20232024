Ordu'da galip yok
 
 Ordu 19 Eylül Stadı'nda Orduspor, Mersin İdmanyurdu'nu konuk etti. Ligin devre arasında yaptığı transferlerle dikkat çeken Mersin, maça iyi başladı. Karşılıklı ataklar devam ederken, 42. dakikada Mersin İdmanyurdu, Nduka'nın attığı şık golle ilk yarı 1-0 önde kapattı. 
 İkinci yarıda Orduspor oyuna üstünlüğünün koydu. Ancak Mersin İdmanyurdu da tehlikeli ataklar gerçekleştirdi. Orduspor'un ataklarını yoğunlaştırdığı dakikalarda, dakika 87'de Şamil Cinaz'ın güzel kafa vuruşuyla skora eşitlik geldi: 1-1. 
 Bu golden sonra sinirler iyice gerildi ve futbolcular birbirine girdi. Hakem ortalığı yatıştırdı ve maç kaldığı yerden devam etti. 
 Geriye kalan dakikalarda gol olmadı ve Orduspor, sahasında Mersin İdmanyurdu ile 1-1 berabere kaldı. 
 Fanatik