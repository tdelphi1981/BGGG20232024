Bodrum'da yelken heyecanı sona erdi
Bodrum Açık Deniz Yelken Kulübü (BAYK) tarafından düzenlenen, The Marmara BAYK Kış Trofesi 3. Ayak Yarışları yapıldı.Bodrum Açık Deniz Yelken Kulübü'nün gerçekleştirdiği The Marmara otel sponsorluğunda yapılan 3. ayak yarışlar, sert hava koşullarına rağmen sorunsuz tamamlandı. Yarışlara Ankara başta olmak üzere, İstanbul, İzmir, Marmaris, Bodrum, Fethiye ve Göcek'ten toplam 51 teknede 400 sporcu katıldı. 

Bodrum Kalesi önünden başlatılan yarış, IRC-A ve IRC-B sınıflarında gerçekleştirildi. Yaklaşık 17.5 millik Bodrum-Kargı-Çelebi ve Kurt Burnu Adası açıklarında yapılan yarışlarda tekneler start anında renkli görüntü oluşturdu. Havanın sert olması, yarışmacılara zaman zaman zor anlar yaşattı. BAYK Kış Trofesi yarışlarında dereceye giren sporculara ödülleri bu akşam düzenlenecek törenle verilecek.