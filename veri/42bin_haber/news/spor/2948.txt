Kaf-Kaf toparlayamadı
PTT 1. Lig'de sezon hazırlıklarına geç başlamasına rağmen başarılı bir giriş yapan Karşıyaka, son haftalardaki aldığı sonuçlara rağmen ilk yarıyı lider Manisaspor'un 6 puan gerisinde 25 puanla 8'inci sırada tamamladı.Teknik direktör Cihat Aslan ile yoluna devam eden Karşıyaka, ligde ilk 5 haftada 1 beraberlik ve 4 galibiyetle liderlik koltuğuna kadar çıkmasına rağmen, son haftalardaki düşüşle 8'inci sıraya geriledi.

Yeşil-kırmızılı ekip, ilk devreyi 6 galibiyet, 7 beraberlik ve 4 yenilgiyle 25 puanla 8'inci sırada tamamladı.

İlk devrede yaşadığı ekonomik sıkıntı nedeniyle zaman zaman problemler yaşayan Karşıyaka, bu konuda açıklama yapan Fatih Şen ile yollarını ayırırken, ligin son karşılaşması olan Kartalspor maçına, alacaklarını isteyen yabancı oyuncular Dalmat ve Makukula'dan yoksun çıktı.

-Toplam 20 golün 3'ü rakip oyunculardan-

Ligde attığı 20 golün 3'ünü rakip futbolcuların kendi kalesine attığı Karşıyaka'da en golcü isim, 6 gol kaydeden Banahene oldu. Bu oyuncuyu Fatih Şen, Makukula (3), Caner Ağca (2), Adnan Güngör, Dalmat ve Onur Türk (1) takip etti.

Karşıyaka adına Göztepe'den Hamza Gezmiş iki kez, Bucaspor'dan Efe Özarslan da bir kez kendi kalesine gol attı.

Attığı gollerin 11'ini karşılaşmaların ilk yarılarında bulan Karşıyaka, yediği 21 golün 8'ini müsabakaların son 15 dakikasında kalesinde gördü.
Karşıyaka'nın attığı ve yediği gollerin dakika aralıkları şöyle:

Dakika Aralığı Attığı Gol Yediği Gol
---------------------------------------------------
0-15 5 1
16-30 3 3
31-45 3 4
46-60 1 2
61-75 3 3
76-90 5 8

-En fazla süre alan: Necati Yılmaz-

İlk devrenin tüm maçlarında forma giyen futbolcunun olmadığı Karşıyaka'da 16 maçta 1440 dakika süre alan Necati Yılmaz, en fazla süre alan futbolcu olarak dikkati çekti. Kaleci Necati'yi Adnan Güngör (1397 dakika), Dalmat (1368 dakika) ve Cemil Adıcan (1351 dakika) takip etti.

Karşıyaka'da 65 dakika sahada kalan Muharrem Efe, 87 dakika mücadele eden Mehmet Türkmehmet ve 90'ar dakika forma giyen Recep Öztürk ile Murat Akyüz en az süre alan isimler oldu.

-En fazla sarı kart gören ekip oldu-

Karşıyaka'da 19 futbolcu toplam 57 sarı kart görürken, İzmir ekibi de ligde ilk yarının en fazla sarı kart gören takımı oldu.

Adnan Güngör'ün 7 sarı kartla en fazla kartla cezalandırılan isim olduğu yeşil-kırmızılı ekipte, diğer isimler Cemil Adıcan (6), Ahmet Burak Solakel, Fatih Şen, Sercan Türkeri, Onur Türk, Orhan Taşdelen (4), Emre Aktaş, Makukula, Onur Akbay, Taha Yalçıner (3), Banahene, Caner Ağca, Dalmat, Necati Yılmaz (2), Erdi Kasapoğlu, Erdi Öner, Mehmet Türkmehmet ve Recep Öztürk (1) oldu.
Karşıyaka ilk devrede ligde kırmızı kart görmeyen 4 ekip arasında yer aldı.

-İlk yarı raporu-

Karşıyaka'nın 2012-2013 sezonu ilk yarı raporu şöyle:

Futbolcu Maç Sayısı İlk 11 Süre Gol Sarı Kart 
Adnan Güngör 16 16 1397 1 7 
Ahmet Burak Solakel 16 11 1051 - 4 
Banahene 16 12 1075 6 2 
Caner Ağca 9 8 585 2 2 
Cemil Adıcan 16 15 1351 - 6 
Dalmat 16 16 1368 1 2 
Emre Aktaş 12 8 647 - 3 
Erdi Kasapoğlu 8 4 366 - 1 
Erdi Öner 3 3 270 - 1 
Ersin Veli 3 2 225 - - 
Fatih Şen 15 15 1300 3 4 
Makukula 10 5 572 3 3 
Mehmet Türkmehmet 6 - 87 - 1 
Muhammet Sercan Türkeri 15 15 1350 - 4 
Muharrem Efe 4 - 65 - - 
Murat Akyüz 1 1 90 - - 
Mustafa Sevgi 4 2 157 - - 
Necati Yılmaz 16 16 1440 - 2 
Onur Akbay 15 15 1305 - 3 
Onur Türk 12 1 296 1 4 
Orhan Taşdelen 16 16 1336 - 4 
Recep Öztürk 1 1 90 - 1 
Taha Yalçıner 8 5 407 - 3