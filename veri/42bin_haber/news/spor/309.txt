Hakeme ölüm tehdidi
Galatasaray'ın Şampiyonlar Ligi H Grubu'nda oynayacağı Cluj karşılaşmasının hakemi William Collum, bu karşılaşmayla birlikte ilk kez bir Türk takımının maçını yönetecek.
2000 yılında hakemliğe başlayan 33 yaşındaki Collum, 2006 yılında FIFA kokartı takarken, Temmuz 2012'de de Elit Kategori'ye yükselmeyi başardı. Son iki sezondur UEFA Avrupa Ligi'nde çeyrek final yöneten İskoç hakem, bu sezon yalnızca Milan ile Anderlecht arasında oynanan şampiyonlar ligi mücadelesinde görev aldı.

CLUJ BAŞKANI İDDİALI KONUŞTU 
F.BAHÇE'YE İZLANDALI, G.SARAY'A İSKOÇ HAKEM! 
Kartlarını kullanmayı çok sevmeyen ve oyuncularla geliştirdiği iyi diyaloglarla dikkat çeken Collum'un asıl mesleği ise öğretmenlik. Bir Katolik okulunda, Dinler Eğitimi dersi veren Collum, geçtiğimiz sezon yaşadığı bir olayla İskoç basınında gündem olmuştu.  
Celtic ile Kilmarnock arasında oynanan ve konuk Kilmarnock'un 1-0'lık üstünlüğüyle tamamlanan Lig Kupası karşılaşmasının ardından çok sayıda ölüm tehtidi alan İskoç hakem, polis tarafından korumaya alınmış ve gönderilen tehdit mailleri soruşturulmuştu. Sonradan Collum'a tehdit içerikli mailleri atan kişilerden birkaçının okuldaki öğrencileri olduğu ortaya çıkmıştı. 
Kartlarını kullanmayı fazla sevmeyen ve saha içerisinde yaşanan gerginlikleri diyalog yoluyla çözme yoluna giden Collum'un en katı olduğu noktalardan birisi de hakemi aldatmaya yönelik harekette bulunan futbolcular. Bir röportajında kendisini yere atan futbolculardan nefret ettiğini belirten İskoç hakem; "Onlar sadece hakemleri değil, diğer profesyonelleri ve taraftarları da aldatıyorlar." şeklinde konuşmuştu. 
Collum son olarak Slovakya ile Yunanistan arasında oynanan Dünya Kupası Ön Eleme karşılaşmasında düdük çalmıştı.