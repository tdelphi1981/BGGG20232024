'120 dakika pozisyon vermeden kaybettik'
Ziraat Türkiye Kupası'ndan Trabzonspor'a seri penaltı atışları sonunda elenen Kasımpaşa'da teknik direktör Şota Arveladze, 120 dakika pozisyon vermeden kaybettiklerini söyledi.
 Maçın ardından düzenlenen basın toplantısında konuşan teknik direktör Arveladze, "Üzgünüz. Bekeldiğim gibi bir maç oldu. Trabzonspor, topu iyi çeviren bir takım. Biz de çok iyi mücadele ettik. 120 dakika pozisyon vermeden kaybettik." diye konuştu.
 Şota, 3 - 4 pozisyon bulduklarını, Özer Hurmacı'nın ayağından da 2. golü bulabileceklerini belirterek, "Bu tarz maçlarda 2. golü bulmak çok önemli. Beraberlikten sonra iki takım da riske girmedi ve panaltılara kaldı iş. Penaltılar piyangodur. İyi vuramadık ve kupaya veda ettik." şeklinde konuştu.
 Kasımpaşalı futbolculardan Ali Bilgin de karşılaşmaya iyi başladıklarını ve dirençli oynadıklarını kaydederek, "Akıllı oynasaydık, daha değişik bir skor olabilirdi. Net pozisyonlar bulduk; ama değerlendiremedik." ifadelerini kullandı.
 Kaleci Isaksson ise "Penaltı şans işidir. İyi mücadele etmemize rağmen elendik." dedi.
 (CİHAN)
  