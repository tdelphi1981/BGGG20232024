Fethiyespor'da Erkan Sözeri istifa etti
Spor Toto 2. Lig Kırmızı Grup'ta mücadele eden Fethiyespor'da Teknik Direktör Erkan Sözeri görevinden istifa etti.Fethiyespor Kulübü Yönetim Kurulu'ndan yapılan yazılı açıklamada, Teknik Direktör Erkan Sözeri'nin sezon başından itibaren takımın başında görev yaptığı hatırlatıldı.

Sözeri'nin görevinden istifasını kulübe sunduğu bildirilen açıklamada, şu ifadelere yer verildi: Sezon başından bu yana kulübümüzde görev yapan profesyonel takım teknik direktörü Erkan Sözeri, yardımcı antrenör Mehmet Şimşek, kaleci antrenörü Fatih Rüştü Dönmez ile profesyonel şube teknik sorumlusu Mustafa Ferizcan görevlerinden istifa etmişlerdir. Akabinde yapılan yönetim kurulu toplantısında istifalar kabul edilmiştir. Kendilerine kulübümüze sağladıkları katkılardan dolayı teşekkür ederiz.