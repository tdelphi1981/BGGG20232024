"Okçuluk dünyasının gözü üzerimizde olacak"
Okçuluk Federasyonu Başkanı Abdullah Topaloğlu, Minik yarışmacılarımızın ve ailelerin çok büyük ilgisini görüyoruz. dedi.
Topaloğlu, 2012 yılında ulusal yarışmalarda özellikle minikler ve gençler kategorisinde çok önemli gelişmeler yakaladıklarını belirterek, Minik yarışmacılarımızın ve ailelerin çok büyük ilgisini görüyoruz. Yaklaşık 50 ilde okçuluk yapılmaya başlandı. Bu da bizi çok memnun eden bir gelişme dedi. Geride kalan yılda kurumsallaşma adına da önemli çalımalar yapıldığını anlatan Topaloğlu, Sporcu, antrenör ve hakemin kayıt altına alınması, sporcuların spora başladığı günden bu güne kadar ki performanslarının izlenmesi adına başlatılan çalışma 2014 yılına kadar devam edecek. Federasyonumuzun kurumsallaşma çalışmaları son hızıyla devam edecek diye konuştu.

"Katılım artıyor"
Abdullah Topaloğlu, şampiyonalara katılan sporcu sayısının giderek arttığını söyledi. Topaloğlu, Federasyonumuzun son 2 yılda almış olduğu tedbirler sonucunda, yarışmaya katılan sporcu sayımız 200'den 550'ye çıktı. Denizli'deki son yarışmaya 550 sporcu katıldı. Bu rakam, Türkiye'nin her yerine okçuluğu götürme projesi kapsamından yapılan çalışmaların, sonuç verdiğini açıkça anlatıyor. Sporcuların, 50 farklı ilden gelmesi de başka bir sevindirici gelişme diye konuştu. Kulüplerin malzeme taleplerini karşılamak için yoğun bir şekilde çalıştıklarını ifade eden Topaloğlu, Türkiye'nin her yerine okçuluğu götürmek istediklerini söyledi. Topaloğlu, 100'ün üzerinde okçuluk kulübü bulunduğunu ve bütçe imkanların doğrultusunda kulüplere malzeme yardımı yapmaya çalıştıklarını kaydetti.

2013'de dünyanın gözü Türkiye'de olacak
Topaloğlu, bu yıl Türkiye'nin önemli uluslararası organizasyonlara evsahipliği yapacağını söyledi. Okçuluk sahalarını attırmayı planlıyoruz. Özellikle Ankara ve İstanbul'da yeni okçuluk sahalarının devreye sokulması önemli hedeflerimiz arasında olacak diyen Topaloğlu, bu sene ulusal yarışmaların sayısını da artırmaya çalışacaklarını belirtti. Dünya Kupası'na katılmayı ve Dünya Okçuluk Federasyonu ile entegre bir çalışma yürütmeyi hedeflediklerini dile getiren Topaloğlu, şöyle konuştu: 2013 yılında Türkiye'de dünya okçuluğunun 2 önemli yarışmasını organize edeceğiz. Bunlardan birisi dünyanın en prestijli yarışması olan Büyükler Açık Hava Dünya Şampiyonası'nı 29 Eylül-6 Ekim tarihlerinde Antalya'da düzenleyeceğiz. Diğeri ise yaklaşık 50 ülkeden, 500 sporcunun katılacağı 10-16 Haziran arasında Antalya'da yapılacak olan Dünya Kupası'nın 2. ayak yarışmaları. Bu 2 yarışmanın hazırlıklarına şimdiden başladık. Çünkü 2013 yılında dünya okçuluğunun gözü Türkiye'de olacak. Ayrıca Topaloğlu, antrenör gelişim seminerlerine de önem verdiklerini söyledi.