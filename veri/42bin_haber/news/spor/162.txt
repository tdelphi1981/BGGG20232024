Böyle çığlık duymadık
TEB-BNP Paribas'ın ilk gününden tenise doyduk. Serena ve Sharapova rakiplerini rahat geçti. Günün sürprizine son şampiyon Petra Kvitova'yı yenen Radwanska imza attı
 İstanbul'da TEB-BNP Paribas WTA Championships heyecanı başladı. Büyük turnuvanın ilk günü tamamlandı. Günün ilk maçında Radwanska, Kvitova'yı yendi. Favori Williams, Kerber'i rahat geçti. Günün son maçında ise Sharapova, Ernani'yi mağlup etti. Tenisçilerin vuruş esnasındaki çığlıkları ise İstanbul'u adeta inletti.
 ŞAMPİYON KVİTOVA'YA DARBE
 GÜNÜN ilk karşılaşması son şampiyon Petra Kvitova ile Agnieszka Radwanska arasında oynandı. Maça Kvitova basit hatalarla başlarken, Radwanska ikinci oyunda servis kırdı. İlk set de 6-3'le Polonyalı raketin oldu. İkinci sete de Radwanska servis kırarak başlamasına rağmen çabuk toparlanan Çek raket karşılığını hemen sonraki oyunda verdi. Ancak gerisini getiremeyen Kvitova seti 6-2 karşılaşmadan da 2-0 mağlup ayrıldı.
 FAVORİ WİLLİAMS GÜLE OYNAYA 
 TURNUVANIN ikinci maçında büyük favori Serena Williams, Alman Kerber ile karşılaştı. ABD'li raket, maçın ikinci oyununda rakibinin servisini kırıp avantajı ele geçirdi. Kendi servisine tutunan Williams karşısında 3-0 geriye düşen Kerber, toparlandı, sete dengeyi getirdi. Her iki raket de kendi servislerini kazanarak oyunu 5-4'e getirirken, 10. oyunda servis kırmayı başaran Serena, ilk seti 6-4 kazanmayı başardı.
 İKİNCİ sete iki taraf da servis oyununu kazanarak başladı. Williams 3. oyunda servis kırdı, avantajı kazandı. Kendi servisinde de rahat bir oyun çıkarttı ve seti 6-1, maçı da 2-0 kazandı.
 SHARAPOVA ZAFERLE KAPATTI
 KAPANIŞTA Sharapova, Errani karşısında etkileyici bir performans sergiledi. Dünya 7 numarası Errani önünde Rus tenisçi servisini aldıktan sonra servis de kırıp 2-0 öne geçti. Errani toparlandı ancak Marsha seti 6-3 kazanmayı başardı. 
 İKİNCİ sete servisi kırarak giren Rus raket, servis oyununu da kazanarak 2-0 yaptı. Geri kalan bölümde de Errani'ye sadece iki oyun kazanma şansı veren '2 numara' setten 6-2 galip ayrılıp başka bir sürprize izin vermedi. Günün son maçını 2-0 kazanan Marsha, Radwanska ile oynarken Errani ise dinlenecek.
 ANONS MANYAGI YAPTILAR!
 TEB-BNP Paribas WTA Championships başladı. Turnuvaya izlemeye gelen seyircilere sürekli anons yapılması turnuvaya damga vurdu. İzleyicilerin yaptıkları gürültüden dolayı uyarılar yapıldı. Günün ilk karşılaşması olan Radwanska-Kvitova maçında, seyircilerin oyun esnasından salona girmesinden dolayı tenisçiler rahatsız oldu. Karşılaşma sırasından salona giren seyircilere daha fazla dayamayan hakem anons yaptırdı. Anonsta, 'Lütfen yerinize oturun ' denilerek izleyiciler uyarıldı.
 HATIRA FOTOĞRAFLARI
 Hakem bu uyarılara aldırış etmeyen seyircilere anonsları devam ettirdi. Oyun oynanırken alkış yapan izleyicilere, 'Oyun sırasında alkış yapmayın', gürültü yapan seyircilere ise, 'Lütfen sessiz olunuz' anonsları yapıldı.  Tenisçiler, bu seslerden dolayı maçlar esnasında büyük zorluklar yaşadı. Teniste oyuncuların konsantre olmaları için sessizlik olması şart olarak söylendi. Yine flaşlı fotoğraf çekimleri de can sıkan bir durumdu.
 Seyirci girişi kesilmedi
 TURNUVANIN ilk gününde seyircilerin maç esnasında salona girmesi rahatsızlık verdi. Karşılaşmaların oynandığı sırada salona giren biletli seyirciler tenisçilerin konsantrasyonlarını bozdu. Seslerden rahatsız olan tenisçiler zor anlar yaşadı. Gişelerdeki güvenlik görevlileri, seyirci girişlerine müdahale etmedi.
  