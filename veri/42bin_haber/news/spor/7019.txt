Roma, Zeman'ı gönderdi
İtalya Birinci Futbol Ligi (Serie A) takımlarından AS Roma, teknik direktörü Zdenek Zeman'ın görevine son verdi.
Serie A'nın 23. haftasında dün sahası Roma Olimpiyat Stadı'nda Cagliari'ye, 4-2'lik skorla yenilen AS Roma'da, teknik direktör Zdenek Zeman görevine son verildiği, kulübün resmi internet sitesinden yapılan açıklamayla duyuruldu.

Açıklamada, "AS Roma, teknik direktör Zdenek Zeman'a ve yardımcılarına kulübe yaptığı çalışmalarından ve profesyonelliğinden ötürü teşekkür eder. Takımı geçici olarak Aurelio Andreazzoli çalıştıracaktır" denildi.

Sarı-kırmızılı başkent takımı, ligde 23 maçta aldığı 10 galibiyet, 4 beraberlik ve 9 yenilgiyle, 8'inci basamakta bulunuyor.

Zeman, 1999-2000 sezonunda bir dönem Fenerbahçe'yi de çalıştırmıştı.