Engelli taraftardan Sağlam gözyaşları
Bursaspor'dan ayrılan Teknik Direktör Ertuğrul Sağlam, taraftarları gözyaşlarına boğdu.
Binlerce taraftar gibi tekerlekli sandalyesi ile Özlüce Tesisleri'ne gelen 21 yaşındaki Eren Alkan'ın gözyaşları yürek burktu. Ertuğrul Sağlam'a sarılıp ağlayan Eren Alkan, "Gitmeyin hocam, ne olur" diyerek gözyaşı döktü. 

Engelli taraftarı teselli etmeye çalışan Sağlam ise "Yine geleceğim ama tamam. Güzel bir yerde bırakalım, ondan sonra tekrar gelelim diye gidiyorum. Üzülme, inşallah hayırlısı olur. Yine geleceğim, merak etme." diye konuştu. 

Alkan, üzerinde Ertuğrul Sağlam'la çekildiği bir fotoğrafın yer aldığı küçük bir yastığı hediye ederek, "Hocam, bunu nereye giderseniz gidin yanınızdan ayırmayın." dedi.