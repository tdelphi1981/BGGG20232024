Efes yeni yıla farklı girdi
Beko Basketbol Ligi'nde Tofaş, Anadolu Efes'e kendi sahasında 94-71 mağlup oldu. 
Basketbolseverlerin büyük ilgi gösterdiği karşılaşmaya hızlı başlayan Anadolu Efes, Semih ve Savanovic'in basketleriyle 2. dakikayı 6-0 önde geçti.

Tofaş ise Can Altıntığ ve Elonu ile karşılık vererek 6. dakikada farkı 1 sayıya indirdi: 9-10.

Bu dakikadan sonra Savanovic ve Vujacic ikilisiyle üst üste basketler bulan Anadolu Efes, birinci periyodu 6 sayı farkla önde tamamladı: 16-22. İkinci periyoda hızlı başlayan Tofaş, Kenan, Heytwelt ve Burtt üçlüsüyle üst üste 3 sayılık basketler bularak 14. dakikada üç sayı öne geçti: 27-24. Etkili oyununu sürdüren Tofaş, 16.dakikada İbrahim'in basketiyle farkı 6 sayıya çıkardı: 34-28.

Anadolu Efes Vujacic ile karşılık vererek 18. dakikada eşitliği sağladı: 34-34. Daha sonra Sinan ve Vujacic ikilisiyle 3 sayılık basketler bulan Anadolu Efes öne geçerken, Tofaş Burtt'la karşılık vermesine rağmen devreyi konuk ekip önde bitirdi: 37-40.

İkinci yarının başları karşılıklı basketlerle geçilirken, ilerleyen dakikalarda oyuna ağırlığını koyan Anadolu Efes; Ermal, Lucas ve Sinan üçlüsüyle bulduğu basketlerle üçüncü çeyreği de önde tamamladı: 59-65.

Son çeyrekte rakibinin hücumlardan boş dönemsini iyi değerlendiren konuk ekip Savnovic ve Kerem Gönlüm ikilisinin sayıları ile 34. dakikada farkı 10 sayıya kadar çıkardı: 62-72.

Etkili oyununu son periyoda da taşıyan Anadolu Efes, 37. dakikada Farmar'la basket faul atarak skoru 64-84'e getirirken karşılaşmayı da 94-71 kazandı.