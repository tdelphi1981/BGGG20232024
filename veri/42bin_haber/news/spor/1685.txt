Fırat Aydınus'tan Twitter açıklaması
Şampiyonlar Ligi Arsenal-Montpellier maçında görev alan Fırat Aydınus İstanbul'a döndü. Kendisi adına açılan sahte Twitter hesabıyla ilgili Aydınus, "Benim herhangi Facebook ya da Twitter hesabım yok." dedi.
Eskişehirspor - Fenerbahçe maçında Caner Erkin'e gösterdiği kırmızı kart ile gündemden düşmeyen Fırat Aydınus, Arsenal-Montpellier maçını yönettikten sonra İstanbul'a döndü. Twitter'deki Fırat Aydınus hesabından 18 Kasım Pazar günü atılan, "FB'li arkadaşları sağduyuya davet ediyorum. TFF Fenerbahçe düşmanı olsa şimdi Eskişehir'le değil, Tavşanlı Linyit'le maç yapıyordunuz." şeklindeki mesaj tartışmalara yol açmıştı. 

Arsenal-Montpellier maçından dönen Aydınus, havalimanında çiçeklerle karşılandı. Twitter'deki bu mesajın hatırlatılması üzerine Aydınus, "Benim herhangi Facebook yada Twitter hesabım yok." şeklide konuştu.