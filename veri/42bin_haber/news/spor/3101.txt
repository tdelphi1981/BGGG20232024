"Devre arasını iyi değerlendirmek istiyoruz"
Denizli Belediyespor Teknik Direktörü Adnan Erkan, ara transfer sezonunda takıma yapacakları takviyelerle puan sıralamasında üst sıraları doğru yükselişe geçeceklerini söyledi.Beyaz Grup'ta ilk yarıyı lider tamamlayan Denizli Belediyespor, Kınıklı altyapı tesislerinde yaptığı idmanla ikinci yarı hazırlıklarını sürdürüyor.

Yenileme koşusu ile başlayan antrenmanda, 5'e 2 kısa pas çalışması ve tam saha çift kale maç yapıldı.

Antrenmana sakatlıkları süren Hüseyin, Saim, Gökhan, Bersis, Sercan katılmadı.

Teknik direktör Adnan Erkan, antrenman sonrası gazetecilere yaptığı açıklamada, ikinci yarı hazırlıklarına, ilk yarının sona ermesinin ardından ara vermeden başladıklarını ifade etti.

Çalışmalara 28 Aralık Cuma günü sabah yapacakları antrenman sonrasında ara vereceklerini ve takımın 5 günlük iznin ardından 3 Ocak Perşembe günü yeniden toplanacağını belirten Erkan, Denizli'de 1 hafta daha sürdüreceğimiz antrenmanlar sonrasında, 10 günlük Antalya kampımız olacak. Kampa, yapacağımız transferlerle gitmek ve devre arasını en iyi şekilde değerlendirmek istiyoruz. Yapacağımız transferle puan sıralamasında üst sıralara doğru yükselişe geçeceğiz diye konuştu.