Ligde 6'ıncı randevu
Karabükspor ile Eskişehirspor ligde yarın 6'ıncı kez karşılaşacak. Oynanan 5 maçta Es Es 4 galibiyet alırken, Karabük 1 galibiyet aldı.Geride kalan 5 maçta Eskişehirpor 4 galibiyet alırken, kırımızı-mavili takımın 1 galibiyeti var. İki takım arasında oynanan karşılaşmalardan hiç beraberlik çıkmadı. Ligin ilk yarısında Eskişehir'de oynan maçtan Eskişehirspor, 5-2 galip ayrılmış, iki takım arasında 2010-2011 sezonunda oynan Karabük'te ki ilk maçta, misafir takım 2-1 galip gelmişti. Eskişehir'de oynanan diğer maçta ise Karabük temsilcisi 1-0 mağlup olmuştu. 2011-2012 sezonun oynanan Karabük'te ki maçta ise yine Eskişehirspor 2-1 galip gelmiş, Eskişehir'de oynanan maçta bu defa sahadan Kardemir Karabükspor 2-1 üstünlükle ayrılmış.

Kardemir Karabükspor iç sahada kayıp

Eskişehirspor'u sahasında ağırlayacak Kardemir Karabükspor, evinde oynadığı 11 maçtan 3 galibiyet, 3 beraberlik alırken 5 defada yenilmiş. İç sahada, ligin 16. haftasında oynadığı Sivasspor galibiyetinin ardından hiç kazanamayan Karadeniz ekibi, Kasımpaşa ve Bursaspor'a 3-0'lık skorlarla mağlup olurken, Akhisar Belediyespor'a ise 2-0 yenildi.

Kardemir Karabükspor bu sezon oynadığı 24 maçta 8 galibiyet, 5 beraberlik alırken rakiplerine 11 kez mağlup oldu. Karabük temsilcisi topladığı 29 puanla ligin 13. sırasında yer alıyor. Bu maçlarda 30 gol atıp kalesinde 40 gol gören kırmızı-mavili ekip, yediği 40 golle ligin en çok gol yiyen takımı unvanına sahip.

Eskişehirspor'un performansı

Eskişehirspor bu sezon oynadığı 24 maçta 8 galibiyet, 10 beraberlik, 6 mağlubiyet aldı. Eskişehirspor oynadığı maçlarda rakiplerine 38 gol atarken kalesinde 29 gol gördü. Eskişehir temsilcisi oynadığı maçlarda topladığı 34 puan ile ligin 8. sırasında bulunuyor.

İç saha performansı iyi olmayan Kardemir Karabükspor'un rakibi Eskişehirspor, dış sahada oynadığı 12 maçtan 3 galibiyet ve 5 beraberlik alırken 4 maçta rakiplerine mağlup oldu. Dış sahada rakiplerine 18 gol atan es-es kalesinde 16 gol gördü.

Maçın hakemi Barış Şimşek

Dr. Necmettin Şeyhoğlu Stadı'nda yarın 13.30 da oynanacak maçı Barış Şimşek yönetirken, yardımcılıklarını da Kemal Yılmaz ve Erdinç Sezertam yapacak. Bu arada UEFA Hakem Konvansiyonu Türkiye Raportörü ve UEFA Gözlemcisi Jorn West Larsen'in hakem Barış Şimşek'i bu maçta izleyeceği bildirildi.