Kağıt bebekler
8 dünya harikasının katılacağı İstanbul 2012 kuraları çekildi
 Kırmızı Grup'ta Azarenka, Williams, Kerber, Li Na, Beyaz'da ise Maria Sharapova, Radwanska, Kvitova ve Errani şampiyonluk için oynayacak
 WTA 2012 TEB BNP Paribas Championship İstanbul'da grup kuraları Çırağan Sarayı'nda çekildi. Kırmızı Grup'ta Azarenka, Serena Willams, Kerber ve Li Na, Beyaz'da ise Sharapova, Radwanska, Kvitova ve Errani şampiyonluk için korta çıkacak. Turnuvada, toplam 4.9 milyon dolar para ödülü dağıtılacak. Gruplarında ilk iki sırayı alan tenisçiler, yarı finalde çapraz olarak eşleşecek. Grup maçları 23-26 Ekim tarihleri arasında saat 17.00'den itibaren oynanacak. Yarı final 27 Ekim, final maçı ise 28 Ekim'de yapılacak. Sinan Erdem'deki maçları TRT naklen yayınlayacak.
 KIRMIZI grupta seri başı olan geçen yılın finalisti Azarenka, 'İstanbul'da olmak harika bir duygu' dedi. Williams İstanbul'da olabilmek için bütün sene boyunca çok çalıştığını belirtti. Son şampiyon Kvitova ise aynı başarıyı tekrar sergilemeyi amaçladığını söyledi.
 Marcus'tan sürpriz konuşma
 TURNUVA direktörü Marcus Guenthard, konuşmasını Türkçe yaptı, herkesi şaşırttı. İstanbul'un inanılmazlığına vurgu yapan Guenthard, ''2011'deki televizyon yayınları mükemmel bir tenisin yanı sıra dolu bir salonu ve disiplinli bir seyirciyi dünyaya aktardı' dedi.
 Aranan ülke Türkiye
 SON 10 yılda Türkiye'nin birçok başarılı uluslararası organizasyona imza attığını kaydeden Spor Genel Müdürü Mehmet Baykan, ''Dünya Bisiklet Federasyonu, Bisiklet Şampiyonası'nın Türkiye'de yapılmasını istedi. Türkiye, sportif organizasyonların aranılan ülkesi oldu' dedi.
 2020 sizin hakkınız
 WTA Başkanı Stacey Allaster dünyanın en iyi 8 tenisçisiyle İstanbul'un neden 2020 olimpiyatlarına aday olduğunu göstermek için hazır olduklarını belirtti şunları söyledi: ''2011 ısınma yılıydı, 2012'de 2. seti oynuyoruz. Her hafta sporcular, bize şaşırtıcı anlar yaşatıyorlar.''