Arkas Spor ilk mağlubiyetini aldı
Voleybolda Avrupa Erkekler Şampiyonlar Ligi (F) Grubu'nda Arkas Spor, Belçika'dan Noliko'ya 3-1 yenilerek, gruptaki ilk mağlubiyetini aldı.
Kötü başladığı birinci setin sonunda üstünlüğü ele geçiren Arkas Spor, ilk seti 25-22 kazandıktan sonra ikinci seti 25-16 kaybetti. Mavi beyazlı ekip üçüncü sette 24-21 üstünlük kurmasına rağmen seti, 27-25 yenik tamamladı.

Son sette Arkas Spor'a 25-17 üstünlük kuran Belçika temsilcisi, karşılaşmayı 3-1 galip bitirdi.

Mavi beyazlı ekibin son transferi Simac da karşılaşmada forma giydi. 

Salon: Atatürk Voleybol
Hakemler: Zdravko Zdraveski (Makedonya), Boris Skudnik (Slovenya)
Arkas Spor: Hansen, Burutay, Hakkı, Agamez, Perrin, Simac (Hasan, Mustafa Ramazanoğlu)
Noliko: Klinkenberg, Parkinson, Egleskalns, Wounembaina, Van de Voorde, Valkiers (Derkoningen, Rosiers, Caldwell, Maan, Lorsheijd)
Setler: 25-22, 16-25, 25-27, 17-25
Süre: 104 dakika (26, 22, 31, 25)