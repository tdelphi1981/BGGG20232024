Galatasaray Edremit'i üçe katladı
Türkiye Kadınlar Basketbol Ligi'nde Galatasaray, Edremit Belediyesi'ni 55 sayı farkla, 88-33 yendi.Sarı-kırmızılılar, Abdi İpekçi Spor Salonu'nda oynanan karşılaşmanın ilk periyodunu 25-10, devreyi de 40-25 önde kapadı. Üçüncü periyotta aradaki farkı açan Galatasaray, bu çeyreği 63-31 önde bitirdi. Son periyotta rakibine 25-2 üstünlük sağlayan sarı-kırmızılılar, sahadan 88-33 galip ayrıldı.

Ligde 17. maçında 14'üncü galibiyetini alan Galatasaray'da, Wauters 27 sayıyla maçın en skorer ismi oldu. Ligde son sırada yer alan Edremit Belediyespor ise 16'ncı mağlubiyetini aldı.