Mustafa Denizli'nin yardımcıları belli oldu
PTT 1. Lig ekiplerinden Çaykur Rizespor'da teknik direktörlük görevine getirilen Mustafa Denizli'nin, yardımcılarının belirlendiği bildirildi.
Kulüp Basın Sözcüsü Aykut Ferah, yaptığı yazılı açıklamada, ikinci yarı için teknik direktörlük görevine Mustafa Denizli'nin getirildiğini belirterek, 'Sayın Denizli'nin yardımcılıklarını yapacak olan İbrahim Üzülmez ve Yusuf Şimşek ve kondisyoner Stefano Morreno ile 1.5 yıllık sözleşme imzalandı. Kendilerine başarılar diliyor. Camiamıza hayırlı olsun' ifadesini kullandı.