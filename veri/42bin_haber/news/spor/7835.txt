Kocaman, Sneijder'i neden istemedi?
Yıldız oyuncu ile görüşmeden önce Aykut Kocamanın, Pahalı bir oyuncu yerine 3 oyuncu transfer edelim sözlerini olumlu bulan yönetim, Sneijder yerine Emre, Webo ve Ziegleri aldı.
G.Saray, Sneijder ve Drogba transferleriyle ortalığı ayağa kaldırırken özellikle Hollandalı futbolcu için F.Bahçe oyuncuyu ayarttı iddiaları da herkesin dilinde. Ancak durum bilinenin aksine çok daha farklı...

Sneijder ile irtibat kuran ilk takım F.Bahçe olmuştu. Inter ile yollarını ayıracağı öğrenilen oyuncu için sarı-lacivertli yönetim, ilk önce Aykut Kocamanın kapısını çaldı ve transfer görüşünü sordu.

İLK GÖRÜŞMEDE BİTTİ
Deneyimli hoca, Sneijderi tabii ki isterim diyerek olumlu rapor verse de ardından ise şu kritik sözleri ekledi: Mali tablolara da uyması gerekiyor, takım içindeki dengeleri bozmaması gerek.

BU konuşmanın ardından F.Bahçeli yetkililer, Sneijderin menajerleri ile bağlantı kurarken görüşmeler başlamadan bitti. Sebebi ise istediği yıllık ücret. F.Bahçe yönetimi, Sneijderin istediği ücreti duyduğu anda bu transferden vazgeçerken bu görüşmenin sürmemesinde ise Aykut Kocamanın yönetimden dengeleri bozmamaları isteği de etkili oldu.

Nakit sıkıntısı yaşayan kulübün buna rağmen transferde 3 kritik oyuncuyu kadroya dahil etmesinde ise tamamen Kocamanın eli var. Devre arasındaki transfer döneminde isteklerini bildiren Kocaman, yıldız oyuncu transferi halinde ise yıllık ücretin sıkıntı yaratacağını vurgulayıp, Tek ve pahalı transfer takım içinde dengeleri bozar. En iyisi alacağımız 3-4 oyuncuyla birden fazla mevkiide alternatifimiz olur isteğinde bulundu.

Kocaman'ın Sneijderi istemesi halinde transferi bitirecek olan yönetim, Emre, Webo ve Ziegler ile hocalarının isteklerine göre hareket ederek, yıldız oyuncuya dayalı bir sistemden vazgeçti.