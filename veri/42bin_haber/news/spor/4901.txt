Simic, Kayserispor yolunda
Fenerbahçe'nin UEFA Avrupa Ligi ikinci turundaki rakibi BATE Borisov'da forma giyen Marko Simic, Kayserispor ile transfer görüşmelerinde bulunmak üzere Türkiye'ye geldi.
Kulüp Basın Sözcüsü Oğuz Ortaköylüoğlu yaptığı açıklamada, Belarus Premier Lig ekiplerinden BATE Borisov'da oynayan Simic ve menajerini transfer görüşmelerinde bulunmak için Türkiye'ye davet ettiklerini söyledi.

Sırp futbolcunun Kayserispor'un kamp yaptığı Antalya'da olduğunu belirten Ortaköylüoğlu, Simic ile görüşmelerin olumlu ilerlediğini dile getirerek, herhangi bir pürüz çıkmaması halinde futbolcuyla sözleşme imzalayacaklarını kaydetti.

26 yaşındaki defans oyuncusu, bu sezon BATE Borisov ile UEFA Şampiyonlar Ligi'nde 8 maçta forma giymişti.