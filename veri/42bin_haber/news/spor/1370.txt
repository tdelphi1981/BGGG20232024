Nazilli'nin gözü yükseklerde
Spor Toto 2. Lig Kırmızı Grup takımlarından Nazilli Belediyespor, Ziraat Türkiye Kupası 4'üncü kademesinde Fenerbahçe veya Galatasaray ile eşleşmek istiyor.Nazilli Belediyespor Basın sözcüsü Hakkı Özsavran, AA muhabirine yaptığı açıklamada, ligde iddialı bir ekip olduklarını, bu iddialarının Ziraat Türkiye Kupası için de geçerli olduğunu ifade etti.

Özsavran, Ziraat Türkiye Kupası 4'üncü kademe kuralarının yarın çekileceğini, bu tur da Süper lig takımlarıyla eşleşme ihtimallerinin bulunduğunu belirterek, Açıkçası biz Fenerbahçe veya Galatasaray ile eşleşmeyi istiyoruz. Nazilli'nin adını sporda da duyurmak en büyük arzumuz. İnşallah karşımıza bu iki takımdan biri çıkar dedi.