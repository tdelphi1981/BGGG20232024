Ali Şen'e anlamlı hediye...
Koyu bir Fenerbahçe taraftarı olan Saat&Saat Yönetim Kurulu Üyesi Şevki Dönmez tarafından yıllardır saklanan çok özel kol saati, sürpriz yapılarak Fenerbahçe Eski Başkanı Ali Şen'e hediye edildi 
 Fenerbahçe Kulübü’nün 100’üncü kuruluş yıldönümü nedeniyle özel olarak tasarlanan Jacques Lemans marka altın kol saatlerinden 2007 tarihinde sadece 100 adet üretilmişti.
 
 Tamamen el yapımı, 18 karat altın ve safir kristalden tasarlanan kol saatlerinden bugün sadece bir adet bulunuyor. Koyu bir Fenerbahçe taraftarı olan Saat&Saat Yönetim Kurulu Üyesi Şevki Dönmez tarafından yıllardır saklanan ve  satışa sunulmayan ancak astronomik fiyatlar teklif edilen bu çok özel kol saati, sürpriz yapılarak Fenerbahçe Eski Başkanı Ali Şen’e hediye edildi. 
 
 Saat&Saat’i ziyareti sırasında Saat&Saat Yönetim Kurulu Üyesi Şevki Dönmez tarafından hediye edilen ve tek olması nedeniyle paha biçilemeyen saatin son sahibi Ali Şen, yaşadığı sürpriz karşısında mutluluğunu şu ifadelerle dile getirdi:  
 
 “Evime hırsız girdiğinde en çok Fenerbahçe için özel üretilen ve benim için çok büyük anlamı olan kol saatimi kaybettiğime üzülmüştüm. Saat&Saat için çok kıymetli olan bu saatin bana hediye ediliyor olması çok büyük bir fedakarlık... Fenerbahçe için 100 adet üretilen ve çok kıymetli olan bu saati tekrar koluma takmak benim için ayrı bir değer taşıyor. Şimdi artık saatime yeniden kavuştum ve çok mutluyum. Çok teşekkür ederim.”