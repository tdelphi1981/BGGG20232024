Elmander ile Melo niye tartıştı?
Galatasaray'ın golcüsü Elmander, Gaziantepspor maçında yediği sarı karta rağmen hakeme itirazlarını sürdüren Melo ile saha içinde tartıştı. 
Galatasaraylı futbolcular Elmander ile Melo, maçta tartıştı. 
Melo'nun, 63. dakikada gördüğü sarı kartın ardından hakem Suat Arslanboğa'ya itirazlarını sürdürmesi nedeniyle yanına gelen Elmander, takım arkadaşına sakin olmasını söyledi. 
Elmander'in bu tavrına da sinirlenen Brezilyalı oyuncuyu, araya giren Riera sakinleştirdi. Elmander ve Melo'nun birbirlerine el hareketleriyle tepki göstermeleri dikkati çekti.