Milli takımdan 2 madalya
Büyük Bayanlar Avrupa Açık Judo Müsabakaları'nda Türk Milli Takımı, 1 gümüş ve 1 bronz madalya kazandı.Bulgaristan'ın başkenti Sofya'da düzenlenen Büyük Bayanlar Avrupa Açık Judo Müsabakaları'nda Türk Milli Takımı, 1 gümüş ve 1 bronz madalya kazandı.

Müsabakaların ikinci gününde artı 78 kiloda mindere çıkan Gülşah Kocatürk gümüş, yine aynı kiloda Belkıs Zehra Kaya ise bronz madalya kazandı.

Yarı finalde Belkıs Zehra Kaya'yı yenen Gülşah Kocatürk, finalde Japon rakibi Sarah Asahina ile karşılaştı. Rakibine üstünlük sağlayamayan Gülşah, gümüş madalyanın sahibi oldu.

Yarı finalde elenip, repesajda yoluna devam eden Belkıs Zehra Kaya ise Sloven rakibini yenerek, bronz madalya kazandı.

Turnuvada, 48 kiloda Ebru Şahin 5., Sümeyye Akkuş ise 7. olurken, Türkiye ise madalya sıralamasında 27 ülke arasında 8. sırayı aldı.