Beşiktaş ilk galibiyete çok yaklaştı
Türkiye Kadınlar Basketbol Liginde sezonun ilk yarısının son hafta maçında TED Ankara Kolejliler, Ankarada oynanan mücadelede Beşiktaşı 87-73 mağlup etti.
TED Ankara Kolejlilerin özellikle son çeyrekteki etkili savunması galibiyeti getirirken Ankara temsilcisi adına Shannon Bobbitt 18 sayı, 7 ribaund, 4 asist; Marie Walker 16 sayı, 13 ribaund; Makbulee Amachree 15 sayı, 6 ribaund ve Ana Dabovic de 13 sayı, 7 ribaund, 5 asistle mücadele etti. Beşiktaşta ise Özge Kavurmacıoğlu 18 sayı, 6 ribaundla takımının en skoreri olurken Arminte Price ve Milica Jovanovic 17şer sayıyla oynadı. 
Karşılaşmanın ilk yarısında büyük bir çekişme hakimdi. Konuk Beşiktaş özellikle yeni transferi Arminte Priceın skorer oyunuyla ilk 5 dakikayı 9 sayı farkla önde geçti (8-17). Kalan dakikalarda toparlanan TED Ankara Kolejliler, çeyrek sonunda aradaki farkı 4e indirdi (18-22). İkinci periyotta ev sahibi zaman zaman beraberliği yakalasa da Siyah  Beyazlılar rakibinin öne geçmesine izin vermedi ve soyunma odasına 37-37 eşitlikle girildi. İkinci yarının ilk bölümünde üstünlük durmadan el değiştirse de son çeyreğe önde giren taraf Beşiktaş oldu (63-64). Mücadelenin final periyotunda Beşiktaşı son 5 dakikada sadece 2 sayı şansı tanıyan TED Ankara Kolejliler, maçtan 87-73 galibiyetle ayrılmasını bildi.