Şampiyona bebek izni
Olimpiyat şampiyonu Barbora Spotakova, bebek beklediği için 2013'te yarışmayacağını açıkladı.
tr.eurosport'un haberine göre; Bu yaz Londrada düzenlenen Olimpiyatta cirit atma dalında altın madalya kazanan Barbora Spotakova, hamile olduğunu açıkladı. Çek sporcu 2013 sezonunda müsabakalara katılmayacak.

31 yaşındaki sporcu, Olimpiyat şampiyonluğu unvanını geri almasının yanında bu sezon Diamond Leaguede de zafere ulaştı.

Dünya rekorunu elinde bulunduran Spotakova, gelecek yaz doğum yapacak olmasına rağmen şu an için antrenmanlara son vermeyeceğini de sözlerine ekledi:

Doktor bana spor yapmaya devam edebileceğimi söyledi. Çalışacağım ama tabii ki daha farklı bir modda.

Çek sporcunun Zürih'te düzenlenecek 2014 Avrupa Şampiyonası ile spora geri dönmesi bekleniyor.