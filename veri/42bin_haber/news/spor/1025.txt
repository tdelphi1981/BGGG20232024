Lotus Kimi Raikkonen'e çok güveniyor
Lotus takım patronu Eric Boullier, takımın, Kimi Raikkonen'in iki yıl aranın ardından F1'e dönüşünde ortaya koyabilecekleri konusunda hiçbir zaman şüphe duymadığını söyledi.
turkiyef1.com'un haberine göre; Boullier, Fin pilotun dönüşünde bazı çevrelerin başarılı olabileceği konusunda şüpheci yaklaştıklarını ancak bu sezon sergilediği başarının Lotus için hiçbir şekilde sürpriz olmadığını kaydetti. 
Fransız teknik adam, "Bu belki, takım dışından bazıları için sürpriz olmuş olabilir. Fakat takım içindeki kimse için sürpriz olmadı" yorumunda bulundu. 
Kimi'nin bir marka olduğunu ve bunu kendisinin başardığını dile getiren Boullier, "Formula 1'e en iyi formunda döndüğünü gösterdi. Yeniden podyumlara dönmek ve bir zafer kazanmak onun için harika, takım için harika, taraftarlar için harika" ifadelerini kullandı. 
Boullier, "Dahası onun telsizden 'Beni yalnız bırakın, ne yaptığımı biliyorum' mesajı, şimdiden Formula 1'de bir klasik oldu!" dedi. 
Takıma 2010 yılında katılan Boullier, takım patronu olarak yaşadığı bu ilk zaferin çok duygusal olduğunu da söyledi. 
Damalı Bayrak'ın sallanmasının ardından pistte 400 mesaj aldığını belirten Boullier, "Bunların bazılarının, bizim adımıza mutlu olduklarını söyleyen rakip takımlar gelmesinin de tatlı bir sürpriz olduğunu belirtti. 
  

 