Forvet transferinde 1 Şubat beklenecek
Beşiktaş Teknik Direktörü Samet Aybaba, 1 Şubata kadar 2 maç oynayacağız. Takımın performansı iyi olursa transfer yapmayacağız dedi.
BEŞİKTAŞta futbol komitesi daha önce görüşme yapılan Paris Saint Germainin Brezilyalı yıldızı Nenenin Katar Ligini tercih etmesi sonucu transfer listesinde yer alan diğer oyunculara yönelmişti. 
Son bir haftadır teknik heyet ve futbol komitesi 25 oyuncunun yer aldığı listeden en uygun futbolcuyu tercih etmek için çaba sarf ederken, bugün yaşanan gelişme sonrası yönetim transfer konusunda bekleme kararı aldı. 
En doğrusu BİRAZ DAHA beklemek 
TEKNİK direktör Samet Aybabanın futbol komitesine, Şu an için transferde acele etmemize gerek yok. Ben transfer sezonu bitene kadar takımımı görmek istiyorum. 1 Şubata kadar ligde iki karşılaşma oynayacağız. Kadromuzun bu iki maçtaki performansı benim için lig sonuna kadar yeterli olacaksa, transfer yapmayız dediği öğrenildi. 
Kimseden özür dilemedik 
BEŞİKTAŞ Asbaşkanı Levent Erdoğan, Bursadan mutlu döndüklerini açıkladı. Erdoğan, Biz Beşiktaşın büyüklüğünden dolayı Bursayı ziyaret edip dostluk adımı attık. Kimse özür dilediğimizi düşünmesin dedi.