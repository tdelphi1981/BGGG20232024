Top TFF'de!..
Gençlik ve Spor Bakanlığı hazırlattığı “kulüpler yasası” nihai karar için Futbol Federasyonu Yönetim Kurulu’nda Kulüpler Birliği’nin görüşü alınacak.
 Gençlik ve Spor Bakanlığı'nın hazırlattığı “kulüpler yasası” meclis öncesi nihai karar için masaya geliyor.
 Bakanlık Hukuk Müşavirliği’nin hazırladığı 22 maddelik kulüpler yasası tasarısı için Kulüpler Birliği Çarşamba günü İstanbul’da toplanacak. Türkiye Futbol Federasyonu hukukçularının da katılacağı bu zirvede kulüpler yasa ile ilgili görüşlerini gündeme getirecek. Futbol Federasyonu Yönetim Kurulu da Kulüpler Birliği’nin bu konudaki fikirlerini aldıktan sonra Cuma günü bir araya gelerek yasaya ilk şeklini verecek.
 Bu hafta içinde gerçekleşecek olan bu iki zirvenin ardından TFF Başkanı Yıldırım Demirören başkanlığındaki bir heyet önümüzdeki hafta Ankara’ya giderek Gençlik ve Spor Bakanı Suat Kılıç’a TFF ve futbol kulüplerinin ortak beklentileriyle birlikte hazırlanacak olan bu kulüpler yasası tasarısının ön çalışmasını sunacak.
  
 -sporx-