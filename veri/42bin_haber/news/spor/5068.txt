Fırtınaya durmak yok
Trabzonspor, Mersin İY kupa maçının ardından yaptığı bir günlük izinden sonra pazar günü oynayacağı Karabükspor maçı hazırlıklarına bu sabahki çalışmayla başladı.
Mehmet Ali Yılmaz Tesislerinde Teknik Direktör Şenol Güneş tarafından ilk 15 dakikası basına açık olarak gerçekleştirilen çalışmaya, sakatlığı bulunan Tolga Zengin, milli takımda bulunan Zokora ve Bamba ile izinli Giray katılmadı. 
Galibiyetle başlamak istiyoruz 
TRABZONSPOR Asbaşkanı Nevzat Şakar, ikinci yarıya galibiyetle başlamak istediklerini söyledi. Şakar, kupa deplasmanlarında kazanarak gruptan çıkma yolunda büyük avantaj sağladıklarını, belirterek, Çıkışımızı ligde de göstermek ve ikinci yarıya galibiyetle başlamak istiyoruz dedi. 
Adalet beklemek hakkımız 
ŞENOL Güneş, sezona kötü başlamalarının ve ardından gelen puan kayıplarının sıkıntı yaşamalarına neden olduğunu da belirtti. 
Deneyimli hoca, Ülkesini seven insanlar olarak adalet beklemek hakkımız. Bu anlayışın yerleşmesi gerektiği de doğrudur. Ama biz her şeye rağmen işimizi yapmaya devam etmeliyiz. Üzülüyoruz ama üzülmek sorunu çözmüyor dedi.