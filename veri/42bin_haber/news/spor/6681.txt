Ya Santos ya da Ziegler
Transferin suskun takımlarından Fenerbahçe, bombaları arka arkaya patlatıyor...
Atletico Madrid'de forma giyen eski futbolcusu Emre Belözoğlu ve İstanbul Büyükşehir Belediyespor'un Kamerunlu yıldızı Pierre Webo'dan sonra sıra savunmaya geldi.  
Sol bekte forma giyen ve istikrar konusunda eline su dökülemeyen Hasan Ali Kaldırım'a alternatif arayan sarı-lacivertli yönetimin hedefinde yine eski oyuncuları var. 
Andre Santos ve Reto Ziegler... 
2009-2010 ve 2010-2011 sezonlarnda sarı-lacivertli formayı giyen Brezilyalı oyuncu Santos, Premier Lig ekiplerinden Arsenal'e transfer oldu. İngiliz ekibinden 21 maça çıkan Brezilyalı, 2 gol attı.  
2011-2012 sezonunun başında İtalya'nın Juventus takımından kiralanan İsviçreli oyuncu, Fenerbahçe'den ayrıldıktan sonra Lokomotiv Moskova'ya kiralandı. 
Fenerbahçe Yönetimi, bu iki oyuncudan birinin transferini kesin olarak bitirmek istiyor.