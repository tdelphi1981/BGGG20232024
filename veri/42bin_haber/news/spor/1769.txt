"Alonso şampiyonluğu daha çok hak ediyor"
Jenson Button, Fernando Alonso'nun, Ferrari'nin bu yıl yaşadığı sıkıntılara rağmen elde ettiği başarılar dikkate alındığında, şampiyonluğu daha çok hak ettiğini söyledi.
turkiyef1.com'un haberine göre; Button, Alonso'nun hemen her durumda istikrarlı sonuçlar almayı başardığını, Vettel'in üst düzeyde performans göstermesinin ise, Red Bull'un en hızlı araca sahip olduğu dönemde geldiğini ifade etti. 
İnterlagos padokunda açıklamalarda bulunan Button, "sizce dünya şampiyonu kim olmalı?" şeklindeki soruya, "Fernando, çünkü en başından beri orada, bu yıl gerçekten herhangi bir hata yapmadı. Her zaman istikrarlı bir şekilde hızlı oldu. Sahip olduğu araca göre çok iyi iş çıkardı" cevabını verdi. 
Button, "Seb ise bu yıl daha istikrarsızdı. Son yarışlarda, (ancak) harika bir araçla çok iyiydi" yorumunda bulundu. 
İngiliz pilot, "Sezonu genel olarak değerledirirseniz, istikrarlı olmanın çok mana ifade ettiğini görürsünüz. Fernando her yarışta bunu sağladı. Onun her yarıştaki bu performansı oldukça etkileyici" diye konuştu. 
Alonso ve Ferrari'nin sezona sıkıntılı bir başlangıç yaptıktan sonra dönüşüyle ilgili olarak ise Button, "İlk yarışta, (Alonso'nun) bir şansı olduğunu düşünmediğimi söylemiştim. Sıralamalarda bir saniye, hatta daha fazla gerideydi. Gerçekten iyi iş çıkardılar. Fernando da görevini harika yaptı" dedi.