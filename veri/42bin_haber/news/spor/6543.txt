Fenerbahçe kafilesi, Sivas'a geldi
Ziraat Türkiye Kupası (A) Grubu 5. haftasında yarın Sivasspor ile karşılaşacak Fenerbahçe takımı, Sivas'a geldi.
Fenerbahçe kafilesi, Nuri Demirağ Havaalanı'nda taraftarlar tarafından meşalelerle karşılandı. Teknik direktör Aykut Kocaman'a çiçek veren taraftarlar, Kocaman ile oyunculardan Sow, Kuyt ve Volkan'a sevgi gösterisinde bulundu.

Sarı-lacivertli ekip, daha sonra konaklayacağı otele geçti.

Milos Krasic, cezalı Gökhan Gönül, Nijerya Milli Takımı'nda bulunan Yobo, sakatlıkları bulunan Selçuk Şahin ve Sezer Öztürk ile genç oyuncu Recep Niyaz, Sivas'a getirilmedi.