Efes kötü başladı
Turkish Airlines Euroleague'de Top 16'daki ilk maçına çıkan Anadolu Efes, Rusya'da konuk olduğu CSKA Moskova'ya 90-71 mağlup oldu.E Grubu'ndaki ilk maçında normal sezonu 10 maçta 9 galibiyet elde ederek tamamlayan Rus temsilcisiyle karşılaşan Anadolu Efes, ilk yarısı 42-42'lik eşitlikle biten mücadelenin özellikle son çeyreğinde rakibine direnemeyince Top 16'ya mağlubiyetle başladı. İlk yarıyı 16 sayı ile kapatan Jordan Farmar'ın ikinci yarıda istediklerini gerçekleştirememesi ve CSKA'da Sonny Weems'in ikinci yarıdaki performansıyla galibiyete uzanan ev sahibi ekibin galibiyete uzanmasında, 14/24 üçlük isabeti de etkili oldu. 

Rusya'daki mücadeleye Joshua Shipp'in üç sayılık basketiyle başlayan Anadolu Efes, oyunun ilk bölümünde Milos Teodosic'in sayılarına engel olmakta zorlandı. Farkı bir ara 5 sayıya kadar çıkaran rakibi karşısında ilk çeyreği 25-24 geride kapatan temsilcimizde, kontrolü eline alan Jordan Farmar takımının skor yükünü çekerek ilk yarıda 16 sayı kaydetti ve devreye 42-42'lik eşitlikle girildi. İkinci yarıya ise Semih Erden'in hücum ribaundlarının ardından bulduğu basketlerle başlayan Lacivert-Beyazlılar, Sonny Weems'in devreye girmesine engel olamadı. Jordan Farmar'ın kenarda oturduğu bölümde skor üstünlüğünü eline alan CSKA Moskova, final periyoduna 63-58 önde girdi. Son çeyrekte üst üste hücumlardan boş Anadolu Efes'e karşı tüm silahlarını devreye sokan ev sahibi ekip yakaladığı 10-0'lık seriyle farkı 15 sayıya kadar çıkardı (73-58). Kalan bölümde de özellikle Weems'in sayılarıyla üstünlüğünü koruyan CSKA Moskova maçtan 90-71 galip ayrıldı. 

SALON: Universal Sports Hall 
HAKEMLER: Dani Hierrezuelo- Borys Ryzhyk- Marcin Kowalski 
CSKA MOSKOVA (90): Milos Teodosic 11 (3 asist), Vladimir Micov 4 (2 ribaund- 2 asist), Aaron Jackson 2 (3 ribaund- 2 asist), Nenad Krstic 22 (2 ribaund- 1 asist), Sonny Weems 22 (3 ribaund- 3 asist), Christmas 11 (1 asist), Sasha Kaun 7 (5 ribaund), Viktor Khryapa 11 (5 ribaund- 4 asist), Papaloukas (1 asist) 
ANADOLU EFES (71): Jordan Farmar 24 (4 ribaund- 6 asist), Sasha Vujacic 8 (1 asist), Semih Erden 9 (10 ribaund), Joshua Shipp 7 (3 ribaund- 1 asist), Kerem Gönlüm 9 (3 ribaund), Dusko Savanovic 7 (1 ribaund), Jamon Gordon (1 ribaund-1 asist), Sinan Güler (1 ribaund), Stanko Barac 7 (4 ribaund- 1 asist) 
1.PERİYOT: 25-24 
2.PERİYOT: 17-18 
3.PERİYOT: 21-16 
4.PERİYOT: 27-13