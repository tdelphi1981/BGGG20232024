Dev finalin hakemi Cüneyt Çakır
Japonya'da düzenlenen Dünya Kulüpler Şampiyonası Finali'ni Fifa kokartlı hakemimiz Cüneyt Çakır yönetecek 
Pazar günü saat 12'de oynanacak Chelsea-Corinthians final maçında görev yapacak Çakır çeyrek finalde Ulsan Hyundai ile Monterrey'in karşılaştığı mücadeleyi de yönetmişti. 

Chelsea'nin geçen sene Şampiyonlar Ligi yarı finalinde Barcelona'yı elediği mücadeleyi de yöneten Çakır, John Terry'ye kırmızı kart göstermişti. 

FİFA bu görevi vererek kendi ritüellerini de yıktı ve ilk kez kıtalar arası finalde bir avrupalı takımın olduğu maçda yine bir avrupalı hakemi görevlendirdi.