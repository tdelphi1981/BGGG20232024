Kupada 3 puan Trabzonspor'un
Futbolda, Ziraat Türkiye Kupası (B) Grubu'nda Medical Park Antalyaspor, sahasında Trabzonspor'a 3-2 yenildi. 

2. dakikada Adrian'ın ceza sahası dışından sert şutunda kaleci Sammy, topu güçlükle çıkardı. Dönen meşin yuvarlağı Halil, ceza sahasında kale direğinin üstünden auta attı.

11. dakikada Marc Janko'nun ara pasında, ceza alanı sol çaprazında kaleci Tolga ile karşı karşıya kalan Adrian'ın şutunda, top ağlarla buluştu: 0-1.

23. dakikada Uğur İnceman'ın uzak mesafeden şutunda, kaleci Tolga'nın parmaklarının ucuyla müdahale ettiği top, kale direğinin üstünden kornere gitti.

25. dakikada Olcan'ın sol kanattan korner çizgisinin yanından ortasında, uzak direkte topa gelişine vuran Marc Janko'nun şutu, yandan auta gitti.

37. dakikada Murat Duruer'in ara pasında ceza sahasında Diarra topla buluştu. Bu futbolcunun şutunda, meşin yuvarlak auta çıktı.

38. dakikada Trabzonsporlu oyuncu Mustafa Yumlu'nun kullandığı korner atışında, Deniz'in ters vuruşunu kaleci Sammy çeldi. Halil Altıntop, dönen topa gelişine vole vuruşu yattı. Meşin yuvarlak, kalenin üstünden auta gitti.

41. dakikada orta sahanın gerisinden Alanzinho'nun defansın arkasına derinlemesine attığı topu iyi kontrol ederek önüne indiren Marc Janko'nun kaleciyle karşı karşıya kaldığı pozisyonda, Sammy meşin yuvarlağı kornere çeldi.

Karşılaşmanın ilk yarısı Trabzonspor'un 1-O üstünlüğüyle sona erdi.

52. dakikada Alanzinho'nun orta saha dairesi önünden ceza sahası sağ çaprazına gönderdiği topu önüne alan Olcan, Deniz tarafından düşürüldü. Karşılaşmanın hakemi Hüseyin Göcek, penaltı noktasını gösterdi. Penaltı noktasına gelen Sapara, kalecinin sağına sert vurdu, Sammy topu çıkararak gole izin vermedi. 
56. dakikada Koray'ın sağdan ortasında, Isaac topa iyi yükseldi ve kafa vuruşuyla meşin yuvarlağı kaleci Tolga'nın parmaklarının arasından ağlarla buluşturdu: 1-1.

61. dakikada Antalyaspor'un kontra atağı gelişti. Lamine Diarra'nın sert şutunda top auta çıktı.

62. dakikada Emre Güral'ın ara pasına hareketlenen Olcan, kaleci Sammy'i geçtikten sonra yerde kaldı. Karşılaşmanın hakemi bir kez daha penaltı noktasını gösterdi.

64. dakikada Adrian, penaltı atışında topu filelerle buluşturmayı başardı ve takımını Antalyaspor karşısında bir kez daha öne geçirdi: 1-2.

75. dakikada sağ kanattan ceza sahasına giren Deniz Barış rakip oyuncu Mustafa Yumlu'yu geçtikten sonra yaptığı ortada, Ergün Teber topla buluştu.

Ergün'ün bekletmeden vuruşunda kaleci Tolga, meşin yuvarlağı kornere çeldi.

86. dakikada kaleciyle karşı karşıya kalan Olcan'ın vuruşunda, Sammy topu çelmeyi başardı.

88. dakikada Trabzonsporlu Emre'nin ara pasında ceza sahasına topla buluşan Vittek, meşin yuvarlağı filelere gönderdi ve ev sahibi takım karşısında farkı 2'ye çıkaran golü kaydetti: 1-3.

90. dakikada Emrah Başsan'ın ceza sahasına doğru yaptığı ortada, top ağlarla buluştu: 2-3.

Karşılaşma, Trabzonspor'un 3-2 üstünlüğüyle tamamlandı.