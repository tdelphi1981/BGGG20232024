PSG sallandı ama yıkılmadı
Şampiyonlar Ligi 2. tur rövanşında Valencia ile 1-1 berabere kalan Paris Saint Germain, ilk maçtaki 2-1'lik galibiyetin avantajıyla tur atladı. 
İspanyol Valencia ile 1-1 berabere kalan Paris Saint Germain, tur atladı. Fransa'nın başkenti Paris'teki Parc des Princes Stadı'nda yapılan maçta 55. dakikada Jonas ile öne geçen Valencia, üstünlüğünü koruyamadı. 

66. dakikada Lavezzi ile skoru eşitleyen Paris Saint Germain, ilk maçta aldığı 2-1'lik galibiyetle çeyrek finale yükselen taraf oldu. Fransa ekibi 1995 yılından bu yana ilk kez çeyrek finale yükseldi.