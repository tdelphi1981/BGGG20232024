Fenerbahçe Ülker son salisede yıkıldı
Basketbolda Fenerbahçe Ülker, THY Euroleague A Grubu'ndaki altıncı maçında Rusya temsilcisi Khimki'ye 71-70 yenildi.
Moskova bölgesinin Khimki şehrinde karşı karşıya gelen iki takımın mücadelesi, son saliseye kadar sürdü.

Son 30 saniyeye 70-69 önde giren Fenerbahçe kullandığı son hücumdan yararlanamayınca, Khimki, son anda Kelvin Rivers'ın bulduğu tartışmalı basketle sahadan 71-70'lik galip ayrıldı.

Maç öncesinde averajla grupta Khimki'nin üzerinde yer alan Fenerbahçe, grup maçlarında aldığı 3. yenilginin ardından sıralamada rakibi Khimki'nin gerisine düştü.

Rus temsilcisi de Fenerbahçe Ülker galibiyetiyle bu sezon kendi sahasında oynadığı hiçbir maçı kaybetmeme unvanını sürdürdü.

İstanbul'da yapılan ilk maçta, Fenerbahçe Ülker, Khimki'ye 12 sayı fark atarak, 92-80 yenmişti.