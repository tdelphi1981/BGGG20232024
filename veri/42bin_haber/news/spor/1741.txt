Takımdan ayrıldı göbek attı
31 yaşındaki futbolcu Ömer Ateş, formasını giydiği Denizlispor'dan ayrılınca "Ohh kurtuldum" dedi...
Bir dönem "En fazla istikbal vaad eden futbolcu"lardan biri olarak gösterilen ve profesyonel kariyerine Galatasaray'da başlayan Ömer Ateş'in dün attığı tweet, gündeme bomba gibi düştü.  
Ptt 1. Lig takımlarından Denizlispor'da forma giyen 31 yaşındaki oyuncu, Horozlar'dan ayrılınca adeta bayram etti.  
Denizlispor ile yollarını ayıran futbolcu kişisel twitter hesabından şu tweetleri attı: 
"Denizli'den ayrılış vakti... Daha önce 11 takımda oynadım bunu üzülerek söylüyorum ama ilk defa 'ohhh kurtuldum' dediğim bir takım oldu...  
Denizlispor'da oynayan genç kardeşlerim çok şanslılar... Tahminimce futbol hayatları boyunca bundan daha kötüsünü görmeyecekler..." 
           
ÖMER ATEŞ KİMDİR? 
Doğum tarihi: 14 Ağustos 1981 (31 yaşında)
Mevkii: Defans - Orta saha
Alt yapı kariyeri: Galatasaray
Profesyonel kariyeri: Galatasaray, Antalyaspor (kiralık), Elazığspor, Manisaspor, Kayserispor, Kayseri Erciyesspor, Samsunspor, Boluspor, Çaykur Rizespor, Karabükspor, Boluspor, Göztepe, Denizlispor
Milli takım kariyeri: Türkiye U-15,  Türkiye U-16,  Türkiye U-17, Türkiye U-18, Türkiye U-19, Türkiye U-20