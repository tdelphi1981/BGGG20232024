Aziz Behich: Benim için büyük fırsat
Bursaspor'un prensip anlaşmasına vardığı Aziz Behich, "Bursaspor'da oynamak benim için büyük fırsat" dedi.
Yeşil beyazlı kulübün Avusturalya'nın Melbourne Heart FC takımında oynayan 22 yaşındaki sol kanat oyuncusu Aziz Behich ile prensip anlaşmasına vardı. İstanbul'dan Bursa'ya gelecek olan Aziz, yarın Bursa'daki sağlık kontrollerinin ardından kendisini yeşil beyazlı renklere bağlayan sözleşmeyi imzalayacak. 

"HEYECANLIYIM"
Türkiye'de yaşamanın ve Bursaspor'da forma giymenin kendisi için çok büyük bir fırsat olduğunu dile getiren Aziz, şunları söyledi:

"Gelecekteki kariyerim için Türkiye'de yaşamak Bursaspor Kulübü'yle çalışmak benim için çok büyük bir fırsat. Hem kendim için hem de geleceğim için mükemmel bir fırsat. Antrenör kadrosundan, kameranın arkasına kadar bana herkes destek oldu çok teşekkür ederim. Bu üzücü bir durum tabi ki ama aynı zamanda heyecanlıyım da. Hatıralar eskimez, yaşadıklarımı unutmayacağım. 2.5 sezondur takımımla olan ilişkim sadece takım arkadaşlığından ibaret değildi, aynı zamanda yakın arkadaşlarımdı. Çalışmalara gelip giderken birlikte eğlendiğim kişilerdi. Benim oyuncu olarak gelişmemde büyük katkıları oldu, bana destek oldular ve onları çok özleyeceğim. Umarım gelecekte yollarımız yine birleşir."