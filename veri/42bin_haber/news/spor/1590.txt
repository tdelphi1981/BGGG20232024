14 branş nasıl yönetiliir
'G.Saray'ın sportif çalışmalarını takdir ediyoruz. Niye biliyor musun Mr. Arıboğan, biz sadece futbolla baş edemezken siz 14 farklı takımı idare ediyorsunuz'
 KENAN KARCI
 G.Saray'ın tarihi Manchester United zaferinden 5 saat kadar öncesi... Yer Les Ottomans Oteli'nin yemek salonu. Cim Bom ve Kırmızı Şeytanların ağır topları karşılıklı sohbet halinde. Konu G.Saray-M.United dostluğu.. Öyle ki, bir gün önce 'Cehennem' karşılaması İngilizler'in umurunda değil. Gruptan çıkmanın rahatlığı var.
 SOHBETTE konu ilişkilerden sonra yönetim anlayışlarına geliyor. Manchester United'ın mali gücünü bilmeyen yok. CEO David Gill'in gücünü de. 5 milyar euroluk dev kulübü yöneten Gill, sıkı dostu ve yakın arkadaşı G.Saray CEO'su Lutfi Arıboğan'la koyu bir sohbet halinde. İşte o diyaloglar:
 SIRRI BİZDE SAKLI!
 GİLL: G.Saray'ı biz çok seviyoruz, yaptıklarını da takdir ediyoruz.
 ARIBOĞAN: Teşekkürler Mr. Gill.. 
 GİLL: Her şey iyi güzel de Mr. Arıboğan, siz sadece bir futbol takımı değilsiniz. Bu 14 branşı nasıl yönetiyorsunuz. Anlatır mısınız? 
 ARIBOĞAN: Sırrı bizde saklı!.. Ama küçük bir iki detay vereyim. Kurumsal bir yapıyız ve gücümüzü muhteşem taraftarımızdan alıyoruz. Bizi farklı kılan da bu.
 GİLL: Bu kadar branşla uğraşmak, onları yönetmek büyük başarı. Biz tek branşı yönetiyoruz, bir sürü sorunla boğuşuyoruz. 
 ARIBOĞAN: Hepsinin keyfi ayrı. G.Saray bir Türkiye markası ve spora hizmet ana gayesi.
 HEPSİNİ ÇEVİRİYORUZ...
 GİLL: İngiltere'den bu olay zor gözüküyor Mr. Arıboğan. Biz bunu yapamayız. Bu kadar bütçeyi nasıl ayarlıyorsunuz anlamadım.
 ARIBOĞAN: Büyük kulübüz, hepsini çeviriyoruz. Hepsinde iddialı olmak zorundayız.
 GİLL: Futbolda, basketbolda, voleybolda hep zirveye oynuyorsunuz, bravo doğrusu..
 ARIBOĞAN: G.Saray bir marka... Adı bile şampiyonluğa oynar. Bu, yıllardır böyle.
 İŞTE sohbet böyle... Boğaz'da yenen yemekteki yönetim konusu kapanıyor, aralarında Sedat Doğan'ın yanı sıra Manchester United'ın efsane ismi direktör Bobby Charlton, Genel Sekreter John Alexander, kulüp direktörü Michael Edelson ve UEFA delegesi Danilo Filacchione'nin bulunduğu elit topluluk yemekten TT Arena'ya geçiyor. Ve 90 dakika sonrasında gülen Lutfi Arıboğan oluyor.
 Fatih Terim büyük düşünüyor
 MANU zaferini değerlendiren  Arıboğan, AKŞAM'a şu açıklamalarda bulundu: 'Harika bir gece geçirdik. Başkan, hoca, futbolcular, taraftar hepimiz çok mutluyuz. Hayal ettiğimiz, arzu ettiğimiz noktadayız. Daha iyisini yapacağız. Gruptan çıkmak ilk hedefimiz. Fatih Hoca büyük düşünüyor ve büyük başarılar geliyor. Büyük maçları çok iyi oynuyoruz. Diğer maçlarda da bunu yapmalıyız.'
 
  