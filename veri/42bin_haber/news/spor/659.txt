Sofuoğlu'nun hedefi şampiyonluk
Dünya Supersport Şampiyonası'nda gelecek sezon Mahi Racing Team Hindistan ile yarışacak milli motosikletçi Kenan Sofuoğlu, yeni takımının tanıtımına katıldı.Hindistan'da yapılan tanıtımda, geçen sene MSD RN Kawasaki Racing Team adıyla pistlerde boy gösteren takımın isminin, Mahi Racing Team Hindistan olarak değiştiği açıklandı.

Takım patronu Mahendra Singh Dhoni, Kenan Sofuoğlu'nun yanı sıra, milli sporcunun Fransız takım arkadaşı Fabien Foret ile takımın diğer üyelerini de basına tanıttı. Dhoni, 2013 Dünya Supersport Şampiyonası'nda yeni ekiple şampiyonluğu hedeflediklerini belirtti.

Mahi Racing Team Hindistan, gelecek yıl Kawasaki fabrika takımı olarak Dünya Supersport Şampiyonası'nda Ninja ZX-6R ile pistlerde boy gösterecek.
Kawasaki, takımın kış testleriyle ilgili detaylı bilgiyi daha sonra açıklayacak.