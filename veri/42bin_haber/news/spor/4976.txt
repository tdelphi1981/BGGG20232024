Briand'dan Beşiktaş'a kötü haber
Lyon forması giyen Jimmy Briand, Türkiye'ye gelmek istemiyor.
Beşiktaş yönetimi, Nene'den sonra Jimmy Briand transferinde de hüsran yaşamak üzere.

L'Equipe'in haberine göre, Fransız oyuncu Beşiktaş'tan gelen teklifi reddetti. 27 yaşındaki oyuncu Türkiye'ye gelmek istemediği için teklifi geri çevirdi.

Lyon Başkanı Michel Aulas dün yaptığı açıklamayla Beşiktaş'ın kendilerine sunduğu teklifi kabul ettiklerini belirtmişti. Briand'ın gidişine izin verdiklerini belirten Aulas, transfer için son sözü oyuncunun söyleyeceğini sözlerine eklemişti.

Brezilyalı oyuncu Nene'nin transferi için sezon başından bu yana çalışmalar yürüten Beşiktaş, 32 yaşındaki oyuncunun Katar'a gidişine engel olamamıştı.

Siyah-beyazlı ekip, ara transfer döneminde Gökhan Süzen ve Sinan Kurumuş ile sözleşme imzaladı.