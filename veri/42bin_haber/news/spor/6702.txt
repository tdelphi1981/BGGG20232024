Mourinhoyu parada da geçecek
Real Madridi çalıştıran Portekizli teknik adam yılda 15 milyon 300 bin Euroyu cebine koyuyor. Ancak İspanyol teknik direktör, seneye en çok kazanan olacak.
DÜNYANIN en önemli futbol dergilerinden FourFourTwo, bu ayki edisyonunda dünyanın en çok kazanan 15 teknik adamına ilişkin bir liste yayınladı. Listede Real Madridde bu sezon sorunlar yaşayan Jose Mourinho ilk sırada bulunuyor.  
Ancak şu anda takım çalıştırmayan ve yeni sezonda Bayern Münihin başına geçecek olan Pep Guardiola hesaba katılmadı.  
Heynckesi üçe katladı 
4 senede tam 13 kupayı Barcelonanın müzesine getiren Pep, şu anda olmasa bile listenin gerçek lideri.  
Katalan teknik adam Bayernden yıllık 17.5 milyon Euro maaş alacak. Pep Guardiolaya koltuğu bırakacak olan Jupp Heynckes ise 5.2 milyon Euro ile 11. sırada kaldı. Yani halef-selef arasında tam 3 katlık bir ücret farkı var. ABDde Almanca eğitimi gören Pep Guardiola, Arap sermayesiyle şaha kalkan PSG Teknik Direktörü Carlo Ancelotti ve Guangzhouda görev yapan Marcelo Lippi ise 2. ve 3. sırada. Jose Mourinhonun olası bir takım değiştirmesi ise dengeleri yine alt üst edebilir.  
EN ÇOK KAZANAN TEKNiK DiREKTÖRLER 
Josep Guardiola B.Münih 17.5
Jose Mourinho Real Madrid 15.3
Carlo Ancelotti PSG 13.5 
Marcelo Lippi Guangzhou 10
Alex Ferguson M.United 9.4 
Arsene Wenger Arsenal 9.3
Guus Hiddink Anzhi 8.3 
Fabio Capello Rusya 7.3 
Tito Vilanova Barcelona 7 
Jose Camacho Çin 5.9
Roberto Mancini Manchester City 5.9 
* Ücretler milyon Eurodur.  
BİZİMKİLER NE KADAR ALIYOR? 
Fatih Terim : 2.5 milyon Euro 
Aykut Kocaman :1.75 milyon euro 
Samet Aybaba : 1.4 milyon Euro 
Tolunay Kafkas: 1.2 milyon Euro