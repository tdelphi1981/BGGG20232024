Fenerbahçe, Olympiakos'la karşılaşacak
Fenerbahçe Ülker Basketbol Takımı, THY Avrupa Ligi Top 16 turu 6. hafta maçında deplasmanda Yunanistan temsilcisi Olympiakos ile karşılaşacak.

Pire'deki Barış ve Dostluk Spor Salonu'nda yapılacak karşılaşma yarın saat 21.45'te başlayacak.

Grupta ilk 4 maçını yitiren Fenerbahçe Ülker, geçen hafta sahasında Rusya'nın Khimki takımını yenerek ilk galibiyetini aldı. Sarı-lacivertliler grupta 1 galibiyet, 4 mağlubiyet, 6 puan ve averajla 7. sırada yer alıyor. Son şampiyon Olympiakos ise 5 maçta 2 galibiyet, 3 mağlubiyet ve 7 puanla 5. sırada bulunuyor.

Fenerbahçe Ülker'de Emir Preldzic ve Ömer Onan'ın sakatlıkları sürüyor.

-Puan durumu-
THY Avrupa Ligi Top 16 turu (F) Grubu'nda puan durumu şöyle: Takımlar O G M A Y P Av. 1-Montepaschi Siena 5 5 0 396 366 10 30 2-Caja Laboral 5 4 1 406 360 9 46 3-Barcelona Regal 5 4 1 404 362 9 42 4-Khimki 5 3 2 404 374 8 30 5-Olympiakos 5 2 3 369 373 7 -4 6-Maccabi Electra 5 1 4 374 389 6 -15 7-Fenerbahçe Ülker 5 1 4 403 468 6 -65 8-Beşiktaş 5 0 5 306 370 5 -64