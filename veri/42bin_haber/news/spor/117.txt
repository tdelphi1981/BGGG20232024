Elmander gibi ayakta kalın
Son şampiyon G.Saray, son 7 maçta yalnızca 1 galibiyet alırken G.Birliği beraberliği sonrası Fatih Terim, takımla bir görüşme yaptı. Genel şikayet, 'Hocam 3 günde bir maça kim dayanır' oldu.
 FATİH Terim ise gözlerini İsveçli golcüsü Johan Elmander'in üzerine odakladı ve şu sözcüklerle takımı uyardı: 
 'O da sizin gibi 3 günde bir maç oynuyor. Üstelik sakat sakat. Hiç sızlandığını gördünüz mü? Geçtiğimiz salı günü 4-4'lük bir maç vardı, biliyor musunuz? Hani Almanya ile İsveç arasında kıran kırana oynanan.
 ÇOK ÖZEL KUTLAMA
 ARKADAŞINIZ, 'sakatım, yorgunum' demedi, çıktı aslanlar gibi mücadele etti. 4-4'lük bir savaştan çıktı. Hem de takımını ateşleyen golün birini attı. Bakın dimdik ayakta. Ondan feyz alın. Ayakta kalmayı öğrenin. Elmander'i kutluyorum.'