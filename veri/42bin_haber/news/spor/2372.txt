"3 futbolcu, tam 16 takıma bedel"
Kayseri Erciyesspor'un 3 futbolcusu, 15 haftada, ligdeki 16 takımın gol sayısını geride bırakarak rakip fileleri 24 kez havalandırdı.Aldığı başarılı sonuçlarla ligin zirvesinde yer alan Kayseri Erciyesspor, geride kalan 15 haftada rakip fileleri 31 kez havalandırdı. Gol sayısında en yakın rakibinden, 6 gol fazla atan mavi-siyahlı ekibin kaydettiği 31 golün 24'ünü kaptan Emrah Bozkurt (10), Gohou (10) ve Kenan Şahin (4) attı.

Kayseri ekibinin ligin zirvesinde yer almasında büyük katkısı olan bu üç oyuncu, sadece ligde 25 golü bulunan Adana Demirspor'un 1 gol gerisinde kaldı.

Teknik direktör Osman Özköylü, oyuncuların 15 hafta boyunca gösterdikleri performanstan memnun olduğunu belirtti.

Futbolcuların aynı performansı sezon boyunca göstermeleri için çalıştıklarını vurgulayan Özköylü, şöyle devam etti: Allah nazardan saklasın, oyuncularımızın performansı gerçekten harika. Fakat bu bir sitemin getirisi. Burada hiçbir oyuncu kendi başına bir şey yapamaz. Bizim takımımız bir istem üzerine kurulmuş, bir sistem üzerine oynayan ve bu sistem üzerinde herkesin belli görevlerinin olduğu bir takım. Herkes görevini iyi yaptığı zaman başarının gelmesi de normal. Oyuncularımız şimdiye kadar görevlerini mükemmel bir şekilde yaptı. İnşallah performansları bu şekilde devam eder. Elde edilen bu başarı hem onlar açısından hem de camiamız açasından büyük mutluluk verici bir olay.

Gol sayısında Kayseri Erciyessporlu bu 3 futbolcunun gerisinde kalan takımlar ve attıkları goller şöyle:

Takım Gol sayısı
----------------------------------
1461 Trabzon 20
Adanaspor 22
Manisaspor 17
Karşıyaka 16
Çaykur Rizespor 22
Bucaspor 19
Boluspor 21
Gaziantep BŞ. Belediyespor 18
Denizlispor 14
Şanlıurfaspor 16
Torku Konyaspor 14
TKİ Tavşanlı Linyitspor 15
Göztepe 8
Samsunspor 16
Kartalspor 11
MKE Ankaragücü 13