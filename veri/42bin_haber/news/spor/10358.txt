Kuyt'ın takımında görmek istediği G.Saraylı!
Fenerbahçenin Hollandalı yıldızı Dirk Kuytın TRT'ye verdiği özel röportajının önemli tarafları şu şekilde oluştu.
Fenerbahçenin Hollandalı yıldızı Dirk Kuytın TRT'ye verdiği özel röportajın önemli bölümleri şöyle:

İstanbul muhteşem bir şehir. Ben ve ailem burada yaşamaktan çok keyif alıyoruz. 6 yıl sonra başka bir şehre, kültüre gitmek tabi ki kolay değil. Özellikle eşim çok zorluklar yaşadı; çünkü iyi bir ev, çocuklar için iyi bir okul bulması gerekiyordu. Başlangıçta bizim için zor olsa da, Türk halkı bize yardım etti. Özellikle kulüp çalışanları, buraya alışmamız ve kendimizi iyi hissetmemiz için ellerinden geleni yaptılar. Türk insanı çok yardımsever ve sıcakkanlı. Bu faktörler buraya alışmamıza çok yardımcı oldu. Düşünün yeni bir ülkeye geliyorsunuz ve İngilizce bilmeyenler bile size yardımcı olmaya çalışıyor. Bize yardım eden herkese minnettarım, bizi çok mutlu ettiler.

ÇOCUKLARIM FUTBOLCU OLSUN

Çocukken futboldan çok hoşlanırdım, futbol benim için her şeydi. Çocuklarım da uyandıkları andan itibaren futbol oynamak istiyorlar. Eğer futbolcu olmak isterlerse, benim için mükemmel olur ama baba olarak benim asıl görevim onların yaptıkları şeyden mutlu olmalarını sağlamak.

TÜRK ÇOCUKLARINA YARDIM ETMEK İSTİYORUM

Kuyt Yardım Vakfı ile Türkiye'deki çocuklara yardım etmek isterim. Herkesin tanıdığı bir futbolcunun insanlara ulaşması daha kolay oluyor. Şu anda vakıf olarak Hollanda'da 50'den fazla projeyi destekliyoruz. Aktif futbolcu olarak 3 günde 1 maç yaparken vakfa zaman ayırmak kolay olmuyor ama eğer bir gün Türkiyedeki çocuklara yardım etme şansım olursa, çok mutlu olurum.

TÜRK YEMEKLERİNE BAYILIYORUM

Boş zamanlarımda ailemle birlikte olmayı seviyorum. Türk yemeklerine bayılıyorum. Özellikle İstanbul'da balık yemek çok güzel. Her yemeğin tadı standartların üzerinde. Eşim ve çocuklarımla akşam yemeğine gitmeyi seviyorum. 

Kebap gerçekten çok güzel, balık Türkiye'de çok güzel. Güzel tatlılar var. Baklava bunlardan biri. (TÜRKÇE KONUŞUYOR)

TÜRKÇE RÖPORTAJ YAPACAĞIM

Türkçe çok zor ama yavaş yavaş kendimi geliştiriyorum. Haftada 1-2 saat ders almaya çalışıyorum. Çok fazla maç yaptığımız için zaman bulmak gerçekten zor oluyor. Ailem de Türkçe öğreniyor. Çocuklarım okulda 2-3 saat Türkçe dersi görüyorlar. Eşim evde ders almaya başladı. Türkiye'ye ve Türk diline adapte olmaya çalışıyoruz. Bir gün seninle tamamen Türkçe konuşarak röportaj yapmak isterim.

MEIRELES TÜRKÇE ŞARKILAR SÖYLÜYOR

Antalya'da kamp yaparken bir gece karaokeye gitmiştik. Meirelesi Liverpool'dan tanıyorum, o zaten iyi şarkı söyler; birlikte Türkçe şarkılar söylemiştik. Kader şarkısını (Murat Dalkılıç) Bir gün Raul'la röportaj yaparsan ona sormalısın, Kader şarkısını mükemmel söyler. Ben her tarz müziği dinlerim. Rihanna'dan az önce bahsettiğimiz Türkçe şarkıya kadar...

FENERBAHÇEDEKİ İLK GOLÜM BENİM İÇİN ÖZEL

Attığım her golü beğenirim ama bence Fenerbahçe formasıyla attığım ilk gol (Vaslui) benim için çok özeldi.

SNEIJDER KEŞKE FENERBAHÇEYE GELSEYDİ

Sneijderle çok sık konuşuyoruz. O, Hollanda takımının 1. ben ise 2. kaptanıyım. Milli takımla ilgili her şeyi konuşmak zorundayız. Türkiye'ye geldikten sonra bir kaç kez konuştuk ama ne yazık ki görüşme şansımız olmadı; çünkü o Avrupa'da ben ise Asya tarafındayım. Haftada 1-2 kez telefonla konuşuyoruz.

Sneijder benim çok iyi bir arkadaşım ama ne yazık ki yanlış takımda oynuyor. Fenerbahçe'ye gelseydi mükemmel olurdu. Gelmesi için bu tarz konuşma yapmadık. Biliyorum, üzerine çok düşünüp ve ailesiyle konuşup kararını vermiştir. Benim için rakip takımda oynaması hayal kırıklığı ama o hala benim arkadaşım ve en iyi dileklerimi sunuyorum. Bizim maçımız dışında tabi. 

TÜRK FUTBOLU GELİŞİYOR

Drogbanın eski kulübüyle sorunları olduğunu bilmiyordum. Türkiye'ye çok kaliteli yabancı oyuncular geliyor. Türk futbolu için çok iyi bir adım. Bizde Raul, Webo, Sow gibi kaliteli yabancılar var. Galatasaray ve Beşiktaş'ta da aynı şekilde. Bence Türk futbolu gelişiyor ve ligdeki mücadele artıyor. Bunu bizim UEFA'da, Galatasaray'ın Şampiyonlar Ligi'nde ilerlemesinden görebiliriz.

ÇEYREK FİNALE ÇIKARSAK FİNAL MÜMKÜN

Emre ile Viktoria Plzeni konuşuyoruz. Atletico Madride karşı oynamışlardı. Napoli gibi bir takımı deplasmanda ve içeride yendiler. Onları elemeleri bizim için sürpriz oldu. Hocaları iyi. Takım olarak iyi organize oluyorlar; ama biz önemli rakipleri yendik ve kendimize güveniyoruz. Çeyrek final için çok önemli şansımız var. Çeyrek finale çıkarsak final için her şey mümkün.

TÜRKİYENİN PUAN KAYIPLARINA ŞAŞIRDIM

Emre'ye, Türkiye'nin gruptan çıkmasını kolaylaştırmak için her şeyi yapacağımızı söyledim. Türkiye oynadığımız en zorlu rakipti ve bu kadar puan kaybetmesi beni gerçekten çok şaşırttı. Bu Türkiye için hayal kırıklığı. Bu kadar iyi oyunculara sahip olup, takım olamamak düşündürücü. Çünkü iyi oyunculara sahipseniz, iyi bir takım olmalısınız. Bence Türkiye için kilit bu. Türk milli takımına en iyi dileklerimi sunuyorum.