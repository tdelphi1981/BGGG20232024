Cantu'nun hedefi; Theo Papaloukas
Fenerbahçe Ülker'in THY Euroleague'deki rakiplerinden Cantu kadrosunu üst düzey bir oyun kurucu ile güçlendirmek istiyor.
Jerry Smith'in uzun süre sahalardan uzak kalacağının açıklanmasının ardından İtalyan ekibinin en büyük hedefinin Theo Papaloukas olduğu iddia edildi.  
Euroleague'deki temsilcilerimizden Fenerbahçe Ülker karşısında da oldukça iyi bir performans sergileyen Jonathan Tabu'nun yüksek formuna karşılık, bu bölgedeki rotasyonu güçlendirmek isteyen Cantu'nun 36 yaşındaki yıldızı Tabu'ya alternatif olarak kadrosuna katmak istediği ifade edildi. Geçtiğimiz sezon Maccabbi Electra forması giyen ancak coach David Blatt ile yaşadığı sorunlar nedeniyle fazla süre alamayan Yunan oyun kurucunun Cantu'nun teklifine sıcak bakmadığı belirtildi. 
Öte yandan guard arayışlarını sürdüren İtalyan ekibine, DJ Gay'in teklif edildiği ancak Cantu'nun bu teklife olumsuz yanıt verdiği ileri sürüldü. Kısa bir süre önce ise Milano'dan ayrılması gündemde olan Rok Stipcevic, menajerler aracılığıyla Cantu'ya teklif edildiği ancak kulübün henüz bu konuda karar vermediği bildirildi. 
Theo Papaloukas'ı kadrosuna katabilmek için şartlarını zorlamayı düşünen Cantu'nun, B Planı olarak Stipcevic ile Jerry Smith'in sakatlığı düzelene kadar sözleşme imzalayabileceği iddia edildi. İtalyan ekibi, oyun kurucu transferine ligde oynayacağı Cremona karşılaşmasının ardından nokta koyacak.