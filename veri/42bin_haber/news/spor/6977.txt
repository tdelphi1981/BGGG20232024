Portekiz Milli Takımı kadrosu açıklandı
Fenerbahçe'den Meireles, Beşiktaş'tan Almeida ve İstanbul Büyükşehir Belediyesi'nden Eduardo, Portekiz Milli Takımı'na davet edildi.Fenerbahçe'den Raul Meireles, Beşiktaş'tan Hugo Almeida ve İstanbul Büyükşehir Belediyesi'nden Eduardo Portekiz Milli Takımı'nın 6 Şubat'ta Ekvador ile yapacağı hazırlık maçı kadrosuna çağrıldı.

Portekiz Futbol Federasyonu (FPF), resmi internet sitesinden 2014 Dünya Kupası Elemeleri'ndeki İsrail ve Azerbaycan karşılaşmaları öncesinde 6 Şubat'ta Ekvador ile yapacağı hazırlık maçının kadrosunu açıkladı.
Teknik direktör Paulo Bento kadroya, Spor Toto Süper Lig'de top koşturan Fenerbahçe'den Raul Meireles, Beşiktaş'tan Hugo Almeida ve İstanbul Büyükşehir Belediyespor'dan Eduardo'yu da dahil etti. Bento, Beşiktaş'ın bir diğer Portekizlisi Manuel Fernandes'i takımda düşünmezken, Real Madrid'in savunma oyuncusu Pepe de sakatlığından dolayı listede yer almadı.

Portekiz Milli Takımı kadrosu şöyle:

Kaleciler: Beto (Sevilla), Eduardo (İstanbul Büyükşehir Belediyesi), Rui Patricio (Sporting Lizbon)
Defans: Joao Pereira (Valencia), Miguel Lopes (Sporting Lizbon), Fabio Coentrao (Real Madrid), Luis Neto (Siena), Bruno Alves (Zenit), Ricardo Costa (Valencia), Sereno (Real Valladolid)
Orta saha: Joao Moutinho (Porto), Raul Meireles (Fenerbahçe), Miguel Veloso (Dinamo Kiev), Custodio (Braga), Ruben Micael (Braga), Ruben Amorim (Braga)
Forvet: Nani (Manchester United), Cristiano Ronaldo (Real Madrid), Helder Postiga (Saragoça), Danny (Zenit), Eder (Braga), Hugo Almeida (Beşiktaş), Varela (Porto)