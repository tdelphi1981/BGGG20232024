Galatasaray'ın rakibi Real Madrid'i tanıyalım
İsviçre'nin Nyon kentinde yapılan kura çekimi sonucunda, Şampiyonlar Ligi'nde Sarı Kırmızılı temsilcimizin rakibi İspanyol devi Real Madrid oldu. Galatasaray daha önce 2001 senesinde de İspanyol temsilcisiyle çeyrek finalde eşleşmişti.
Real Madrid, 6 mart 1902 senesinde kuruldu. Şampiyonlar Ligi'ni 9 defayla en çok kazanan takım konumunda bulunan Real Madrid, bu sene İspanya La Liga'da yarıştan erken koptu. Lig yarışında erken havlu atan Jose Mourinho'nun öğrencileri bu sene tamamiyle Şampiyonlar Ligi'ne konsantre olmuş durumdalar. 10. kez Şampiyonlar Ligi'ni kazanmayı hedefleyen eflatun beyazlılar, sezonu iyi bir şekilde noktalamak istiyor. 

İspanyol devinin kadrosunda da birbirinden önemli yıldızlar bulunuyor. Çeyrek final yalnızca Real Madrid - Galatasaray çekişmesine değil aynı zamanda Cristiano Ronaldo - Burak Yılmaz çekişmesine de sahne olacak. Her iki golcü de Şampiyonlar Ligi'nde 8 golle krallık yarışında ilk sırada bulunuyor.

Maçlarını 80.534 kapasiteli Santiago Bernabeu'da oynayan Real Madrid, Şampiyonlar Ligi 2.tur ilk maçında sahasında Manchester United ile 1-1 berabere kalmıştı. İspanyol devi ikinci karşılaşmada Old Trafford'ta rakibini 2-1 yenmiş ve çeyrek finale kalmıştı.