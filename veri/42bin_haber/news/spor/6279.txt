Gençlerbirliği 3 puanı aldı
Spor Toto Süper Lig'in 19. haftasında Gençlerbirliği, Akhisar Belediye Gençlik ve Spor'u 1-0 mağlup etti. 
19 Mayıs Stadı'nda oynanan karşılaşmada Gençlerbirliği'nin golünü 21. dakikada Kulusic kaydetti. 
Maçtan Dakikalar
18. dakikada Çağdaş'ın ceza alanına yaptığı ortada arka direkte topla buluşan Güray'ın kafayla yaptığı vuruşta, kaleci Ramazan meşin yuvarlağı son anda kornere çeldi. 
21. dakikada Petkovic'in sol taraftan kullandığı korner atışında ceza alanı içinde iyi yükselen Kulusic, yaptığı kafa vuruşuyla topu ağlarla buluşturdu: 1-0 
44. dakikada Emrah, savunmadan atılan uzun pasla sağ taraftan ceza alanına girmeye çalışırken, kalesini zamanında terk eden Ramazan tehlikeyi önledi. 
Karşılaşmanın ilk yarısı, Gençlerbirliği'nin 1-0 üstünlüğüyle sona erdi.
54. dakikada Jimmy'nin ara pasıyla sol taraftan ceza alanına giren Zec'in vuruşunda, top yan direkten döndü. Savunma tehlikeyi uzaklaştırdı. 
59. dakikada Sertan'ın pasıyla ceza alanı ön çizgisinde topla buluşan Güray'ın sert şutunda, meşin yuvarlak direkten döndü. 
66. dakikada Sertan'ın yaklaşık 30 metreden yaptığı sert vuruşta, kaleci Ramazan topu son anda kornere tokatladı. 
78. dakikada Vleminckx'in sağ taraftan yaptığı vuruşta, top kaleci Oğuz'da kaldı. 
Karşılaşma, Gençlerbirliği'nin 1-0 üstünlüğüyle sona erdi. 
Stat: 19 Mayıs
Hakemler: Cüneyt Çakır, Tarık Ongun, Mustafa İspiroğlu
Gençlerbirliği: Ramazan, Cem, Aykut, Kulusic, Tosic, Özgür, Petrovic (Dk. 68 Serkan), Hurşut, Zec (Dk. 83 Ekigho), Jimmy, Vleminckx (Dk. 88 Lekic)
Akhisar Belediye Gençlik ve Spor: Oğuz, Emrah, Sonko, Uğur, Çağdaş, Merter, Sertan, Kenan, Ahmet (Dk. 79 Kerem), Güray (Dk. 79 Bilal), Rosa (Dk. 85 Sani)
Gol: Dk. 21 Kulusic (Gençlerbirliği)
Sarı kartlar: Dk. 17 Aykut, Dk. 22 Özgür, Dk. 45 Tosic (Gençlerbirliği), Dk. 5 Sertan, Dk. 30 Çağdaş (Akhisar Belediye Gençlik ve Spor)