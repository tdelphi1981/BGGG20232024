Kayserispor Umut'un sözleşmesini feshetti
Kayserispor, futbolcu Umut Sözen ile sözleşmesini karşılıklı olarak feshetti. 
AA muhabirinin kulüp yetkililerinden aldığı bilgiye göre, teknik direktör Robert Prosinecki'nin kadroda düşünmediği 22 yaşındaki Umut Sözen ile karşılıklı anlaşılarak sözleşmeye son verildi.

2011-2012 sezonu devre arasında Ankaragücü'nden Kayserispor'a gelen Umut Sözen, sarı-kırmızılı takımda lig ve kupa maçları dahil 11 maçta forma giymiş, 1 kez fileleri havalandırmıştı.

Genç futbolcunun Kayserispor ile 2015 yılına kadar sözleşmesi bulunuyordu.