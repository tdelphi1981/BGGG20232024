Rıdvan Dilmen'den Fenerbahçe'ye büyük övgü
Fenerbahçe'nin Viktoria Plzen ile karşı karşıya geldiği UEFA Avrupa Ligi 3. tur karşılaşmasının ardından NTV yorumcusu Rıdvan Dilmen mücadeleyi yorumladı.
Dilmen, karşılaşma ile ilgili değerlendirmesinde Aykut Kocaman'ın oyun anlayışınmın Avrupa maçlarında ligdekinden daha etkili olduğunun artık kanıtlandığını belirtirken, "Fenerbahçe'nin Aykut Kocaman'ın oynattığı futbol, derbiler dışında gayet derli toplu duruyor. Çok büyük takımlar dışındaki takımlara karşı gayet iyi bir görüntü var" diye konuştu.


"F.BAHÇE ÇOK ÇOK İYİ OYNADI"
F.Bahçe'nin iyi bir oyun ortaya koyduğunu belirten Rıdvan Dilmen, "Maçta şut attılar. Cristian, Topal, Kuyt, Sow, Webo hepsi. Kanat akınları var mı? Var. Yardımlaşma da çok fazla vardı. Fenerbahçe futbol adına çok ama çok iyi top oynadı. Avrupa deplasmanmanlarında çok iyi top oynayan Fenerbahçe, bu kez çok çok iyi oynayarak galibiyeti haketti. Aykut Kocaman ve futbolcuları kutlamak lazım." ifadelerini kullandı.

"YÜZDE 70 TUR ARALANDI"
Rövanş karşılaşmasının seyircisiz oynanacağına da değinen tecrübeli yorumcu, "Rövanş seyircisiz, bana göre saçma bir karardı. Seyircisiz üzerinden gidersek Fenerbahçe her şartta bundan daha kötü oynamaması lazım. Seyircisiz olup olmayacağı kesin değil tabii ki, son anda kararlar değişebilir. Fenerbahçe yüzde 70 turu aralamıştır. Çok organize bir takım Viktoria Plzen. Beşiktaş maçına başlarkenki performansını ileriye taşıyamadı Fenerbahçe. Plzen deplasmanında ise Beşiktaş maçındakine benzer başladı ve maçın sonuna kadar bunu başarabildi." dedi.