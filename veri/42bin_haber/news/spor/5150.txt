Büyükçekmece'nin basketboldaki 'Büyük farkı'
Bölgesel Basketbol Erkekler 3'üncü Liginde mücadele eden Büyükçekmece Basketbol Kulübü "Büyük fark" yaratıyor.
BÜYÜKÇEKMECE'NİN DEVLERİ, HAZIRLIK MAÇINDA RUS 1. LİG EKİBİNİ DE DEVİRDİ 
Geçen sene amatör ligden yükseldiği Bölgesel Basketbol Erkekler 3'üncü Ligi'nde bu sene de emin adımlarla ilerleyen Büyükçekmece namağlup bir şekilde rakiplerine ezici üstünlük sağladı. 8 maçtır yenilmeyen ve 52 sayılık fark ortalaması ile oynayan Büyükçekmece 2. ligi hedefliyor. 
HAZIRLIK MAÇINDA RUSYA 1'İNCİ LİGİNDE MÜCADELE EDEN RUS-KAZAK BASKETBOL'U 68-67 SKORLA MAĞLUP ETTİ 
Mimar Sinan Koleji Arena Spor Salonu'nda oynanan hazırlık maçında çekişmeli geçen karşılaşmada Büyükçekmece'nin devleri Avrupa takımı Rus-Kazak Basketbol takımını yenmeyi başardı. 
Çok iyi mücadele etmesine rağmen birinci periyodu 18-25 geride tamamlayan, ikinci periyotta oyunun hakimiyetini ele geçiren Büyükçekmeceli devler, ikinci periyodu 18-14 , 3'üncü periyodu 18-12 tamamladı. 4'incü periyodu ise 14-16 olarak tamamlayan Büyükçekmece periyotların toplamında skoru 68-67 tamamlayarak, Avrupa takımı Rus-Kazak Basketbol takımını yenerek ikinci yarıda iddiasını sürdüreceğini kanıtladı. 
Büyükçekmece Basketbol Takımı Koçu Kartal Önel, hedeflerinin keyif veren ama bir o kadar da iddialı bir takım yaratmak olduğunu ve bunu da kısmen başardıklarını söyledi. Büyükçekmecelilerden ve Belediye'den destek aldıklarını da söyleyen Önel; "Biz 3'üncü lig temsilcisi olmamıza rağmen, 2'inci lig seviyesinde bir kadroya sahibiz. Başarımızı sürdürmek ve 2. ligde olmak istiyoruz. Hedefimiz keyif veren ama bir o kadar da iddialı bir takım olmaya devam etmek" şeklinde konuştu. 
KAPTAN ÖMER ÇOK TECRÜBELİ BİR İSİM 
Kaptan Ömer takımın en tecrübelisi. Bugüne kadar 179 kez milli olan Ömer, artık Büyükçekmece'ye yerleştiğini ve oturduğu semtin takımında olmaktan gurur duyduğunu söyledi. İyi bir takım olduklarını ve koçlarının da bu işe gönül verdiğini söyleyen Ömer; "Hedef 2. lig ve sonrasında daha yukarısı" diye konuştu. 

SALONUN ORTASINDA DOĞUM GÜNÜ PASTASI KESİLDİ





 
İYİ Kİ DOĞDUN BURAK ŞAŞMAZ... 
Maçın devre arasında yıldız oyuncu Burak Şaşmaz için sürpriz doğum günü partisi düzenledi. Şaşmaz, hazırlanan sürpriz doğum günü pastasını keserek, mutlu olduğunu ve ilk kez böyle bir duygu yaşadığını dile getirerek herkese teşekkür ettiğini belirtti.