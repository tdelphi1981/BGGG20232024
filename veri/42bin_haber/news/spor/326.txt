Körfez 5 hafta sonra puan sevinci yaşadı
Beyaz Grup takımlarından Körfez Futbol Kulübü, Bayrampaşa ile 2-2 berabere kalarak, 5 haftalık bekleyişin ardından bir puan elde etti.PTT 1. Lig'e yükselme mücadelesi veren Körfez ekibi, ligde umduğu başarıyı yakalayamadı. Sezona sahasında konuk ettiği Alanyaspor'u 2-1 mağlup ederek, 3 puanla başlayan yeşil-siyahlı ekip, ikinci haftada deplasmanda Gaziosmanpaşa ile 2-2 berabere kaldı.

3. haftada evinde konuk ettiği İskenderun Demir Çelikspor'a 1-0 mağlup olan Körfez Futbol Kulübü, deplasmanda Ofspor'la yaptığı karşılaşmayı da 2-1 kaybederek düşüşünü sürdürdü.

İnegölspor maçında da sahasından 5-1 mağlup ayrılan yeşil-siyahlı ekip, maçın ardından teknik direktör Talat Özden'le yollarını ayırdı.

Ligin 7. haftasına yeni teknik direktör Ahmet Yıldırım ile başlayan Körfez ekibi, deplasmanda Çamlıdere Şekerspor'a ve sahasında Kırklarelispor'a 1-0 mağlup oldu.

Ligin 8. haftasında deplasman maçına galibiyet parolasıyla çıkan yeşil-siyahlı ekip, Bayrampaşa ile 2-2 berabere kalarak, 5 haftalık bekleyişin ardından bir puan elde etti.

Körfez Futbol Kulübü, 8 maçta elde ettiği 1 galibiyet, 2 beraberlik ve 5 mağlubiyetle grubunda 5 puanla 16. sırada yer alıyor.