Sivasspor ile Trabzonspor, ligde yarın 16. randevuda
Spor Toto Süper Lig'de Sivasspor ile Trabzonspor, yarın 4 Eylül Stad'ında yapacakları maçla ligde 16. kez karşı karşıya gelecekler.İki takım arasında geride kalan 15 maçta Trabzonspor'un 7, Sivasspor'un ise 1'i hükmen 5 galibiyeti bulunuyor. Taraflar, 3 karşılaşmada ise sahadan beraberlikle ayrıldı. Kırmızı-beyazlılar ile bordo-mavililer arasında Sivas'ta yapılan 7 maçta ise Sivasspor'un galibiyetlerde 4-2 üstünlüğü bulunuyor. Sivas'taki 1 karşılaşma ise beraberlikle sonuçlandı.

Son yıllarda Trabzonspor'un üstünlüğü dikkati çekiyor

Son yıllarda yapılan maçlarda Trabzonspor'un Sivasspor'a karşı üstünlüğü dikkati çekiyor. Ligde iki takım arasında yapılan son 7 maçın 6'sında bordo-mavililer sahadan galibiyetle ayrıldı, 1 karşılaşma ise beraberlikle tamamlandı.
Rakibini en son 2008-2009 sezonunda Sivas'taki maçta 3-0 yenen Yiğidolar, Trabzon temsilcisine 2009-2010 sezonunda 3-1 ve 2-1, 2010-2011 sezonunda 6-1 ve 3-2'lik skorlarla mağlup oldu. Geçen sezon da Trabzonspor'a 
deplasmanda 2-1 yenilen Sivasspor, sahasında ise rakibiyle 2-2 berabere kaldı. Bu sezonun ilk yarısında Trabzon'da yapılan maçı ise Trabzonspor 1-0 kazanmıştı.

Son 7 maçlık periyotta Trabzonspor 19, Sivasspor ise 8 kez fileleri havalandırdı. Rekabette en farklı skoru, 2010-2011 sezonunda rakibini Trabzon'da 6-1 yenen bordo-mavililer elde etti.

Sivasspor ile Trabzonspor arasında ligde yapılan 15 maçta alınan sonuçlar şöyle:

Sezon Maç Sonuç
--------- ------------------------ -----
2005-2006 Sivasspor-Trabzonspor 2-1
Trabzonspor-Sivasspor 0-0
2006-2007 Sivasspor-Trabzonspor 1-0
Trabzonspor-Sivasspor 2-0
2007-2008 Trabzonspor-Sivasspor 0-3 (hükmen)
Sivasspor-Trabzonspor 2-0
2008-2009 Trabzonspor-Sivasspor 0-0
Sivasspor-Trabzonspor 3-0
2009-2010 Sivasspor-Trabzonspor 1-2
Trabzonspor-Sivasspor 3-1
2010-2011 Trabzonspor-Sivasspor 6-1
Sivasspor-Trabzonspor 2-3
2011-2012 Sivaspor-Trabzonspor 2-2
Trabzonspor-Sivasspor 2-1
2012-2013 Trabzonspor-Sivasspor 1-0