İsrail'de futbol takımı binası kundaklandı
İsrail polisi sözcüsü Micky Rosenfeld, Beitar Jerussalem futbol kulübü binasının bu sabah kundaklandığını belirtti.Rosenfeld, kundaklamanın büyük çaplı maddi hasara neden olduğunu ancak can kaybına yol açmadığını bildirdi. Kundaklama, Beitar Jerussalem'in iki Müslüman oyuncuyu kadrosuna katmak istemesi üzerine Müslüman karşıtı tezahürat yapan üç taraftarın tutuklanması sonrası gerçekleşti.

Arap ve Müslüman karşıtı taraftar kitlesi olan Beitar Jerusalem'ın kadrosuna iki Çeçen oyuncuyu katmak istemesi üzerine üç taraftar maçta Müslüman karşıtı tezahürat yapmış ve tutuklanmıştı. Taraftarlardan ikisinin, sezon sonuna kadar stadyumlara girememe cezası alacağı, diğer taraftarın ise hakim karşısına çıkacağı belirtilmişti.