Ortadaki panik
Necip, Veli ve Olcaydan, Oğuzhana destek vermelerini isteyen Samet Aybaba, Şartlar ne olursa olsun kazanmak zorundayız" dedi...
BEŞİKTAŞta, bu akşam oynanacak kritik Orduspor maçı öncesi orta saha krizi yaşanıyor. Manuel Fernandesin şok sakatlığı, Teknik direktör Samet Aybabayı çaresiz bıraktı. Aybaba, Portekizli yıldızın yokluğunda orta sahanın bütün yükünü genç Oğuzhanın omuzlarına yükleyecek. Zorlu karşılaşma için yapılacak yolculuk öncesi Ümraniye Tesislerinde oyuncularıyla toplantı yapan Aybaba, uyarılarda bulundu. 
OĞUZHANA DESTEK OLMALISINIZ 
SEZON başından beri takım liderliğini elinde bulunduran Fernandesin sakatlığının güçlerini azaltmaması gerektiğini belirten Aybaba, Orta alanda yaratıcı oyuncu olarak görev yapan Fernandesin olmaması nedeniyle sistemimizi değiştireceğiz. Oğuzhan arkadaşımız bu eksikliği giderecek özellikler taşıyor. Fakat her ihtimale karşı defansif yönden de orta sahada etkili olmalıyız. Orduspor maçını savaşmadan, kazanamayız diye oyuncularını ikaz etti. 
HER ŞARTTA KAZANMAK ZORUNDAYIZ 
AYBABA, her maçta olduğu gibi Orduspor karşısında da hedeflerinin galibiyet olduğunu belirterek, Oğuzhan ile birlikte orta sahada görev yapacak olan Necip, Veli ve Olcayı da kanatlardaki Uğur ile Hilberte destek vermeleri yönünde uyardı. Almeida ve Holosko ikilisinden ise orta sahaya daha yakın oynamaları yönünde istekte bulunan Aybaba, zorlu bir mücadeleden İstanbula başı dik dönmek istediklerini ifade etti.