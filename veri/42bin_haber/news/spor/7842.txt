Tolunay Kafkas: Fenerbahçe ile düşman değiliz
Trabzonun hocası Kafkas, Bordo-Mavililerle 2010-2011 sezonu şampiyonluğu nedeniyle araları açılan Fenerbahçe için, Onlar bizim düşmanımız değil, rakibimiz. Kavganın kimseye faydası yok dedi.
Trabzonsporun yeni teknik direktörü Tolunay Kafkas, Bordo-Mavililerin şike iddiaları ile gölgelenen 2010-2011 sezonu şampiyonluğu nedeniyle aralarının açıldığı Fenerbahçeye zeytin dalı uzattı. İki büyük camia arasındaki husumetin artık son bulması gerektiğini söyleyen Kafkas, Süper Ligin 22. haftasında, 17 Şubat Pazar günü karşılaşacakları Sarı- Lacivertlilerle ilgili olarak, Fenerbahçe bizim düşmanımız değil, rakibimiz. Kavganın artık kimseye faydası yok dedi. TRT Sporda canlı yayına bağlanan Tolunay Kafkas, şu ifadeleri kullandı:

ŞAMPİYONLUKTAN SONRA HORON
Taraftarlarımızdan bize 3 ay süre vermelerini istiyorum. Önümüzdeki sezondan itibaren özlenen ve beklenen Trabzonu sahada görecekler. En büyük hayallerimden bir tanesi, Trabzonsporu şampiyon yaptıktan sonra, Maraton Tribününde eşimle birlikte horon tepmek. Bu, çocukluğumdan beri içimde büyüttüğüm bir olay. Kısa vadede Türkiye Kupasını kazanmayı hedefliyoruz. Önümüzdeki sene de ligi şampiyon olarak tamamlamak istiyoruz.

OTURMAK BANA GÖRE DEĞİL
Bir şeylerin değişmeyeceğine inandığım için Milli Takımdan ayrıldım. Oturup maaş almak bana göre değil. Türkiyenin nüfusu 80 milyon ama bazı bölgelerde neredeyse futbol oynanmıyor. Böyle şey olmaz. Demek ki kitlenmiş bir sistem var. Bu, Yıldırım Demirörenden de önceye dayanan bir sıkıntı. Bunun çözülmesi lazım.