Fenerbahçe'den sakatlık açıklaması
Fenerbahçe Kulübü, Viktoria Plzen maçının ardından Pierre Webo ve Gökhan Gönül'ün tedavilerine hemen başlandığını bildirdi.
Yapılan açıklama şöyle;

"Dün oynanan Viktoria Plzen maçının son dakikalarında sol hamstring adalesinde batma ve ağrı hisseden, ayrıca adelesinde ses duyan oyuncumuz Pierre Webo'nun tedavisine maçın hemen ardından başlanmıştır. Oyuncumuzun bugün yapılan manyetik rezonans sonuçlarında hamstring adalesinde kısmi kas yırtılması ve 10 cm kanama tespit edilmiştir.

Öte yandan maç sonrasında sol hamstring adalesinde ağrı hisseden Gökhan Gönül'ün de tedavisine maçın ardından başlanmıştır. Bugün yapılan manyetik rezonans sonuçlarında hamstring adalesinde kas zarında kısmi yırtık ve 3 cm kanama tespit edilmiştir."