Galatasaray ve Fenerbahçe UEFA listesini verdi
Ara transfer döneminin bu akşam sona ermesinin ardından Galatasaray ile Fenerbahçe Avrupa'da mücadele edecek futbolcuların listesini UEFA'ya bildirdi. Galatasaray Drogba ile Sneijder'i listeye dahil ederken, Fenerbahçe cephesinde Emre yer almadı.
Ara transfer döneminin bu akşam sona ermesinin ardından Galatasaray ile Fenerbahçe Avrupa'da mücadele edecek futbolcuların listesini UEFA'ya bildirdi.

Galatasaray'ın listesinde Drogba ve Sneijder yer aldı

Galatasaray, Şampiyonlar Ligi'nde mücadele edecek futbolcuların listesini UEFA'ya bildirdi. Listede sarı-kırmızılı takımın yeni transferleri Didier Drogba ve Wesley Sneijder de yer aldı.

Fenerbahçe'nin listesinde Emre yok

Fenerbahçe, sezonun ikinci yarısında UEFA Avrupa Ligi'nde forma giyecek oyuncuları UEFA'ya bildirdi.

Fenerbahçe, ara transferin son saatlerini beklemeden UEFA'ya oyuncu listesini verdi. Sarı-laciverlilerde yeni transferler Reto Ziegler ve Pierre Webo listede yer alırken, Emre Belözoğlu daha önce Atletico Madrid ile UEFA Avrupa Ligi'nde oynadığı için listede yer almadı.