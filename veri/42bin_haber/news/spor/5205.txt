Beşiktaş Gülşah Akkaya'yı aldı
Türkiye Kadınlar Basketbol Ligi'nin son sırasında yer alan Beşiktaş, kadrosuna takviye yapmayı sürdürdü ve Gülşah Akkaya ile anlaştı.Beşiktaş Kulübü'nden yapılan açıklamada, tecrübeli oyuncu Gülşah Akkaya'nın sezon sonuna kadar kadroya dahil edildiği bildirildi.

Siyah-beyazlı takımın yeni transferi 36 yaşındaki ve 1.81 metre boyundaki Gülşah Akkaya, geçmiş sezonlarda Fenerbahçe, University Of Toledo, Lynn University, Panserraikos, Ramat Hasharon, Erdemir, Mersin Büyükşehir Belediyespor, Galatasaray, Zaragoza, Samsun Basketbol Kulübü, TED Kolejliler ve son olarak Canik Belediye formasını giymişti.

Beşiktaş, daha önce de yabancı oyuncular Armintie Price ve Milka Bjelica'yı transfer etmişti.