Galatasaray'ın yeni transferi İstanbul'a geldi
Galatasaray Daikin Kadın Voleybol Takımı'nın yeni transferi Japon oyuncu Yuko Sano, İstanbul'a gelerek takımla çalışmalara başladı.Sano, sarı-kırmızılı takımın antrenmanından sonra yaptığı açıklamada, kaliteli bir ligde, üst düzey oyuncularla birlikte mücadele edeceğini belirterek, Hem takım arkadaşlarım üst düzey oyuncular, hem de antrenörümüz kendini ispatlamış çok önemli bir isim. Ben de bu takıma geldiğim için son derece mutluyum. Hem ligde, hem de şampiyonlar ligi organizasyonunda Galatasaray Daikin'in başarısı için elimden gelenin en iyisini yapacağım diye konuştu.