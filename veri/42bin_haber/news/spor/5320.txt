Ömer Aşık NBA'da rekor kırdı
NBA'de Houston Rockets forması giyen milli basketbolcumuz Ömer Aşık, takımının Indiana Pacers'a deplasmanda 105-95 mağlup olduğu maçta 22 sayıyla kariyer rekorunu kırdı.
Mücadeleye ilk 5 başlayan Ömer Aşık, 30 dakika süre alırken 22 sayı, 12 ribaund ve 3 blok istatistikleri yakaladı. Sayı rekorunu geliştiren milli basketbolcu 2 sayılık atışlarda 12'de 8, serbest atıştan ise 7'de 6 isabet oranıyla mücadele etti.

Houston'da ayrıca James Harden 17 sayı, 7 asist, 4 blok; Chandler Parsons 16 sayı ve Carlos Delfino da 17 sayı, 5 asist, 2 top çalma ile oynadı.

Indiana Pacers'da ise Paul George 31 sayı, 6 ribaund, 5 top çalma; David West 20 sayı, 11 ribaund, 7 asist istatistikleri yakaladı.