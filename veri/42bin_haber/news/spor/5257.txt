Fatih Terim, Divan Kurulu Üyesi oldu
Galatasaray Kulübü Divan Kurulu üyeliğine hak kazanan teknik direktör Fatih Terim ile başkan Ünal Aysal, Terim'in Kasımpaşa maçının ardından yaptığı 'bomba' açıklamalar sonrasında ilk kez yan yana geldi.
Galatasaray Başkanı Ünal Aysal ile teknik direktör Fatih Terim bugün bir araya geldi. Galatasaray Divan Kurulu Üyesi olarak beratını alan Fatih Terim ile başkan Ünal Aysal, Galatasaray Lisesi Tevfik Fikret Salonu'nda yan yana oturarak kısa bir süre birbirlerine yakınlaşarak kısık sesle sohbet ettiler. 
FATİH TERİM'DEN BOMBA AÇIKLAMALAR 
FATİH TERİM'E GALATASARAY DİVAN KURULU ÜYESİ BERATI VERİLDİ  
Galatasaray Lisesi Tevfik Fikret Salonu'nda gerçekleştirilen toplantıda, Yönetim Kurulu kararıyla Divan Kurulu üyeliğine hak kazanan üyelere ''Divan Kurulu Beratı'' takdim merasimi yapıldı. 
Divan üyeleri içinde ilk berat Fatih Terim'e verilirken, Terim beratını Başkan Ünal Aysal'dan aldı. Bu sahne Divan Üyeleri tarafından ayakta alkışlandı. Birlikte medya mensuplarına poz veren ikili, tekrar yerlerine oturdular ve sonrasında diğer divan üyelerinin beratları verildi.  
Başkan Ünal Aysal, Mehmet Ali Birand'ın cenazesine katılmak üzere Galatasaray Lisesi'nden erken ayrılırken, Fatih Terim; diğer Divan üyelerinin beratları verilene kadar salonda kaldı ve O da Birand'ın cenazesi için Teşvikiye Camii'ne gitti. Terim ve Aysal Galatasaray Lisesi'nden ayrılırken hiç bir açıklama yapmadılar.  
31 Aralık 2012 tarihi itibariyle Galatasaray Kulübü Divan Kurulu üyesi olan 165 kişilik listede Fatih Terim'in yanı sıra, Sarı-Kırmızılılar'ın eski antrenörleri Bülent Ünder ve Müfit Erkasap ile Şişli Belediye Başkanı Mustafa Sarıgül de yer aldı. 
 