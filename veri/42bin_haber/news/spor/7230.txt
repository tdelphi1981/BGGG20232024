Mourinho ateş püskürdü
 
 Bu sezon Sevilla, Betis, Malaga ve Granada'ya yenilerek Endülüs deplasmanlarında 4 mağlubiyet alan Real Madrid'de teknik direktör 
 
 Jose Mourinho bir hayli gergin. İspanyol basınında Real Madrid soyunma odasında işlerin iyi gitmediğine dair haberler yapılırken ünlü teknik adam Granada'ya 1-0 yenildikleri maç sonrası basın toplantısında oyuncularına yüklendi. Mourinho, "Takımın performansı beni çok rahatsız etti. İkinci yarıda daha üstündük ve beraberliği yakalamaya çalıştık. Ama, beni tatmin eden bir oyun değildi" dedi.
 
 Portekizli teknik adam, "Çarşamba günü 90 dakikalık önemli bir maç oynamalarının önemi olmaksızın futbolcuların farklı bir oyun ortaya koyması gerekirdi. Bazıları neden yorgun olduklarını biliyorlar. Çarşamba günü sahadaydılar. Ama, bazıları yedek kulübesinde ya da tribündeydi" diyerek oyuncularını eleştirdi. Mourinho'nun hedefinde özellikle çarşamba günü Barcelona ile 1-1 berabere kaldıkları Kral Kupası maçında forma giymeyen Ramos, Coentrao ve Di María vardı.
 
 Portekizli teknik adamın basın toplantısından basın mensupları da nasiplerini aldı. Mourinho "Çok fazla yenilgi aldık. Sorumlusu benim. Sizlere göre iyi oynadığımızda takım kendi kendine oynuyor. Ama, kaybettiğimiz zaman sorumlusu antrenör. İyi oynamadığımıza göre ben sorumluyum" sözleriyle basını da gönderme yaptı. 
 ntvmsnbc