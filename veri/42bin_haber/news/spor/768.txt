Pendikspor, SB Elazığspor'u eledi
Ziraat Türkiye Kupası 3. turunda 2. Lig Kırmızı Grup'ta mücadele eden Pendikspor, Spor Toto Süper Lig takımlarından Elazığspor'u 3-2 mağlup etti ve 4. tura yükseldi.
Pendikspor'a sürpriz galibiyeti getiren goller 50. dakikada Caner Erdoğan, 63. ve 85. dakikalarda Arif Çoban'dan geldi. Arif Çoban , 85. dakikada kullandığı penaltıyı kaçırmasınarağmen Elazığspor kalecisi Ahmet Şahin'den dönen topu tamamlamayı başardı. 

VURAL: "HAKEM HATALARI SONUCU ETKİLEDİ"

Stat: Pendik
Hakemler: Volkan Alabaş, Sezgin Çınar, Fatih Söyler
Pendikspor: Haluk Tanrıseven, Abdullah Yılmaz, Cemal İşleyen, Oğuz Yılmaz, Salih Aygen, Evren Kilarci, Eser Akbaş, Umut Eskiköy (Dk. 75 Uğur Yılmaz), Caner Erdoğan, Semih Erdem (Dk. 64 Osman Alptekin), Arif Çoban (Dk. 89 Azimet Okur)
Sanica Boru Elazığspor: Ahmet Şahin, Atahan Menekşe, Ahmet Görkem Görk, Spahija, Caner Bulut, Murat Kayalı, Sinan Kaloğlu (Dk. 58 Köksal Yedek), Arif Şahin (Dk. 69 Kwasie), Feindouno (Dk. 79 Sezer Badur), Serdar Gürler, Göksu Türkdoğan
Goller: Dk. 45 1 Feindouno, Dk. 59 Serdar Gürler (Sanica Boru Elazığspor), Dk. 50 Caner Erdoğan, Dk. 63 ve 85 Arif Çoban (Pendikspor)
Sarı kartlar: Dk. 62 Caner Bulut, Dk. 81 Murat Kayalı, Dk. 84 Sezer Badur (Sanica Boru Elazığspor), Dk. 90 2 Osman Alptekin, Dk. 90 4 Oğuz Yılmaz ve Abdullah Yılmaz (Pendikspor)

Elazığspor'un golleri ise 45. dakikada Pascal Feinduono ve 59. dakikada Serdar Gürler'den geldi. Yılmaz Vural böylece Elazığspor başındaki ilk yenilgisini alırken, bordo beyalılar Ziraat Türkiye Kupası'na veda etti.

Pendikspor, 2. Lig Kırmızı Grup'ta 9 haftada 10 puan topladı ve 14. sırada yer alıyor. 

1999 YILINDA F.BAHÇE'Yİ ELEMİŞTİ

Pendikspor, 1999 yılında Türkiye Kupası'nda Fenerbahçe ile eşleşmiş ve kendi sahasında oynadığı maçta sarı lacivertlileri 2-1 mağlup etmiş ve spor kamuoyunun gündemine oturmuştu. Aynı zamanda maçın oynandığı günün akşamı Dereağzı Tesisleri'nde çıkan olaylarda F.Bahçe kalecisi Rüştü Reçber'e bir taraftar saldırıda bulunmuştu. 

KARTALSPOR'A DA BAYRAMPAŞA ÇARPTI 
Günü bir diğer kupa mücadelesinde ise Ptt 1. Lig ekibi Kartalspor deplasmanda 2. Lig Beyaz Grup'ta mücadele eden Bayrampaşa'ya 1-0 mağlup oldu ve bir sürprize daha imza attı.

Stat: Mimar Yahya Baş
Hakemler: Emre Kosif, Abdurrahman Duman, Selahattin Vulaş
Bayrampaşaspor: Hamdi Tevfik, Hüseyin, Abdullah (Dk. 89 Samet), Ahmet Mercan, Ahmet Yapıcı (Dk. 62 Ziya), Recep Soner, Tufan Zahid, Polat (Dk. 71 Hayrullah), Cenk, Ünal, Levent
Kartalspor: Haydar, Sabutay Alper, Erman, Timuçin (Dk. 76 Efecan), Oktay, Olgay, Anıl (Dk. 81 Burak), Ferdi, Ethem Ercan, Erhan, Okan (Dk. 86 Savaş)
Gol: Dk. 76 Tufan Zahid (Bayrampaşaspor)
Sarı kartlar: Dk.19 Ahmet Mercan (Bayrampaşaspor), Dk.31 Oktay (Kartalspor)

SÜPER LİG TAKIMLARINA KÖTÜ SÜRPRİZ

Ziraat Türkiye Kupası'nda bu sezon yer alan Spor Toto Süper Lig takımlarının bazıları, henüz ilk turlarda alt liglerdeki takımlara yenilmekten kurtulamadı.Kupada 2. kademede Spor Toto 3. Lig 3. Grup'ta yer alan Sancaktepe Belediyespor, Spor Toto Süper Lig takımlarından Kayserispor'u 3-1 yenerek 3. tura çıkma başarısı gösterdi. Bu turda bir başka sürprizi ise Spor Toto 3. Lig 1. Grup takımlarından Orhangazispor gerçekleştirdi. Süper Lig ekiplerinden İstanbul Büyükşehir Belediyespor'un rakibi olan Orhangazispor, kendi sahasında uzatmaya giden maçta rakibini 2-1 mağlup ederek 3. tura yükseldi.

Kupada sürpriz sonuçlar 3. turda da sürdü. Spor Toto 2. Lig Kırmızı Grup'tan Pendikspor'un Sanica Boru Elazığspor'u 3-2'lik skorla elemesinin yanı sıra, Tokatspor da kendisinden daha üst seviyede bulunan Akhisar Belediyespor'u saf dışı bırakma başarısı gösterdi. Spor Toto 2. Lig Beyaz Grup'ta bulunan Tokatspor, sahasında Akhisar Belediyespor'u 1-0 mağlup ederek 4. tura yükseldi.

ÜÇÜNCÜ TUR MAÇLARI TAMAMLANDI

Futbolda, Ziraat Türkiye Kupası 3'üncü kademe mücadelesi bugün yapılan iki maçla tamamlandı. Pendikspor ve Bayrampaşa bir üst tura yükseldi. Pendikspor, sahasında konuk ettiği Spor Toto Süper Lig takımlarından Sanica Boru Elazığspor'u 3-2'lik skorla yendi. Bayrampaşa da sahasında Kartalspor'u 1-0 yendi ve bir üst tura çıktı.

DÖRDÜNCÜ TUR KURALARI 16 KASIM'DA

Ziraat Türkiye Kupası 4. Tur kuraları, TFF yöneticileri ve kulüp temsilcilerinin katılımıyla 16 Kasım Cuma günü saat 14.00'te Atatürk Olimpiyatevi'nde çekilecek. Kuraya, 3. Tur'dan gelen 27 takım ile Avrupa Kupalarında ülkemizi temsil eden Bursaspor, Eskişehirspor, Fenerbahçe A.Ş., Galatasaray A.Ş. ve Trabzonspor A.Ş. takımları katılacak.

4. Tur Müsabakaları 27-28-29 Kasım; 5. Tur Müsabakaları 11-12-13 Aralık'ta oynanacak. 
Gruplarda ise 1. maçlar 18-19-20 Aralık; 2. maçlar 12-13-14 Ocak 2013; 3. maçlar 15-16-17 Ocak; 4. maçlar 22-23-24 Ocak; 5. maçlar 29-30-31 Ocak ve son maçlar 26-27-28 Şubat tarihleri arasından belirlenecek günlerde oynanacak. 
Ziraat Türkiye Kupası Yarı Final ve Final karşılaşmalarının tarihleri daha sonra açıklanacak. 
Seri başı takımlar; Adanaspor A.Ş., Beşiktaş A.Ş., Bursaspor, Eskişehirspor, Fenerbahçe A.Ş., Galatasaray A.Ş., Gaziantepspor, Gençlerbirliği, KDÇ Karabükspor, Kasımpaşa A.Ş., Kayseri Erciyesspor, Medical Park Antalyaspor, Mersin İdmanyurdu, Orduspor, Sivasspor ve Trabzonspor A.Ş. 

Seri başı olmayan takımlar; 1461 Trabzon, Altay, Balıkesirspor, Bandırmaspor, Bayrampaşa, Bozüyükspor, Gaziantep BŞ. Belediyespor, Göztepe A.Ş., MKE Ankaragücü, Manisaspor, Nazilli Belediyespor, Pendikspor, Polatlı Bugsaşspor, Şanlıurfaspor, TKİ Tavşanlı Linyitspor ve Tokatspor yer alacak.