Sakaryaspor'da Sadun Hoşbay dönemi
Spor Toto 2. Lig Kırmızı Grup ekiplerinden Sakaryaspor'da teknik direktörlük görevinden ayrılan Murat Bölükbaşı'nın yerine Sadun Hoşbay getirildi.Sakaryaspor Futbol Şube Sorumlusu Ömer Bektaş, yaptığı açıklamada, sıkıntılı günler geçiren Sakaryaspor'a teknik direktör Hoşbay'ın sahip çıktığını söyledi.

Kulüp yönetiminin istifa etmiş olması nedeniyle teknik direktör bulmanın zor olduğuna dikkati çeken Bektaş, şöyle konuştu: Yeni teknik direktörümüz kayyum görevine başlayana kadar görevine devam edecek. Kayyum, teknik hocayı istemeyebilir. Hoca belki 2 maç takımı çalıştıracak, belki 1 sezon. Böyle sıkıntılı bir süreçte Sadun Hoca bunları bilerek takıma sahip çıktı. Belki yeni gelecek yönetim devam eder, ekibini ona göre kurar ama bu süreçte Sakaryaspor'un menfaati için gereken özveriyi gösterdi diye düşünüyorum.

Teknik direktör Hoşbay ise Sakaryaspor'a gönül verdiğini belirterek, Hiçbir menfaat gözetmeden gel' dediler, geldim. İnşallah hayırlısı olur. Takım zaten iyi, fiziki kondisyonu yerinde, tabii biraz eksikleri var. Yardımcı olup eksikleri giderdiğimizde kazanmaya başlayacaktır diye konuştu.

Hoşbay'ın ekibinde Onat Çetin, Faruk Temel ve Remzi Korkmaz da görev alacak.