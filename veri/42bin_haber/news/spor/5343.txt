Kevin Durant durdurulamıyor: 52 sayı!
Oklahoma City Thunder deplasmanda Dallas Mavericks'i 117 - 114 mağlup etmeyi başarırken Kevin Durant kariyer rekorunu kırarak Dallas potasına tam 52 sayı bıraktı.
Normal süresi 105 - 105 eşitlikle sonuçlanan karşılaşmanın uzatma dakikalarında da Dallas, Durant'i durduramayınca sahadan 117 - 114 yenik ayrıldı. Süper yıldız Kevin Durant takımı adına 52 sayı, 9 ribaunt ve 2 top çalmayla oynarken kullandığı 21 serbest atışın tamamını sayıya çevirmeyi de başardı. Russell Westbrook ise 31 sayı ve 6 ribauntla Durent'e yardımcı oldu. Bu iki oyuncunun Dallas potasına bıraktığı toplam sayı ise 83 oldu. 
Dallas'ta ise 6 oyuncu çift haneli rakamlara ulaşsa da mağlubiyeti engelleyemedi. Vince Carter 29 sayıyla takımını omuzlarken Elton Brand 10 sayı, 13 ribauntla double double yaptı.