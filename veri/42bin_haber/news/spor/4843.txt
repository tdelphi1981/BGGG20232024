"Bu paralarla transfer olmaz"
Fenerbahçe Başkanvekili Abdullah Kiğılı'dan sürpriz 'Belhanda' açıklaması.
Faslı oyuncuyla ilgili İşlem tamam, imzaya geliyor iddialarının gerçeği yansıtmadığını söyleyen Kiğılı, bu transferle ilgili olarak Bitmiş bir şey yok aksine kulübü Montpeillerin istediği bu rakamlara bizim evet dememiz mümkün değil. Kulübü bonservis bedeli konusunda adeta havalarda uçuyor. Ayaklarının yere basması lazım. Biz son teklifimizi yaptık bekliyoruz. İstedikleri paralarla bu transfer olmaz dedi.

Kiğılı, futbolcu Younes Belhanda ile her konuda anlaştıklarını ve el sıkıştıklarını belirterek, Oyuncu konusunda hiçbir sıkıntı yok. Ama kulüp resmen uçuyor. Söyledikleri paraya evet dememiz mümkün değil gerekiyorsa almayız ne yapalım yani açıklamasını yaptı.

"SNEIJDER İÇİN DEVREDE DEĞİLİZ"
Kiğılı, Galatasaray'ın gündemindeki Hollandalı oyuncu Sneijderle ilgili gündeme gelen F.Bahçe devrede haberlerine de tepki göstererek, Bunu defalarca söyledik tekrar söylüyorum. F.Bahçe kulübü olarak bugüne kadar hiçbir şekilde Sneijder ile temasımız ilgimiz ve teklifimiz olmadı. Bunlar tamamen uydurma. Kaldı ki Galatasaray'ın devrede olduğu bir oyuncu için biz devreye girmeyiz. Bu ayrıca bizim bir prensip kararımız. Bunu daha önce kulüp olarak da deklare etmiştik dedi.

Kiğılı, Vakti zamamında; yani Galatasaray, Sneijder ile daha ilgilenmeden bizim adımız bu oyuncu ile anıldığında da bizim bir temasımız ilgimiz yoktu. Sonrasında da hiç olmadı dedi.

(Sporx)