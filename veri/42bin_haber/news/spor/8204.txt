Beşiktaş, Fenerbahçe'yi ezdi, geçti!
Beşiktaşlı Dentinho ile Fenerbahçeli Cristian kozlarını playstation'da paylaştı. Gülen taraf 3-0 ile Dentinho'lu Beşiktaş oldu. 
Beşiktaş'ın devre arası transfer döneminde Shakhtar Donetsk'ten 1 yıllığına kiraladığı Dentinho (Bruno Ferreira Bonfim), Fenerbahçe forması giyen vatandaşı Cristian Baroni ile bu akşam bir araya geldi. 

2008-2009 sezonunda Corinthians forması giyen ve o dönem takım arkadaşı olan iki Brezilyalı oyuncu, bu akşam özel bir spor salonunda bir araya gelerek oyun konsolunda kozlarını paylaştılar. Spor Toto Süper Lig'in 24. haftasında oynanacak Beşiktaş-Fenerbahçe derbisi öncesi sanal ortamda yapılan derbide galip gelen taraf ise 3-0'lık skor ile Dentinho oldu. 

Fotoğraf paylaşım programı Instagram'dan, yaptıkları sanal derbinin fotoğrafını yayınlayan Dentinho, paylaştığı fotoğrafın altına ise şu yorumu yaptı: 

"Bugün eski takım arkadaşım Cristian ile bir araya geldik. Oyunu ben kazandım, ama dostluğumuz her zaman devam edecek."