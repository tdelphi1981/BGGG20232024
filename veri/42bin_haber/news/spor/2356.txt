Burcu yarın yüzebilir
Yüzme Federasyonu Bilim Kurulu Başkanı Sadi Kurdak, İstanbul'da devam eden 11. Dünya Kısa Kulvar Yüzme Şampiyonası'nda 100 metre serbestte seçmeleri geçemeyen Burcu Dolunay'ın rahatsızlığı nedeniyle dinlendirildiğini, milli yüzücünün yarın yüzmesini umduklarını söyledi.Kurdak, AA muhabirine yaptığı açıklamada, Burcu'nun hafta başında gıda zehirlenmesi rahatsızlığı geçirdiğini belirterek, Burcu kampa geldiğinde ishali vardı. Gıda zehirlenmesiyle ilgili problemi oldu. Bu rahatsızlığı 100 metre serbest yarışında performansını etkiledi dedi.

Burcu'ya izin verdiklerini kaydeden Sadi Kurdak, Burcu ailesiyle birlikte evinde dinleniyor. Takım kampına yarın katılacak. Burcu'nun yarın sabah seansında yapılacak seçmelerde 50 metre serbest yarışında yüzmesini umuyoruz diye konuştu.