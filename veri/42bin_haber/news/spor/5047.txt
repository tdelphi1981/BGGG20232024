Belhanda'da son düzlük
Montpellilerli orta saha oyuncusu, milli takım yetkililerinden Fenere imza atmak için 48 saat izin aldı. Sıra Başkan Niccolini ikna etmeye geldi.

FENERBAHÇE’NİN ISRARLA İSTEDİĞİ FASLI, TRANSFER İÇİN GÜN SAYIYOR 
FENERBAHÇE’NİN uzun süredir kadrosuna katmak istediği Younes Belhanda’nın kulübü Montpellier sorun çıkarmasına rağmen, Faslı yıldız gelmeye niyetli. 23 yaşındaki Belhanda, Fas Milli Takımı'ndan imza izni aldı. Maroc Football'un haberine göre Belhanda, bir kulüple anlaşması halinde sözleşme imzalamak için Afrika Kupası için Güney Afrika'da bulunan milli takım kampından 48 saat süreyle izinli sayılacak. Oyuncunun bu izni istemesi yerel basında ‘Fenerbahçe’ye gidiyor’ yorumlarını yapılmasına neden oldu. 
Peşin 12, taksit 15 milyon euro 
Transferin önündeki en büyük engel Montpellier... Fransız kulübünün başkanı Niccolin, Fenerbahçe’nin 12 milyon euro’yu 3 taksitle ödeme teklifine sıcak bakmıyor.  Fransız başkanın, Sarı-Lacivertliler’e sunduğu son teklifteki rakam bir hayli fazla. Niccolin’in, “Ya 12 milyon euro’yu peşin verirsiniz, ya da 15 milyon euro’yu 3 taksite böleriz” diye cevap verdiği öğrenildi. Fenerbahçe’nin de Niccolin’i ikna etmek için görüşmeleri sürdürdüğü kaydedildi. Fransız başkan, geçen yıl Milan’ın patronu Adriano Galliani’ye de sıkıntı çıkarmıştı. 
Niccolin, Fransa’da çöpçüler kralı 
Milan, geçen sezon Fransız kulübün başarılı savunma oyuncusu Mapaou Mbiwa’yla ilgilenmiş ve yoğun pazarlıkları sonuç vermemişti. Mbiwa da kulübüyle olan sözleşmesini 2 yıllığına uzatmıştı. İtalyan devi oyuncu için Fransız kulübe 6 milyon euro önermişti, Transfer konularında bir hayli inatçı olan Niccolin’in ilginç bir şirketin de patronu olduğu ortaya çıktı. Montpellier’nin başkanı, aynı zamanda Fransa’nın en büyük çöp toplama şirketinin sahipliğini yapıyor.  8Aygün Özipek