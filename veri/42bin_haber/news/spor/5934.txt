Galatasaray'da Sneijderli derbi hazırlığı
G.Saray, Beşiktaş maçının hazırlıklarını dün yaptığı tek antrenmanla sürdürdü.
Isınma hareketlerinin ardından ikişerli gruplar halinde pas çalışması yapan futbolcular, ana bölümde taktik çalışma gerçekleştirdi. Sarı kırmızılılar Afrika Kupasındaki Eboue ile Amrabat ve sakat Ujfalusi dışında tam kadro çalıştı. Teknik direktör Fatih Terim, takıma uyum sağlamasını çabuklaştırmak istediği yeni transfer Wesley Sneijder ile yakından ilgilendi. 
Derbi biletleri bilgisayarda! 
PAZAR günü oynanacak G.Saray-Beşiktaş derbisinin biletleri dün bilet.galatasaray.org sitesi üzerinden satışa çıktı. Taraftarlar yoğun ilgi gösterdikleri uygulamanın bundan sonra da devam etmesini istedi. 
Aslan gelirde devler liginde 
ULUSLARARASI denetim ve danışmanlık firması Deloittein Futbol Para Ligi raporununa göre, 512.6 milyon Euroluk yıllık geliri ile Real Madrid zirvede yer alırken, G.Saray 95.1 milyon Euro ile 30uncu oldu.