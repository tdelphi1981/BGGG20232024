Şanlıurfaspor'da mağlubiyet üzüntüsü
PTT 1. Lig ekiplerinden Şanlıurfaspor'da, dün oynanan Boluspor maçından alınan mağlubiyetin üzüntüsü yaşanıyor.Kulüp Basın Sözcüsü İbrahim Halil Tepe, yaptığı açıklamada, karşılaşmaya iyi başlamalarına rağmen Boluspor maçından 3-1 mağlubiyetle ayrıldıklarını hatırlattı.

Geriye düştükleri maçta Kıvanç'ın kırmızı kart görmesinin takımın dengesini bozduğunu ifade eden Tepe, şunları kaydetti: Büyük bölümünü 10 kişi oynadığımız karşılaşmada futbolcularımız iyi mücadele etti. Takımımız son dakikalara kadar oyunu bırakmadı. Diyecek söz yok, olmayınca olmuyor. Sahamızda galip gelememenin üzüntüsünü yaşıyoruz. Direkten dönen toplar, kaçırılan pozisyonlar... Maalesef beraberliği kovalarken üçüncü golü yedik. Devre arasına kadar elimizden geldiğince puan toplamaya çalışacağız.

Tepe, sarı-yeşilli ekibin bugünden itibaren Ziraat Türkiye Kupası 4. Tur maçında karşılaşacağı Trabzonspor maçının hazırlıklarına başlayacağını sözlerine ekledi.