Irkçılığı futbol yener
'Bana göre futbol, insanları ırkçılık ve ayrımcılığa karşı birleştirir. Bazı şeyleri kafalarda değiştirebilirsiniz. Bizler, ayrımcılığa karşı daha fazla sorumluluk almalıyız'
 G.Saray'ın G.Antepspor'dan transfer ettiği Dany Nounkeu, UEFA'nın çok önem verdiği bir projede aktif görev aldı. Konu, futbolun kanayan yarası ırkçılık... Avrupa'da son yıllarda yaygınlaşan 'yeşil sahalardaki ırkçılık' illetinden kurtulmayı hedefleyen UEFA, resmi sitesinde yer alan bir sosyal sorumluluk projesi için birçok oyuncudan yardım istedi. 
 GLADBACH'LI DE JONG DA VAR
 BU oyunculardan biri de G.Saray'ın Kamerunlu stoperi Dany Nounkeu... Irkçılık karşıtı kampanya yürüten UEFA, Şampiyonlar Ligi ve UEFA Avrupa Ligi'nde forma giyen oyuncuların görüşlerine yer verip onların yardımına başvurdu.  Dany'nin yanı sıra, Celtic'ten Forster, ManU'dan Javier Hernandez, F.Bahçe'nin rakiplerinden Borussia Mönchengladbach'tan Luuk de Jong gibi isimler de görüş belirtti. 
 HAFTANIN ÖNEMLİ SON SÖZLERİ
 DANY'nin açıklamaları, UEFA'nın resmi sitesinde  'Önemli bir haftanın son sözleri...' diye  tanıtıldı. Kamerunlu stoper, şu mesajları verdi: 'Ben futbolun insanları ırkçılık ve ayrımcılığa karşı birleştireceğine inanıyorum. Futbol evrenseldir. Bazı şeyleri insanların kafasında değiştirebilirsiniz ancak futbolcular olarak ayrımcılığa karşı daha fazla sorumluluk almalıyız.'
  