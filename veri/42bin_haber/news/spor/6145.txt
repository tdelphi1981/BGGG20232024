Anadolu Efes geleceğin yıldızılarını arıyor
Anadolu Efes Spor Kulübü, basketbol altyapısında geleceğin yeni yıldız adaylarını arıyor.
Lacivert-beyazlı kulübün basketbol altyapı seçmeleri 27 Ocak Pazar günü Anadolu Efes Spor Kulübü Merter Tesisleri'nde, 3 Şubat Pazar günü de Maltepe Pamukspor Tesisleri'nde yapılacak. Seçmelere, 1999-2003 yılları arasında doğmuş ve basketbol tecrübesine bakılmaksızın lisanlı veya lisanssız erkek sporcular katılabilecek.
 
Bugüne dek gençlerde 17, yıldızlarda 12, küçükler kategorisinde de 13 kez Türkiye şampiyonu olan lacivert-beyazlılar, Anadolu Efes ile İlk Adım Basketbol Okulları kapsamında da Türkiye çapında 40 merkezde binlerce çocuğa basketbol eğitimi veriyor.