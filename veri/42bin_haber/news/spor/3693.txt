Okçulukta hedef yabancı hoca
Önemli projeler hayata geçirmek istediklerin anlatan Topaloğlu, Ülkemize madalya kazandıracak sporcular yetiştirmek istiyoruz dedi.Okçuluk Federasyonu Başkanı Abdullah Topaloğlu, Hollandalı veya Rus antrenörle çalışmak istiyoruz dedi.

Abdullah Topaloğlu, okçuluğun Türkiye'nin her bölgesinde halkın ayağına daha fazla götürülmesini hedeflediklerini belirtti.

Performans sporcusu yetiştirmek için önemli projeler hayata geçirmek istediklerin anlatan Topaloğlu, Ülkemize madalya kazandıracak sporcular yetiştirmek istiyoruz dedi.

Antrenör yetiştirmeye yönelik seminerler düzenlediklerini ve bunun performans sporcusu yetiştirme adına önemli bir aşama olduğunu ifade eden Topaloğlu, şöyle konuştu:

Okçuluk Federasyonu olarak yerli antrenörlerin performansından son derece memnunuz. Ancak dünyaya bakıldığında, okçulukta önde olan ülkelerin bile yabancı antrenörlerle çalıştığını görüyoruz. Hem yerli antrenörlerin yetiştirilmesi adına, hem de performans sporcusu yetiştirilmesi adına yabancı bir antrenörle çalışmanın bizi hedeflerimize daha çabuk ulaştıracağını düşünüyoruz. Bunun için biz de, yabancı bir antrenörle çalışmak istiyoruz.

-Uyum sorunu yaşadık-

Okçuluğun yaygın olduğu Çin ya da Güney Kore gibi uzak doğu ülkelerinden gelen antrenörlerde kültürel farklılıklar nedeniyle uyum sorunu yaşandığına dikkati çeken Topaloğlu, şunları söyledi:

Avrupa ülkelerindeki antrenörleri değerlendirmeye aldık. Dünyada tanınmış bir antrenör getirmek istiyoruz. Hollandalı veya Rus antrenörle çalışmak istiyoruz. Daha önce Güney Koreli teknik direktörlü çalıştık. Ancak uyum sorunu nedeniyle yeterince yararlanamadık. Şimdi Dünya Okçuluk Federasyonu ile koordineli bir şekilde çalışmalarımızı sürdürüyoruz. Yabancı antrenör projemiz, Spor Genel Müdürlüğü'ne sunuldu. İleriki günlerde yabancı antrenörle ilgili çalışmaları sonuçlandıracağız. Bu yıl, yabancı bir antrenörün ülkemize getirilmesi ve milli takımımızın başına getirilmesiyle önemli bir hedefimiz gerçekleşmiş olacak.
Topaloğlu, eğitim için yurtdışına antrenör ve hakem göndereceklerini de sözlerine ekledi.