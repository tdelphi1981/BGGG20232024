Sivas'ta puanlar paylaşıldı
Spor Toto Süper Lig'de Sivasspor-Gaziantepspor karşılaşması 0-0 sona erdi.
Sivasspor: 0 - Gaziantepspor: 0

Stat: 4 Eylül
Hakemler: Kuddusi Müftüoğlu, Mehmet Şahan Yılmaz, Serhan Malkoç

Sivasspor: Borjan, Uğur Kavuk, Ümit Kurt, Navratil, Ziya Erdal, Kadir Bekmezci, Adem Koçak, Erman Kılıç, Pedriel, Grosicki, Eneramo

Gaziantepspor: Karcemarskas, Taşkın Çalış, Kecojevic, Binya, Şenol Can, Ekrem Dağ, Medunjanin, Bekir Ozan Has, Turgut Doğan Şahin, Sernas, Cenk Tosun

8. dakikada Şenol'un sol kanattan ceza alanına ortasında, Turgut'un kafa vuruşunda top direğin yanından auta çıktı.

15. dakikada Medunjanin'in ceza alanı dışından kaleyi karşıdan gören pozisyonda vuruşunda, meşin yuvarlak kaleci Borjan'da kaldı.

20. dakikada gelişen Gaziantepspor atağında, Medunjanin'in sağdan ceza alanına ortasında Cenk'in kafa vuruşunda kaleci Borjan, meşin yuvarlağı tokatlayarak uzaklaştırdı.

22. dakikada Grosicki'nin soldan kullandığı serbest atışta baraja çarpan top, ceza alanında Erman'ın önünde kaldı. Erman'ın vuruşunda kaleci Karcemarskars'ın çıkardığı meşin yuvarlak, bu defa da Eneramo'da kaldı. Bu futbolcunun vuruşunda, top defanstan döndü. Oluşan karambolde, Gaziantepspor savunması tehlikeyi savuşturdu.

30. dakikada Erman'ın ceza alanı dışından sağ çaprazdan sert şutunda, meşin yuvarlak direğin üstünden az farkla auta gitti.

41. dakikada orta sahadan topla hareketlenen Erman'ın ceza alanına girmeden vuruşunda, meşin yuvarlak yandan auta çıktı.

Karşılaşmanın ilk yarısı golsüz eşitlikle sona erdi.