G.Saray havuzda kaybetti
Galatasaray Erkek Sutopu Takımı, Avrupa Şampiyonlar Ligi ön elemeleri (D) Grubu'ndaki üçüncü maçında deplasmanda Romanya temsilcisi CSM DIGI Oradea'ya 11-8 yenildi.Oradea kentinde oynanan ve oldukça çekişmeli geçen karşılaşma sonunda havuzdan 11-8 mağlup ayrılan sarı-kırmızılılar, gruptaki ilk mağlubiyetini de almış oldu.

Galatasaray, gruptaki ilk maçında Sırbistan temsilcisi Partizan ile deplasmanda 5-5 berabere kalmış, ikinci maçında ise evinde Alman Spandau 04 Berlin Takımı'nı 10-7 yenmişti.

Galatasaray Sutopu Takımı, gruptaki dördüncü maçında 28 Kasım'da İstanbul'da A-HID Szeged Beton ile karşılaşacak.