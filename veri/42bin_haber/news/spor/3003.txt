Kocaman - Yıldırım ve sıcak saatler!
Fenerbahçe teknik direktörü Aykut Kocaman'ın istifa kararından geri döndürülmesi için sıcak saatler yaşanıyor...
 Fenerbahçe Teknik Direktörü Aykut Kocaman'ın Karabükspor karşısında alınan 3-1'lik yenilginin ardından istifa vermesi, sarı lacivertli camia içinde büyük yankı uyandırdı.
 Başkan Aziz Yıldırım başta olmak üzere eski ve yeni yöneticilerin devreye girmesiyle Kocaman'ı bu kararından vazgeçirme çalışmaları son aşamaya geldi. Üç gündür Kocaman ile gerek tesislerde gerekse dışarıda bizzat konuşan Aziz Yıldırım'ın son bir ikna turu ile deneyimli teknik adamı görevinde kalmaya razı etmeye çalıştığı iddia ediliyor.
 KOCAMAN KULÜP BİNASINDA!
 Aykut Kocaman’ın, Fenerbahçe yönetimi ile Şükrü Saracoğlu Stadı'ndaki kulüp binasında yaptığı görüşme sona erdi. Kocaman stattan ayrılırken, istifa kararıyla ilgili herhangi bir açıklama yapılmadı. Kararın, ilerleyen saatlerde açıklanması bekleniyor.