Balotelli antrenörü ile boğaz boğaza geldi
Her hareketi ile olay yaratan Manchester City'nin İtalyan yıldızı Mario Balotelli, hocası Mancini'yi bu kez fena çıldırttı.
İngiliz ekibinin bugün yaptığı antrenmanda, İtalyan futbolcu Balotelli ile teknik direktörü Roberto Mancini'nin birbirine girdiği iddia edildi. İdmanda Balotelli'nin takım arkadaşı Sinclair'e sert bir müdahalesinin ardından İtalyan teknik adamın sinirlendi ve oyuncusunun üzerine yürüdüğü belirtildi. Karşılıklı itişmelerin yaşandığı tartışmanın fotoğrafları basına sızdı.

İŞTE O KAVGADAN KARELER
 
Manchester ekibinden henüz resmi bir açıklama gelmezken sosyal medyada yaşanan bu olayların bir kamera şakası olabileceği ihtimali üzerinde de duruluyor. Ancak şu bir gerçek ki bu görüntülerin şaka olmaması durumunda İtalyan yıldızın artık Manchester City forması giymesi zor görünüyor.  
Mancini, Inter'de görev yaptığı dönemde Balotelli'nin A takıma çıkmasında önemli pay sahibi olmuş, Ada temsilcisine transferinde de başrolü oynamıştı.