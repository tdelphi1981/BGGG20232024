Huntelaar: Sneijder'i izlemek acı verici
Galatasaray'ın Şampiyonlar Ligi'ndeki rakibi Schalke'de sakattlığı nedeniyle forma giyemeyecek olan Huntelaar, açıklamalarda bulundu.
UEFA Şampiyonlar Ligi'nde Galatasaray ile Schalke arasındaki mücadelede Alman temsilcisinin en önemli silahı Huntelaar sakatlığı nedeniyle forma giyemeyecek.

Bundesliga'da oynanan Dortmund maçında sakatlanan Huntelaar, maç hakkında Hollanda'nın 'De Telegraaf' gazetesine kısa bir değerlendirmede bulundu.

Golcü oyuncu sakatlığının geçmesi için 3 ya da 4 haftaya ihtiyacı olduğunu belirtirken, G.Saray maçı ve Sneijder ile ilgili, 'İyi bir grafik yakaladık ancak kenarda oturup maçı izlemek zorunda kalmak sinir bozucu bir durum. Bundan nefret ediyorum. Sneijder bize karşı oynayacak. Açıkçası onu izlemek acı verici ve zor olacaktır' ifadelerini kullandı.

Ayrıca Hollandalı golcü Schalke ile Galatasaray arasındaki maçı tribünde babası ve kardeşiyle birlikte izleyeceğini de belirtti.