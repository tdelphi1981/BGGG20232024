BOTAŞ, KASKİ hazırlığında
Türkiye Kadınlar Basketbol Ligi'nde (TKBL) Adana BOTAŞ, 20 Şubat'ta deplasmanda karşılaşacağı Kayseri KASKİ maçının hazırlıklarını sürdürüyor.Çalışmalarını Başantrenör Aziz Akkaya yönetiminde gerçekleştiren Adana temsilcisi, kondisyon ve şut çalışmasının ardından antrenmanı sonlandırdı.
Adana BOTAŞ oyuncularından Gamze Takmez, antrenman sonrası yaptığı açıklamada, takım olarak her maçı kazanmak için ellerinden geleni yaptıklarını ve hazırlıklarını da bu doğrultuda sürdürdüklerini kaydetti.

Geçmiş haftalarda alınan kötü sonuçlarla üzdükleri taraftarı, gelecek haftalarda alacakları galibiyetlerle sevindireceklerini ifade eden Takmez, Kendimizi affettireceğiz. Antrenmanlarda da hazırlıklarımızı en iyi şekilde sürdürüyoruz. 20 Şubat'ta deplasmanda Kayseri KASKİ ile karşılaşacağız. Bu maçtan da galibiyetle ayrılarak Adana'ya mutlu dönmek istiyoruz dedi.