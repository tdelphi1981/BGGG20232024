Es-Es 'Zengin' oldu!
Ziraat Türkiye Kupası (B) Grubu 4'üncü maçında Eskişehirspor, Medical Park Antalyaspor'u 2-1 yendi.
Eskişehirspor: 2 - Medical Park Antalyaspor: 1

Stat: Atatürk
Hakemler: Fırat Aydınus, Kemal Yılmaz, Esat Sancaktar

Eskişehirspor: Boffin, Tarık (Dk. 56 Alper), Diego, Veysel, Dede, Hürriyet, Causic (Dk. 84 Necati), Mehmet Güven, Tello, Nuhiu, Erkan (Dk. 83 Servet)

Medical Park Antalyaspor: Sammy, Aissati, Uğur, Emrah (Dk. 67 Zeki), Ergün, Murat, Deniz, Diarra, Koray, Mehmet Sedef, Mehmet Eren

Goller: Dk. 63 ve Dk. 76 Erkan (Eskişehirspor), Dk. 39 Uğur (Medical Park Antalyaspor)

Kırmızı kart: Dk. 3 Tello (Eskişehirspor)

Sarı kartlar: Dk. 77 Erkan, Dk. 79 Causic (Eskişehirspor), Dk. 60 Aissati, Dk. 67 Murat (Medical Park Antalyaspor)

6. dakikada Aisatti'nin pasında topla buluşan Mehmet Eren'in şutunda top, kale direğinin yanından auta çıktı.

25. dakikada Erkan'ın sağ kanattan Medical Park Antalyaspor ceza sahası içinde yaptığı ortada kaleci Sammy, topu yumruklayarak uzaklaştırdı. Tarık'ın vuruşunda top auta gitti.

32. dakikada Koray'ın sağ kanattan Eskişehirspor ceza sahası içine ortasında Mehmet Eren topa sahip oldu. Bu futbolcunun şutunda meşin yuvarlak az farkla kale direğinin yanında oyun alanını terk etti.

39. dakikada Aisatti'nin Eskişehirspor ceza sahası içine ortasında Uğur'un kafayla dokunduğu top, kaleci Boffin'in sağından ağlarla buluştu: 0-1

42. dakikada Diego, Dede'nin sol kanattan ortaladığı topa ceza alanında iyi yükseldi. Bu futbolcunun kafa vuruşunda top kaleci Sammy'de kaldı.

Karşılaşmanın ilk yarısı konuk ekibin 1-0 üstünlüğüyle sonuçlandı. 

48. dakikada Mehmet Eren, Diarra'nın pasında Eskişehirspor ceza sahası içinde topla buluştu. Boffin ile karşı karşıya kalan bu futbolcunun şutunda meşin yuvarlak kalecinin bacağına çarparak kornere gitti.

59. dakikada Mehmet Güven'in yaklaşık 30 metreden sert şutunda kaleci Sammy, topu kontrol etti.

63. dakikada Dede'nin sol kanattan Medical Park Antalyaspor ceza sahasına yaptığı ortada Nuhiu, meşin yuvarlağı kafayla Erkan'a indirdi. Erkan'ın şutunda top filelerle buluştu: 1-1

68. dakikada Aissati, topu sağ kanattaki Murat'a gönderdi. Murat'ın aşırtma vuruşunda kalenin üst direğinden dönen topu, Eskişehirspor defans oyuncuları uzaklaştırmak isterken meşin yuvarlak tekrar Murat'ta kaldı. Bu futbolcunun şutunda top, savunma oyuncularında kaldı.

76. dakikada Erkan Nuhiu'nun pasında Medical Park Antalyaspor ceza sahasında topla buluştu. Ev sahibi ekibin ilk golünü de atan Erkan, meşin yuvarlağı yine ağlarla göndererek takımını öne geçirdi: 2-1

Karşılaşma, ev sahibi takımın 2-1 üstünlüğüyle sona erdi.