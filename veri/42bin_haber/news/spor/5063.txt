21. yüzyılın en iyi hakemi Markus Merk
IFFHS'nin değerlendirmesinde Alman eski hakem Merk, yüzyılın en iyi hakemi seçildi. Türk hakem Cüneyt Çakır 35. sırada yer aldı.
Uluslararası Futbol Tarihi ve İstatistikleri Federasyonu'nun (IFFHS) düzenlediği ve jüri üyeleri tarafından verilen oylarla belirlenen 21. yüzyılın en iyi hakemleri raporu açıklandı. Rapora göre, Alman hakem Markus Merk, topladığı 135 puanla ilk sırada yer aldı.
 
FIFA kokartlı Türk hakem Cüneyt Çakır ise İspanyol hakem Alberto Udiano Mallenco ile birlikte 19 puanla 35. sırada kendine yer buldu. Çakır, IFFHS'nin 2012'nin en iyi futbol hakemleri raporunda ise 73 puanla ikinci olmuştu.

21. yüzyılın en iyi hakemleri
IFFHS'nin değerlendirmesinde dünyada 21. yüzyılın en iyi 10 hakemi şöyle sıralandı:

1-Markus Merk Almanya 135
2-Jorge Luis Larrionda Uruguay 108
3-Oscar Julian Ruiz Kolombiya 104
4-Frank De Bleeckere Belçika 98
5-Howard Melton Webb İngiltere 98
6-Massimo Busacca İsviçre 96
7-Lubos Michel Slovakya 96
8-Pierluigi Collina İtalya 94
9-Roberto Rosetti İtalya 91
10-Kim Milton Nielsen Danimarka 84