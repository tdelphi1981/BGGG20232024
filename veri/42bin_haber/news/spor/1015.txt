96 ülkeden atlet katıldı
Lübnan'ın Başkenti Beyrut'ta 30 bini aşkın kişinin katılımıyla 10'uncusu düzenlenen Blom Beyrut Uluslararası Maratonu'nda Etiyopyalı atlet Kadir Fikadu birinci oldu.
Beyrut Maratonu derneği tarafından düzenlenen maraton, farklı kategorilerde gerçekleştirildi. Profesyonel atletler 42 kilometrede yarışırken, halk, 1, 5 ve 10 kilometre olarak ayrılan koşulara katıldı. 
Beyrut'ta düzenlenen ve 96 ülkeden atletin katıldığı 42 kilometrelik maratonu Etiyopyalı atlet Kadir Fikadu kazandı. Lübnan Gençlik ve Spor Bakanı Faysal Kerami, koşunun, önemsedikleri spor dallarından olduğunu vurguladı.

Lübnanlı milletvekili Simon Ebi Ramya, sporun barış ve sevgi mesajı taşıdığını belirtti.