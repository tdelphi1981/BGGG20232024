Güreşte heyecan başladı
Güreşte, 31. Uluslararası Vehbi Emre Grekoromen 1. Golden Grand Prix Turnuvası İstanbul'da başladı.Ahmet Cömert Spor Salonu'nda gerçekleştirilen turnuvada, Türkiye'nin yanı sıra Azerbaycan, İran, Rusya, Belarus, Özbekistan, Yunanistan, Sırbistan, Gürcistan, Kazakistan, Tunus ve Avusturya olmak üzere toplam 12 ülkeden, yaklaşık 120 sporcu yer alıyor.

ATAKAN YÜKSEL İLK 11'E YÜKSELDİ

Her sıklette 5 sporcu ile temsil edilen Türkiye, turnuvaya toplam 35 sporcu ile katılıyor. İki gün sürecek turnuvada bugün 55, 66, 84 ve 120 kilolarda müsabakalar yapılacak.

Birinciye 2 bin, ikinciye bin ve üçüncülere de 500'er dolar ödül verilecek turnuvada 7 sıklette yer alan Türk sporcular şöyle:

55 kilo: Fatih Üçüncü, Harun Bozoğlu, Ferhat Tekin, Haşim Baykara, Şerif Kılıç
60 kilo: Rahman Bilici, Uğur Tüfenk, Mahmut Görez, Mustafa Sağlam, Mevlüt Arık
66 kilo: Atakan Yüksel, Refik Ayvazoğlu, Abdulsamet Günal, Muhammed Kocatınaz, Ensar Karabacak
74 kilo: Şeref Tüfenk, Emrah Kuş, Osman Köse, Serdal Çetin, Y. Emre Başar.
84 kilo: Ahmet Yıldırım, Şaban Karataş, Kansu İldem, Doğan Göktaş, Selçuk Çebi
96 kilo: Cenk İldem, Metehan Başar, Ahmet Taçyıldız, Süleyman Demirci, İlker Genel
120 kilo: Atilla Güzel, Emin Öztürk, Hakan Aydoğan, Rıza Kayaalp, Ali Nail Aslan.

Eleme müsabakalarının ardından 17.30'da açılış töreni gerçekleştirilecek turnuvada, 17.30-19.00 saatleri arasında 4 sıklette bronz madalya ve final müsabakaları yapılacak.