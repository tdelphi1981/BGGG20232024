Hollanda basını Dirk Kuyt'ı tartışıyor
Fenerbahçe'nin sezona iyi başlayan oyuncularından Dirk Kuyt'ın son haftalardaki formsuzluğu Hollanda basınında geniş yer buldu.
Fenerbahçe'nin sezona en iyi başlayan isimleri arasında bulunan Kuyt özellikle son birkaç haftadaki formsuzluğu ile dikkat çekiyor.

Hollanda medyasında çıkan haberlerde bir önceki hafta Sivasspor önünde alınan 2-1'lik mağlubiyette kaçırdığı penaltı ile büyük rol oynayan Kuyt'ın Mersin İdman Yurdu maçında da sahada 90 dakika kalmamasına dikkat çekildi. Webo'nun transfer edilmesi ve takıma çabuk uyum sağlaması nedeniyle Kuyt'ın üzerinde büyük bir baskı olduğu da ifade edildi.

Son 5 lig maçında gol atamayan Hollandalı oyuncu, ligin ilk 12 haftasında 4 gol, 5 asistlik bir performans sergilemişti . Ancak yıldız oyuncu sarı-lacivertli ekibin ligde oynadığı son 4 maçta gol bulamadığı gibi son 8 haftada rakip fileleri sadece 2 kez havalandırabildi.

(cnnturk)