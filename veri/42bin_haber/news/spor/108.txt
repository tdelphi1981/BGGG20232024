Gol düellosundan 'Barça' çıktı
Barcelona, deplasmanda Deportivo'yu 5-4 mağlup etti.
 İspanya'da La Liga'nın 8. hafta maçında Barcelona, deplasmanda Deportivo La Coruna'yı 5-4 mağlup etti.
 Maçın başında 3. dakikada Jordi Alba ile golü bulan Barcelona, 8. dakikada Tello ve 18. dakikada da Messi ile skoru 3-0'a taşıdı. Deportiva, 26. dakikada Pizzi, 37. dakikada Alejandro Bergantinos ile Barcelona'ya karşılık vererek farkı bire düşürdü.
 Messi, 44. dakikada tekrar sahneye çıkarak, farkı ikiye çıkardı ve devre 4-2 Barcelona'nın üstünlüğüyle tamamlandı.
 İkinci yarıya golle başlayan Deportivo, Pizzi'nin ayağından 47. dakikada bulduğu frikik golüyle farkı tekrar bire indirdi.
 Messi, 78. dakikada yeniden farkı ikiye çıkardı, ancak Jordi Alba'nın 79. dakikada kendi kalesine attığı golle maç 5-4 Barcelona'nın üstünlüğüyle sonuçlandı.
 Barcelona'nın 3 golüne imza atan Messi, gecenin ''kahramanı'' olurken,  Fabregas da yaptığı 3 asistle maça damgasını vuran isimlerden oldu.
  