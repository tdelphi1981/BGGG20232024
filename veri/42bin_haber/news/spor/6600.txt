Adım adım Belhanda
 
 Fenerbahçe uzun süredir transferi için uğraştığı Belhanda için Fransa'ya çıkarma yaptı. Transfer kısa süre içinde resmiyet kazanacak.
 
 Fenerbahçe, Afrika Kupası öncesi anlaşma sağladığı Belhanda'nın transferine son noktayı koymaya hazırlanıyor. Fenerbahçe'nin hukuktan sorumlu yöneticisi Şekip Mosturoğlu ve kulüp idari menajeri Hasan Çetinkaya Fransa'ya gitti. İkilinin akşam saatlerinde Montpellier kulübü yöneticileriyle biraraya gelerek ödeme planı üzerinde detayları konuşacak. Transfer resmiyet kazandığında Faslı oyuncu en geç cuma gününe kadar İstanbul'a gelecek.
 
 Bu arada Fenerbahçe yönetimi Belhanda'nın yanı sıra bir savunma oyuncusu daha transfer etmek istiyor. Menajerler aracılığı ile teklif edilen oyuncularla ilgili son kararı teknik direktör Aykut Kocaman verecek.
 
 NTV Spor
  