Mersin İdman Yurdu Lawal'la anlaştı
Mersin İdmanyurdu, Adana Demirspor'un oyuncusu Raheem Lawal'la prensipte anlaştı.
3,5 yıllığına sözleşme imzalaması planlanan Lawal için iki kulüp arasındaki görüşmeler sürdüğü bildirildi. Kulüp İdari Menajeri Salih Baysal yaptığı açıklamada, takımı ligde daha iyi noktaya getirebilme adına aralıksız çalıştıklarını söyledi. Baysal, Lawal'la prensipte anlaştık. Bu konuda da ciddi bir problemi yok gibi görünüyor. Kısmet olursa imzayı atacak dedi.
 
Salih Baysal, sezon başında Gaziantepspor'dan transfer edilen Özden Öngün'le de yollarını ayırdıklarını sözlerine ekledi.