Mourinho, G.Saraylı futbolcuya göz dikti
 
 İspanya Milli Takımı ve Real Madrid'in kalecisi Casillas'ın, Madrid'deki Beata Maria Ana Hastanesi'nde iki gün önce, kırılan sol elinden ameliyat olduğu öğrenildi. 
 Elindeki metakarp kemiklerinden ameliyat olan Casillas'ın, iyileşmesinin 2 ay süreceği tahmin ediliyor. Casillas'dan boşalan kaleye, 2. kaleci Adan'ın geçmesi beklenirken, yedeği de Jesus olacak. 
 İspanyol basını, yine de Real Madrid'in yeni kaleci arayışında olduğunu iddia ederek, ara transfer döneminin 31 Ocak'ta sona ereceğini hatırlattı. Real Madrid'in alabileceği olası kaleci adayları arasında, Mourinho'nun geçmişte İnter'den tanıdığı Brezilyalı kaleci Julio Cesar ilk sırada gösterildi. 
 33 yaşında olan ve şu anda Queens Park Rangers takımında oynayan Julio Cesar'ın tecrübesiyle, Casillas'ın yerini doldurabileceği belirtiliyor. Ayrıca Almanya'nın Monchengladbach takımının kalesini koruyan 20 yaşındaki Ter Stegen ile İnter'den Handanoviç, Sporting Lizbon'dan Rui Patricio, Udinese'den Brkiç, Hamburg'dan Adler ve Roma'dan Stekelenburg'un isimleri de adaylar arasında yer aldı. 
 Galatasaraylı Fernando Muslera da Mourinho'nun istediği isimler arasında. 
 Öte yandan Kral Kupası yarı finalinde Real Madrid'in rakibi Barcelona'nın yıldız futbolcusu Xavi Hernandez, Casillas'ın “Real Madrid'e ruh veren bir futbolcu olduğunu ve yokluğunun takımda hissedileceğini” ifade etti. 
 AA