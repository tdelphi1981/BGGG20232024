Bayern Münih'ten tarihi başarı
Tarihinin en başarılı sezonlarından birini geçiren yıldızlar topluluğu Bayern Münih, 19. haftada yeni bir rekora imza attı. Zorlu Stuttgart deplasmanından 2-0'lık skorla dönen Bavyera ekibi, 19. hafta itibariyle kalesinde sadece 7 gol gördü ve lig tarihinde bir rekor daha kırmış oldu. Ligde en yakın takipçisi Bayer Leverkusen'le puan farkını 11'e çıkartan Bayern zirvede iyice yalnız kaldı.
Bundesliga'nın 19. hafta kapanış mücadelesinde lider Bayern Münih, deplasmanda Stuttgart'ı 2-0 yenerek en yakın takipçisiyle puan farkını 11'e çıkardı. İlk yarısı golsüz kapanan maçın ikinci devresinde Kırımızı-Beyazlılar Mandzukic ve Müller'in sayılarıyla sonuca gitmesini bildi. 

Bundesliga'nın 19. haftası Bayern Münih'in rekoruyla tamamlandı. İki karşılaşmanın oynandığı pazar gününün kapanış maçında Bavyera ekibi zorlu Stuttgart'ı 2-0'lık skorla geçmeyi başardı. 19 maçta sadece 7 gol kalesinde gören Kırmızı-beyazlılar, Alman futbol tarihine bir kez daha geçmenin keyfini yaşadılar.

İlk haftadan beri lige ağırlığını koyup zirveyi hiç kimseye kaptırmayan ve tarihinin en parlak sezonlarından birini yaşayan yıldızlar topluluğu Bayern Münih, rakipleriyle puan farkını açmaya devam ediyor. En yakın takipçisi Bayer Leverkusen'in iki puan bıraktığı haftayı galibiyetle kapatan Bavyera ekibi farkı 11 puana çıkartıp zirvede adeta yalnız kaldı.