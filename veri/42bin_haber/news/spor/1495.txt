Ayak bileği kırıldı
Türkiye Enduro Şampiyonası son ayağının yapıldığı Antalyada talihsiz bir kaza yaşandı.Girdiği çukurda motosikleti devrilen İstanbuldaki 6ncı ayağın şampiyonu Burak Özelin sağ ayak bileği kırıldı.

Evsahibi Antalyanın yanı sıra, Adana, Mersin, Bodrum, Fethiye, İstanbul, İzmir ve Ankaradan 3ü kadın 41 sporcunun katıldığı organizasyon iki gün sürdü. İlk gün sıralama turlarının yapıldığı yarışın ikinci gününde istenmeyen sakatlıklar yaşandı. Biri kadın bazı sporcular zorlu parkurlarda motosikletlerinden düşerek yaralandı. 

En ciddi sakatlığı ise Ankaradan yarışmaya katılan 30 yaşındaki Burak Özel yaşadı. 8 Ekimde İstanbulda yapılan 6ncı ayağının genel klasmanını kazanan Burak Özel, Antalyadaki yarışta starttan hemen sonra talihsiz bir kaza geçirdi. Girdiği çukurda motosikleti devrilen Burak Özelin ayak bileği kırıldı. Yarış alanında bekletilen ambulansa alınan Burak Özel, götürüldüğü Antalya Eğitim ve Araştırma Hastanesinde tedaviye alındı.

Antalya Enduro Motosiklet Kulübü Başkanı Yücel Mertbilek, enduro yarışlarında bu tür şanssızlıkların yaşanabildiğini söyledi.