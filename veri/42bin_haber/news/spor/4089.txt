Ankaragücü'nde ilk aday açıklandı
Ankara Esnaf ve Sanatkarlar Odası Başkanı Mehmet Yiğiner, Ankaragücü Genel Kurulu'nda, başkanlığa aday olduğunu açıkladı.Rixos Otel'de basın toplantısı düzenleyen Mehmet Yiğiner, Ankaragücü'nün Osmanlı İmpartorluğu döneminde kurulmuş, Kurtuluş Savaşı ve Cumhuriyet'in kurulmasına tanıklık etmiş 103 yıllık maziye sahip olduğunu belirterek, Asırlık çınarın yaşaması için olağanüstü genel kurulda başkan adayıyım dedi.
Yiğiner, başkent ekibinin yaklaşık 100 milyona yakın borcu bulunan, transfer yapması yasaklanan, personel ve futbolcusuna maaşına ödeyemeyen duruma düştüğünü ifade etti.

Kulübün kapısına kilit vurulmak üzereyken Ankara'da yaşayan bir başkentli olarak kollarımızı sıvadık diyen Yiğiner, şöyle konuştu:

Tüm dünyada başkent kulüpleri şampiyonluk yaşarken, Ankaragücü PTT 1. Lig'e düşmüş, bulunduğu ligde de kalması mucizelere bağlı hale gelmiştir. Gücümüz yettiğince maddi ve manevi desteklerle kulübü ayakta tutmaya çalıştık. Tüm bu olumsuzluklara rağmen büyük taraftar kitlesine sahip asırlık çınarın yaşaması için olağanüstü genel kurulda başkanlığa adayım. Ankaragücü için tüm başkentlilerin desteğini bekliyorum.