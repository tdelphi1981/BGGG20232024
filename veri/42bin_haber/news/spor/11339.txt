Turgay Şeren'in acı günü
Profesyonel Futbolcular Derneği Başkanı, Galatasaray'ın eski milli kalecisi Turgay Şeren'in eşi Fatma Füsun Şeren vefat etti.
Profesyonel Futbolcular Derneği'nden yapılan yazılı açıklamada, Fatma Füsun Şeren'in sabaha karşı hayatını kaybettiği bildirildi.

Öte yandan, Galatasaray Kulübü, Fatma Füsun Şeren'in ölümü nedeniyle internet sitesi aracılığıyla başsağlığı mesajı yayımladı. Açıklamada şu ifadelere yer verildi:

"Unutulmaz futbolcularımızdan Turgay Şerenin eşi Fatma Füsun Şeren Hanımefendinin vefatını derin bir üzüntüyle öğrenmiş bulunuyoruz. 

Merhume Fatma Füsun Şeren Hanımefendiye Allahtan rahmet, Turgay Şerene ve Şeren Ailesi'nin tüm mensuplarına başsağlığı ve sabırlar dileriz.

Galatasaray Spor Kulübü"