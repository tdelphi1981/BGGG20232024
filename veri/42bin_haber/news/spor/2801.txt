Uche savaşı
Beşiktaş'ta son olarak Kasımpaşa'nın yıldızı Kalu Uche'nin gündeme geldiği, teknik direktör Samet Aybaba'nın da Nijeryalı'yı çıplak gözle izlediği öğrenildi. Başarılı forvet Trabzonspor'un da kıskacında 
 Beşiktaş’ta her geçen saat gündeme farklı bir isim geliyor. Son olarak, sezon başında Kasımpaşa’nın renklerine bağladığı Kalu Uche’nin, Beşiktaş’ın transfer listesinde yer aldığı belirtildi. Nijeryalı futbolcuyu çok beğenen ve iki karşılaşmada çıplak gözle izleyen Samet Aybaba’nın da bu girişimlere onay verdiği kaydedildi. Kasımpaşa Yönetimi’nin ise, cazip bir bonservis bedeli karşılığında teklifi onaylayabileceği dile getirildi.
 
 TRABZON DA DEVREDE
 
 Beşiktaş’ın yanı sıra, Trabzon’un da Uche için nabız yokladığı ve tarafların önümüzdeki günlerde masaya oturacağı gelen haberler arasında...    
 
 Yalçın Türk/Fanatik