Dakar Rallisi'nde 9'uncu etabın galibi Nani Roma
Dakar Rallisi'nde otomobil kategorisinde 9'uncu etabı, İspanyol pilot Nani Roma kazandı.

34'üncü Dakar Rallisi'ne, bir günlük aranın ardından 9'uncu etapla devam edildi. Arjantin'in Tucuman ve Cordoba kentleri arasındaki dokuzuncu etabın birincisi, otomobil kategorisinde İspanyol Nani Roma oldu. Roma, 851 kilometrelik etabın 593 kilometrelik zamana karşı kısmını, 5:36:28 saatte tamamlayarak, dokuzuncu etabın galibi olmayı başardı. İspanyol pilot, beşinci etabın da birincisi olmuştu.

Fransız sürücü Stephane Peterhansel de yarışı, Roma'nın 4:11 dakika gerisinde ikinci sırada bitirdi ve genel klasmanda liderliğini sürdürdü. Arjantinli Orlanda Terranova ise İspanyol Roma'nın 6:54 dakika arkasından gelerek, mücadeleyi üçüncü sırada tamamladı.

-Motosiklet-
Fransız Cyril Despres'nin birinci olduğu motosiklet kategorisinde, 9'uncu etabı ilk 3 sırada bitiren sürücüler ise şöyle: Sürücü Ülke Takım Süre 1. Cyril Despres Fransa Ktm 5:41:36 2. Joan Barreda Bort İspanya Husqvarna 4:03 3. Alessandro Botturi İtalya Husqvarna 5:14 

-Genel Klasman-
Dakar Rallisi'nin 7'inci etabı sonunda genel klasman şöyle oluştu:

Otomobil 1. Stephane Peterhansel (Fransa) 24:11:43 2. Giniel De Villiers (Güney Afrika) 49:31 3. Leonid Novitskiy (Rusya) 56:03 

Motosiklet 1. Ruben Faria (Portekiz) 25:57:12 2. Cyril Despres (Fransa) 5:23 3. Lopez Contardo (Şili) 9:03 

Dakar Rallisi'nin onuncu etabı, bugün Arjantin'in Cordoba ve La Rioja kentleri arasında yapılacak.