Sepp Blatter uyardı!
 
 FIFA Başkanı Sepp Blatter, "Irkçı tacizle karşı karşıya kalan futbolcular sahayı terketmemeli" dedi.
 
 Milanlı Kevin-Prince Boateng'in ırkçı tezahüratlara daha fazla dayanamayıp hazırlık maçında sahayı terketmesi hala tartışılıyor. Geniş bir kesim Boateng'e destek veriyor. Ancak Boateng'in eylemini radikal bulanlar da var. Onlardan biri de FIFA Başkanı Sepp Blatter.
 
 "PUAN SİLME CEZASI DAHA CAYDIRICI"
 
 Oyuncuların hakem kararı olmaksızın sahayı terketmesinin büyük sorunları beraberinde getireceğini savunan Blatter, taraftarı ırkçı tezahürat yapan takımlara puan silme cezası verilmesinin daha caydırıcı olacağını savundu. Irkçılığı tamamen temizlemenin imkansız olduğunu öne süren FIFA Başkanı, "Bence futbolcular bireysel olarak hareket etmemeli. Taraftarı ırkçı tezahürat yapan takımların puanının silinmesi bence bu sorunla mücadelede en akılcı yol olur" dedi.
 
 Blatter, geçen yıl futbolcular arasındaki ırkçılık tartışmalarının büyütülmemesi gerektiğini savununca büyük tepki çekmişti.
 
 NTV Spor