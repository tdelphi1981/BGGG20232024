Galatasaray Fenerbahçe'yi geçti
Dünyaca ünlü Hollandalı yıldız futbolcu Wesley Sneijder'i kadrosuna katan Galatasaray, futbol takımının tahmini piyasa değeri bakımından Fenerbahçe'nin önüne geçti.

Transfer borsasının nabzını tutan Alman internet sitesi Transfermarkt'ın verilerine göre, Galatasaray Futbol Takımı, bu flaş transferin ardından tahmini piyasa değeri bakımından Fenerbahçe'yi geride bırakarak, Türkiye klasmanında ilk sıraya yükseldi.

İnternet sitesinin verilerine göre, Galatasaray'ın bu sezon kadrosunda bulundurduğu futbolcuların toplam tahmini piyasa değeri 345 milyon lira, Fenerbahçe'nin ise 320 milyon lira. Sneijder transferine kadar bu kulvarda birinciliği elinde bulunduran Fenerbahçe, tahmini piyasa değeri 45 milyon lira olarak gösterilen Hollandalı yıldızın transferinin ardından liderliği rakibine kaptırdı.

'Üç Büyükler'in diğer temsilcisi Beşiktaş takımının tahmini piyasa değeri ise 215 milyon lira olarak gösterildi.

-Piyasa değeri en yüksek oyuncu Sneijder oldu-
Galatasaray'a transferi büyük yankı uyandıran Wesley Sneijder, Spor Toto Süper Lig'de bu sezon mücadele eden piyasa değeri en yüksek futbolcu unvanını aldı. Transfermarkt, Hollandalı yıldızın tahmini piyasa değerini 45 milyon lira olarak gösterdi.

Sneijder böylece, 35,5 milyon lira ile yeni takım arkadaşı, milli golcü Burak Yılmaz'a ait piyasa değeri en yüksek futbolcu unvanını devralarak, zirveye çıktı.

-Galatasaray-
Galatasaray'ın bu sezon kadrosunda yer alan futbolcular içinde, Transfermarkt'ın verilerine göre, tahmini piyasa değeri en yüksek ilk 10'u şöyle: Futbolcu Mevkisi Tahmini Piyasa Değeri (TL) Wesley Sneijder Orta saha 45.000.000 Burak Yılmaz Forvet 35.500.000 Fernando Muslera Kaleci 31.000.000 Selçuk İnan Orta saha 28.500.000 Felipe Melo Orta saha 26.000.000 Johan Elmander Forvet 15.500.000 Emmanuel Eboue Savunma 14.500.000 Nordin Amrabat Orta saha 14.500.000 Umut Bulut Forvet 14.500.000 Semih Kaya Savunma 13.000.000 

-Fenerbahçe-
Fenerbahçe'nin bu sezon kadrosunda yer alan futbolcular içinde, Tranfermarkt'ın verilerine göre, tahmini piyasa değeri en yüksek ilk 10'u şöyle: Futbolcu Mevkisi Tahmini Piyasa Değeri (TL) Raul Meireles Orta saha 33.500.000 Moussa Sow Forvet 28.500.000 Miroslav Stoch Orta saha 24.000.000 Milos Krasic Orta saha 20.000.000 Volkan Demirel Kaleci 19.000.000 Gökhan Gönül Savunma 19.000.000 Mehmet Topal Orta saha 19.000.000 Cristian Baroni Orta saha 19.000.000 Egemen Korkmaz Savunma 14.500.000 Joseph Yobo Savunma 14.500.000