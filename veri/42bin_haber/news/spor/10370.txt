Türkiyenin gözü Çakırda
Şampiyonlar Liginin erken finali olarak nitelendirilen Manchester United-Real Madrid karşılaşmasında FIFA kokartlı hakemimiz Cüneyt Çakır düdük çalacak.
FIFA kokartlı hakemimiz Cüneyt Çakır sahne alıyor... Tecrübeli hakem, şampiyonlar liginde 1-1in rövanşında Erken final olarak yorumlanan Manchester United-Real Madrid arasındaki karşılaşmayı yönetecek. Elit hakemler kategorisinde yer alan Çakır, Avrupadaki en iyi 3 hakemden biri olarak gösteriliyor.
Bu dev mücadelede Çakırın yardımcılıklarını Bahattin Duran ile Tarık Ongun yapacak. Karşılaşmanın dördüncü hakemi ise Mustafa Emre Eyisoy olacak. Maçta ilave yardımcı hakemlik görevlerini ise Hüseyin Göcek ve Mete Kalkavan yapacak.
Öte yandan bu önemli maç Çakırın uluslararası arenada yöneteceği 75. karşılaşma olacak..  
Devler Arenasında müthiş heyecan 
ŞAMPİYONLAR Liginde çeyrek finale kalacak takımların belirlenmesi için 16 takım arasında iki hafta sürecek heyecanın ilk haftası bu akşam oynanacak olan iki müthiş maçla başlayacak. Manchester United, saat 21.45te Real Madridi Old Traffordda konuk edecek. Mücadele, NTVden naklen yayınlanacak.
Gecenin bir diğer mücadelesinde ise B.Dortmund, S.Donetsk ile  karşılaşacak. Bu maç D-Smart 77. Kanaldan ekranlara gelecek. 
Juventus Celtic maçı Aydınusun 
DEVLER Liginde yarın oynanacak olan Juventus-Celtic maçını Fırat Aydınus yönetecek.
İtalyada (TSİ) 21.45te başlayacak maçta Aydınusun yardımcılıklarını Serkan Ok ve Aleks Tasçıoğlu yapacak. Cem Satmanın dördüncü hakem olarak görev alacağı karşılaşmanın ilave yardımcı hakemleri ise Barış Şimşek ve Tolga Özkalfa olacak.