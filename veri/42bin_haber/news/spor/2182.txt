"Quaresma kim Allah aşkına..."
FIFA Menajeri Mithat Halis, Marsilya'nın Quaresma'yı istediği iddiasıyla ilgili olarak son derece çarpıcı bir açıklama yaptı.
Aynı zamanda Marsilya Kulübü'nün transfer komitesi üyesi de olan ve transfer konusunda inisiyatif kullanma/oylamaya katılma hakkı da olan Halis, "Olympic Marsilya, Quaresma'yı hiç istemedi. Önceden de talip olmadı, bugün de talip değil. Zaten öyle bir şey olsa öncelikli olarak ben karşı çıkarım" dedi.

ALMEIDA'YI İZLEDİLER, FERNANDES'İ BEĞENDİLER, QUARESMA'YA HİÇ TALİP OLMADILAR
Radyospor'da Özgür Sancar'ın canlı yayın konuğu olan Halis, Marsilya'nın geçen sezon 3 kez Beşiktaş'ın maçlarını izlediğini belirterek, "Başta Almeida'yı izlediler. Amaçları Almedia'yı transfer etmekti. Almeida'yı izlerken Fernandes'i de beğendiler. İkisini de almak istediler; ama Quaresma'yı ne geçen sezon ne de şu anda almak istiyorlar. Quaresma hiçbir zaman gündemlerinde olmadı. Onun pozisyonunda oynayan Valbuena, Andre Ayew, Raspitan var, hepsi uçak gibi oyuncu Quaresma'yı neden alacaklar. Quaresma'ya karşı ön yargım yok; ama takıma kattığı bir şey yok. Quaresma kim Allah aşkına, kime katkısı oldu. Barcelona, Chelsea ve Inter'e girmiş, tamam oralara girmek zor; ama önemli olan kalmak. " dedi.

MARSİLYA HÂLÂ İSTİYOR MU?
Halis, Almeida ve Fernandes, hâlâ Marsilya'nın gündeminde mi sorusuna ise "Şu anda transfere ayırdıkları bir para yok. Ellerindeki oyuncuları gönderirirseler, panalı olmayan 2-3 milyon euro vererek oyuncu almak istiyorlar. Bu nedenle yıllık kazancı çok olan oyuncuları ellerinden çıkarıp uygun oyuncular almak istiyorlar. Bunların içerisinde Almeida, Fernandes ve Quaresma yok. Sponsorlardan gerekli para desteği gelseydi geçen sezon Almeida ve Fernandes'i alacaklardı; ama para kaynagı yaratamadılar" şeklinde yanıt verdi.