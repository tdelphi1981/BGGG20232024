"91 bin 776 lisanslı sporcu..."
Kick Boks Federasyonu Başkanı Salim Kayıcı, 7 farklı ilimizde antrenör kursları, 17 ilimizde siyah kuşak dan sınavları, 8 ilimizde de hakem kursları yaptık dedi.Kayıcı, 2012 yılının federasyonları açısından oldukça başarılı geçtiğini belirterek, her zaman eğitime önem verdiklerini söyledi.

Kick boks sporunun bilinçli olarak yapılarak tabana yayılmasına gayret ettiklerinin altını çizen Kayıcı, Özellikle gençlerimizi sokaktan, kahvehaneden, zararlı alışkanlıklardan kurtarmak adına kick boksu her bölgeye yayarak camiamıza hizmet etmekteyiz. 7 farklı ilimizde antrenör kursları, 17 ilimizde siyah kuşak dan sınavları, 8 ilimizde de hakem kursları yaptık. Ayrıca Halk Eğitim Merkezlerinde tecrübeli antrenörlerimizin eşliğinde kick boks kursları da devam etmektedir diye konuştu.

-Lisanslı sporcu sayısında artış-

Salim Kayıcı, federasyonlarına bağlı lisanslı sporcu sayısının gün geçtikçe arttığını vurgulayarak, 91 bin 776 lisanslı sporcu sayısına ulaşılmıştır. Olimpik spor federasyonları da dahil olmak üzere lisanslı sporcu sayısı bakımında 7. sıradayız dedi.

İlk kez Türkiye'de Avrupa Büyükler Kick Boks Şampiyonası'nı düzenlediklerini hatırlatan Kayıcı, konuşmasını şöyle tamamladı: Ankara Arena Spor Salonu'nda 36 ülke ve 800 sporcunun katılımı ile gerçekleştirilmiş bu şampiyonada Türkiye takım halinde Avrupa ikincisi olmuştur. Değişik branşlarda yapılan ve yoğun bir katılımla Kırşehir, Trabzon ve Aksaray illerinde Türkiye Şampiyonaları gerçekleştirilmiştir. Bu şampiyonalarda birinci ve ikinci olan sporcularımız, ülkemizi yurt dışında en iyi şekilde temsil ederek, 15 altın, 22 gümüş ve 38 bronz olmak üzere toplamda 75 madalya almışlardır. Bu çalışmalarımız 2013 yılında da artarak devam edecektir. Eğitim çalışmaları ön planda tutulacaktır. 2013 yılında ise ülkemizde yine ilk kez Antalya'da Dünya Kick Boks Şampiyonası organize edeceğiz. Yine değişik bölgelerimizde antrenör kursları, hakem kursları ve dan sınavları yapılacaktır. Kickboksun, okul sporlarına dahil edilmesi için çalışmalar hızlandırılacaktır.