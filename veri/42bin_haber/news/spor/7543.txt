A.Santos Galatasaray'ı reddetmiş
 
 Daily Mirror’ın haberine göre, Arsenal’e geldiği günden bu yana sergilediği performans nedeniyle eleştiri konusu olan Andre Santos, Ocak ayı transfer döneminde Galatasaray’dan gelen teklifi reddetmiş.
 
 Sol bek pozisyonuna Fatih Terim’in isteği sonucu transfer yapmak için uğraşan sarı-kırmızılılar, Didier Drogba ve Wesley Sneijder’in kadroya katılmasının ardından iddialara göre Andre Santos’a teklif götürdü. Ancak Arsenal’de ilk 11 için savaşmayı sürdüreceğini beyan eden Santos, Galatasaray’ı reddetti.
 
 2011 yazında Fenerbahçe’den Arsenal’e transfer olan Andre Santos, rotasyonda Kieran Gibbs’in arkasına düşmüş ve Wenger’den forma şansı bulduğu maçlarda da taraftarları etkilemeyi başaramamıştı. 
 Eurosport.com