Denizli Belediyespor transfer düşünüyor
Denizli Belediyespor Teknik Direktörü Adnan Erkan, bazı bölgelere 1-2 futbolcu daha transfer edebileceklerini bildirdi.
Erkan, yaptığı yazılı açıklamada, ikinci devre hazırlıkları için Antalya'da yaptıkları kamp çalışmalarının çok iyi gitmesine rağmen, zaman zaman şiddetli yağmur ve fırtına nedeniyle zorlandıklarını belirterek, İstanbulspor ile yapacakları ilk hazırlık karşılaşmasının da olumsuz hava ve saha şartları nedeniyle iptal edildiğini bildirdi.
 
Transfer çalışmaları hakkında da bilgi veren Erkan, şunları kaydetti: Devre arası transferinde ilk imzayı Ünyespor'dan Mikail Üzümcü'ye attırdık. Eksiklik hissettiğimiz bazı bölgelere, bütçemiz ve prensiplerimize uygun 1-2 futbolcu daha transfer yapabiliriz. Transferler gerçekleşmezse bünyemizdeki futbolcularla en iyisini yapmaya çalışacağız. İyileşen Kemal Bersis takımla birlikte çalışmalara başladı. Selçuk ve Samet ise takımdan ayrı olarak çalışmalarını sürdürüyor.