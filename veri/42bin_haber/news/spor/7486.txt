Ömür boyu men edildi
Portekiz Olimpiyat Komitesi, yelkenci Carolina Borges-Mendelblatt'a, hamile olduğunu sakladığı için ömür boyu men cezası verdi. 
Portekiz Olimpiyat Komitesi, yelkende kadınlar RS-X kategorisinde Londra Olimpiyatları'na katılan Carolina Borges-Mendelblatt'a, hamile olduğunu sakladığı ve olimpiyat komitesindeki bir yetkiliye, e-posta yolu ile kişisel problemleri ve hastalanmasını gerekçe göstererek, hiçbir müsabakada yarışmadığı için ömür boyu men cezası verildiğini duyurdu.

Komiteden yapılan açıklamada, 33 yaşındaki Borges-Mendelblatt'ın kendilerine e-postayla yarışamayacağı mesajını ilettiği sırada, sağlık personelinin, bahaneyi doğrulamak için Borges-Mendelblatt ile iletişim kuramadığı ve akabinde de akreditasyonunun iptal edildiği belirtildi.