Fenerbahçe'nin UEFA puanı ne durumda?
Son olarak Viktoria Plzen'i deplasmanda yenmeyi başaran Fenerbahçe, 15.520 puana ulaşmayı başardı.
Avrupa Ligi ikinci tur ilk maçında Viktoria Plzen'i deplasmanda 0-1 yenmeyi başaran ve bu sezon deplasmanlarda hiç kaybetmeme alışkanlığını devam ettiren Fenerbahçe, 2012-2013 sezonunda 15.520 puana ulaşmayı başardı. Bu puanın 14.000'ini kendi maçlarından kazanan Fenerbahçe, geri kalan kısmını ülke puanından elde etti.

Bu sezon çok önemli

2011-2012 sezonunda UEFA tarafından Avrupa'dan men edilen Fenerbahçe için bu sezon toplanacak olan puanlar büyük önem taşıyor. Fenerbahçe, Plzen ile oynayacağı rövanş maçını da kazanırsa bu sezonki puanı 17.520'ye kadar çıkacak. 

Fenerbahçe eski sırasına ulaşmayı hedefliyor

Fenerbahçe, Plzen'i eleyip üstüne bir de yarı finale kalması halinde eski sırası olan 53.'lüğe 59. sıradan çıkmış olacak. Fenerbahçe bir önceki sezona toplamda 41.310 puanla 53. sırada girmişti. Aykut Kocaman'ın ekibi 37.880 ile şu anda 59. sırada yer alıyor.

Fenerbahçe'nin 2007-2008'de Şampiyonlar Ligi'nde çeyrek final yaptığından bu yana sezon başı alınan puanlar ise şu şekilde:

2007-08: 18.950
2008-09: 6.400 
2009-10: 12.520
2010-11: 2.420
2011-12: 1.020



(Goal.com)