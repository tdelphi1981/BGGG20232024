"İlk yarıyı galibiyetle kapatmak istiyoruz"
Bayanlar Hentbol Süper Ligi'nde mücadele eden Ardeşen Gençlik ve Spor Kulübü'nün Antrenörü Hüsnü Kemal Durak, Araç Belediyesi'ni yenerek ilk yarıyı galibiyetle kapatmak istediklerini söyledi.Durak, gazetecilere yaptığı açıklamada, ligde 9 puanla dördüncü sırada yer aldıklarını ifade etti.

Araç Belediyesi ile yapacakları maçı kazanıp ilk yarıyı galibiyetle kapatmak istediklerini dile getiren Durak, Böylece galibiyet serimizi dörde çıkarmak istiyoruz. Uzun maratonda hedeflerimize adım adım yaklaşıyoruz. Anadolu'yu temsil eden bir ilçe takımıyız. Buna karşın iyi mücadele ediyoruz. Ligde iyi durumdayız. Türkiye Kupası'nda da yolumuza devam ediyoruz. 13 Ocak 2013'te de 2. devre başlayacak. Devre arasında eksiklerimizi gidereceğiz. Hazırlık maçları yapmayı planlıyoruz. Eksiklerimizi de tamamladıktan sonra seyircilerimize daha zevkli, keyifli maçlar sunacağız dedi

Öte yandan, Ardeşen Gençlik ve Spor Kulübü, hafta sonu yapacağı Araç Belediyesi karşılaşmasının hazırlıklarını Antrenör Durak yönetiminde Recep Tayyip Erdoğan Üniversitesi Ardeşen Meslek Yüksekokulu Spor Salonu'nda sürdürdü.