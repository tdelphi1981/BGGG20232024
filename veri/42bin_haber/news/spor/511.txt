G.Saray'a 1 milyon euroluk atıf!
Rumen temsilcisi Cluj'un tecrübeli oyuncusu Cadu, Sporx.com'un duyurduğu, "Galatasaray'da futbolculara dev prim" haberine kayıtsız kalmadı ve yaptığı açıklamada bu prime göndermede bulundu.
 Galatasaray ile CFR Cluj maçı öncesi Romanya'da heyecan artıyor. Grubun kaderini çizecek mücadele Çarşamba gecesi 21.45'te başlayacak.
 Sporx.com'un iki gün önce ortaya çıkarttığı, "Galatasaray'dan futbolculara 1 milyon euroluk prim" haberi Rumen basınında da geniş yankı bulmuştu. Galatasaraylı futbolculara dağıtılacak olan prime kayıtsız kalmayan isimlerden biri de; Cluj'un tecrübeli oyuncusu Cadu oldu!
 Rumen ekibinin tecrübeli oyuncusu Ricardo Cadu ise maç öncesi yaptığı açıklamada Galatasaraylı futbolculara sunulan galibiyet primine atıfta bulunarak "Onlar 1 milyon euro prim için oynayacak, biz ne için bilmiyorum. Benim bildiğim bir şey var, 11'e 11 oynayacağız. Şampiyonlar Ligi'nde bazı şeyler para demek değil. Parayı ancak maçtan sonra düşünürsünüz, maçtan önce para düşünülmez" ifadelerini kullandı.