Sponsor bulacağız"
Türkiye Tenis Federasyonu'nun yeni başkanı PTT Genel Müdürü Osman Tural oldu. Tural, teniste ilk önce sponsor bularak, gelirlerini artırmaya çalışacaklarını belirtti.Tural, Çok yönlü ve eş zamanlı bir tenis politikasını ortaya koyacağız. Tenisi geniş kitlelere yayacağız. Tenisi her yaşa ve her seviyeye yönlendireceğiz. Yetenekleri keşfedip uluslararası sporcu yetiştireceğiz. Sportif ve kariyer sonrası desteğe devam edeceğiz. Başarılı sporculara her türlü desteği vermeye devam edeceğiz diye konuştu.

Tesisleşmenin önünü açacaklarını ve antrenörlerin gelişimini sağlayacaklarına işaret eden Tural, mali kaynakları harekete geçirmek için de yerel yönetimlerle yakın çalışma içinde olacaklarını bildirdi.
Tural, Gücümüz delegeler varsa var, onlar yoksa bizim gücümüz olmaz. Uluslararası turnuvaları düzenlemeye devam edeceğiz. Üniversitelerle daha fazla çalışma içine girip ortak sosyal politikalar oluşturacağız ifadelerini kullandı.
Teniste alt yarış gruplarında herhangi bir sıkıntı olmadığını, Avrupa'da ilk dört içinde yer aldıklarına dikkati çeken Tural, şunları söyledi: Tenis ve eğitim sisteminin çatışması sonucu başarı engelleniyor. Çocuğumuz ya eğitim, ya da spor gibi çatışmayla karşı karşıya geliyor. Çocuğumuz eğitimi seçtiği için de uzun vadede başarıyı engelliyoruz. Hem tenis, hem de eğitimi bir arada götürebileceğimiz politikalar geliştirmeliyiz.

Tural, sosyal sorumluluk anlamında her tenisçiyi bir fidan olarak gördüklerini belirterek, hatıra ormanı oluşturup her tenisçi için birer fidan dikeceklerini ifade etti.

Yeni yönetim olarak her türlü eleştiriye açık olacaklarını söyleyen Tural, eleştirilerden ders çıkartacaklarını belirterek, Tenisin patronu değil, emekçisi olacağız dedi.