Aslan için bir maçtan çok ötesi
G.Saray bu akşam Almanyada Schalkeye konuk olacak. Şampiyonlar Liginde çeyrek finale adını yazdırmak için ter dökecek.
BU geceki 90 dakikada şüphesiz Sneijder ve Drogba açısından da önemli. İki yıldız gösterecekleri performansla maliyetlerini de karşılama şansına sahip. Çeyrek final biletiyle bir anlamda iki futbolcu da toplam kazançla bedavaya gelmiş olacak. 
Galibiyet ya da 2 ve üzeri gollü beraberlik lazım 
SCHALKE 04 ile İstanbuldaki ilk maçta 1-1 berabere kalan ve avantajı rakibine kaptıran Galatasaray, çeyrek finale yükselmek için gol hesapları yapacak. Turu atlayabilmek için mutlaka gol bulması gereken sarı kırmızılılar, galibiyete ya da 2 ve üzeri gollü beraberliklere ihtiyaç duyacak. Maçın normal süresinin 1-1 sonuçlanması halinde ise uzatmaya gidilecek. 
Lucescuyu yakalayacak 
CİMBOM, Schalkeyi elerse Fatih Terim de kariyerinde bir ilke imza atacak. Sarı kırmızılı takımın başında şampiyonlar liginde çeyrek final mutluluğu yaşayacak olan Terim, Lucescunun da G.Saraydaki başarısını egale edecek. 
Aysal dev adım atacak 
GÖREVE geldiğinde Hedefim Galatasarayı Avrupanın ilk 10 kulübü arasına sokmak olacak diyerek çıtayı belirleyen Başkan Ünal Aysal da bu akşam tur gelirse dev bir adım atacak. 
Görücüye çıkacaklar 
G.SARAYın bazı oyuncuları bugün Avrupanın 9 dev kulübü tarafından takip edilecek. Juventus, Bayern Münih, Valencia, Barcelona, A.Madrid, M.United, Sevilla, Milan, Liverpool, Muslera, Selçuk ve Burakı mercek altına alacak. 
Kasa parayla dolacak 
GALATASARAY olası bir galibiyet ve tur halinde paraya da boğulacak. Sarı kırmızılılar şimdiye kadar 24 milyon Euronun sahibi oldu. Schalke karşısında gelecek turla birlikte 4.9 milyon Euro daha gelecek.