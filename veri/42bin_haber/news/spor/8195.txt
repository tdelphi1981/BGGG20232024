Emre Belözoğlu'na müthiş teklif
Fenerbahçe'nin kaptanı Emre Belözoğlu, Aykut Kocaman'ın izinde...
Taraftarın "Takımın ruhu" olarak gördüğü Emre'nin sözleşmesinin bitiminin ardından Fenerbahçe'ye sportif direktör olacağı iddia edildi. 8 aylık bir aradan sonra Fenerbahçe'ye dönen Emre'ye transfer görüşmelerinin yapıldığı sırada Başkan Aziz Yıldırım'ın, 2.5 yıllık sözleşmesinin sonunda takımın başına sportif direktör olarak getirme sözü verdiği belirtildi. Emre'nin, "Başkanım 6 ay önce istememiştiniz. Şimdi ne değişti. Hem Aykut Hoca beni isteyecek mi?" diye sorduğunda Aziz Yıldırım'ın Emre'ye, "Sen o konuları kafana takma. Benim seninle ilgili planlarım sadece bugünlük değil. Seni ileride bu takımın başında da göreceğim" dediği öğrenildi. Aykut Kocaman da 2009- 2010 yılında Fenerbahçe'de göreve sportif direktör olarak başlamış bir yıl sonra Alman teknik adam Daum'un yerine geçerek iki görevi aynı anda yürütmeye başlamıştı.