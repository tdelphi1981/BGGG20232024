Timsah'ta gündem Belkalem ve Tamuz
Bursaspor'un Cezayir 1'inci Lig takımlarından Jeunesse Sportive'de oynayan Kabylieli Essaid Belkalem ile ilgilendiği bildirildi.Yeşil beyazlı takımın Belkalem'i 2013 Afrika Uluslar Kupası başlamadan renklerine bağlamak istediği ifade edildi. Belkalem, son zamanlardaki başarılı oyunuyla Cezayir A Milli Takımı'nda da oynamaya başladı. 

Öte yandan Hapuel Tel Aviv'in forvet oyuncusu Nijeryalı Toto Tamuz'da Bursaspor'a önerildi. Tamuz bu yıl 11 maçta 7 gol kaydederek tüm dikkatleri üzerine çekmeyi başardı. 

BANGURA PTT 1'İNCİ LİG'E Mİ GİDECEK? 

Bursaspor, tarihinin en yüksek bonservis bedeli ödeyerek kadrosuna kattığı, ancak kendisinden beklenen performansı alamadığı Teteh Bangura ile yollarını ayırıyor. Teknik Direktör Ertuğrul Sağlam'ın ligin ikinci yarısında kadroda düşünmediği Bangura için PTT 1'inci Lig takımlarıyla temasa geçildiği öğrenildi. 

TAGOE'YE KİRALIK FORMULÜ 

Bursaspor Vakıfköy Orhan Özselek Tesisleri'nde çalışmalarını sürdüren Prince Tagoe'ye bazı ekiplerin istediği bildirildi. Ertuğrul Sağlam'ın gözden çıkardığı Tagoe için de görüşmelerin devam ettiği, Suudi Arabistan'dan ve Katar'dan bir kaç kulübün Bursaspor'a tekliflerinin bulunduğu ve Tagoe'yi kiralık istedikleri ifade edildi. 

OZAN GÖRÜŞMESİ SÜRÜYOR 

Öte yandan Bursaspor'un kadro dışı bıraktığı, Ertuğrum Sağlam'ın kadroda düşünmediği Ozan İpek için transfer görüşmeleri devam ediyor. Geçtiğimiz hafta yönetimden izin alarak menajerleriyle birlikte Kasımpaşa Kulübü'yle görüşen ve büyük ölçüde anlaşan Ozan'ın bonservis pazarlığının sürdüğü taraftarların anlaşması halinde yetenekli sol açığın ligin ikinci yarısında Kasımpaşaspor forması giyebileceği öğrenildi. 
Öte yandan Eskişehirspor'un da Ozan İpek'i kadrosuna katabilmek için temaslarda bulunduğu öğrenildi.