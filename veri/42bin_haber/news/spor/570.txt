Sivasspor'da sakatların dönüşü sevindirdi
Spor Toto Süper Lig'in 11. haftasında sahasında Eskişehirspor ile karşılaşacak Sivasspor, maçın hazırlıklarını sürdürdü.Teknik direktör Rıza Çalımbay yönetiminde kulüp tesislerinde gerçekleşen antrenman, düz koşuyla başladı. Açma-germe hareketlerinin ardından futbolcular, tam sahada artırmalı koşu yaptı. 

Antrenman dar alanda pas çalışması ve çift kale maçla sona erdi. Sakatlığı devam eden Mehmet Nas, takımdan ayrı düz koşu yaptı.

Ligde Akhisar Belediyespor ve Orduspor, Ziraat Türkiye Kupası'nda ise İstanbul Güngörenspor maçında sakatlığı nedeniyle takımdaki yerini alamayan Fransız orta saha oyuncusu Aatif Chahechoue ile Akhisar Belediyespor maçında sakatlanan kaleci Milan Borjan da takımla çalışmalara başladı.

Sivasspor-Eskişehirspor karşılaşması, 9 Eylül Cuma günü 4 Eylül Stadı'nda saat 20.00'de başlayacak.