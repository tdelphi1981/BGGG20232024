Brezilya'da Hulk'a büyük şok!
Zenit'in Brezilyalı yıldız futbolcusu Hulk'un kız kardeşi, Brezilya'da fidye için kaçırıldı.
  
 Rus takımı Zenit'te forma giyen ve Brezilya Milli Takımı'nda da oynayan yıldız oyuncu Hulk'un kız kardeşi Angelica Aparecida Vieira kaçırıldı.
 Bir restaurantın önündeyken Campina Grande'de de kaçırılan Angelica Aparecida Vieira'nın durumunu polis de doğruladı.
 Yerel saatle 2 sularında gerçekleşen olayda Angelica Aparecida Vieira, bir restaurantın önünde arabasında tek başınayken kaçırıldı. Polis kaçıranların kaç kişi olduklarını ise henüz bilmiyor.
 Hulk 55 milyon euroya bu yaz Porto'dan Zenit'e transfer olmuştu ve takımının da en çok kazanan oyuncusu konumunda yer alıyor.
 Brezilya'da daha önce de bu tarz kaçırılma olayları yaşanmıştı. Romario'nun babası, Robinho'nun annesi, Garfite'nin annesi, Luis Fabiano'nun annesi, Ricardo Oliveira'nın kız kardeşi de daha önce fidye için kaçırılmışlardı.