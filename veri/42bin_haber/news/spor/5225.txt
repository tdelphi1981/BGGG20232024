İstanbul'da basketbol şöleni
Beko Basketbol Ligi'nin yıldızlarını bir araya getirecek 'Beko All Star 2013' yarın İstanbul'da yapılacak.
Ülker Sports Arena'da saat 13.30'da başlayacak büyük organizasyonda, smaç, 3 sayı ve yıldızlar şut yarışmalarının ardından, Türk ve yabancı yıldızlar karmaları maçı yapılacak.

Biletleri tükenen basketbol şöleninde Hadise konserinin yanı sıra, Brooklynettes ve BrooklyKnight dans ve şovları ile Action Team'in gösterileri organizasyona renk katacak.

Türk ve yabancı yıldızlar karmaları ile smaç, 3 sayı ve yıldızlar şut yarışmalarında yer alacak sporcular şöyle:

Türk Yıldızlar:

Başantrenör: Ufuk Sarıca

Oyuncular: Ender Arslan, Furkan Aldemir, Ersin Dağlı (Galatasaray Medical Park), Kenan Sipahi (TOFAŞ), Ömer Onan, İlkan Karaman, Emir Preldzic (Fenerbahçe Ülker), Sinan Güler, Kerem Gönlüm, Semih Erden (Anadolu Efes), Serhat Çetin (Beşiktaş), İzzet Türkyılmaz (Banvit)

Yabancı Yıldızlar:

Başantrenör: Orhun Ene

Oyuncular: Bo McCalebb, Bojan Bogdanovic (Fenerbahçe Ülker), Jordan Farmar, Aleksander Vujacic, Dusko Savanovic (Anadolu Efes), Robert Dixon, Alade Aminu (Pınar Karşıyaka), Kirk Penney (TED Ankara Kolejliler), David Hawkins (Galatasaray Medical Park), Charles Davis (Banvit), Jermareo Davidson (Antalya Büyükşehir Belediyesi), Joey Dorsey (Royal Halı Gaziantep Büyükşehir Belediyesi)

Smaç Yarışması: Alade Aminu (Pınar Karşıyaka), İzzet Türkyılmaz (Banvit), İlkan Karaman (Fenerbahçe Ülker), Jermareo Davidson ve Warren Carter (Antalya Büyükşehir Belediyesi)

3 Sayı Yarışması: Lionel Chalmers (Aliağa Petkim), Jon Diebler (Pınar Karşıyaka), Melih Mahmutoğlu (Erdemir), Daniel Harris Brown (Türk Telekom), Ogün Sevinç (Hacettepe Üniversitesi), Patrick Christopher (Beşiktaş), Bekir Yarangüme (Olin Edirne)

Yıldızlar Şut Yarışması: Levent Topsakal, Hüsnü Çakırgil, Harun Erdenay, Serdar Apaydın (Eski basketbolcular), Şaziye İvegin (Galatasaray Kadın Basketbol Takımı), Birsel Vardarlı, Esra Şencebe (Fenerbahçe Kadın Basketbol Takımı), Romain Sato (Fenerbahçe Ülker), Gülşah Akkaya (Beşiktaş Kadın Basketbol Takımı), Willie Solomon (Mersin Büyükşehir Belediyesi), Jordan Thedore (Antalya Büyükşehir Belediyesi), George Daniel Ewing (Beşiktaş)

-Kapılar saat 12.30'da açılacak-
'Beko All Star 2013' için Ülker Sports Arena'nın kapıları saat 12.30'dan itibaren açılacak.

Saat 13.30'da smaç yarışmasıyla başlayacak organizasyonda, 14.00'de 3 sayı ve 14.50'de de yıldızlar şut yarışmaları yapılacak. Türk ve yabancı yıldızlar karmasının mücadelesi ise saat 15.15'te başlayacak.

Maçın ardından şarkıcı Hadise konser verecek. Konserden sonra ise maçın 'En Değerli Oyuncusu' (MVP) seçilen basketbolcuya ödülü verilecek.