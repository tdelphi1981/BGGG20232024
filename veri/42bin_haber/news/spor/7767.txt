"Oraya bir takım amaçlar için gelmişler"
 
 Galatasaray'da Melo öfkesi dinmiyor! Meireles'in cezasına yapılan indirimin ardından Melo'nun cezasının onanması üzerinden başlayan tepkiye 2. Başkan Ali Dürüst de katıldı. Dürüst, Meireles'in cezasını değiştiren ama Melo'nun cezasını onayan Tahkim Kurulu'nu "Oraya bir takım amaçlar için gelmiş olduklarını görüyoruz" diye suçladı.
 
 GSTV'de canlı yayına konuk olan Dürüst, eleştiri oklarını kurullara yöneltirken TFF'yi de uyardı. Bu arada program sırasında ekranda sürekli Meireles ve Melo'nun kırmızı kart pozisyonları yanyana gösterildi.
 
 "Melo kararını açılamakta zorluk çekiyoruz" diyen Dürüst, Türkiye Futbol Federasyonu'nun güvenilirliğini yitirmekte olduğunu savundu. Tahkim Kurulu'na yönelik eleştirilerini "Oraya bir takım amaçlar için gelmiş olduklarını görüyoruz" diye sürdüren Galatasaray 2. Başkanı, federasyondan açıklama beklediklerini ifeade etti.
 
 Meireles ve Melo olaylarında verilen kararları "Ya art niyet var ya kurul yetersiz" diyerek eleştiren Ali Dürüst, TFF Yönetimi'ni kurulla ilgili gerekli girişimleri yapmaya davet etti ve bu şartlar altında ligin huzur içinde bitmesinin zor olduğunu vurguladı.
 
 Meireles olayında hakem raporundaki tükürüğün dikkate alınmadığını ama Melo'da rakip oyuncunun verdiği tepkinin dikkate alındığını belirten Dürüst, "Bu çifte standarttır. Önceki olayda televizyon görüntülerine bakılıyor ve bir sıvı olduğu da söyleniyor. Disiplin Kurulu'nun aldığı kararı ve hakem raporunu yok sayıyor Tahkim Kurulu. Bunu bir yerde yapıyorsan başka yerde de yap. Hukuksuz ve mantığa uymayan, çifte standartlı bir karar var." dedi.
 
 Galatasaray'da Melo öfkesi sürüyor! Melo'nun cezasının onanmasına Galatasaray 2. Başkanı Ali Dürüst de tepki gösterdi. Dürüst, Tahkim Kurulu'nun bir takım amaçlar için gelmiş olduğunu söyledi.