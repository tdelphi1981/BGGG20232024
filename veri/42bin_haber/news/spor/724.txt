Konyaspor, Kartal maçında galibiyetten emin
Torku Konyaspor Teknik Direktörü Hüsnü Özkara, deplasman karnelerinin iyi olduğunu, Kartalspor deplasmanından galibiyetle ayrılan taraf olacaklarını söylediÖzkara, yaptığı açıklamada, Kartalspor'un saha avantajını iyi kullanarak sonuca giden bir takım olduğunu belirtti.

Uzun süredir bir arada oynayan oyunculardan kurulu bir ekiple mücadele edeceklerini aktaran Özkara, takım olarak her geçen hafta artan bir performans ortaya koyduklarını dile getirdi.

Oynadıkları iyi futbolu sonuca yansıtmakta sıkıntılar yaşadıklarına dikkati çeken Özkara, Deplasmanda oynadığımız Denizlispor karşılaşmasında neredeyse 90 dakika tek kale oynadık. Maçta futbol adına yapılması gereken her şeyi yaptık ama kullandığımız kornerden dönen top kalemizde gol oldu. Arzumuz ve oynadığımız oyunun karşılığı 3 puandı ama olmadı. Deplasman karnemiz iyi. Kartalspor deplasmanından galibiyetle ayrılan taraf biz olacağız diye konuştu.

Özkara, geride kalan 10 haftada takım birlikteliği anlamında önemli mesafeler kaydettiklerini, tek sıkıntılarının basit gol yemek olduğunu ifade etti.