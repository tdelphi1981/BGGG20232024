Tottenham'da Gareth Bale şov
UEFA Avrupa Ligi'nin şampiyonluk adaylarından Tottenham konuk ettiği Lyon'u Gareth Bale'in 45 ve 90+2'de serbest vuruştan attığı gollerle 2-1 mağlup etti.
UEFA Avrupa Ligi 2. Tur ilk maçında Tottenham ile Lyon karşılaştı. Kendi liglerinde bu sezon iyi bir performans gösteren iki takımın mücadelesinde Tottenham, Gareth Bale'nin uzatma dakikalarında attığı golle maçtan 2-1 galip ayrıldı ve rövanş için avantajlı bir skor elde etti.

Maçta perdeyi açan gol ilk yarıda 45. dakika oynanırken geldi ve Gareth Bale attığı golle ev sahibi ekibi maçta 1-0 öne geçirmeyi başardı. Karşılaşmanın ilk devresi 1-0'lık sonuçla tamamlandı.

Bale serbest vuruştan yine affetmedi

İkinci yarıya hızlı başlayan taraf konuk Lyon oldu ve maçta dakikalar 55'i gösterirken sahneye çıkan Samuel Umtiti attığı golle skorda 1-1'lik eşitliği sağladı.

Maçta 90+2. dakika oynanırken Tottenham adına ilk golü sahibi Gareth Bale bir kez daha sahneye çıktı ve Tottenham skoru 2-1'e getirmeyi başardı.

Karşılaşmada başka gol olmadı ve ev sahibi ekip 2-1'lik skorla sahadan galip ayrıldı.