Emre: 'İlk defa şahit oldum'
Emre Belözoğlu, taraftarın maç sonrası verdiği tepkiye çok üzüldüğünü söyledi, İnşallah bir an önce camianın içinde bütünlük olur dedi.
Emre Belözoğlu, taraftarın maç sonu gösterdiği tepki için İlk defa şahit oldum yorumunu yaptı. Milli oyuncu, Bu statta edindiğim tecrübe, taraftarımızın desteğiydi. Bazı şeyleri görmek şaşırtıcı oldu. Daha önce böyle tepkiyle karşılaşmamıştım. Taraftarlar kaybedilen puanlar sonrası tepki gösterecektir, bu normal. Bunu çevirmek de bizim elimizde. İyi sonuçlar gelirse, taraftar takımın arkasında olacaktır. Dünyanın her yerinde böyle, sadece Fenerbahçeye özgü değil diye konuştu.

Takımın son zamanlarda kötü gitmesine bir teşhis koymanın kolay olmadığını kaydeden tecrübeli futbolcu, 6 aylık bir aradan sonra buraya güzel duygularla geldim. Çok büyük oyuncularla yan yana oynadım. Şu an bütün oyuncularımız da çok değerli. Bazen değişimler sancılı oluyor. Kalitemiz yeterince var. Özellikle skor üretemezseniz, iç saha maçlarında işiniz zor. Taraftarın tepkisine üzüldüm. İnşallah bir an önce camianın içinde bir bütünlük olur dedi.

Bu arada Emre dün sahaya çıkar çıkmaz tribünlerde müthiş bir tezahürat patladı. Tüm tribünler dakikalarca milli oyuncu lehine bağırdı.