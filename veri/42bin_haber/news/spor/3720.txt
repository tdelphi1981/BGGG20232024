Beşiktaş Nene'yi bekliyor ama Nene...
Geçtiğimiz günlerde yaptığı açıklamada Brezilya'ya döneceğini söyleyen Nene'ye bir teklif de Flamengo'dan geldi.
 31 yaşındaki Nene, önceki günlerde yaptığı açıklamada artık Paris SG'de kalamayacağını ve ülkesi Brezilya'ya dönmek istediğini söylemişti.
 Birçok Brezilya kulübünün transfer listesinde olan Nene, bu kez de Flamengo ile görüşüyor.
 Ülke basınına konuşan Brezilyalı futbolcunun menajeri Gilvan Costa, Flamengo ile görüştüklerini doğrularken, ''Flamengo'dan teklif aldık ancak bu teklif Nene'nin istediğin ücretin çok altında'' şeklinde konuştu.
 Gilvan Costa, Nene'nin Brezilya'ya dönmekten çok mutlu olacağını ve bu sayede Dünya Kupası kadrosunda da yer alabileceğini belirtirken, Flamengo ile görüşmelerin süreceğini de sözlerine ekledi.