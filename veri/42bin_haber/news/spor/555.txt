"Üsküdar karşısında oynamak tecrübe oldu"
Bayanlar Hentbol Süper Ligi'nde Üsküdar Belediyesi'ne 29-21 yenilen Ardeşen Gençlik ve Spor Kulübü'nün Başkanı Sultan Rauf Oğuz, Avrupa'da Türkiye'yi temsil eden rakipleri karşısında oynamalarının kendileri için tecrübe olduğunu söyledi.Oğuz, yaptığı açıklamada, Üsküdar Belediyesi'nin ligin iyi ekiplerinden biri olduğunu belirterek, Gayet iyi bir oyun sergilediler ve kazandılar. Avrupa'da ülkemizi temsil eden bir takımla oynamak da bizim için ayrı bir tecrübe oldu dedi.

Teknik heyet ve oyuncularını gösterdikleri mücadeleden dolayı kutlayan Oğuz, Üsküdar Belediyesi'ne de centilmenlikleri, misafirperverlikleri, sporcularımıza, teknik heyetimize ve kulüp yöneticilerimize gösterdikleri incelik ve hassasiyet için teşekkür ediyorum. Bizi biz yapan değerler bunlardır. Sporun kardeşlik, birlik, beraberlik ve dayanışma olduğunu gördük ifadelerini kullandı.
Başkan Oğuz, maç boyunca taraftardan mükemmel derecede destek gördüklerini kaydederek, Bizleri yalnız bırakmayan İstanbul'daki hemşehrililerimize çok teşekkür ediyorum. Çünkü deplasmanda yabancılık çekmedik. Deplasmanı adeta kendi evimize çevirdiler dedi.