Fenerbahçe Ülker ilk galibiyetini aldı
THY Avrupa Ligi'nde Khimki’yi konuk eden Fenerbahçe Ülker, rakibini 85-82 mağlup etti. 
Baştan sona büyük bir çekişmeye sahne olan maçta Fenerbahçe Ülker, ilk galibiyetini almasının yanı sıra Top 16’da ilk kez potasında 90 sayının altını gördü. Sarı – Lacivertlilerde Bojan Bogdanovic 26 sayı, 4 ribaundla mücadelenin en skorer ismi olurken David Andersen 18 sayı; Bo McCalebb 16 sayı, 5 ribaund, 4 asistle maçı tamamladı. Khimki’de ise Zoran Planicic 25 sayı, 6 ribaund, 6 asist 4 top çalmalık bir performans sergilerken Paul Davis 12 sayı, Vitaly Fridzon 11 sayı ve Kresimir Loncar da 10 sayıyla mücadeleyi tamamladı. 
Mücadelenin ilk çeyreğinde iki takım da top kayıplarında oldukça cömert davrandılar. Fenerbahçe Ülker, ilk 5 dakikada 10-8’lik üstünlüğü yakalasa da Khimki 6-0’lık seriyle periyotu 19-17’yle geçti. İkinci çeyrekte önce Sarı – Lacivertliler 10-1’lik seriyle 24-19 öne geçti, ardından Rus ekibi Sergey Monya’nın üçlükleriyle 10-0’lık seri skoru 24-29’a taşıdı. Soyunma odasına da konuk takım 36-40’lik skorla girdi. İkinci devrenin ilk bölümüne iyi başlayamayan Fenerbahçe Ülker, 8 sayı geriye düşmesine karşın özellikle savunmada iyi bir performans sergileyip çeyrek sonunda öne geçmeyi başardı (56-54). Final periyotunda iki takım da basketbolseverlere müthiş anlar yaşattı. Khimki maçın bitimine 22 saniye skoru 78-79’a getirirken Fenerbahçe Ülker rakibi top kaybına zorlayıp serbest atışları da sayıya çevirince salından 85-82’lik galibiyetle ayrılmasını bildi. 
SALON: Ülker Sports Arena 
FENERBAHÇE ÜLKER (85): Bo McCalebb 16 (5 ribaund, 4 asist), Barış Ermiş, Romain Sato 4 (7 ribaund), David Andersen 18, Kaya Peker 5 (7 ribaund), Oğuz Savaş 4, Mike Batiste 2 (5 ribaund), İlkan Karaman 2, Bojan Bogdanovic 26 (4 ribaund) 
KHİMKİ (82): Vitaly Fridzon 11, Petteri Koponen 9, Kresimir Loncar 10, Kelvin Rivers 7 (4 ribaund), Sergey Monya 8 (4 ribaund), Zoran Planicic 25 (6 ribaund, 6 asist, 4 top çalma), Matt Nielsen 
1. PERİYOT: 17-19
2. PERİYOT: 19-21
3. PERİYOT: 20-14
4. PERİYOT: 29-28