Masraflar benden
Yıldırım partideki konuşmasında, İki yıl önce Gökhanın Antalyadaki golüyle seri yakalayıp şampiyon olduk. Bu doğum günüyle yeni bir başlangıç yapalım dedi.
FENERBAHÇEnin tecrübeli sağ beki Gökhan Gönülün önceki akşam doğum günü kutlandı. Takımdaki tüm futbolcuların ve kamptaki yöneticilerin katılımıyla gerçekleştirilen organizasyonu ise bizzat başkan Aziz Yıldırım üstlendi. Gökhan Gönüle sürpriz yapan Yıldırım ve yöneticiler, futbolcuların da katılımıyla yapılan sade törende keyifli anlar yaşadı. Yönetim kurulunun aldığı kararla takımı yalnız bırakmamak için yönetici arkadaşlarıyla birlikte Antalyada olan Aziz Yıldırım, espriyle karışık olarak doğum günü masraflarını da üstlendiğini dile getirdi. 
SERİ ANTALYADAKİ GOLLE BAŞLADI 
BAŞKAN Yıldırım, 2010-2011 sezonunda kazanılan şampiyonluğun Gökhan Gönülün, Antalyaspor deplasmanında kaydettiği aşırtma golle başladığını hatırlatarak şunları söyledi: İki yıl önce şampiyon olurken en zorlu maç ilk maçtı. Gökhan o gün uzaktan harika bir aşırtma golle seriyi başlatmıştı. Şimdi de Gökhanın doğum günü ile yeni bir başlangıç yapalım. 
GÖKHANDAN YILDIRIMA TEŞEKKÜR 
SÜRPRİZ kutlama ile bir hayli mutlu olduğu öğrenilen Gökhan Gönülün de, Aziz Yıldırıma ettiği öğrenildi. Neşeli geçen doğum gününde Gökhan, bir konuşma yaparak, Böyle büyük bir camiada, büyük bir ailede doğum günü kutladığım için çok mutluyum. Sanırım başkanımız organize etmiş. Çok teşekkür ederim. İnşallah bir aile olarak, hep beraber güzel bir yıl geçiririz. Herkese çok teşekkürler ifadelerini kullandı. 
F.Bahçeye özel balo 
F.BAHÇEnin Antalya Derneği tarafından dün gece yönetici ve futbolculara bir balo düzenlendi. Baloya başkan Aziz Yıldırım, yönetim kurulu üyelerinin yanı sıra Aykut Kocaman ve sarı lacivertli futbolcular katıldı. Futbolcular ve teknik heyet erken saatlerde balodan ayrıldılar. 
Stoch: Tek hedef zirve 
F.BAHÇEnin Slovak futbolcusu Miroslav Stoch, Fenerbahçe Televizyonuna konuştu. Stoch, Her alanda şampiyonluğu hedeflediklerini dile getirip, İlk yarıda olduğu gibi yoğun bir maç programımız var. 3 kulvarda da mücadele ediyoruz. Hedeflerimize ulaşmamız için yoğun çalışmalıyız diye konuştu. 
  
 