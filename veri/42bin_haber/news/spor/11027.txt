İşte Emre'nin son durumu
Fenerbahçe'nin Bursaspor ile oynadığı Spor Toto Süper Lig maçında sakatlanan Emre Belaözoğlu'nun durumu belli oldu.
Fenerbahçe'ye yeniden gelmesinin ardından gösterdiği performansla takımın vazgeçilmezlerinden olan Emre Belözoğlu, Bursaspor maçının 23. dakikasında sakatlanarak oyundan çıkmak zorunda kaldı. Yapılan kontrollerin ardından başarılı futbolcunun durumu belli oldu.

Sporx'te yer alan habere göre; Sakatlığı nedeniyle sabah saatlerinde kontrolden geçen 32 yaşındaki futbolcunun kasığında zorlanma olduğu ve bu hafta dinlendireleceği öğrenildi.

Fenerbahçe'nin Avrupa Ligi'nde Viktoria Plzen ile oynayacağı maçta daha önce Atletico Madrid ile UEFA'da mücadele ettiği için forma giyemeyecek olan Emre Belözoğlu, hafta sonu Medical Park Antalyaspor karşılaşmasında da görev yapamayacak.