Galatasaray'dan flaş Sneijder açıklaması
Galatasaray Kulübü Başkan Yardımcısı Refik Arkan, Sneijder'in transferi'nin bu akşam netlik kazanacağını söyledi.
Sarı - kırmızılı kulübün başkan yardımcısı Refik Arkan, konuyla ilgili Radyospor'a yaptığı açıklamada, "Sneijder meselesi daha fazla uzamaz. Bu akşama kadar yanıt alırız, daha fazla bekleyecek zamanımız yok." dedi. 
 
"YÜZDE 95 KABUL EDECEK"

Futbolcunun fikrinin hangi yönde olduğuyla ilgili soruya ise Arkan, "Olumlu, hiç bir sorun yok. Teklifimizi prensipte kabul etti. Galatasaray'da oynamak istiyor ama ailesiyle konuyu değerlendiriyor. Son kararını verecek. Bu akşam geç saatlerde de olsa bir haber alırız. Bana göre yüzde 95 kabul edecek." diye konuştu. 
 
"MENAJER SORUNU HER ZAMAN YAŞANIR, HER ŞEYE RAĞMEN OLUMLU İLERLİYORUZ" 

"Bu transferde Hollandalı futbolcunun menajeri Sören Lerby'le ilgili sorun yaşanıyor mu?" sorusuna ise başkan yardımcısı Arkan, "Menajerlerle ilgili sorun her zaman yaşanır. Her transferde yaşanır. Biz sorunları aşacağımıza inanıyoruz. Bana göre mevcut durum son derece pozitif. Sonuca doğru olumlu gidiyoruz." diye cevap verdi.