Pasif ofsayt kalkıyor
Artık yeşil sahalarda, rakip takımdaki oyuncuların dikkatini dağıtan futbolcular için ofsayt bayrağı kaldırılmayacak.Kısacası, Pasif ofsayt kuralı geçerli olmayacak.
FIFAnın futbol oyun kurallarını belirleyen birimi IFAB, ofsayt kuralında bazı değişikliklere gitti. Önümüzdeki temmuzdan itibaren geçerli olmak üzere, artık ofsayt alanında bulunan ama topa müdahale etmese de rakibin dikkatini dağıtan oyuncular ofsaytta sayılmayacak.
Mevcut kurala göre, bir oyuncu ofsayt alanında yer alıyorsa, topa dokunmasa bile rakibin dikkatini dağıttığı taktirde ofsaytta sayılıyor. 
TEK KOŞULLU MÜDAHALE 
BÖYLECE Oyuncunun rakibi ile top için mücadele içine girme koşulu getirildi. Rakip savunma veya kale direğinden dönen toplardaki ofsayt kuralında da değişikliğe gidildi.  
Halihazırda ofsaytta olan ama pozisyonun ilk anında topa müdahale etmeyen bir futbolcu, direkten veya rakip takım oyuncusundan seken topa müdahale edince, ofsayta düşmüş sayılmayacak. 
Hamle yaparsa ofsayt 
OFSAYTTAKİ bir oyuncu ilk etapta topa müdahale etmese de kaleci veya rakibin kurtardığı topa hamle yaparsa ofsayt bayrağı kalkacak. Ama rakip futbolcu ilk müdahale aşamasını geçip topu kontrol ettiğinde biraz önce ofsaytta görünen futbolcu da artık topa hareketlenebilecek.  
Hakemleri rahatlatır 
FIFAnın ofsayt kuralında yaptığı bu değişiklik, en çok yardımcı hakemler ve orta hakemi rahatlatır. Bu değişimden yola çıkarak, FIFAnın daha fazla golün önünü açtığını söylemek mümkün. Bir başka neden ise, maçlarda ofsayt sebebiyle iptal edilen goller sonrası yaşanan tartışmaların önüne geçmektir. 
Selçuk Dereli (Eski hakem ve yorumcu)