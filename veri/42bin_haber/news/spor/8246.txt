Kartal'a 'Hayır', Cim Bom'a taş!
 
 Sosyal paylaşım sitesi Twitter'dan takipçilerinin sorularını yanıtlayan Temelli, Beşiktaş'ın Şükrü Saracoğlu Stadı'nda oynamasından, Belhanda transferine, Galatasaray'ın transferlerinden, Trabzonspor maçına kadar birçok konuda fikirlerini dile getirdi.
 
 BELHANDA KONUSU
 
 "Abi niye belhandaya 15 milyon verip almadik ben webo nun ziglerin formasini mi alayim emre bizim kalbimiz zaten" sorusuna Temelli, Montpellier'nin son gün fiyat artırdığını, yoksa iki kulübün 10 milyon euroda anlaşmış olduklarını söyledi.
 
 BEŞİKTAŞ SARACOĞLU'NA GİDER Mİ?
 
 "Ömer abi, BJK'nın maçlarını Kadıköy'de oynaması söz konusu mu? Evet'se, çıkabilecek olayların sorumluluğunu kim üstlenecek?" diye soran bir kullanıcısına ise Temelli "Zannetmiyorum" cevabını verdi. Beşiktaş teknik direktörü Samet Aybaba da dün basın mensuplarıyla gerçekleştirdiği sohbet toplantısında taraftarlara mesaj göndererek Saracoğlu'na misafir gideceklerini belirtmişti.
 
 GALATASARAY'IN TRANSFERLERİ
 
 "Ömer Bey GS'nin duyumla hareket edip bizi suçladığı her konuya vereceğiniz cevabın arkasındayız." sorusuna F. Bahçe asbaşkanı "Bizi suçlayabilecekleri bir şey yok konuşmak bedava. Paramız var, yıldız aldık diyorlar basketçileri kaçıyor aynı şey bizde olsa..." cevabını verdi.
 
 TELEVİZYONDAKİ PROGRAMLAR
 
 Bir takipçisinin televizyonda Fenerbahçe karşıtı programlar yapılıyor, bir şey yapamıyoruz yorumuna ise Temelli, "O bitmez bir sene daha sürer iki kanalda program var, ikisinin de sahibi kongre üyesi ne güzel değil mi?" yorumunu yaptı.
 
 TRABZONSPOR MAÇI
 
 Temelli ayrıca Fenerbahçe'nin BATE Borisov maçı sonrasında İstanbul'a dönmeyeceğini ve direkt olarak Rize'ye geçip, Trabzonspor maçına orada hazırlanacağını da söyledi.
 
 Fanatik