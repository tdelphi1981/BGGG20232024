Beşiktaş: 66 - Lietuvos Rytas: 65
Turkish Airlines Euroleague'de grubunu üçüncü sırada bitirmeyi daha önceden garantilemiş olan Beşiktaş, TOP 16 öncesindeki son maçında Lietuvos Rytas'ı 66-65 yendi.
 Temsilcimiz için prestij maçı olan mücadelede son 16 takım arasına kalabilmek için galip gelmesi gereken Litvanyalı ekip karşısında maçın sonuna kadar dirençli bir performans gösteren Siyah-Beyazlılarda Daniel Ewing 14 sayı ile takımının en skorer ismi olurken, Serhat Çetin de 12 sayılık bir katkıda bulundu.
 Mücadeleye üç sayı çizgisinin gerisinden etkili başlayan konuk ekip, ilk 2 dakikada 2-10'luk bir seriyle skor üstünlüğünü eline aldı. Curtis Jerrells – Gasper Vidmar ile farkın daha fazla açılmasına engel olan Beşiktaş, ilk çeyreğin sonunda durumu 15-19'a getirdi. İkinci çeyrekte özellikle hücum ribaundları sonrasında bulduğu sayılarla sonuca giden Lietuvos Rytas, 15. dakikada farkı çift hanelere çıkardı (19-29). Devrenin son bölümünde içeri kat ederek sayılar bulan temsilcimiz, soyunma odasına 33-39'luk skorla geride girerken, üçüncü çeyrekte Damir Markota'nın da skora katkı vermesiyle kontrolü eline almak isteyen Beşiktaş, Daniel Ewing'in önderliğinde farkı 3 sayıya kadar indirerek final periyodu öncesinde durumu 51-54'e getirdi. Curtis Jerrells – Patrick Christopher ikilisinin oyuna iyice ağırlığını koyduğu son çeyrekte uzun bir aranın ardından 57-56'lık skorla öne geçen temsilcimiz, son dakikaya da 66-65'lik üstünlükle girdi. Maçta son hücumu kullanan Lietuvos Rytas, boyalı alanda istediği şutu bulamayınca Beşiktaş, mücadeleden 66-65 galip ayrıldı.
 SALON: Abdi İpekçi Spor Salonu 
 Hakemler: Juan Gonzalez, Spiros Gkontas, Oscar Perea
 BEŞİKTAŞ (66): Daniel Ewing 14 (4 Ribaund- 4 asist), Can Akın 2 (1 Ribaund- 2 asist), Gasper Vidmar 10 (6 Ribaund- 1 asist), Randal Falker 2 (3 Ribuand), Serhat Çetin 12 (2 Ribaund-2 asist), Damir Markota 6 (4 Ribaund- 2 asist), Patrick Christopher 10 (4 Ribaund), Cevher Özer (1 asist), Curtis Jerrells 10 (4 Ribaund- 1 asist) 
 LIETUVOS RYTAS (65): Deividas Dulkys (1 asist), Steponas Babrauskas 8 (4 Ribaund), Renaldas Seibutis 7 (3 Ribaund- 3 asist), Predrag Samardziski 4 (3 Ribaund), Mindaugas Katelynas 8 (2 Ribaund), Nemanja Nedovic 8 (6 Ribaund- 7 asist), Leon Radosevic 11 (10 Ribaund- 3 asist), Dejan Ivanov 16 (5 Ribaund- 1 asist), Janis Blums 3 (3 Ribaund- 1 asist)
 1.PERİYOT: 15-19
 2.PERİYOT: 18-20
 3.PERİYOT: 18-15
 4.PERİYOT: 15-11
 CİHAN
  