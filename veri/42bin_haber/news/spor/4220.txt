Kartal görünümlü Kanarya
F.Bahçe kadrosunda bulunan ve geçmişte forma giyen 6 futbolcunun, Kartalspordan yetişmiş olması dikkat çekiyor.
iSTANBULun köklü kulüplerinden Kartalspor yetiştirdiği yetenekli futbolcuları önce Fenerbahçeye ardından da Türk futboluna sunuyor. 1949 yılında kurulan ve halen PTT 1. Liginde yer alan bordo beyazlı takım, bacasız fabrika misali her yıl birçok genci futbolun vitrinine çıkartıyor. Adının Kartal olması nedeniyle taraftarları arasında çok sayıda Beşiktaşlının olduğu bilinirken yönetim bazında Kartalsporun en yakın iletişimde olduğu Süper Lig takımı Fenerbahçe... 
TOPLAMDA ALTI FUTBOLCUNUN YOLU DÜŞTÜ 
YILLAR içinde Fenerbahçe takımına birçok oyuncu veren Kartalsporun halen sarı lacivertli formayı hizmet eden üç oyuncusu bulunmakta. Genç yaşta Kartalsporun eğitiminden geçen Volkan Demirel, Egemen Korkmaz ile halen Fenerbahçenin futbolcusu olmasına rağmen Kayserisporda forma giyen Ertuğrul Taşkıran bulunuyor. Ayrıca geçmiş dönemlerde Kartalsporda eğitim alan ve sarı lacivertli takımda görev yapan futbolcular arasında Trabzonsporlu Olcan Adın ve Eskişehirsporda futbol yaşamını sürdüren Servet Çetin ile Sadettin Demirtaş bulunuyor. 
Ertuğrul Taşkıran 
KARTALSPOR altyapısından yetişen genç kaleci, F.Bahçeye transfer oldu. Önce Samsunspora kiralandı. Şu an Kayserisporda kiralık olarak forma giyiyor. Fenerbahçe gelecekte kalesini emanet edeceği kalecinin tecrübe kazanması için kiralama yoluna başvurdu. 
Servet Çetin 
ALTYAPI kariyerini Kartalsporda tamamlayıp, A takıma yükseldi. F.Bahçe ve G.Saray formalarını giydi. 270 Süper Lig maçında 20 gol kaydetti. 1 Süper Kupa, 47 Türkiye Kupası, 2 Resmi Kupa, 12 dünya Şampiyonası, 21 Avrupa Şampiyonası maçında sahaya çıktı.  
Olcan Adın 
2002 yılında 17 yaşındayken keşfedilip Balıkesirspordan alındı. Genç yaşta A takımda oynamaya başladı. Performansıyla Fenerbahçenin dikkatini çekip, 2003te Fenerbahçeye transfer oldu. Şuan Trabzon forması giyen oyuncu 128 süper Lig maçı oynadı. 
Sadettin Demirtaş 
FUTBOL hayatına altyapısından yetiştiği Kartalsporda başlayıp, daha sonra bu ekipte A takıma yükseldi. Biraz tecrübe kazandıktan sonra o da Fenerbahçeye transfer oldu. Antalyaspor, Sarıyer, İstanbul BŞB takımlarında da başarılı performanslara imza attı.