Bursa'da Kayserispor'a geçit yok
 
 İlk yarı beklediğini alamayan iki takımın karşılaşmasında Kayserispor 18. dakikada Bobo'nun golüyle 1-0 öne geçti. 25. dakikada ise Pinto eşitliği sağladı. 40. dakikada Sebastian Pinto'nun attığı şutta günün başarılı isimlerinden Ertuğrul'un çıkardığı top Belluschi'nin önüne düştü. 
 Bu pozisyonu iyi değerlendiren tecrübeli futbolcu, takımını 2-1 öne geçirmeyi başardı ve ilk yarı bu skorla tamamlandı. 2. yarı orta alan mücadelesine sahne olan karşılaşmada kalan dakikalarda başka gol olmayınca Bursaspor 3 puanı kazanan taraf oldu. 
 Bursaspor tribünlerinde yaşanan büyük boşluklar da gözden kaçmadı. Maçın bir bölümünde bir kısım Bursaspor taraftarının 'Yönetim istifa' diye bağırması diğer taraftarlar tarafından ıslıklanarak protesto edildi. Ayrıca Ertuğrul Sağlam cezası nedeniyle maçı tribünden takip etti. 
 Sağlam'ın yerine 2. kez takımın başına geçen Mutlu Topçu, bu maçtan da galip ayrılmasını bildi. Bursaspor'un yeni transferi Edu'da 65. dakikada oyuna girerek Bursa formasıyla ilk kez bir karşılaşmada boy gösterdi. 
 AA