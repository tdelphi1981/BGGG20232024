Bu hikayede kimse haksız değil
Fenerbahçe ile Galatasaray arasında yaşanan briç krizinin nedeni sonunda ortaya çıktı.
1-DOĞRU: G.Saray, twitter hesabından Kadın Briç Takımımız, Fenerbahçeyi yenip şampiyon oldu diye açıklama yaptı. 
2-DOĞRU: F.Bahçe Kulübü, resmi internet sitesinden, Bizim briç takımımız yok bilgilendirmesinde bulundu. 
3-DOĞRU: Kulüpten bağımsız, F.Bahçe adında bir takım var. Ama briçte herkes, istediği isimle mücadele edebiliyor. 
TÜRKİYEde, Fenerbahçe ile Galatasaray arasındaki ezeli rekabet malumunuz... İşte bu rekabet, her alanda devam ediyor. Sarı kırmızılıların geçtiğimiz günlerde resmi twitter hesabından yayınladığı haber de, ilk olarak dikkatlerden kaçtı. Söz konusu haberde, Galatasaray kadın briç takımının Fenerbahçeyi yenerek İstanbul şampiyonu olduğu vurgulanıyordu. 
Gözden kaçan bu haber, önceki gün sarı lacivertlilerin resmi internet sitesinden yapılan bir açıklama ile bambaşka bir boyuta ulaştı. Fenerbahçe, briç şubelerinin olmadığını belirterek bu açıklamaya yanıt verdi. Peki sarı kırmızılılar, ezeli rakibinin olmayan şubesini nasıl yenmiş olabilirdi? 
GERÇEKTEN DE F.BAHÇE İSMİNDE BİR TAKIMI YENDİLER 
Olayın aslı ise tam olarak şöyle... Prosedür gereği, briç müsabakalarına katılabilmek için bir grup ismi seçmek gerekiyor. Örneğin kimileri kızının ismini kimileri de mahallelerinin adını grup ismi olarak kullanabiliyor. Lisanslı bir briç sporcusu olan Fenerbahçe Yöneticisi Yasemin Merçilin grubu da kendisine jest olarak takımlarının ismini Fenerbahçe olarak koyuyor. Müsabakalara bu şekilde katılan ekip, Yasemin Merçilin Sivasspor ile Türkiye Kupasında oynanacak karşılaşma nedeniyle bu kente gittiği gün Galatasaray ile karşılaşıyor ve yeniliyor. 
 
RESMİ TAKIM KURMA HAYALİ SUYA DÜŞTÜ 
İŞLERİ karıştıran olay da bundan sonra başlıyor. G.Saray resmi sitesinden F.Bahçeyi yenip, şampiyon olduk diye bir haber yayımlıyor. Bunu gören F.Bahçeli yöneticiler şaşırıp, G.Saray yönetim kurulu üyelerini arayarak, Bizim böyle bir şubemiz yok şeklinde uyarıyor. 
Ve haber G.Saray resmi sitesinden kaldırılıyor. Olan da Yasemin Merçilin F.Bahçenin briç takımı hayallerine oluyor. Başkan Aziz Yıldırım, Merçile, Bu durumda bile seni üzüyorlar diyerek briç şubesine gerek olmadığını söylüyor. 
İŞTE BRİÇTEKİ FENERBAHÇE OYUNCU LİSTESİ 
- Süleyman Kolata 
- Yasemin Merçil
- Neşe Dirim
- Hatice Özgür
- Başak Oruç Orhan
- Sevil Akın
- Funda Özbey