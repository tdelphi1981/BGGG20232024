Beşiktaş 2-2 İstanbul BŞB
Beşiktaş, Spor Toto Süper Lig'in 18. haftasında sahasında 'belalısı' İstanbul Büyükşehir Belediyespor ile 2-2 berabere kaldı ve liderlik şansını kaybetti.
İnönü Stadı'nda oynanan karşılaşmada Beşiktaş'ın gollerini 28. dakikada Tomas Sivok ile 57. dakikada Olcay Şahan attı. İstanbul Büyükşehir Belediyespor'un gollerini ise 22. dakikada Samuel Holmen ile 65. dakikada Doka kaydetti.  
MAÇTAN KARELER - Adem Kabayel, Emre Oktay ve Semih Bahadır'ın objektifinden 
Beşiktaş bu beraberlikle liderlik şansını kaçır ve puanını 31 puana çıktı. İBB ise 22 puana çıktı.  Siyah beyazlı takım ligin 19. haftasında deplasmanda lider Galatasaray'a konuk olurken İBB de Bursaspor'u konuk edecek.  
HANİ BİR KASVET ÇÖKER YA ADAMA..  - Orhan Can yazdı 
SPOR TOTO SÜPER LİG PUAN DURUMU VE FİKSTÜR İÇİN TIKLAYIN 
BEŞİKTAŞ'IN KABUSU İBB  
Siyah-beyazlı takım, İstanbul Büyükşehir Belediyespor ile yaptığı 14 resmi maçtan sadece 2'sini kazanabildi. 
İki ekip arasında, 12'i Süper Lig, 2'si de Türkiye Kupası'nda olmak üzere geride kalan 14 resmi maçtan 4'ünü İstanbul Büyükşehir Belediyespor, 2'sini Beşiktaş kazandı, 8 maç da berabere sonuçlandı. 
Bu maçlarda İstanbul Büyükşehir Belediyespor toplam 18, Beşiktaş ise 16 gol attı.     
MAÇIN CANLI ANLATIMI 
Beşiktaş, ligdeki gol sayısını 40'a çıkardı 
 
Bu sezon ligin en golcü takımı olan Beşiktaş, bugünkü karşılaşmada da taraftarlarına gol sevinci yaşattı. Siyah-beyazlı takım, rakibi karşısında bulduğu 2 golle ligdeki gol sayısını 40'a çıkardı.

AYBABA: " SIVOK'UN SIRTINA ÇARPAN TOP GOL OLMASA..." 
 
Üst üste 8. maçında gol yedi 
Beşiktaş, İstanbul Büyükşehir Belediyespor karşısında kalesini yine gole kapatamadı. Sezon başından beri kalesini gole kapatmakta zorlanan siyah-beyazlı takım, ikinci yarının ilk haftasında da bu sıkıntıyı yaşadı. Beşiktaş, turuncu-lacivertli takımdan yediği gollerle üst üste 8. maçta da kalesinde gol gördü. Ligde en son 10. haftada Mersin İdmanyurdu'nu 3-0 yendiği karşılaşmada gol yemeyen siyah-beyazlı takım, bu mücadelenin ardından Bursaspor, Medical Park Antalyaspor, Akhisar Belediyespor, Orduspor, Eskişehirspor, Gençlerbirliği, Kayserispor ve İstanbul Büyükşehir Belediyespor maçlarında kalesini gole kapatamadı.

KORKMAZ: "BEŞİKTAŞ'IN NASIL OYNAYACAĞINI BİLİYORDUK" 
Fernandes ikinci yarı görev aldı 
 
Kara kartalda Portekizli oyuncu Manuel Fernandes, maçın ikinci yarısında oyuna dahil oldu. Sakatlığı nedeniyle 4 maç forma giyemeyen Fernandes, 68. dakikada Oğuzhan Özyakup'un yerine oyuna girdi. Siyah-beyazlı taraftarlar, tecrübeli oyuncunun sahaya girişini coşkulu bir şekilde karşıladı. Manuel Fernandes, ortaya koyduğu etkisiz futbolla hazır bir görüntü vermedi. 
 
Kart sınırındakiler derbi maçında oynayabilecek 
 
İstanbul Büyükşehir Belediyespor karşısına sarı kart sınırında çıkan Beşiktaş'ın 5 oyuncusu, Galatasaray ile oynanacak derbi maçında da forma giyebilecek. Bu maç öncesi 3'er sarı kartı bulunan Tomas Sivok, Uğur Boral, Hugo Almeida, Roberto Hilbert ve Veli Kavlak, sarı-kart görmeyerek derbi maçında görev alma şansı yakaladı. 
Stat: BJK İnönü
Hakemler: Serkan Çınar, Tarık Ongun, Arkın Akgöl
Beşiktaş: McGregor, Hilbert, İbrahim Toraman, Sivok, Emre Özkan, Holosko, Necip Uysal, Oğuzhan Özyakup (Dk. 68 Fernandes), Olcay Şahan (Dk. 81 Uğur Boral), Veli Kavlak, Almeida
İstanbul Büyükşehir Belediyespor: Eduardo, Geraldes, Can Arat, Metin Depe, Ekrem Ekşioğlu, Tom Silva (Dk. 60 Doka, Dk. 83 Mahmut Tekdemir), Cihan Haspolatlı, Holmen, Zeki Korkmaz, Visca (Dk. 90 1 Zayatte), Webo
Goller: Dk. 22 Holmen, Dk. 65 Doka (İstanbul Büyükşehir Belediyespor), Dk. 28 Sivok, Dk. 57 Olcay Şahan (Beşiktaş)
Sarı kartlar: Dk. 35 Webo, Dk. 47 Geraldes, Dk. 70 Ekrem Ekşioğlu, Dk. 88 Can Arat, Dk. 90 4 Cihan Haspolatlı (İstanbul Büyükşehir Belediyespor), Dk. 48 Emre Özkan (Beşiktaş)