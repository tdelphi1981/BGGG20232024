2012 badmintonun altın yılı
Olimpiyatlara ilk kez sporcu yollayan Türkiye, katıldığı turnuvalarda toplam 134 madalya kazandı.
TÜRKİYEde badminton sporu geçen sezon büyük bir atılım gerçekleştirdi. 2012 yılında Türk badminton tarihinde ilk kez Neslihan Yiğitle Londrada düzenlenen Olimpiyat Oyunlarına katılma hakkı elde edilirken, uluslararası organizasyonlarda da Türkiye 33ü altın madalya olmak izere toplam 134 kez podyuma çıkma sevinci yaşadı. Federasyon Başkanı Murat Özmekik, 2012 yılının Türk badmintonu açısından oldukça başarılı bir yıl olarak geçtiğini belirtirken Uluslararası faaliyetlerde 134 madalya aldık ve 62 federasyon arasında madalya sıralamasında 5. durumdayız. Balkan Şampiyonalarda toplam 100 madalyanın 59unu sadece Türkiye olarak aldık. Geriye kalan 41 madalyayı kalan 9 ülke kendi aralarında paylaşmıştır ifadelerini kullandı. 
İlk hedef Avrupa Şampiyonası 
Federasyon Başkanı Murat Özmekik, bundan sonra ilk hedeflerinin 22-31 Mart tarihlerinden Ankarada düzenlenecek Avrupa Gençler Şampiyonası olduğunu söylerken Ardından gözümüzü haziran ayında Mersinde yapılacak Akdeniz Oyunlarına çevireceğiz dedi. Öte yandan Badminton Federasyonu, Gençlik ve Spor Bakanı Suat Kılıçın ve Spor Genel Müdürü Mehmet Baykanın destekleri ile sosyal sorumluluk projelerini hayata geçirmeye de devam ediyor.