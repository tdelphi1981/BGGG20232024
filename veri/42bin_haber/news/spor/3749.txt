Kayserispor'a Ajax'lı orta saha
Kayserispor, Hollanda Birinci Futbol Ligi (Eredivisie) takımlarından Ajax'tan gurbetçi futbolcu Yener Arıca'yı transfer etti. 
AA muhabirinin kulüp yetkililerinden aldığı bilgiye göre, Beşiktaş'ın da bir ara gündeminde olan 20 yaşındaki futbolcuyla sarı-kırmızılı kulüp 4,5 yılığına anlaştı. 

Orta sahanın ortası ile solunda oynayan genç futbolcunun, takımıyla Haziran'a kadar sözleşmesi bulunuyordu.

Kayserispor, Yener Arıca transferiyle birlikte devre arasındaki ilk transferini gerçekleştirmiş oldu.