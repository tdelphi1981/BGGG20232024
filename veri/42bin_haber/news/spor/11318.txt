Demirören'den Beşiktaş'a dava
Türkiye Futbol Federasyonu Başkanı Yıldırım Demirören, 28 Aralık 2012 tarihinde yapılan Beşiktaş Genel Kurulu'nda yönetiminin ibra edilmemesi nedeniyle siyah beyazlı kulübe dava açtı.
Beşiktaş Futbol Yatırımları A.Ş.den Kamuyu Aydınlatma Platformuna konu ile ilgili gönderilen açıklama şöyle: 
"Şirketimiz eski yönetim kurulu üyelerinden Yıldırım Demirören, Ertunç Soğancıoğlu ve Mehmet Soysal, 28.12.2012 tarihinde yapılan olağan genel kurul toplantısında haklarında alınan ibra edilmeme kararlarının hükümsüzlüğü ile şahsi kusur ve eylemlerinden dolayı şirkete karşı sorumlu olmadıklarının menfi tespit davası niteliğinde olmak üzere, tespiti ve hükmen ibralarına karar verilmesi talepli olarak İstanbul 31.Asliye Ticaret Mahkemesinin 2013/74 E. sayılı dosyası ile Şirketimiz aleyhine dava açmışlardır. Dava ön inceleme aşamasındadır."

BEŞİKTAŞ BİR SEZON DAHA AVRUPA'DAN MEN EDİLEBİLİR