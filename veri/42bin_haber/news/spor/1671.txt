Vanlılar yeni havuzla yaz kış yüzebilecek
Van'daki en büyük yatırımlardan biri olan Olimpik Yüzme Havuzu açılışı yapılmadan önce Van halkının hizmetine sunuldu.
Toplam'da 18,6 Milyon TL'ye mal olan olimpik havuz, olimpik standartlardaki yüzme havuzu 25 metre eninde, 50 metre boyunda ve 10 kulvardan oluşuyor. 

Ulusal ve uluslarası standartlara ve yarışmalara uygun olarak inşa edilen kapalı yüzme havuzu ısıtma sistemi ile yaz-kış yüzme sevenlere hizmet edecek. 
Gençlik ve Spor Bakanlığı tarafından yaptırılan Van Olimpik Yüzme Havuzu hizmet vermeye başladı. Havuza ilk dalış halkında katılımı ile gerçekleştirildi. Gerçekleşen ilk dalışa Vali yardımcıları Atay Uslu, Mehmet Yüzer ve Gençlik Hizmetleri ve Spor İl Müdür vekili Yalçın Özdemir'in yanı sıra halkında yoğun katılımı ile gerçekleşti. 
Van Gençlik Hizmetleri ve Spor İl Müdürlüğü'nce bünyesinde olan Van Olimpik Yüzme Havuzu 18,6 milyon TL'ye mal oldu. Olimpik standartlardaki yüzme havuzu 25 metre eninde, 50 metre boyunda ve 10 kulvardan oluşuyor. Ulusal ve uluslarası standartlara ve yarışmalara uygun olarak inşa edilen kapalı yüzme havuzu ısıtma sistemi ile yaz-kış yüzme severleri ağırlamayı planlıyor. 
500 kişilik seyirci kapasitesine sahip olan yüzme havuzunda, filtre özelliği ile ilaçlama, temizleme çalışmaları otomatik olarak yapılıyor. Havuzda, sosyal donatı alanları olan fitness salonu, sauna, sporcu soyunma odaları ve dinlenme tesisleri ise spor severler için düşünülmüş diğer ayrıntılar arasında yer alıyor. 
Havuza ilk dalışı gerçekleştirenlerden Van Vali yardımcıları Atay Uslu, "Halkımızın kış aylarında böyle bir tesiste yüzdüklerini görmek bizleri de oldukça mutlu ediyor. Bundan sonra Van'lılar da yılın 12 ayı yüzebilecekler. Elimizde olan değerlerin kıymetini bilmeliyiz. Henüz açılışını yapmadık ancak istedik ki halkımız bundan faydalansın bu yüzden de havuzun kapılarını halkımız için sonuna kadar açtık. Bu vesileyle birlikte Gençlik ve Spor Bakanlığı ve Spor Genel Müdürlüğü'ne de teşekkürlerimizi sunuyoruz." dedi. 
Olimpik havuzda nitelikli sporcular yetiştirmeyi amaçladıklarını vurgulayan Gençlik Hizmetleri ve Spor İl Müdür vekili Yalçın Özdemir ise "Elimizdeki bu imkanı çok iyi değerlendirip yüzme kursları açarak havuzumuzda müsabık sporcu yetiştirmek, çocuk ve gençlerimizin en kısa sürede ulusal faaliyetlere katılmalarını sağlayacağız." şeklinde konuştu. 
Kasım ayında suya girmenin heyecanı içinde olan vatandaşlardan Kadri Gökhan, "Memleketimizde yüzmeye müsait büyük bir gölümüz var. Ancak ilimizdeki kış şartlarından dolayı suyun keyfini çıkarmadan havaların soğuması ile birlikte yüzme şansımız hiç kalmıyordu. Yüzme sporunun da çocuklarımızın burada yapabileceğimiz içinde ayrıca mutluyuz. Bu tesisin tamamlanıp halka açılması ve Van'lıların yılın 12 ayı yüzme yapabilecekleri ortamların oluşu bizleri oldukça sevindirdi." dedi. 
Açıklamaların ardından aralarında Vali Yardımcıları Atay Uslu, Mehmet Yüzer ve Gençlik Hizmetleri ve Spor İl Müdürü vekili Yalçın Özdemir'in de bulunduğu vatandaşlarla birlikte havuza toplu dalış yaparak suyun keyfini çıkarttı.