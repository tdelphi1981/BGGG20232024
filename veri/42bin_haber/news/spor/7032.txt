Beşiktaş'ta üyeler yönetimi dava etti
Beşiktaş Jimnastik Kulübü'nün 6 kongre üyesi Beşiktaş Yönetim Kurulu'nu dava etti. Kongre üyeleri, 10.06.2012 tarihinde, gündemin 5. maddesinde yer alan "Kongre Üyeliğinin 1200 TL ve aidatın 120 TL olması" maddesinin iptali için Beşiktaş Yönetim Kurulu'na dava açtı.
Tanju Sıtkı, Kamil Taner Bilir, Çetin Suvaroğlu, Murat Cenik, Atilla Sesal ve Ahmet Domaç isimli Beşiktaş Kongre Üyeleri, Avukat Rıdvan Mutlu'ya vekalet vererek Olağan Üstü İdari ve Mali Genel Kurul'a söz konusu itirazlarını yazılı olarak verdi. Davacılar, bu itirazın Genel Kurul'da okunmasına rağmen; 'ben yaptım oldu' mantığına getirildiğini iddia ediyor.

1900 KONGRE ÜYESİNİN, ÜYELİKLERİ İPTAL Mİ EDİLECEK?

Şu ana kadar Beşiktaş'a toplam 1900 adet kongre üyesi kaydı yapıldı. Davayı açan üyelerin, usul hatasından dolayı, bu üyeliklerinin tamamının düşmesini talep ediyorlar.

Üyeler, Şubat ayındaki Mali Genel Kurul'da bu konunun konuşulmasını istiyorlar. Söz konusu dava ise Mart ayında görülecek. Bu dava ile ilgili yapılan açıklamada ise "Bu dava ile ilgili tüm bilgileri ve davanın açılmasına destek veren tarafları da araştırıp önümüzdeki günlerde sizlerle paylaşacağımızın bilinmesini isteriz." denildi.