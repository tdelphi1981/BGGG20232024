Ve Bülent Tulun konuştu!
Ara transfer dönemi başlar başlamaz Fatih Terim'in listesinde yer alan Wesley Sneijder ile gündemi epey sallayan Galatasaray, Hollandalı yıldızı almaktaki inadını sürdürüyor.
 Eczacıbaşı'nın Milano'da Asyste lCarnaghi Vıllacortese maçına davetli olarak giden Bülent Tulun, Sneijder'in transferi için Milano'na nabız yokluyor. Galatasaray Başkanı Ünal Aysal'ın tam yetki ile görevlendirdiği Bülent Tulun, Milano'da Sneijder'ın menajeri Soren Lerby ile görüşüp transfere nokta koymaya çalışacağı öğrenildi.
 Tulun'un Hollandalı yıldız ve menajeri ile son bir temasta bulunarak, kafalardaki soru işaretlerini kaldırmak için Galatasaray'ın gelecek 5 yılın vizyonunu anlatacağı öğrenildi.
 Bu arada Sneijder ile İnter arasındaki görüşmede sponsorluk paylaşımının revize edilmesi pazarlığında arada 2 milyon euro fark bulunduğu İtalyan medyasında yer aldı. Sneijder'in bu sorunu çözmesi sonrasında Galatasaray'ın teklifiyle ilgili kararı vermekte önü daha da açılacak.
 Bülent Tulun'un Milano'da yapacağı temaslar sonrasında Galatasaray, Sneijder transferini en son önümüzdeki pazartesi günü bitirmeyi hedeflediği ve aksi halde transferden vazgeçerek başka bir oyuncunun transferi için harekete geçecekleri bildirildi.
 DHA