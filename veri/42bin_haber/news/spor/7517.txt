Eski TFF Başkanı Doğan Andaç vefat etti
Türkiye Futbol Federasyonu (TFF) eski başkanlarından ve Türk Milli Takımı'nın eski teknik direktörlerinden Doğan Andaç (88) hayatını kaybetti.
TFF'de 1980 yılında başkanlık yapan Andaç, (A) Milli Takım, Beşiktaş, Diyarbakırspor ve Denizlispor'da da teknik direktörlük görevlerinde bulundu. 2004 yılında Türkiye Futbol Adamları Derneği tarafından onur ödülü verilen Andaç'ın cenazesinin, yarın Ankara Kocatepe Camisi'nde öğle namazına müteakip kılınacak cenaze namazının ardından Cebeci Asri Mezarlığı'na defnedileceği bildirildi.

TFF'den yapılan açıklamada, 'Merhum Andaç'a Allah'tan rahmet, ailesi, yakınları ve Türk futbol camiasına başsağlığı dileriz' denildi.