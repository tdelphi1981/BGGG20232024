Gaziantepspor Kulübü Başkanı Kızıl'ın acı günü
Gaziantepspor Kulübü Başkanı İbrahim Kızıl'ın babası Haci Ramazan Kızıl (82), toprağa verildi.
Kızıl'ın dün yaşamını yitiren babası için Bahaeddin Nakıboğlu Camisi'nde tören düzenlendi. Burada İbrahim Kızıl, Gaziantepspor Asbaşkanı Mehmet Kızıl ve Gaziantepspor Yönetim Kurulu Üyesi Mustafa Kızıl taziyeleri kabul etti.

Kızıl'ın cenazesi, aynı camide öğle namazına müteakip kılınan cenaze namazının ardından Asri Mezarlık'ta toprağa verildi.

Cenaze törenine Kızıl'ın ailesi ve yakınlarının yanı sıra Gaziantep Valisi Erdal Ata, Büyükşehir Belediye Başkanı Asım Güzelbey, AK Parti milletvekilleri Halil Mazıcıoğlu, Şamil Tayyar, Şehitkamil Belediye Başkanı Rıdvan Fadıloğlu, Şahinbey Belediye Başkanı Mehmet Tahmazoğlu, Gaziantep Büyükşehir Belediyespor Kulüp Başkanı Ünsal Göksen, Gaziantepspor Teknik Direktörü Bülent Uygun, Gaziantep Büyükşehir Belediyespor Teknik Direktörü Suat Kaya, Gaziantepsporlu futbolcular, Gaziantepspor yönetim kurulu üyeleri ve çok sayıda vatandaş katıldı.