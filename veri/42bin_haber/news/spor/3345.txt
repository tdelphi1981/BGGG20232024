Ceylanlar idmanlara başladı
PTT 1. Lig ekiplerinden Şanlıurfaspor, ikinci yarının hazırlıklarına başladı.Teknik Direktör Bahri Kaya, yaptığı açıklamada, Antalya Belek'teki bir otelde toplanan futbolcuların antrenmanlara başladığını söyledi.

Devre arası kampını en verimli şekilde değerlendirmek istediklerini aktaran Kaya, şunları kaydetti: Biz takımla daha önce hiç kamp geçiremedik. İlk defa bir kampta futbolcularla beraber olacağız. Bir nevi bizim açımızdan uyum kampı olacak. Yeni transferleri de bu kampa yetiştirmeye çalışacağız. Antrenmanlarımızın temposunu yılbaşından sonra artıracağız. Bir veya iki de hazırlık maçı yapmayı planlıyoruz. Özellikle yeni transferlerle de kampta çalışma imkanı bulmak istiyoruz.

Kaya, ikinci yarıda takıma bazı oyuncuların takviye edilmesi konusunda hazırladığı raporu yönetim kuruluna bildirdiğini, devre arasında santrafor, stoper ve orta sahaya ikişer futbolcu transfer etmek istediklerini kaydetti.