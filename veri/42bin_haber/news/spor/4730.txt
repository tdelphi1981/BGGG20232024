Göztepe, Çorumspor'dan Tuncay Kılıç ile anlaştı
Göztepe, Çorumspor'dan 16 yaşındaki orta saha oyuncusu Tuncay Kılıç ile 3 yıllık sözleşme imzaladı.Çorumspor'da bu sezon başında profesyonel olan genç oyuncu, takımıyla Spor Toto 3. Lig'de 17 karşılaşmada 1 gol kaydetti.

Tuncay Kılıç, yaptığı açıklamada, bu kadar erken yaşta böyle büyük bir kulübün A takımında forma giyecek olmanın kendisine gurur verdiği belirterek, Heyecanımı kelimelerle anlatmam mümkün değil. Bana Göztepe gibi büyük bir kulüpte oynamamı sağlayan herkese çok teşekkür ediyorum. Bana olan güveni boşa çıkarmayacağım dedi.