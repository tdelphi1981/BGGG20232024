Trabzonspor-Fenerbahçe maçının biletleri satışa çıktı
Spor Toto Süper Lig'de Trabzonspor ile Fenerbahçe arasında 17 Şubat Pazar günü Hüseyin Avni Aker Stadı'nda yapılacak karşılaşmanın biletleri satışa çıktı.
Bordo-mavili kulüpten yapılan açıklamada, kale arkası tribün biletlerinin 20 lira, maraton tribün biletleri 35 lira, kapalı kenar ( A,D,E,H) tribün biletleri 60 lira, kapalı orta (B,C,F,G) tribün biletleri 80 lira, VIP tribün 150 lira, VIP özel tribün biletlerinin ise 500 liradan satışa sunulduğu kaydedildi.

İlk gün biletlerin sadece Taraftar Kart sahiplerine satıldığı belirtildi.