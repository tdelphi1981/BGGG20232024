Beşiktaş'ta hazırlıklar tam gaz sürüyor
Beşiktaşlı futbolcular kamp yaptığı otelde sabah ve akşam yaptıkları ağır antrenman nedeniyle lobide fazla gözükmeden odalarına çekilip saat 10.00da yataklarına girdiler. Siyah beyazlı takımın alt yapıdan yetişen yıldızı Muhammed Demircinin önceki gün doğum günü olması nedeniyle Teknik Direktör Samet Aybaba, Futbol Komitesinden Ahmet Kavalcı bu oyuncuyu tebrik ettiler. Muhammed ise "Sizleri utandırmayacağım. Sakatlığım geçti. Forma şansı bulursam sadece Beşiktaş değil milli takımında değişmez oyuncusu olacağım" dedi.
Beşiktaş Teknik Direktörü Samet Aybaba siyah beyazlı takımın Tutturcup Turnuvasında Wolfsburg ile yapıcak maçta oynamayacak oyuncular için sabah özel antrenman koydu. Aybabanın disiplinli ve otoriter tutumu aynı otelde kampta bulunan milli takım teknik direktörlerini de şaşırttı. Milli Takımlar Teknik Direktörü Abdullah Avcı ve antrenör Okan Buruk siyah beyazlı takım oyuncularla zaman zaman bir araya gelerek fikir alış verişinde bulunması da dikkatlerden kaçmadı.  
ANTRENMANDAN KARELER / EMRE OKTAY'IN OBJEKTİFİNDEN 
RAKİP WOLFSBURG  
Beşiktaş, Tutturcup turnuvasının ilk maçında bugün Diego'lu Wolfsburg'la karşılaşacak. Mardan Stadı'nın ev sahipliği yapacağı karşılaşma saat 20.00'de başlayacak. Beşiktaş-Wolfsburg mücadelesini TV8 naklen ekranlara getirecek.  
DİEGOYA KARŞI 
Beşiktaş Teknik Direktörü Samet Aybaba'nın bu mücadelede fazla forma şansı bulamayan isimlere şans tanıması, ayrıca savunmanın solu için de alternatif oyuncuları denemesi bekleniyor. Wolfsburg cephesinde ise, ismi Galatasaray ile Fenerbahçe'yle anılan Diego Ribas'ın ilk 11'de forma giyeceği öğrenildi. 
ALICIOĞLUGİLDEN YERLİ MUZ 
Alanyada bulunan Beşiktaş Plaj Futbol takımı Genel Menajeri Selman Alıcıoğlugil tarafından siyah beyazlı takımın Teknik Direktörü Samet Aybaba, yönetici Ahmet Kavalcı ve futbolculara özel olarak Alanyada yetişen yerli muz ve ananas hediye etti. 