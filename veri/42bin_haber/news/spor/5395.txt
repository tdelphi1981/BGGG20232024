Rus Makarova Kerber'i devirdi
Geçen sene Serena Williams'ın kabusu olan Rus Makarova, 5 numaralı seribaşı Alman Kerber'i turnuvanın dışına ittiAvustralya Açık Tenis Turnuvası'nda tek bayanlarda 19 numaralı seribaşı Rus Ekaterina Makarova, 5 numaralı seribaşı Alman Angelique Kerber'i 2-0 yenerek çeyrek finale çıkan ilk tenisçi oldu.

Sezonun ilk grand slam tenis turnuvası Avustralya Açık, Rod Laver Arena'da yapılan günün ilk maçıyla devam etti.
19 numaralı seribaşı Rus raket Ekaterina Makarova ile 5 numaralı seribaşı Alman Angelique Kerber'in karşılaşmasında, Makarova, favori gösterilen rakibine karşı ilk seti 7-5 kazandı.

İkinci sete iyi başlayan Kerber, sette 3-2 öndeyken mola esnasında sağlık ekibinden destek istedi. Kerber'in durumunu inceleyen doktor, hakemin izin vermesi üzerine Kerber'i tadavisini yapmak için sağlık odasına götürdü. Yaklaşık 5 dakika süren tedavinin ardından korta dönen Kerber oyuna konsantre olmakta zorlandı ve Makarova dokuzuncu oyunda Kerber'in servisini kırarak 5-4 öne geçti. Makarova, maç için servis attığı oyunu da kazanarak, setten 6-4, maçtan ise 2-0 galip ayrıldı.

Böylece Makarova, geçen yıl ABD'li Serena Williams'ı eleyerek çeyrek finale yükselmesinin ardından, bu sene de 5 numaralı seribaşı Kerber'i eleyip çeyrek finale çıkmayı başardı. Rus raket çeyrek finalde vatandaşı 2 numaralı seribaşı Maria Sharapova ile karşılaşacak.