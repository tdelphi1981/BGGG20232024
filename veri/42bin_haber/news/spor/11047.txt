Tarihin eşiğinde
1999-2000 sezonunda UEFA Kupasını alırken, 59 maça çıkan G.Sarayın bu rekoru, sarı laci-vertliler, Plzeni elerse tarihe gömülecek. Fenerbahçenin 61 maçla bu rekoru kırma şansı var.
Ligde, kupada ve Avrupa liginde şu ana kadar tam 47 resmi maç oynayan Fenerbahçe eğer Plzeni elerse Türk futbol tarihinin bir sezonda en çok resmi maç yapan takımı olacak  Şu ana kadar 25 lig, 13 Avrupa Ligi, 8 Türkiye Kupası ve 1 Süper Kupa karşılaşması oynayan sarı lacivertliler toplam maç sayısını 47ye yükseltti. Sarı lacivertliler eğer Plzeni elerse sezon sonuna kadar 61 maç oynamayı garantileyerek Türk futbol tarihinde bir rekora imza atacak. 
BEŞİKTAŞ YAKLAŞMIŞTI 
Bir sezonda en çok oynama rekoru 1999-2000 sezonunda Galatasaraya ait O sezon 34 lig 17 Avrupa Kupası ve 5 de kupa maçı oynayan sarı kırmızılılar aynı sezon 2 TSYD ve 1 de Atatürk Kupası oynamıştı. Bu 59 maçlık rekora, daha önce en fazla Beşikttaş yaklaşmıştı. 2010-11 sezonunda siyah beyazlılar, toplam 58 maç oynayarak Galatasarayın ardından bir sezonda en çok maç oynayan ikinci takım durumuna geldi.  
Rekoru kıracaklar 
Fenerbahçe 1 maç daha oynayacağı Plzeni elediği takdirde, UEFA Avrupa Liginde 2 maç daha oynamayı garantileyecek. Buna, ligde kalan 9 maç ve Türkiye Kupasındaki en az 2 maç eklendiğinde, toplam 61e ulaşacak. 
Sarı lacivertliler Plzeni elemeseler bile 59 maç ile Galatasarayın rekorunu egale edecek. Türkiye Kupasında finale yükselirlerse yine Plzeni elemeseler bile bu rekor 60 maçla kırılmış olacak. Aykut Kocaman döneminde bir çok rekora imza atan Fenerbahçe, böylece bu maç sayısıyla Türk spor tarihinin bir sezonda en çok sahaya çıkan takımı olma rekorunu da ele geçirmiş olacak.