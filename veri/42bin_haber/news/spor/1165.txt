Banvit'in yabancıları Türkiye'de mutlu
Beko Basketbol Ligi takımlarından Banvit'in yabancı oyuncularından Sammy Mejia, Charles Davis ve Viladimir Stimac, Türkiye'de basketbol oynamaktan dolayı mutlu olduklarını söyledi.Dominik Cumhuriyeti vatandaşı olan ve 2012-2013 sezonunda Banvit'e gelen Sammy Mejia, Türkiye'ye gelmeden önce Banvit hakkında araştırma yaptığını kaydetti. Kulüp hakkında çok iyi şeyler duyması ve bir aile ortamının oluşturulmasının gelmesinde etkili olduğunu ifade eden Mejia, Ailem yanımda olduğu sürece herhangi bir ülke ve şehre alışmam uzun sürmüyor. Daha önce 4-5 kez İstanbul'a maç nedeniyle gelmiştim. Bandırma, İstanbul'dan biraz daha değişik ama benim buraya alışmam çok kısa sürdü. Banvit'e gelirken eski oyuncularından Lance Williams ile konuştum. Aynı üniversiteden mezun olduk. Banvit ve Bandırma hakkında kendisinden bilgi aldıktan sonra geldim diye konuştu.

İki yıllık sözleşmesinin bulunduğunu vurgulayan Mejia, Gelecek sezonda da Banvit'te olacağım. Kazanan bir takımdayız. Kazanan takımda olmak iyi, hiçbir problemim yok. Bu takımın daha iyi yerlere gelmesi için çalışacağım dedi.

Charles Davis:

Charles Davis ise 4 sezondur Banvit forması giydiğini ve Türkiye'de ilk kez 2009-2010 sezonunda Aliağa Belediyesi'ne geldiğini ifade ederek, ABD ve Azerbaycan çifte vatandaşlık sahibi olarak, Azerbaycan Basketbol Milli Takımı'nın da formasını giydiğini anlattı.
Banvit'e gelme kararındaki en etkili ismin Antrenör Orhun Ene olduğunu vurgulayan Davis, şöyle devam etti:

Banvit Antrenörü Ene ile Antalya'da tanıştık. Kişiliği beni etkiledi. Türkiye'ye gelmeden önce ülke hakkında hiçbir şey bilmiyordum. Hatta Türkiye ismini yaşamında bir iki kez duydum. İnternet aracılığıyla ülke hakkında bilgi edindim. Banvit'te gelmeden önce 3 yıl Türkiye'de basketbol oynadım. Bandırma ile Banvit'i de bu sayede tanıdım.

Daviz, Türkiye'nin internetten tanıdığından daha güzel ve etkileyici olduğuna dikkati çekerek, ülkeyi çok sevdiğini ve ayrılmak istemediğini kaydetti.

Viladimir Stimac: Alışmam zor oldu

Geçen sezon Olin Edirne'de oynayan ve daha sonra Banvit'e transfer olan Sırp oyuncu Viladimir Stimac da Türkiye'ye gelmesindeki en önemli etkenin Beko Basketbol Ligi'ndeki mücadele ve kalitenin yüksekliği olduğunu söyledi. Türkiye'ye gelmeden önce bazı araştırmalar yaptığını ifade eden Stimac, Türkiye ile Sırbistan arasında çok benzerlikler vardı. Bu ülkeye alışmam zor olmadı. Türkiye'yi seviyorum, şimdilik buradan ayrılmak gibi bir düşüncem yok dedi. 

Banvit'e gelmesinde, diğer yabancı oyunculardaki gibi Antrenör Orhun Ene olduğunu dile getiren Stimac, Hakkında çok iyi şeyler duydum. Şu anda duyduklarımdan daha iyi bir ortamda kendisiyle birlikte çalışıyorum. Hedefimiz bu sezonu en iyi yerde bitirmek. Banvit'in başarısı için benden istenen her şeyi vermeye hazırım ve bu doğrultuda çaba harcıyorum diye konuştu.