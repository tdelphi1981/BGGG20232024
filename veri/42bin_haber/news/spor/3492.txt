Fenerbahçe, Barcelona'dan çıkamadı
Basketbolda THY Avrupa Ligi "Top 16" turu F Grubu'ndaki ilk maçında Fenerbahçe Ülker, deplasmanda İspanya'nın Barcelona Regal takımına 100-78 yenildi. 
İspanya'nın Barcelona kentindeki Palau Blaugrana Salonu'nda yapılan maçın ilk çeyreği, 24-13 evsahibi takımın üstünlüğüyle sona erdi. Devreye de Barcelona Regal 54-35 üstün girdi. Üçüncü çeyreği de 79-60 önde tamamlayan Barcelona temsilcisi, sahadan 100-78 galip ayrılan taraf oldu.

Fenerbahçe Ülkerli basketbolcu Bojan Bogdanovic, 19 sayıyla maçın en skorer ismi oldu.

Sarı-lacivertli takım, ikinci maçını 4 Ocak Perşembe günü sahasında İtalya'nın Montepaschi Siena takımıyla oynayacak.