Beni gönderen F.Bahçe'yi böyle şampiyon yaptım
Kabadayıların devreye girmesiyle, 1983te ligin bitmesine 5 hafta kala F.Bahçeden Trabzona gönderildiğini anlatan Osman Denizci, Dedikodular ayyuka çıkmıştı. Hoca bile oynatmak istemedi. Ama F.Bahçe golümle şampiyon oldu, Trabzon ikincilikte kaldı dedi.
OSMAN Denizci ismini bugün 30lu yaşların altında olanlar pek hatırlamaz. Ama yaşı uygun olanların çoğuna göre, sonraki yıllarda gelen Oğuz Çetin, Sergen Yalçın ve Alex gibi büyük yetenekti o... Kendisinin de söylediği gibi, 1980li yılların Osmanı bugünlerde olsa, Avrupanın en büyük kulüplerinde elini kolunu sallaya sallaya oynardı. 
Osman Denizciyi, futbolseverlerin gözünde zirveye taşıyan sadece yetenekleri değildi. Klasik deyişle, Adam gibi adamdı Osman... Delikanlı Osman diye boşa çıkmamıştı adı... F.Bahçede oynarken, daha lig bitmeden memleketinin takımı Trabzonspora verilen Denizcinin, dedikoduların alıp yürüdüğü son maçta Bursaya gol atıp, şampiyonluğu ayrılacağı Fenerbahçeye kazandırması bunca yıl geçmesine rağmen unutulmadı.
Biz de Osman Denizci ile söyleşimize bu tarihi olayla başladık. 
 
Fenerden ayrılışıma çok şaşırdım 
LİG devam ederken üstelik F.Bahçe şampiyonluk yarışında Trabzonsporla başa baş çekişirken sen bordo mavili takıma satıldın. Bu transfer nasıl oldu? 
Ben ve arkadaşlarım hiçbir şeyden habersiz Fenerbahçe formasıyla şampiyonluğa oynuyorduk. Bir gün beni başkanımız Ali Şen çağırdı ve Oğlum artık yapabileceğim bir şey kalmadı seni Tabzonspora verdim dedi. Çok şaşırdım. İlk defa Fenerbahçenin şampiyon kadrosundan bir oyuncu kopuyordu. 
Bu transferin nasıl olduğunu daha sonradan öğrendim. Mehmet Ali Yılmaz yeni başkan olmuş ve İstanbulda yaşayan Karadenizli bazı ünlü kabadayıları devreye sokarak beni daha sezon bitmeden Trabzonspora transfer etmiş.   
- Bu durumda resmen Trabzonun futbolcusuyken son 5 maç F.Bahçe forması giymeye devam ettin,  üstelik son maçta attığın golle şampiyonluğu Trabzonun elinden alıp F.Bahçeye sundun. O maçtan sonra lakabın Delikanlı Osman oldu. Yaşadığın ilginç günleri anlatır mısın?  
Bana forma vermekten çekindiler 
BENİM için çok sıkıntılı günlerdi. Öyle ki bugün bile geriye dönüp baktığımda, Yaşadıklarımı Allah hiçbir futbolcuya yaşatmasın diyorum. Son 5 hafta oynanırken şampiyonluk virajına kafa kafaya girdiğiniz en büyük rakibinize satılmışsınız. Teknik direktörümüz Stankoviç Acaba son maçlarda Trabzonspor lehine oynar mı diye kuşkulanıp bana forma vermekten çekiniyordu.  
Karakterimi bilmesine rağmen bazı arkadaşlarım da, hatta taraftarlar bile bu kuşkuyla bakıyorlardı. Son hafta Bursaya şampiyonluk maçına çıkarken Stankoviç, kulüp başkanı Ali Şenin yanına giderek Osmanı oynatmayacağım. Acaba bir şeyler yapar mı diye kuşkulanıyorum diyor.  Ali Şen Osman karakterli çocuktur, korkma oynat dedi ve sahaya çıktım. İkinci golü atarak bu maçtan alnımın akıyla çıktım. Yapmam gereken de buydu.  
Trabzonda sıradan oyuncular oynuyor 
TRABZONda sıradan oyuncular forma giyiyor. Yabancı çöplüğü durumunda. Son 10 yıl içinde Şota hariç doğru düzgün transfer yok. Alt yapıdan son çıkan yıldız Hamidir. Öz değerlerine, gençlere yatırım yapılmıyor. Ziya Doğanla çalışırken Gençlerle çalışmayı seviyorum. Şu alt yapıyı verin bana mahalle mahalle, köy, köy dolaşıp her yıl en az bir tane milyon dolarlık oyuncu çıkartayım size dedim. Ali Kemal, Hüseyin, Necati, Şenol, Serdar, Turgayların yetiştiği topraklardan nasıl futbolcu çıkmazmış.  
 
İşte o unutulmaz gol 
Tarih 10 Haziran 1983... Sezonun 33. haftası... Sarı lacivertliler Bursa deplasmanında oynarken, Trabzonsporun rakibi Zonguldakspor... Maçın 88. dakikası ve skor 1-1. Sahneye Osman çıkıyor. Bu golüyle son kez formasını giydiği Fenerbahçeye galibiyeti getiriyor. Sonraki sezonda oynayacağı Trabzonspor, Zonguldak ile 1-1 berabere kalınca, Fenerbahçe şampiyonluğunu ilan ediyor.  
OSMAN DENİZCİ
· Doğum yeri: Trabzon
· Doğum tarihi: 1957
FUTBOLCULUK KARİYERİ
· 1975-79 Erzurumspor
· 1979-81 Rizespor
· 1981-83 Fenerbahçe
· 1983-86 Trabzonspor
· 1986-87 Bursaspor
· 1987-88 Fenerbahçe
TEKNİK ADAMLIĞI: 
· 1991-92 Kartalspor
· 1998-04 Genç Milli Takım
· 2005-06 Maltepespor
· 2007-08 Trabzonspor 
Aykut Hoca yüzünden kalbim sıkıştı 
AYKUT Kocamanı nasıl buluyorsun?
- Aykut Kocaman çok düzgün ve duruşu olan bir insan. Kendisini çok seviyorum. Camiadaki baskıyı kaldırmak kolay iş değildir. Yine de kendisinin çok dik durduğunu düşünüyorum. Ancak bir Gaziantepspor maçlarını seyrettim yüreğim sıkıştı. Orta sahada aynı özelliklere sahip Meireles, Mehmet Topal, Cristian yan yana oynuyor. Gözlerime inanamadım. Al topu ver yanındakine... Böyle olmaz ki. Ne koşu özellikleri var, ne araya sızıp forveti tamamlayacak özellikleri var. Bu üç kişiden sadece biri oynar bana göre. 
Orta saha futbolcusu hücuma destek vermeli, aralara, çapraz koşu yapmalı. Aykut koy şu Salihi, Beykanı özgüven aşıla bu gençlere. Başka takımlara da örnek ol diye bağırıyorum. Salihin bilekleri müthiş. Oyun zekası ve adam eksiltmesi çok iyi.   
AĞABEYİM AYRILABİLSİN DİYE FENERE GELDİM 
F.bahçeye transferinde ilginç olmuştu...
Rize formasıyla Fenerbahçeyi 2-1 yenmiştik. O maçta çok güzel bir gol atınca Friedel Rausch beni almak için ısrarcı oldu. Sonunda ağabeyim Ali Kemal Denizcinin yaşadığı sıkıntılar nedeniyle F.Bahçeden ayrılmak istemesini koz olarak kullandılar ve ona Kardeşin Osmanı getir, seni serbest bırakalım diye şart koştular. Böylece ben de 1981 yılında çocukluk yıllarımda gönül verdiğim F.Bahçeye transfer oldum.  
Sneijder tamam Drogba şüpheli 
Wesley Sneijder için olumlu şeyler söyleyebilirim ama Didier Drogbanın yaşı kemale ermiş, bu sıkıntı yaratır. 
-GALATASARAYın son transferlerini nasıl değerlendiriyorsun?
Wesley Snejder için olumlu şeyler söyleyebilirim zira çok beğendiğim bir orta saha oyuncusu. İnşallah kimya uyar ve başarılı olur. Ancak Drogba konusunda fikrim farklı. Belki spor dünyası için renkli transfer olabilir ancak yaşı itibarıyla verebileceği çok şey olduğunu sanmıyorum. Yaşı kemale ermiş artık. 
Ben 30 yaşında futbolu bırakmıştım gerisini siz düşünün artık. Schalke 04 maçı için aldın bunları. Hadi o maçı kaybettin diyelim ne olacak yaptığın masraf? Bu kadro onlar olmadan da ligi çok rahat kaldırırdı zaten. Bu transferler yerine biraz alt yapılara değer versinler isterdim. 
Sneijder için 23 milyon, Drogba için 10.5 milyon Euro vereceklerine keşke yarısını alt yapıya yatırsalar genç çocukları kazansalardı. Yabancı alacaksan çocuk yaşta yetenekli gençleri bulacak yetiştirecek dünyaya satacaksın.  
Bir de soyunma odasına girmese 
AZİZ Yıldırımı çok eskilerden bu yana iyi tanırım. Kendisi aslında özü çok iyi bir insandır. Sohbeti bol renkli bir insandır. Bana göre Fenerbahçeyi çok seven çok sevdiği için bazen yanlışlar yapabilen bir insandır. Kazandırdıkları ortada. Faruk Ilgaz, Samandıra tesisleri, Ülker Spor Arena, Saracoğlu Stadı bunları yapmak kolay iş mi? Ailesinden çok Fenerbahçeyi sever. Sadece soyunma odasına inmesini filan beğenmiyorum. 