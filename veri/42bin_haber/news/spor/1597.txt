Beşiktaş iki yıldız için Kiev'e gitti!
Beşiktaş Teknik Direktörü Samet Aybaba, Şampiyonlar Ligi'nde dün akşam Ukrayna'da oynanan Dinamo Kiev - Paris Saint Germain maçını tribünden izledi.
Samet Aybaba, dün akşam saatlerinde Kiev Borispol Havaalanı'na inerek, maçın oynanacağı Kiev Olimpiyski Stadı'na hareket etti. Beşiktaş bir süredir Paris Saint Germain Kulübü'nde forma giyen Brezilyalı yıldız Nene ile ilgileniyordu.

Aybaba, İsmail Köybaşı'nın yeniden sakatlığı sonrası transfer politikalarını değiştireceklerini açıklamıştı. Mustafa Pektemek'in sakatlığıyla beraber forvet arayışlarını hızlandıran Beşiktaş'ın, Dinamo Kiev'in golcüsü Artem Milevski ile de ilgilendiği öne sürülmüştü.

Paris Saint Germain'in 2-0'lık üstünlüğüyle biten maça ilk 11'de başlayan Nene, 87. dakikada oyundan alındı. Dinamo Kiev'de forma giyen Artem Milevskiy ise 67. dakikada oyuna dahil edildi.

Siyah Beyazlı takımın teknik direktörü Samet Aybaba dün Şampiyonlar Ligi A Grubu'nda oynanan Dinamo Kiev-Paris Saint-Germain karşılaşmasını izlemek için Kiev'e gitmişti. Fransız takımında forma giyen 31 yaşındaki Brezilyalı futbolcu Nene'yi (Anderson Luiz de Carvalho) izleyen Aybaba bugün öğle saatlerinde İstanbul'a geri döndü. 

Samet Aybaba Dinamo Kiev-Paris Saint-Germain maçında 87 dakika forma giyen Nene'nin de takip ettikleri oyuncular arasında yer aldığını belirtirken, şunları söyledi.

"Devre arasında transfer yapmak için çalışmalarımız sürüyor. Fırsat buldukça özellikle Şampiyonlar Ligi maçlarını takip etmeye çalışıyorum. Dün akşam Dinoma Kiev-Paris Saint-Germain karşılaşmasını izledim. Nene sezon başından buyana transfer listemizde olan bir futbolcu. Kendisini dün canlı izleme fırsatı buldum. Performansı olumluydu ancak sadece 1 maça bakarak karar veremeyiz. Nene ve listemizdeki diğer oyuncularla ilgili çalışmalarımız önümüzdeki günlerde de devam edecek."