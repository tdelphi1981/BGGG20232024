Mustafa Bozdağ: "Ben sihirbaz değilim..."
Spor Toto 2. Lig Kırmızı Grup ekiplerinden Giresunspor Kulübü Başkanı Mustafa Bozdağ, Ben sihirbaz değilim, yirmi tane adam alarak Giresuspor'u 1,5 ayda uçuramam dedi.Bozdağ kulüp binasında düzenlediği basın toplantısında, teknik direktör Cengiz Demir'in dün yönetime istifasını sunduğunu ve kendilerinin de kabul ettiklerini anımsattı.

Yeni teknik direktör arayışına zaman kaybetmeden başladıklarını ifade eden Bozdağ, şöyle konuştu:  Teknik direktörümüz Cengiz Demir alınan saha sonuçlarının ardından istifa dilekçesi verdi, bizde yaklaşık iki saat süren yönetim kurulu toplantısının ardından istifasını kabul ettik. Tabi bu futbolun içinde olan şeyler. Biz kendisine ve ekibine çok teşekkür ediyoruz. Yeni teknik direktör ile ilgili de görüşmelerimiz bu günden itibaren başlayacaktır. Ancak Giresuspor'un maddi durumu da ortadadır. Kulübü yormayacak, bizim istediğimiz sözleşmeye imza atacak bir teknik direktör getirmemiz gerekiyor

-Kulübün geleceğini düşünmemiz lazım-

Bozdağ, başkan ve yönetim kurulu olarak her hangi bir sözleşmeye imza atarken kulübün geleceğini de düşünmeleri gerektiğini anlatarak şunları kaydetti: Açıkçası kulübü zora sokacak bir anlaşma yapacak teknik direktörü de Giresun'a getirmeyiz. Herkes benden futbolun başında çok kaldığım için sportif başarı bekliyor. Ben sihirbaz değilim, yirmi tane adam alarak Giresuspor'u 1,5 ayda uçuramam. Benim öyle bir özelliğim yok. Ağustos ayında geldim, dışarda kalan en iyi futbolcuları aldım. Takımda 300 bin liraya oynayan futbolculara 150 bin liraya imza attırdım. Oynarlarsa alacakladır, hiç kimsenin Giresuspor'u bağlayıcı 
sözleşmesi yoktur. Bundan sonra da böyle devam edecek