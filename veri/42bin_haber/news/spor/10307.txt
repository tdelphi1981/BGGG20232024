Ve doktor da gitti
Kulüp Doktoru Barış Çakır, sağlık konusunda Floryada yaşanan çift başlılık sebebiyle görevinden istifa etti.
Hürriyet,  23 Şubat 2013 tarihinde kaleciler Ufuk Ceylan ve Aykut Erçetin ile start alan sağlık konusundaki krizi manşetine taşımıştı.  
GALATASARAY'DA SAĞLIK SKANDALI 
Bu haber büyük ses getirirken, sponsor hastane ile sarı kırmızılı kulübün kendi doktoru arasındaki çift başlılık sonrasında Barış Çakır görevinden ayrıldı.

Galatasaray Kulübü Doktoru Barış Çakır, Eskişehirspor maçı öncesinde sağlık konusunda Floryadaki ilginç baskılar sonrasında istifa etti. Çakırın, futbolcuların sakatlıklarında koyduğu teşhislerin dikkate alınmaması ve sağlık konusunda tüm misyonun sponsor hastaneye bırakılması sonrası böyle bir karara vardığı öğrenildi. 
Floryada başta sarı kırmızılı futbolcular olmak üzere herkesin sevip saydığı Barış Çakır, geçen hafta çarşamba günü kontratının feshedilmesini istedi ve görevinden ayrıldı. Eskişehirspor maçında G.Saray kulübesinde Barış Çakır değil, geçici doktorlar bulundu.  
Ocak ayında da bir başka kulüp doktoru Sarper Çetinkaya görevden ayrılmıştı.