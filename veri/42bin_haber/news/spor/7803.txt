Salon Hokeyi'nde şampiyon belli oldu
Türkiye Salon Hokeyi Bayanlar Süper Ligi'nde, 2012-2013 sezonunun şampiyonu Keçiören Bağlum Spor Kulübü oldu.
Federasyondan yapılan açıklamaya göre, Bolu'nun Mengen ilçesinde yapılan 2. etap karşılaşmalarının ardından 40 puan toplayan Keçiören Bağlum Spor Kulübü, namağlup şampiyonluğa ulaştı.

Antalya Polis Gücü, 31 puanla 2'inci sırada yer alırken, Abant İzzet Baysal Üniversitesi Spor Kulübü de 26 puanla 3'üncülüğü elde etti.
Nizip MAE Halk Eğitim Merkezi Spor Kulübü ve Muğla İl Özel İdare Spor Kulübü ise bir alt lige düştü.