Murat Sözkesen'den iddialı açıklamalar
Spor Toto 2. Lig Kırmızı Grup'ta hafta sonu deplasmanda Turgutluspor ile karşılaşacak Ünyespor'un teknik direktörü Murat Sözkesen, Ne yaptığını bilen, fiziksel anlamda yeterliliği olan Ünyespor konumuna geldik dedi.Sözkesen, yaptığı açıklamada, Turgutluspor'un grupta güçlü ve iddialı bir takım olduğunu belirterek, Her zamanki sistemimiz ve oyun anlayışımızla bu maçtan puanlarla dönmek istiyoruz diye konuştu.

Grupta her takımın diğer takımları yenebilecek güçte olduğunu vurgulayan Sözkesen, şunları kaydetti: Hiçbir takımın hedef koyabileceğini düşünmüyorum. Bizim oynadığımız ve izlediğimiz maçlar itibarıyla herkes düşebilir, herkes de play off oynayabilir. Turgutluspor gerçekten bu grubun iyi ekiplerinden. 3-4 genç milli oyuncuları var ve onlardan beklentiler çok yüksek. Ciddi hücuma dayalı güce sahip bir takım. Tabi ki bazı zaafları da var, biz de o zaafları değerlendireceğiz. Eksiklerimiz var, takımsal ve oyunsal anlamda daha tam olarak istediklerimizi sahaya yansıtamadık. Bu eksikleri tamamlayınca güzel günler Ünyespor'u bekliyor. Ne yaptığını bilen, fiziksel anlamda yeterliliği olan Ünyespor konumuna geldik.

Sözkesen, Ünye Şehir Stadı'nda yapılan çift kale antrenmana futbolcuların tam kadro katıldığını sözlerine ekledi.