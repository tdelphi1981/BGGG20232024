Eskişehirspor Alper için tekliflere açık
Eskişehirspor Sportif Direktörü Zafer Tüzün, Galatasaray ve Trabzonspor'un gündeminde olan Alper Potuk için devre arasında gelebilecek teklifleri değerlendirebileceklerini söyledi.
Radyospor'dan Özgür Sancar'ın sorularını yanıtlayan Tüzün, "Alper Eskişehirspor'u temsil ediyor. Eskişehirspor'ludur, özkaynağımızdan gelen bir oyuncudur. İsteriz ki Alep sonuna kadar bizimle devam etsin; ama sonrası ne olur onu hiç kimse bilemez. Alper'le ilgili duyumlar alıyoruz; ama henüz resmi teklif gelmedi. Futbolcularımız maçlara odaklanıyorlar. Etap etap gitmek gerekir. Devre arasında bir teklif gelirse bakacağız" dedi.  
TWITLER ONA AİT DEĞİL  
Alper'in sosyal medya olarak adlandırılan ortamda, gönlünün Trabzonspor'da olduğunu dair yazılar yazdığı iddiasıyla ilgili olarak ise Tüzün, "Alper'le ilgili twitti gülerek okuduk. Biz uçaktayken, kendisiyle ilgili bir twitt atılmış. Alper iddia edildiği gibi veda içeren ya da bir başka takıma gitmek istediğiyle ilgili bir twitt atmadı. Onun adına başka birisi atmış. Alper'in ismiyle bir twitter hesabı açılmış ve bazı twittler atılmış. Bunların gerçekte Aleper'le ilgisi yok. Olay bundan ibaret" dedi. 