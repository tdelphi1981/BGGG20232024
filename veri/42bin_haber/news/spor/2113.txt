Ersan süre bile alamadı
NBA'de Minnesota Timberwolves, deplasmanda Milwaukee Bucks'ı 95-85 mağlup ederken Bucks'ta Ersan İlyasova süre alamadı. 
Andrei Kirilenko’nun sırtındaki ağrılar nedeniyle oynamadığı maçta Minnesota, Alexey Shved’in enerjik oyunu ve Love – Pekovic ikilisinin pota altındaki etkinliğiyle sonuca ulaşmayı bildi. 
Timberwolves koçu Rick Adelman’ın takım savunmasına dikkat çektiği Minnesota’da Alexey Shved, 16 sayı 5 ribaundla iyi bir maç çıkarırken Nikola Pekovic 14 sayı 16 ribaund, Kevin Love da 15 sayı 14 ribaundla mücadele etti. 
Milwaukee Bucks’ta Larry Sanders, 10 sayı 12 ribaund ve 10 blokla triple-double yaparken ulaştığı blok sayısıyla Kareem Abdul-Jabbar’ın kulüp tarihi rekorunu egale etti. Bucks’ta Monta Ellis ve Brandon Jennings de 18’er sayıyla mücadele ettiler. 
Milwaukee’de koç Scott Skiles’ın rotasyonunda şans bulamayan isim bu kez milli oyuncu Ersan İlyasova oldu. Sezon başından beri performansıyla hayal kırıklığı yaratan Ersan, herhangi bir sakatlığı bulunmamasına rağmen Skiles tarafından görevlendirilmedi.