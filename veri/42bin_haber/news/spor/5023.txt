Kayserispor Simic'i bitirdi!
Fenerbahçe'nin UEFA Avrupa Ligi ikinci turundaki rakibi BATE Borisov'da forma giyen Marko Simic, Kayserispor ile 3,5 yıllık sözleşme imzaladı.
Kayserispor'dan yapılan açıklamada, sarı-kırmızılıların kamp yaptığı Antalya'ya dün gelen Belarus Premier Lig ekiplerinden BATE Borisov'da oynayan Simic ile anlaşıldığı belirtildi.

Açıklamada, 'Kulübümüz BATE Borisov'da oynayan Sırp stoper Marko Simic'i 1 milyon Avro transfer bedeli ödeyerek, 3,5 yıllığına transfer etmiştir. Transferin kulübümüze hayırlı olmasını diliyoruz' ifadeleri yer aldı.

26 yaşındaki defans oyuncusu, bu sezon BATE Borisov ile UEFA Şampiyonlar Ligi'nde 8 maçta forma giymişti.