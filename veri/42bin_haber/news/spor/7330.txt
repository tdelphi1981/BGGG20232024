Bate Borisov hazırlık maçında coştu
Belarus ekibi BATE Borisov, Rusya'nın Premier Lig takımı Zenit St. Petersburg'u hazırlık maçında 1-0 yendi.Antalya'nın Serik ilçesine bağlı Belek beldesinde kamp yapan Rusya ekibi Zenit St. Petersburg, UEFA Avrupa Ligi'nde Belarus'u temsil eden BATE Borisov ile Cornelia Spor Tesisleri'nde karşılaştı. Fenerbahçe'nin UEFA Avrupa Ligi'nde de rakibi olan BATE Borisov, 72. dakikada Mihail Sivakov'un ayağından bulduğu golle 1-0 öne geçti. Bu dakikadan sonra başka gol olmayınca mücadele, 1-0 Belarus ekibinin üstünlüğüyle sona erdi.

Bu arada Antalya'daki kamp çalışmalarını tamamlayan Zenit St. Petersburg'un bugün Antalya'dan ayrılacağı öğrenildi. BATE Borisov'un ise Antalya'daki çalışmalarını bir süre daha sürdüreceği bildirildi.