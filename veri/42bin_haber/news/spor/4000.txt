İstanbul'un adaylık kitabı teslim edilecek
Türkiye Milli Olimpiyat Komitesi (TMOK), İstanbul'un 2020 Yaz Olimpiyat ve Paralimpik Oyunları'na adaylık kitabını yarın Uluslararası Olimpiyat Komitesi'ne (IOC) teslim edecek. 
İstanbul'un yanı sıra diğer aday şehirler de Yaz Olimpiyat ve Paralimpik Oyunları adaylık kitaplarını, yarın İsviçre'nin Lozan kentinde IOC'ye sunacak.

TMOK adına adaylık kitabını başkan Uğur Erdener ve ikinci başkan yardımcısı Hasan Arat, IOC yetkililerine verecek.

2020 Yaz Olimpiyat ve Paralimpik Oyunları'na İstanbul'un yanı sıra Japonya'nın başkenti Tokyo ve İspanya'nın başkenti Madrid aday olmuştu.