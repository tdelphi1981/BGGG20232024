Kaka da 'feda' diyecek
Real Madrid'te bir türlü istenilen seviyeye gelemeyen Kaka, yuvası Milan'a dönmek için gün sayıyor. Brezilyalı yıldız, İtalya'ya dönmek için fedakarlık yapmaya hazır.
 İtalyan basını, son Osasuna maçında gördüğü kırmızı kart nedeniyle iyice gözden düşen ve gönderilmesi gündeme gelen Kaka için Milan'ın devreye girdiğini iddia ederken, kulübün asbaşkanı Galliani, "Kaka bizim için sadece rüya, maaşı çok fazla ve bizim onu ödememiz mümkün değil" ifadelerinin kullandı. Konuyla ilgili olarak en dikkat çekici açıklama ise Milano'da bulunan Kaka'dan geldi. Real Madrid'te iyi bir dönem geçirmediğini ifade eden Kaka, "Benim maaşım önemli değil. Real Madrid ile anlaşsınlar yeter. Milan'a dönmek için her türlü fedakarlığı yapmaya hazırım" şeklinde konuştu.
 Bu açıklamanın ardından Milan'ın eski yıldızını San Siro'ya geri getirmek için girişimlerini hızlandırması bekleniyor.
 Ligtv.com.tr