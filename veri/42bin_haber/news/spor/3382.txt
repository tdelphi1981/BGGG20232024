Clippers durmak bilmiyor
NBA'in en formdaki takımı Los Angeles Clippers, Boston Celtics'i 106-77 yenerek üst üste 15'inci galibiyetini aldı. 
Batı Konferansı lideri Clippers'da oyuna sonradan giren Matt Barnes 21 ve Jamal Crawford 17 sayıyla skor yükünü çekti. All-Star forvet Blake Griffin'in 15 sayı ve 8 ribaund kaydettiği Clippers'ın, yıldız oyun kurucusu Chris Paul ise 8 sayı ve 11 asistle maçı tamamladı.

Rakibinin 8 top kaybına karşın 18 top kaybeden Celtics cephesindeyse All-Star oyuncular Paul Pierce'ın 16, Kevin Garnett'in 12 ve Rajon Rondo'nun 10 sayı, 5 ribaund ve 6 asistlik gayreti farklı mağlup olmalarını engelleyemedi.

Yedek oyuncu Courtney Lee de 12 sayı üretti.