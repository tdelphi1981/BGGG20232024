Fenerbahçe, zirveye yaklaşmak istiyor
Fenerbahçe, Spor Toto Süper Lig'in 25. haftasında yarın kendi sahasında konuk edeceği Bursaspor'u yenerek, lider Galatasaray ile arasındaki puan farkını 4'e indirmeyi hedefliyor.Geçen hafta derbi maçta son saniye golüyle Beşiktaş'a 3-2 kaybeden, hafta içi ise UEFA Avrupa Ligi 3. tur ilk maçında Çek Cumhuriyeti temsilcisi Viktoria Plzen'i deplasmanda 1-0 yenerek çeyrek final yolunda önemli avantaj yakalayan Fenerbahçe, Bursaspor'u mağlup ederek, şampiyonluk yarışında zirveyle arasındaki puan farkını azaltmak istiyor.

BURSA'LI TARAFTARLAR İÇİN BİLETLER SATIŞTA

Bu sezon geride kalan 24 haftada 11 galibiyet, 7 beraberlik ve 6 yenilgi alan sarı-lacivertli takım 40 puan topladı. Fenerbahçe bu sezon kendi sahasında ise geçtiğimiz yıllara oranla daha kötü bir performans ortaya koydu. Sarı-lacivertliler, iç sahada 7 galibiyet, 2 beraberlik ve 3 yenilgi aldı.

KUTY: "BİR GOL ATARSAM..."

Webo ve Gökhan Gönül sakat

Sarı-lacivertli takımda Viktoria Plzen maçında sakatlanan Kamerunlu futbolcu Pierre Webo'nun, Bursaspor maçında oynaması beklenmiyor. Aynı maçta sakatlanan Gökhan Gönül'ün durumu ise yapılacak son antrenmanın ardından netleşecek.

Teknik direktörlüğe Hikmet Karaman'ın gelmesiyle birlikte son 4 maçta 3 galibiyet alan Bursaspor, Fenerbahçe'yi deplasmanda mağlup edip puanını 40'a yükseltmek ve rakibini yakalamak istiyor. Fenerbahçe Şükrü Saracoğlu Stadı'nda saat 19.00'da başlayacak maçı hakem Tolga Özkalfa yönetecek.

F.BAHÇE İLE BURSASPOR 88. RANDEVUDA

Bu sezon 4. kez karşılaşacaklar

Fenerbahçe ile Bursaspor, bu sezon 4. kez karşı karşıya gelecek. Ligin ilk yarısının 8. haftasında karşılıklı gollerle 1-1 berabere biten maçtan sonra iki takım Ziraat Türkiye Kupası'nda aynı grupta mücadele etti. Sarı-lacivertliler, A Grubu mücadelesinde rakibini deplasmanda 3-2, İstanbul'da ise 3-0 mağlup etti.

Bursaspor Teknik Direktörü Hikmet Karaman ise, bu sezon Fenerbahçe'ye 3. kez rakip olacak. Ligin 20. haftasında kadar Gaziantepspor'u çalıştıran tecrübeli teknik adam, Fenerbahçe'ye 2 maçta da kaybetti. Karaman'ın çalıştırdığı Gaziantepspor, sarı-lacivertlilere karşı Kadıköy'de 3-0, Gaziantep'te ise 2-1 mağlup oldu.

F.BAHÇE FIRSATI BU KEZ KAÇIRMAK İSTEMİYOR

Bursaspor, Fenerbahçe maçı hazırlıklarını tamamladı

Bursaspor, yarın akşam deplasmanda Fenerbahçe ile yapacağı maçın hazırlıklarını tamamladı. Özlüce Tesisleri'nde Teknik Diektör Hikmet Karaman gözetiminde gerçekleşen ve 1 saat süren antrenman, topla ısınma koşularıyla başladı. Yeşil-beyazlı futbolcular, daha sonra taktik ağırlıklı çift kale maç oynadı. Sakatlıkları bulunan Pinto, Basser, Serdar ve Ferhat, antrenmana katılmadı.