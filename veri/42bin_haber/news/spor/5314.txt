Basketbol salonunda kan aktı
Samsun'daki Yaşar Doğu Spor Salonu'nda çok ilginç bir olay yaşandı.
basketfaul.com sitesinin haberine göre, maçlarını bu salonda oynayan Türkiye Kadınlar Basketbol Ligi takımlarından Samsun Basket'in başkanı Ahmet Öztürk, takımın aldığı kötü sonuçları nedeniyle salonun ortasında kurban kestirdi. Salonun ortasına serilen bir naylonun üzerine kurbanı getiren görevli kesim işlemini burada gerçekleştirdi. Daha sonra kurbanın kanı, uğur getirsin diye salondaki her iki potaya da sürüldü. 
Samsun Basket 14 takımlı ligde sezonun ilk yarısını 15 puanla 12. sırada kapattı. Samsun oynadığı 13 karşılaşmada sadece 2 galibiyet alabilmiş. 
 