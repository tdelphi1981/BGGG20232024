Komplo mu?
Hep söyleriz ya, "Düzene çomak sokma, olan sana olur" diye. İşte size son örneği, Halter Federasyonu... Bu branşın olmazsa olmazı, maalesef doping. Sistemli yapıyorsan, dünyada bir yere geliyorsun. İş bilmez insanlara emanetsen, yakayı ele veriyorsun.
    DOPİNGE bulaşmadan halteri yapan yok mu? Tabii ki var. Ama kurulu bir düzen varsa, kimse elini taşın altına koymuyor. Dr. Hasan Akkuş ve ekibi, taşın altına ellerini koydular. Sonunda onlar da pes etti.  
 OYSA tüm dünya onları, yani Türkiye'yi, dopingle mücadelede örnek gösteriyordu. Akkuş ve ekibi, kendi çocuğuna dahi bu zararlı maddeleri vermekten çekinmeyen bir anlayışla mücadele etti. "İlaçları bir tepsi içinde önümden geçirseniz, o bile bana yeter" diyen bir milli takım sporcusuna katı kurallar koydu.   
 OLAYA HEMEN EL ATIN   
 MİLLİ Takım'da görev yapan bir psikolog, yine başka bir bayan sporcu için, "Şizofren" teşhisi koyarken, ne yapabilirdi ki Hasan Akkuş. Düşünün, istediği hangi ilacı alırsa alsın ilk beşe dahi girmesi mümkün olmayan sporcular, dopingden yakalandı defalarca.   
 TÜM bu gerçekler, akıllara tek bir şey getiriyor. O da federasyona karşı kurulmuş bir komplo senaryosu. Var ya da yok diyemem. Ama yetkililer bu olaya el atmak zorunda. İlacı kullanan belli de kimin verdiğini araştıracak bir kurum yok mu?    İsyanın sesi Ankaragücü BİRİLERİNİN oyuncağı haline geldikten sonra dibe vuran Ankaragücü, PTT 1. Lig'de var olma savaşı veriyor. Yaş ortalaması 19-20 olan bir takım düşünün 'Para yok' alacaklılar uzun bir liste oluşturuyor bu karamsar tabloya rağmen Mehmet Yiğiner çıktı ve ateşten gömleği giydi. Başkentli işadamlarından destek bekliyor. Yiğiner de taşın altına elini sokacak yiğitler arıyor. Bu kulübü kurtarmak lazım.    Bir çocuk bir gelecek  GENÇLİK ve Spor Bakanlığı ile Spor Müdürlüğü'nün başlattığı "Bir çocuk bir gelecek" projesini hiç takip ettiniz mi bilmiyorum. Ama ben Tekvando Federasyonu ile D.Bakır, Siirt ve Batman'da bu projenin bir bölümünü görme fırsatı yakaladım. Tekvando, 200 bin lirayı bulan malzeme yardımıyla geleceğin yıldızlarına el uzattı.  ÖZELLİKLE Doğu ve Güneydoğu'da çocukları sokaklardan, kötü alışkanlıklardan kurtarma adına başlatılan proje, bölge halkından da destek görüyor. Unutulmamalı ki, sokaklardan kurtardığımız her çocuk, bu ülkenin geleceğine önemli bir katkı yapacak.  