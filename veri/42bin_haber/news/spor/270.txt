Ağlatan zafer
Abu Dabi'deki müthiş yarışı Kimi Raikkonen kazandı. 2009'dan sonra ilk kez birinci olan Lotus pilotu gözyaşlarını tutamadı
 Formula 1'de sezonun sondan 3. yarışı olan Abu Dabi GP'si yıllarca unutulmayacak bir yarışa sahne oldu. Kazalar, aracı yolda kalanlar, son sıradan başlayıp ön sıralara gelenler derken, müthiş bir heyecana sahne olan Grand Prix'yi Lotus-Renault'dan Kimi Raikkonen kazandı. Raikkonen böylece 3 yıl sonra ilk kez kürsünün ilk basamağına çıkmayı başardı. Lotus takımı da 25 yıl sonra birincilik elde etti.
 ALONSO GEÇEMEDİ
 RAİKKONEN, Hamilton'un yarış dışı kalmasının ardından yarışı kontrol altında tutarak damalı bayrağı ilk sırada gördü. Ferrari'den Alonso, Raikkonen'i yakalasa da geçme fırsatını bulamadı. Lider Sebastian Vettel ise Abu Dabi'de 3. oldu.