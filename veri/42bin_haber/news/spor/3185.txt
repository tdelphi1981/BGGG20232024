Sinan Kurumuş Beşiktaş'ta
Beşiktaş, ikinci yarı öncesi ilk takviyeyi hücum hattına yaptı ve Ankaragücü'nün genç forveti Sinan Kurumuş'u transfer etti. 
Beşiktaş Futbol Yatırımları Sanayi ve Ticaret AŞ'nin İstanbul Menkul Kıymetler Borsası'na gönderdiği ve Kamuyu Aydınlatma Platformu'nda da yer alan açıklamada, "Transfer bedeli, futbolcunun yetiştirme tazminatı ve KDV dahil toplam 360.000 TL dir. Bu tutar 24.12.2012 peşinat olarak nakit 160.000 TL, 30.01.2013 çek olarak 50.000 TL, 27.02.2013 çek olarak 50.000 TL, 30.03.2013 çek olarak 50.000 TL, 30.04.2013 çek olarak 50.000 TL şeklinde ödenecektir" denildi.

Gönderilen açıklamaya göre, Beşiktaş futbolcu Sinan Kurumuş ile şu şartlarda anlaştı:

"Futbolcuya tüm sezonlarda; Profesyonel Futbol A Takım kadrosunda yer aldığı her resmi maç için 10.000 TL maç başı ücret ödenecektir. Maç başı ödemeler 30 maç ile sınırlıdır. Futbolcu her sezon için en fazla 300.000 TL maç başı ücret hak edebilir. Futbolcuya 2012/2013 sezonu için; 275.000 TL garanti ücret ödenecek olup, iş bu tutarın 75.000 TL'si peşinat olarak 15.01.2013 tarihine kadar ödenecektir, kalan bakiye tutar 200.000 TL'nin 75.000 TL'lik bölümü 16.01.2013 tarihinde tek ödeme şeklinde ödenecek olup kalan bakiye 125.000 TL ise 2013 Ocak ayından başlamak üzere ve takip eden her ayın 30'unda 5 eşit taksit halinde ödenecektir. Futbolcuya 2013/2014 sezonu için; 350.000 TL garanti ücret ödenecek olup, iş bu tutar 2013 Ağustos ayından başlamak üzere her ayın 30'unda 10 eşit taksit halinde ödenecektir. 2014/2015 sezonu için; 400.000 TL garanti ücret ödenecek olup, iş bu tutar 2014 Ağustos ayından başlamak üzere her ayın 30'unda 10 eşit taksit halinde ödenecektir. 2015/2016 sezonu için; 450.000 TL garanti ücret ödenecek olup, iş bu tutar 2015 Ağustos ayından başlamak üzere her ayın 30'unda 10 eşit taksit halinde ödenecektir. Futbolcuya 2016/2017 sezonu için; 500.000 TL garanti ücret ödenecek olup, iş bu tutar 2016 Ağustos ayından başlamak üzere her ayın 30'unda 10 eşit taksit halinde ödenecektir."