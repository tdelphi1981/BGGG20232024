Hakan Şükür'den sürpriz TFF açıklaması!
Galatasaraylı eski milli futbolcu, AK Parti İstanbul Milletvekili Hakan Şükür, TFF başkanlığı hakkında konuştu.
 Galatasaraylı eski milli futbolcu, AK Parti İstanbul Milletvekili Hakan Şükür, "Futbolun en tepesinde olmak isterim" diyerek federasyon başkanlığı için göz kırptı.
 Politikayı bıraktıktan sonraki hedefini ilk kez açıklayan Hakan önemli ifadeler kullandı.
 İtalya'da bir resepsiyona katılan Şükür, TRT Spor'a konuşarak, "Spora atletizm ile başladım. Basketbol ve arkasından futbol oynadım. Futbolda da büyük başarılar yakaladım. Tabi kültürünü en çok bildiğim şey futbol. Futbolun en tepesinde olmak isterim. Çünkü hem fikirlerim hem de çalışmalarım o yönde o zamana kadar iyice pekişecek. İnşallah futbolumuzu çok iyi yerlere getirmek isterim. Yani daha doğrusu Türkiye Futbol Federasyonu başkanlığı gibi bir şey." dedi.
 Mikro blog sitesi twitter üzerinden açıklamalarını paylaşan efsane oyuncu, görüşlerini herkese duyurmuş oldu.