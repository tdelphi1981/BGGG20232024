"Biz Rooney'i Alman sandık"
Manchester United'ın yıldız oyuncusu Wayne Rooney'nin ağır 'Scouse' aksanlı İngilizcesi'ni Meksikalı takım arkadaşı Javier Hernandez hâlâ çözememiş!
Rooney ile üç yıldır aynı takımda top koşturan 'Minik bezelye' lakaplı Hernandez, Manchester ve Liverpool aksanlarını ayırt edebildiğini ancak Wayne Rooney'yi hâlâ çözemediğini açıkladı. 24 yaşındaki forvet, "İlk geldiğimde herkes aynı konuşuyor gibiydi. Ancak şimdi aksanları ayırt edebiliyorum. Fakat Wayne'i anlamakta güçlük çekiyorum. Çok tuhaf konuşuyor" dedi.  
Rooney'nin aksanından tek şikayetçi olan kişi Hernandez değil. Takım kaptanı Nemanja Vidic de takıma ilk katıldığında Rooney'nin Almanca konuştuğunu sanmış. Sırp defans oyuncusu, "Aksanı farklı. Ancak yavaş konuştuğunda adamakıllı anlayabiliyoruz" şeklinde konuştu.  
Rooney de tuhaf konuştuğunun farkında. Ancak kendisini savunuyor: "Siz bir de Liverpool'lu Jamie Carragher'i görseniz. Liverpool'un yabancı oyuncuları onunla nasıl iletişim kuruyor çok merak ediyorum."ü