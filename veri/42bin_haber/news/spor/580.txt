Galatasaray Pablo Batalla'yı istedi mi?
Bursaspor'un başarılı orta saha oyuncusu Pablo Batalla için ülkesi Arjantin'den Galatasaray'a gideceği yönünde bir iddia geldi.
Bursaspor ikinci başkanı Recep Bölükbaşı ise Radyospor'a yaptığı açıklamada bu iddiayı yalanlarken, Batalla'yı satmayı düşünmediklerini söyledi. 
Arjantin Radio Mitre radyosunun haberine göre, Batalla'ya önce Fenerbahçe'nin şimdi ise Galatasaray'ın talip olduğu iddia edildi. Radyospor.com editörü Uğur Asarlı'ya açıklama yapan Recep Bölükbaşı ise Fenerbahçe ve Galatasaray'dan'den teklif almadıklarını söylerken; " Batalla bizim maestromuz. Türkiye'nin en iyi orta saha oyuncularından biri. Sözleşmesi devam ediyor. Nasıl satarız Batalla'yı. Bu haberler gerçek değil" dedi. 
BURSASPOR TARAFTARI İNÖNÜ'YE GİDECEK Mİ? 
Cuma günü oynanacak Beşiktaş-Bursa maçı öncesi yeşil-beyazlı taraftarın İnönü Stadı'na gidecek mi, sorusuna cevap veren Bölükbaşı; " Yarın İl Güvenlik kurulu toplantısı var. Geçen sene TFF'nin aldığı karar gereği iki takımda birbirine seyirci götürmeyecek yönünde idi. Aynı karar geçerli olur herhalde. Genel kurulda tekrar görüşülür" diyerek sözlerini tamamladı.