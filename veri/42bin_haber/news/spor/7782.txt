İstanbul'a gelen Drogba'nın ilk sözleri
Galatasaray'ın yeni transferi Didier Drogba, Florya Metin Oktay Tesisleri'ne gelerek teknik direktör Fatih Terim ile tanıştı. Ünlü futbolcu, kendine yeni bir sayfa açtığını ve Galatasaray için elinden geleni yapacağını söyledi.
Akşam saatlerinde İstanbul'a gelen ünlü futbolcu, havalimanından Florya Metin Oktay Tesisleri'ne gelerek Fatih Terim ve İkinci Başkan Ali Dürüst ile tanıştı. 

Florya Metin Oktay Tesisleri'nde Galataray TV'ye açıklamalarda bulunan Teknik Direktör Fatih Terim, "Drogba camiamıza hayırlı olsun. Büyük Galatasaray ailesine hoş geldin diyorum. Kendisini gördüğüme çok mutlu oldum. Dünyanın en önemli en meşhur, en kariyerli oyuncusu burada. Bize bu ismi kazandıran yönetim kurulu ve profesyonellere teşekkür ediyoruz. Maçlara hazırlıklarımızı devam edeceğiz. İnşallah burada seyircimiz onu evinde gibi hissetirecektir. Galatasaray'ın 25 tane olan aslanına bir aslan daha katıldı. Önemli oyuncuların içine bir önemli oyuncu daha katıldı." dedi.

Dünyaca ünlü futbolcu da, "Taraftar ve kulüp için mutluyum. Kendime yeni bir sayfa açtım. Elimden gelenin en iyisini yapacağım." diye konuştu.