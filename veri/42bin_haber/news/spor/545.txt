İzmir'e Slovak antrenör
Erkekler Buz Hokeyi Süper Lig ekiplerinden İzmir Büyükşehir Belediyespor'un Slovak antrenör Peter Bohunicky ile anlaştığı bildirildi.İzmir Büyükşehir Belediyesi'nden yapılan yazılı açıklamada, NHL'de yıllarca oynayan, ardından 25 yıllık antrenörlük kariyerine başlayan Slovak Bohunicky'nin, 2007-2008 ve 2008-2009'da Slovakya'da şampiyonluk yaşadığı, geçen sezon ise Slovakya Milli Takımı'nı dünya ikincisi yaptığı anımsatıldı.

Slovak antrenör Bohunicky, Rus oyuncu Maxim Gubin ve Letonyalı Olegs Koreskous'u transfer ettiklerini, yeni sezonda Türkiye'de İzmir Büyükşehir Belediyespor rüzgarı eseceğini ifade etti. Türkiye liginin yeni ve gelecek vadettiğini dile getiren Bohunicky, açıklamada, Buz hokeyinin gelişmesi, daha fazla insanın bu sporu yapmasıyla oluyor. Ancak tabii ki ilk şart tesis. İzmir'i bu açıdan şanslı görüyorum görüşünü dile getirdi.