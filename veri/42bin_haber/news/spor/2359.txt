Trabzonspor'da İBB mesaisi başladı
Spor Toto Süper Lig'de İstanbul Büyükşehir Belediyespor'la karşılaşacak Trabzonspor, hazırlıklarına başladı.Ziraat Türkiye Kupası 5. turunda dün Kasımpaşa'yla oynayarak tur atlayan bordo-mavili ekip, İstanbul Büyükşehir Belediyespor maçı öncesi ilk antrenmanını Atatürk Olimpiyat Stadı yan sahasında yaptı.

Teknik direktör Şenol Güneş yönetiminde basına kapalı gerçekleştirilen idmana, Kasımpaşa maçında forma giyen oyuncuların katılmadıkları ve bu oyuncuların konaklanılan otelin kondisyon salonunda çalıştıkları aktarıldı. Diğer oyuncuların ise Atatürk Olimpiyat Stadı'nın yan sahasında bir antrenman yaptıkları belirtildi.
Trabzonspor, yarın bir idman daha yaparak, İstanbul Büyükşehir Belediyespor karşılaşmasının hazırlıklarını tamamlayacak.