F.Bahçe Asterix Kieldrecht ile karşılaşacak.
Fenerbahçe Kadın Voleybol Takımı, Avrupa Voleybol Konfederasyonu (CEV) Kupası 2. tur ilk maçında yarın deplasmanda Belçika temsilcisi Asterix Kieldrecht ile karşılaşacak.Beveren kentindeki De Meerminnen Spor Salonu'nda oynanacak karşılaşma TSİ 21.30'da başlayacak. Karşılaşmanın rövanşı 21 Kasım'da İstanbul'da oynanacak ve turu geçecek ekip belli olacak.

Fenerbahçe, kupanın ilk turunda Ukrayna takımı Khimik Yuzhny'i deplasmanda 3-1 yenip, İstanbul'da rakibine 3-2 yenilince Altın Set oynandı ve sarı-lacivertliler rakibini devirerek turu geçti.