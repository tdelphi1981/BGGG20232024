Olin Edirne uzatmada kazandı
Beko Basketbol Ligi'nde Olin Edirne, sahasında normal süresi 64-64 tamamlanan maçta Tofaş'a 73-72 mağlup oldu. 
Maça her iki takımda karşılıklı sayılarla başladı. İlerleyen dakikalarda ev sahibi takım Jelinek, Parakhouski ve Bekir ile sayılar kazanırken, konuk takım Burtt, Heytvelt ve Elonu'nun elinden bulduğu basketlerle maçın 7. dakikasında 12-16 öne geçti.

Periyotun kalan bölümlerinde Bekir ve Jelinek'in sayılarıyla oyunun üstünlüğünü ele geçiren Olin Edirne, ilk periyotu 19-18 önde tamamladı.

İkinci periyotta iyi bir oyun ortaya koyan ve boyalı alanda Heytvelt, Ruzic ve Kenan ile etkili olan konuk takım, soyunma odasına 33-37 önde gitti.

Üçüncü periyotta Tapoutos ile üst üste sayılar bulan Olin Edirne, periyotun bitimine 2 dakika kala farkı 1 sayıya indirdi: 44-45. Kenan ile bulduğu serbest atışları sayıya çeviren Tofaş, son periyota 51-48 önde girdi.

Çekişmeli geçen son periyotta Olin Edirne, Ratkovica'nın 3 sayılık basketiyle bitime 1 dakika 30 saniye kala oyunda tekrar öne geçti: 64-61.

Normal süresi 64-64 biten maçın uzatma dakikalarında öne geçmeyi başaran Tofaş, maçı 73-72 kazandı.