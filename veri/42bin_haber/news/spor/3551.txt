Sonunda kazandılar
Charlotte Bobcats, Chicago Bulls'u 91-81 mağlup ederek 18 maç aradan sonra ilk defa kazandı.
İlk çeyreği 28-18 önde kapatan Bobcats'e Marco Belinelli ve Luol Deng'in basketleriyle cevap verip farkı kapatan Bulls'a, etkili oyunuyla Kemba Walker darbe vurdu ve takımının deplasmandan 91-81 galip ayrılmasına yardımcı oldu. 
18 maç aradan sonra ilk defa kazanan Bobcats'te Kemba Walker 18 sayı, 8 ribaund, 6 asist ile mücadele ederken, Gerald Henderson 16, Ramon Sessions da 15 sayı ile takımına destek verdi. 
Chicago Bulls cephesinde ise Luol Deng'in 20 sayı, 12 ribaundunun yanı sıra Carlos Boozer'ın 19 sayı, 14 ribaundluk performansı yeterli olmadı.