Gilles Simon: Rüya görüyor gibiydim
Yaklaşık beş saat süren üçüncü tur maçının ardından geceyi hastanede geçiren Gilles Simon, Andy Murray ile oynayacağı maç öncesi açıklamalarda bulundu.
Cumartesi günü vatandaşı Gael Monfils ile oynadığı üçüncü tur maçını 6-4/6-4/4-6/6-1/8-6lık setlerle kazanan ancak dört saat 43 dakika süren mücadelenin ardından fiziksel olarak ayakta duracak hali kalmayan Gilles Simon geceyi tedavi görerek geçirdi. 
71 vuruşluk dev bir ralli içeren maçtan sonra hastaneye giden Fransız tenisçi, Çok kötü durumdaydım. Maçın sonu sanki rüya da gibiydim, kortta değilmişim gibi geldi. Sadece topa vuruyor, koşmaya çalışıyor, topu yakalamaya çalışıyordum ama kesinlikle düşünmüyordum ifadelerini kullandı. 
Mutlu ya da üzgün olamayacak kadar yorgundum, maçın sonunda tamamen kendimi kaybetmiştim diyen 14 numaralı seribaşı, Her yerim acıyordu. Oramda, buramda, kramp giremeyecek yerlerimde bile kramp vardı diyerek çenesini gösterdi. 
Yarın andy murray ile karşı karşıya gelecek olan Simon, Onun ne kadar güçlü olduğunu anlatacak değilim. Tabii ki zor bir maç olacak. Ancak şu an için sadece son maçımı kazandığım için mutluyum ve çıkıp şansımı deneyeceğim şeklinde konuştu. 
Murrayyi 6-2/6-3/6-2 gibi bir skorla yenmenin oldukça zor bir şey olduğunu belirten 28 yaşındaki Fransız, Bundan daha uzun bir maça vücudum dayanır mı bilmiyorum ifadelerini kullandı. 
2007deki ilk karşılaşmalarında Murrayyi devirmeyi başaran ancak sonraki dokuz maçtan da yenilgiyle ayrılan Simon, Britanyalı rakibi için şunları söyledi: 
Daha ilk yıllarını hatırlıyorum. O zamanlar bile harika bir oyuncuydu ama fiziksel olarak kramplar yaşıyordu. Evet, o da yorgun olabilirdi. Onu kortta en son yorgun gördüğümden beri çok uzun zaman geçti. Kort dışında da hazır olabilmek için çok çalışıyor, bu işimizin bir parçası.