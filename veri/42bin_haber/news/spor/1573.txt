LA Lakers'a kötü sürpriz
Gecenin öne çıkan maçında Sacramento Kings evinde Los Angeles Lakers'ı Kobe Bryant'ın 38 sayılık performansına rağmen 113-97 mağlup etti.
Karşılaşmaya iki takım da dengeli başlarken, ev sahibine maçın ilk bölümünde üstünlük kuran Los Angeles Lakers 1. periyodu 21-15 önde tamamladı. 
İkinci çeyrek ile birlikte toparlanmaya başlayan ev sahibi Sleep Train Arena'da oyuna dengeyi getirdi ve soyunma odasına 42-41 önde giden taraf oldu. 
Maçın ikinci devresi de büyük çekişmeyle başladı ancak yavaş yavaş üstünlün ev sahibine geçmeye başladı ve farkın bir ara sekiz sayıya kadar çıktığı periyodu Kings 73-69 önde tamamladı. 
Maçın bitimine yaklaşık 10 dakika kala Los Angeles Lakers öne geçse de taraftarının da desteği ile özellikle skorda harika bir performans sergileyen Sacramento son periyotta toplamda 40 sayı attı ve maçı da 113-97 kazandı. 
Mücadelenin en skorer ismi 38 sayı ile Los Angeles Lakers'ın tecrübeli yıldızı Kobe Bryant oldu. Sacramento Kings'in en skorer ismi ise maçı 23 sayı ile tamamlayan Marcus Thornton oldu.

NBA'de gecenin sonuçları;

Charlotte Bobcats - Toronto Raptors: 98-97
Orlando Magic - Detroit Pistons: 90-74
Cleveland Cavaliers - Philadelphia 76ers: 92-83
Indiana Pacers - New Orleans Hornets: 115-107
Boston Celtics - San Antonio Spurs: 100-112
Atlanta Hawks - Washington Wizards: 101-100
Miami Heat - Milwaukee Bucks: 113-106
Oklahoma City Tender - Los Angeles Clippers: 117-111
Houston Rockets - Chicago Bulls: 93-89
Minnesota Timberwolves - Denver Nuggets: 94-101
Dallas Mavericks - New York Knicks: 114-111
Phoenix Suns - Portland Trail Blazers: 114-87
Sacramento Kings - Los Angeles Lakers: 113-97
Golden State Warriors - Brooklyn Nets: 102-93

 
 