Tercümansız kahraman
İki haftada attığı 3 golle Akhisar Belediyesi'ne hayat veren Yunanlı Theofanis Gekas'ın tercümanlığını takım arkadaşı Ahmet Cebe yapıyor
 TANER AYYILDIZ
 AKHİSAR'IN devre arasında Levante'den kadrosuna kattığı Gekas, oynadığı iki maçta attığı 3 golle takımını sırtlamaya başladı. Tercümanı olmayan Yunanlı yıldıza takım arkadaşı Ahmet Cebe yardımcı oluyor. UZUN yıllar Almanya'da forma giyen Gekas, gurbetçi futbolcu vasıtasıyla takımla iletişim kuruyor. 
 SAHA İÇİ LİDERİ OLDU
 SEZON başında Ege ekibinin çok istediği Yunanlı futbolcu, tercihini İspanya'dan yana kullanmıştı. Kasımda Levante ile yollarını ayıran Gekas, ülkesinde idmanlara çıkararak kendini hazır tuttu. Saha içinde liderliğe soyunan 33'lük yıldız, geçen yıl Samsun'da 11 maçta 8 gol atmasına rağmen takımını ligde tutmayı başaramamıştı.