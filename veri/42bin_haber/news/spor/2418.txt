Fener - Kartal rakip oldu
Temsilcilerimiz Fenerbahçe Ülker, Beşiktaş ve Anadolu Efes'in yer aldığı Euroleague'de dün akşam oynanan maçlardan sonra gruplar belli oldu 
 Dün gece son maçta Top 16'ya kalan Fenerbahçe Ülker,  turu daha önce garantileyen Beşiktaş ile aynı grupta yer aldı. F Grubu'nda yer alan temsilcilerimiz Avrupa'nın güçlü ekiplerinden Maccabi Electra Tel Aviv ve Barcelona Regal gibi takımlarla aynı grupta boy gösterecek. Gruplarda ilk 4 sırayı alacak takımlar bir üst turda mücadele etme şansını yakalayacak. F grubundaki diğer takımlar ise Bc Khimki Moscow Region ve Montepaschi Siena. C Grubu'nu ikinci ve dördüncü bitiren takımların eklenmesiyle sekiz ekip de tamamlanmış olacak.
 
 Grup E'de yer alan Anadolu Efes ise Euroleague'in güçlü takımlarından Real Madrid başta olmak üzere Unıcaja Malaga, Cska Moskova, Panathinaikos, Alba Berlin ve Brose Baskets Bamberg ile eşleşti.Gruba gelicek son takım ise Zalgris Kaunas ya da Olympiakos olacak. Son hafta Zalgris, Efes'i ağırlarken Olympiakos'un konuğu ise Emporio Armani.