Çekler tarih yazdı
Davis Kupası finalinin beşinci maçında Nicolas Almagroyu 6-4/7-6/3-6/6-3 yenen Radek Stepanek ülkesine şampiyonluğu getirdi.
Pragda oynanan eşleşmede son güne 2-1 önde giren Çek Cumhuriyetinde Tomas Berdych, günün ilk maçında David Ferrer ile karşılaşmış ve korttan set bile kazanamadan mağlup ayrılmıştı. 
Stepanek karşılaşmaya iyi başlayan taraftı. Karşılıklı alınan servis oyunlarının ardından rakibinin servisini çalmayı başaran Çek raket ilk seti hanesine yazdırdı. Almagro ikinci sette daha derli toplu bir görüntü çizdi. Beşinci oyunda servis kırarak önemli bir avantaj yakalayan İspanyol, sekizinci oyunda servisini tekrar kaptırdı. Tie-breake giden seti 7-0lık oyunla kazanan Stepanek, kupanın bir kulbundan tuttu. 
Ancak Almagro bırakmadı. Üçüncü setin altıncı oyununda servis kırarak öne geçen İspanyol, bu seti kazanarak maçta kaldı. Son sete rakibinin servisini kırarak giren ev sahibi Stepanek, buradan maçı bırakmadı. 
Bu sonuçla Çek Cumhuriyeti kupayı son dört yılda üç kere kazanan İspanyayı devirerek Davis Kupasında zafere ulaştı. Çekoslovakyanın bölünmesinin ardından ilk zaferlerine ulaşan Çekler, 22 yıl aradan sonra da hem Fed Kupasını hem de Davis Kupasının kazanan ilk ülke oldu.