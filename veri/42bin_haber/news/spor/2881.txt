Meireles'e: 'Kafan çalışmıyor mu senin?'
Kanaltürk'teki 'Top Bizde' programının yorumcularından Sergen Yalçın, Galatasaray - Fenerbahçe maçında çift sarı kartla oyundan atılan Raul Meireles'i yerden yere vurdu.
 Kanaltürk'teki 'Top Bizde' programının yorumcularından Sergen Yalçın, Galatasaray - Fenerbahçe maçında çift sarı kartla oyundan atılan Raul Meireles'i yerden yere vurdu. Emre Belözoğlu'nun yerine Portekizli oyuncuyu transfer etmenin büyük hata olduğunu dile getiren Yalçın, oyuncuyu şu sözlerle eleştirdi:
 "Orta sahada oyna al gülüm ver gülüm. Meireles'in yaptığı hareketler çok enteresan. Ne şut var ne pas var, ne gol pası var, ne dribling var. Cristian, Alex'in veliahtı orada. Ne driblig yapıyor ne şut atıyor, ne ara pası yapıyor. Koy Sezer oynasın orada. Caner ne yaptığını bilmiyor. Caner bir şey oynuyor gibi görünüyor ama hiçbir şey yapmıyor, o komik. Emre'yi gönderiyorsun 10 milyon euroya Meireles'i alıyorsun. İnsanları ve spor yazarlarını bu kadar salak yerine koymayın."
 "Fenerbahçe'nin en büyük sıkıntısı Moussa Sow'u kenardan ve göbekten destekleyemiyor. Onu destekleyemezsen orada Reira ve Eboue yerler. Galatasaray oyunun bir bölümünde korktu Fenerbahçe'den ama Fenerbahçe 2. golü yemeseydi zor yenilirdi. Çünkü Galatasaray'da maç kazanacak bir oyun yoktu. Amrabat'ın Gökhan'ı geçtiğini gördün mü? Alıyor gidiyor topu geri veriyor. Hamit iyi oynadı deniliyor. Hamit eski maçlara göre iyi oynadı."
 "Burak ve Umut hiç sahada yoktu. Fatih Terim müthiş bir hamle yaptı. Öyle bir dakikada Yekta'yı aldı ki o dakikada maç bitti. Forvetlerden birini alıp orta sahayı güçlendirdi. Sarı kartın var senin. Chelsea'de oynadın sen hiç kafan çalışmıyor mu senin? Göstere göstere attırdın kendini. Abuk sabuk hareketler yapıyorsun. Şimdi de 5-6 maç ceza alması gündemde sanırım."
  