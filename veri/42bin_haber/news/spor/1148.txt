Biletler cuma günü satışta
20 Kasım Salı günü İstanbul'da oynanacak Galatasaray - Manchester United maçının biletleri 16 Kasım Cuma günü satışa çıkarılacak 
 Galatasaray ile İngiltere’nin Manchester United takımları arasında 20 Kasım Salı günü İstanbul’da oynanacak (H) Grubu beşinci hafta maçının biletleri 16 Kasım Cuma günü satışa çıkarılacak.
 
 Sarı-kırmızılı kulüpten yapılan açıklamaya göre, Türk Telekom Arena’da saat 21.45’te başlayacak maçın biletleri cuma günü saat 10.00’dan itibaren Biletix’ten satışa sunulacak. Bilet satışlarının 16, 17 ve 18 Kasım tarihlerinde GS Bonus Kart sahiplerine öncelikli yapılacağı, 19 Kasım Pazartesi günü saat 10.00’da ise genel satışa açılacağı bildirildi.
 Galatasaray-Manchester United maçının bilet fiyatları şöyle:
 
 Kategori Biletix Satış (TL) Maç Günü Stat Gişe (TL)
 ---------------- ------------------ -----------------------
 Kategori 1 (VIP) 500 487
 Kategori 2 (VIP) 350 337
 Kategori 3 300 287
 Kategori 4 200 187
 Kategori 5 160 147
 Kategori 6 120 107
 Kategori 7 80 72
 Kategori 8 (Misafir) 80 72
 
 AA