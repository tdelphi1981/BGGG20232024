Sneijder iddiasına Kuyt savunması
Fenerbahçeli yöneticiler, Sneijderi almak isteseydik İrfan Aktarın dediği gibi Hooijdonk ile değil Sneijderin milli takımdan oda arkadaşı olan Kuyt ile İtalyaya giderdik diyerek, G.Saray Divan Başkanına tepki gösterdi.
Fenerbahçe Yönetiminin, Galatasaray Kulübü Divan Kurulu Başkanı İrfan Aktarın, Wesley Sneijder ile ilgili iddialarına tepkisi sürüyor. İrfan Aktar, sarı-lacivertli kulübün, Pierre van Hooijdonku devreye sokarak Sneijderi transfer etmek istediğini, ancak Inter Kulübü Başkanı Massimo Morattiden randevu bile alamadığını ileri sürmüştü.

Aktarı önceki gün iddialarını ispat etmeye davet eden sarı-lacivertliler, Sneijder için hiçbir girişimde bulunmadıklarını bildirdi. Fenerbahçeli idareciler, Eğer biz Sneijderi transfer etmek isteseydik İrfan Aktarın dediği gibi Hooijdonk ile değil, Sneijderin milli takımdan oda arkadaşı Kuyt ile İtalyaya giderdik ifadelerini kullandı.

Sarı-lacivertliler, Hollandalı futbolcunun gündemlerine gelmediğini de belirterek, Aksine Sneijderi menajeri bize önerdi. Ancak Aykut Kocaman, oyuncunun maliyetini fazla buldu diye konuştu.

Hollanda Milli Takımında 10 yıldır birlikte forma giyen Kuyt ile Sneijder çok yakın arkadaşlar. Sürekli telefonla görüşen ikili, Sneijderin Galatasaraya transferi sürecinde de birçok kez konuştu. Kuyttan, Galatasaray ve İstanbul hakkında bilgi alan Sneijder, vatandaşının tavsiyelerinin ardından sarı-kırmızılı kulübün teklifini kabul etti. Kuytın eşi Gerthrude ile Sneijderin eşi Yolanthe Cabaunun çok iyi arkadaşlar oldukları da biliniyor.