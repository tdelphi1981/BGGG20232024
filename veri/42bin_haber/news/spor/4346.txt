Sow: 'G.Saray maçı aklıma geldikçe...'
Fenerbahçe'nin golcüsü Moussa Sow, TRT SPOR'da yayınlanan İşte Gool programına açıklamalarda bulundu.
Forvet hattında yalnız kaldığını düşünüyor musun? Kuyt, Stoch ve diğerleri seni destekliyor mu?
"Ön tarafta tek değilim. Tabii ki onlar da bana yardım ediyor. Stoch olsun, Kuyt olsun, Caner ve Baroni de bana yardım ediyorlar. Kuyt tabii ki sağ tarafta oynuyor. Takımda tek ben olduğumu düşünüyorum. Karşılaştırırsak Lille'de oynarken benim yanımda Gervinho, Hazard gibi oyuncular vardı. Birbirimize çok yakındık. Böylece gole de yakın oluyorduk. Bugün Fenerbahçe'de şikayetçi olamam. Her şeye adapte olmaya çalışıyorum. Hocamızın dediğini yapmaya çalışıyorum."

Tek santrforlu sistemden çift santrforlu sisteme geçilmesi halinde performansının artacağını düşünüyor musun?
"Onu bir tek Allah bilir. Fenerbahçe'ye gelmeden önce çift forvetli sistemde oynuyordum. Ben bir şey söyleyemem zaten. Her şeye adapte olabilirim. Zaten Cristian da bana yardım ediyor. Arada sırada bizim hoca da söylüyor Kuyt'a, "Biraz daha yaklaş Sow'a, daha çok forvet tarafında oyna diye... Onun için bir problem olmuyor. Allah'a şükür hiçbir şeyden şikayetçi değilim. İnşallah Fenerbahçe ile daha çok maç kazanırız. Daha da ileriye gidebiliriz."

Sadece attığın gollerle değil, takım içi elektrikle de liderlik özelliği taşıyorsun. Kendini nerede görüyorsun takım içinde?
"Kendimi küçük ya da büyük hissetmiyorum takımda. Orta seviyede hissediyorum. Hiç başkası için olmaya çalışmıyorum. Neysem oyum. Her gün Allaha şükrediyorum sağlıklı olduğum, sevdiğim işi yaptığım için, antrenmanlarıma çıktığım için. Tabii ki takımda tecrübeli çok oyuncumuz var. Volkan, Kuyt, Caner ve Gökhan gibi. Onlar daha üst seviyedeler. Ben zaten gencim, 26 yaşındayım. Ama dediğim oyuncular gibi tecrübeli olmak istiyorum. Fenerbahçe ile uzak yollara gitmek istiyorum."

Dia'nın Fenerbahçe'den ayrılması seni nasıl etkiledi?
"Çoktan beri İssiar'ı tanıyorum. Ayrıldığında tabi ki üzüldüm. İyi arkadaşım. Temmuzda odamdan ayrıldığı zaman stajda beraberdik. Hep onunlaydım ve gidince tabii üzüldüm. Bildiğiniz gibi Katar'a gitti. Milli takımda beraberiz. Hala da görüşüyoruz kendisiyle. Ama futbol böyle, giden de oluyor gelen de."

Türkiye Ligi mi, Fransa Ligi mi daha zor? Şartlara bakılınca Türkiye'de sert mi oynanıyor?
"İkisi de değişik ligler. Ama fiziksel olarak Türkiye biraz daha değişik, zor. Türk futbolu tabii ki iyi bir lig ama biraz sert. Avrupa'da Türk futbolundan bahsedilmiyor ama bence biraz daha bahsedilmesi lazım. İyi ki UEFA ve Şampiyonlar Ligi var ki takımlar oralarda Türkiye'yi temsil edebiliyorlar. Bütün dünya da görebiliyor böylece. Zaten biz ikinciyiz UEFA'da. Bu çok iyi. Başka takımlar da var. Ve bu da Türkiye için çok iyi."

Hayalini kurduğu bir lig var mı oynamak istediği önümüzdeki yıllarda?
"Kafamda bir takım var ama tabii ki bunu söyleyemem sizlere. Benim umudum Fenerbahçe'de ne kadar kalabilirsem kalmak istiyorum. Çünkü Fenerbahçe'yi seviyorum. Sonra gerisine bakarız. Geçen sene geldim zaten. Kupayı kazandık çok iyi oldu. Bu sene belki ligi kazanırız. Diğer arkadaşlarımız eskiden kazanmışlar. Mutluluğu benimle paylaştılar. Acayip bir mutlulukmuş. O mutluluğu bir gün tatmak istiyorum Fenerbahçe'de."

Başkan Aziz Yıldırım'ın ve Aykut hocanın hayali UEFA Avrupa Liginde kupa kaldırmak. Sen nasıl değerlendiriyorsun ve Bate Borisov hakkında neler düşünüyorsun?
"Bu kulübün hedefi. Avrupa'da ve Türkiye'de ne kadar ileri gidebilirsek o kadar iyi. Bizim kulüp bunu hedeflediyse, düşünüyor ki, bizde bu kapasite var. Onlar elimizde iyi bir takım var diye düşünüyor ve bu hedefi koymuşlar. Bizim takımımız zaten çok iyi. Bir kaç arkadaşımızı herkes tanıyor. Neden olmasın ki? İleriye gitmemize ne engel olabilir ki? Biz çok ileriye gidebiliriz bu takımla."

Rakip hakkında ne düşünüyorsun?
"Çok tehlikeli bir rakip Bate Borisov. Geçen benim eski takımıma karşı oynadıkları maça baktım. 3-0 kazandılar. Dikkat etmek ve hafife almamak lazım."
 
"Galatasaray maçı aklıma geldikçe boğazım tıkanıyor"

Şampiyonluk yolunda en büyük rakibi kimi görüyor?
"Derbi olduğu için Galatasaray diyorum. Geçen onlara karşı oynayıp kaybettiğimiz maç aklıma gelinde boğazım tıkanıyor. Tek bir maç olduğunu biliyorum ama yine de boğazımda kaldı. Benim ve taraftarlarımız için. Bir kere daha oynayacağız Galatasaray ile. İnşallah kazanırız ve herkes mutlu olur."
 
"Türkiye'deki en iyi oyuncu Fernandes"
 
Türkiye'de tekniğini en beğendiği Futbolcu kim?
"Bence Türkiye'deki en iyi oyuncu Beşiktaşlı Fernandes. Teknik bilgisi ve tecrübesiyle herkesten çok daha yüksek yeteneği var."

Bazı kesimler tarafından kronik sakatlığı olduğu söylendi. Ama gollerini atmaya devam etti. Bu süreçte psikolojik zayıfladığını düşündün mü? Neler hissettin?
"Ramazan zamanıydı bu söylemler. Herkes biliyordu ki ben oruç tutuyordum. Ama psikolojik olarak hiç bir şey olmadı. Tam tersine insanların böyle konuşması beni etkiledi ve daha iyi oldu ayaklarım için. Bir şey olmaz yani. Herkes gördü, çıktım gollerimi attım. Her şey çok iyi devam etti. Her zaman sahadayım. 90 dakika oynuyorum. Herkes beni görüyor, gol atıyorum. İnsanlar benim yanlış şekillerde kafamı bozmaya çalışıyorlar ama bunu kimse yapamaz."

Performansından memnun musun?
"Performansımdan çok mutluyum. Ama inşallah 2.devrede daha iyi olacağım. Bundan eminim."

Fernandes'i söyledin ama Beğendiğin Türk futbolcu var mı?
"Bir kaç tane var ama tam isim vermek istemiyorum. Ama bir kaç tane var kafamda."
 
"Türkçe öğreniyorum"

Kampta ve kulüpte Türkçe dersleri devam ediyor. Türkçe öğrenmek konusunda başarılı buluyor musun kendini?
Öğrendiğin Türkçe kelimelerden bir şeyler söyler misin?
"Evet Türkçe dersleri alıyorum ama esasında Türkçe zor bir dil. Bir kaç tane kelime biliyorum ama daha çok öğrenmeye çalışıyorum. 'Merhaba, Geliyorum, Afiyet olsun, Sağ ol' gibi kelimeleri biliyorum."

Stoch Gençlerbirlliğine attığı gol ile yılın golü ödülünü aldı. Neler söylemek istersin bu ödül ve performans için?
"Kendisi için çok iyi bir ödül tabii. Önce en iyi 3 gole kaldı, sonra da en iyi gol seçildi. Hem Stoch'un altmış olması, hem de Fenerbahçe'de almış olması bizi çok mutlu ediyor. Çünkü Fenerbahçe'deyiz aynı takımdayız. Bu da bizi çok gururlandırıyor."

Senin golün de vardı ama finale kalamadı. Onun hakkında ne söyleyeceksin?
"Hayat bu. Hiç kafama falan takmıyorum. Olur olur, olmaz olmaz. Benim için sorun değil."
 
"Yemin ederim ki Fenerbahçe taraftarı gibisi yok"

Taraftarlar Sow'u çok seviyor. Peki o taraftarlara ne söylemek ister?
"Acayip bir taraftara sahibiz. İnanılmaz Fenerbahçe taraftarı. İlk oynadığım maçta Beşiktaş'a karşı gol atmıştım. Sanki başka dünyada gibiydim. Ve yemin bile edebilirim Allah'ın üzerine Fenerbahçe taraftarı gibi hiç bir taraftar görmedim hayatımda. Aklımda bir kaç tane taraftar maçı var. Marsilya gibi, Galatasaray gibi. Oralarda da atmosfer vardı ama Fenerbahçe gibi hiç değiller. Her gün yolda olduğum zaman bile geliyorlar benimle konuşuyorlar, onlarla konuşmaya çalışıyorum. Bu çok mutlu ediyor beni."

Bayan taraftarlar için ne söylersin? Bayanların önünde oynamak nasıl bir duygu?
"İlk gördüğümde bayanların bu stadı doldurduğuna inanamadım. Olamaz dedim böyle bir şey. Bence Fransa'da bunu yapsalar mesela PSG'in stadında bunu yapsalar bu kadar dolduramazlar. İnanılmaz bir şey. 5 kere stat dolduruldu bayanlarla. Bu inanılmaz bir şey. Ben bayanları esas taraftar olarak görüyorum. Bu 5 maçta esas taraftarla doldu stat sesleriyle coşkularıyla."
 
"Meiresles'e yapılan haksızlıktı"
 
Caner ve Meireles'in gördüğü kartlar hakkında ne düşünüyorsun? Nasıl etkilendin?
 "Bence çok haksızlık vardı. Ama ben çok etkileyen Raul'a karşı yapılan haksızlıktı. Biraz dengemi bozdu diyebilirim. 11 maç Raul'a verildi. Benim için çok ağır bir rakamdı. Herkes de benim gibi düşünüyordu. Bugün 4 maça düştü. İyi oldu. Çünkü Fenerbahçe için Raul Meireles çok lazım. Çok iyi bir sonuç oldu 4 maç olması."

Aykut Kocaman ile aran nasıl? Aykut hocanın kalmasında oyuncuların etkisi olduğu söyleniyor. Bu da kama yansımış durumda. Ne düşünüyorsun?
"Hocamız her zamanki gibi aynı birisi. Bir şey söyleyeceksek, soracaksak odasına gidip kapısını çalıp konuşabiliriz onunla. Hiçbir sorun yok aramızda. Hoca bize idmanlarda konuşmaya çalışıyor teknik, taktik veriyor ki hafta sonları hazır olabilelim diye. Daha iyi performansımız olsun diye her zaman bizimle konuşuyor. Benimle hocanın arasında hiçbir sorun yok. Benimle her zaman konuşuyor zaten idman da olsun yanıma geliyor, teknik taktik veriyor, öbür oyuncuları çağır diyor, top iste diyor. Her zaman benimle konuşuyor yani. Hocayı biraz daha fazla seviyorum. Çünkü geldi beni aldı, imza attırdı. Aramızdaki bağ biraz daha değişik bizim. Hem kendisi burada, hem de ben buradayım. İnşallah biraz daha kalır ve beraber gideriz sonuna kadar."

Saha dışında Sow neler yapar? En çok hangi yemeği seviyorsun?
"İşte idmanlar falan olmayınca dolaşıyorum tabii ki. Sağa sola gidiyorum. Alışveriş yapıyorum. Ve ailem çok ziyaretime geliyor. Onları dolaştırıyorum. Yoksa evdeyim. Televizyona bakmayı seviyorum, kitap okumayı seviyorum. Play station oynamayı çok seviyorum."