Pınar Karşıyaka F.Bahçe maçına hazırlanıyor
Beko Basketbol 1. Ligi'nde son saniye basketiyle yenildiği Tofaş'ı, Avrupa Challenge Kupası A Grubu'ndaki maçta mağlup ederek rövanşı alan Pınar Karşıyaka'da, gözler Pazar günü İzmir'de Fenerbahçe Ülker ile yapılacak olan karşılaşmaya çevrildi.
Genel Menacer Levent Türknas, güçlü rakipleri karşısında galibiyet hedeflediklerini belirterek, Evimizde üç maç oynadık, üçüne de kazandık. Bunların arasında Beşiktaş da vardı. Şimdi Fenerbahçe Ülker'i yenerek İzmir'deki yenilgisizliğimizi sürdürmek istiyoruz dedi.  
Antrenör Ufuk Sarıca da, oyuncularının şu ana kadarki karşılaşmalarda gösterdiği performanstan memnun olduğunu belirterek, Seyircimizin vereceği destek ile Fenerbahçe Ülker randevusundan mutlu ayrılacağımıza inanıyorum diye konuştu.