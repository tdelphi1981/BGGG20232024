Moskova derbisini Dinamo kazandı
Rusya Premier Ligi'nin 20. haftasında Dinamo Moskova  Lokomotiv Moskova karşı karşıya geldi. Moskova derbisini Dinamo takımı 1 - 0 kazandı.
Üç aylık aradan sonra dün tekrar başlayan Rusya Premier Ligi'nde 20. hafta maçları oynanıyor. Bugün oynanan Moskova derbisinin galibi Dinamo takımı oldu. Lokomotiv Moskova'yı konuk eden Dinamo rakibini 20. dakikada İvan Solovyev'un attığı golle mağlup etmeyi başardı.

Öte yandan, Dinamolu futbolcu Artur Yusupov 68. dakikada ikinci sarı kartı görerek takımını sahada 10 kişi bıraktı. Maçın son 20 dakikasını on kişi oynamak zorunda kalan Dinamo, sahadan galip ayrılmayı başardı.

Rusya Premier Ligi'nde 20 maçta 33 puan toplayan Dinamo maç fazlasıyla onuncu sıradan beşinci sıraya kadar yükseldi.