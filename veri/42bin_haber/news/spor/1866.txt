ZLATAN BEKİROVİÇ!
F.Bahçe'nin Marsilya karşısında grup liderliğini garantilediği maçta süper bir oyun ortaya koyan Bekir İrtegün, attığı röveşata golüyle herkesi kendine hayran bıraktı
 Fener önde baskı yapıp rakipten üstünlüğü aldı
 Güvenli futbolu tercih edip, fırsatları kolladı
 Yardımlaşma ve takım oyunu üst düzeydeydi
 Yıldırım ve eşi Cannes'dan geldi
 MARSİLYA-F.Bahçe maçını Sarı-Lacivertli kulübün başkanı Aziz Yıldırım ve eşi Gonca Hanım da tribünden izledi. Üç gündür Fransa'nın tatil beldesi Cannes'da bulunan Yıldırım ve eşi, oradan maçın oynandığı Marsilya'ya geçip takıma destek verdi. Aziz Yıldırım'ın kardeşi Acar Yıldırım da maçı tribünden takip etti.
 2 bin Fenerli
 YAPIM çalışmaları devam eden Marsilya'nın Veledrome Stadı'nın kale arkasında çalışmalar devam ediyordu. Bu yüzden F.Bahçe'yi desteklemeye gelen yaklaşık 2 bin futbolsever, kale arkası yerine maraton tribününden izleyip takımlarına destek verdiler. Ayrıca Fransızların arasında da Türk seyirciler vardı.
 Yunan bayraklı tahrik
 Marsilya taraftarları, F.Bahçeliler'i tahrik etmek için kale arkası tribüne Yunan bayrağı açtı. Türk taraftarlar, tepki gösterip, kale arkasına yürüdü. Polis engellemeye çalıştı. Sarı-Lacivertliler, sinirden koltukları kırdı.
 F.BAHÇELİ taraftarlar misilleme olarak VIP tribünün altındaki bölüme Türk bayrağı açtı. Polis önce Yunan bayrağının ardından da Türk bayrağını kaldırttı.
 ANONSLA UYARDILAR
 BEKİR'İN nefis röveşata golünden sonra bir taraftarın sevinmesi üzerine Marsilya tribünleri karıştı. Fransızlar'ın arasında yer alan F.Bahçeliler saldırıya uğrayınca güvenlik güçleri Türk taraftarları stadın dışına çıkardı. 
 YAKLAŞIK 30 Türk taraftarın diğer tribünlere alınmasıyla olaylar yatıştırıldı. Sahaya meşale benzeri yanıcı madde atılınca anonsla uyarı yapıldı. Sahanın içerisine polis takviye edildi.
 Fransız radyosunda F.Bahçe marşı
 F.BAHÇE taraftarı, Marsilya sokaklarını adeta Sarı-Laciverte boyarken İstanbul'dan gelen futbolseverler, limandaki bir restaurantta, 106.8 frekansındaki yerel radyoda F.Bahçe marşı çaldırttı. Fenerlilerin isteklerini kırmayan radyonun DJ'i CD veya cep telefonu ile laptoplarında yüklü marşın olup olmadığını sordu. Taraftarlardan marşı alan radyonun DJ'i radyodan çaldı. Bu sırada ses dışarıya verildi. Taraftarlar marşa eşlik etti.