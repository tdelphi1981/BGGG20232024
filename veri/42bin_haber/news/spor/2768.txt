Barça'da 3 imza!
La Liga'nın dev ekiplerinde Barcelona, yıldız futbolcuları Carles Puyol, Xavi Hernandez ve Lionel Messi ile yeni sözleşme imzaladığını açıkladı. Katalan ekibi böylece altyapısından yetiştirdiği 3 yıldız ile nikah tazelemiş oldu.
Katalan ekibinin resmi internet sitesi aracılığıyla yapılan açıklamada; sözleşmesi 2013 yılında bitecek olan Puyol ile 2014 yılına kadar, sözleşmesi 2014'te sona erecek olan Xavi ile 2016'ya kadar, sözleşmesi 2016'da bitecek olan Messi ile 2018 yılına kadar anlaşmaya varıldığı belirtildi. 3 futbolcu ile önümüzdeki günlerde yeni sözleşme imzalanacağı ifade edildi. 
Kulüple sözleşmesini uzatan isimlerden Xavi 1998'den, Puyol 1999'dan, Messi ise 2004'ten bu yana Barcelona A Takımı'nın formasını giyiyor.