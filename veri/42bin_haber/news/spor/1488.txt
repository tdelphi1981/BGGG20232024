Ali Dürüst'ten Burak Yılmaz müjdesi
Galatasaray 2. Başkanı Ali Dürüst, ''Galatasaray, Şampiyonlar Ligi'nin en önemli unsurlarından bir tanesidir. Ama 3-5 senedir ara verildi. Manchester United galibiyetiyle tekrar onu hatırlamış ve hatırlatmış olduk. Oynadığımız oyunla biz bu Show'un en önemli aktörlerinden bir tanesi olduğumuzu bir kez daha ilan etmiş olduk'' dedi. Dürüst, Burak Yılma'la ilgili olarak da "Adaptasyon sıkıntısı yaşamadan Galatasaray'a uzun yıllar hizmet edecek bir akadaşımız" dedi.
Radyospor'da Özgür Sancar'ın canlı yayın konuğu olan Dürüst, ''Biz içerisinde bulunduğumuzyarışta ileri gitmek isityoruz. Bu da şampiyonlar ligi. Bu maç deplasmanda zor bir maç. Bu maçı aldığımız vakit kendi işimizi kendimiz yaparız. Bizim tek gündemimiz Şampiyonlar Ligi'dir'' şeklinde konuştu.  
KAYBETMENİN DE OLAĞAN OLDUĞUNU BİLMEK GEREKİR 
Dürüst, ''Kazanmayı bilmek ne kadar önemliyse kaybetmeyi de bilmelisiniz. Kazandığınız zaman çok büyük bir olay gibi algılamamalısınız. Kaybettiğiniz de ise bunun da olağan olduğunu bilmelisiniz. Dolayısıyla Karabük maçına da böyle baktık. Büyük takım böyle olunur. Önümüzde Zor maçlar var. Özellikle 2. yarı, çok zor geçecek. Arada mağlubiyetler de olacaktır. Ama biz iki kulvarda da hedefe ulaşmak istiyoruz'' ifadelerini kullandı.   
RİERA OLAYI BİZİM İÇİN GURUR VERİCİ
Albert Riera'nın performanısına da değinen Dürüst, ''Riera olayı, bizim için gurur verici bir olay. Geçen sene adaptasyon süreci geçirdi. Bazen haksız eleştiriler oldu. Ona rağmen orjinal mevkii olmayan bir yerde, takım oyunu içerisinde ne yapması gerekiyorsa, onu yaptı. Amacımız da buydu. Oynayan oynamayan ayrımı yapmadan, çıkacak 11'in en iyisini yapmaya çalışmasıydı. Manchester maçının kilit noktası buydu'' dedi.  
UYUM SÜRECİNİ EN AZ HASARLA ATLATTIK
2. Başkan Dürüst, ''Geçen sezon 15 değişik oyuncuyla oynadık. Bunlara bu sezon 5 tane daha eklendi. Bu sezonun henüz yarısına gelmedik, buna rağmen az hasarla atlattık. Arkadaşlarımızı tebrik ediyorum. Bu uyum sürecini çok çabuk atlattılar'' diye konuştu.   
BURAK UZUN YILLAR KULÜBÜMÜZE HİZMET EDECEK, HEP BİRLİKTE SAHİP ÇIKMALIYIZ 
Dürüst, ''Burak, büyük bir takımdan bize geldi. Orada da gol atıyordu. Ancak tabii büyük oyuncu olmanın bütün özelliğini gösteriyor. Adaptasyon sıkıntısı yaşamadan Galatasaray'a uzun yıllar hizmet edecek bir akadaşımız. Bu arkadaşlarımıza hep birlikte sahip çıkacağız'' dedi.   
TRANFER İÇİN ÇALIŞMA YAPIYORUZ; AMA BU ŞAMPİYONLAR LİGİ'NE ENDEKSLİ DEĞİL 
Son olarak tranfer çalışmaları hakkında bilgi veren Dürüst, ''Bizim transfer planlamamız Şampiyonlar Ligi'ne endeksli değil. Tabii ki çalışmalarımız var. Fatih hocamız çalışıyor. Ama bizim planımız kısa vadeli değil. Gerekli çalışmaları yapacağız'' dedi. 