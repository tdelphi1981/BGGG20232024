Ne Karabük ne de Eskişehir
Spor Toto Süper Lig'in 25. haftasında Kardemir D.Ç. Karabükspor ile Eskişehirspor 0-0 berabere kaldı. 
5. dakikada, ev sahibi takımda Lua Lua, topu ceza alanı içindeki İlhan Parlak'a aşırtma vuruşla gönderdi. Topu kontrol eden İlhan Parlak, kaleci Boffin ile karşı karşıya kaldı. Kaleci Boffin, İlhan Parlak'ın topa vurmasına müsaade etmeyerek tehlikeyi önledi.

10. dakikada, misafir takımda Tello, topu rakip ceza alanına sol kanattan ortaladı. Topla buluşan Kamara sert vurdu ancak top direğin dibinden auta çıktı.

30. dakikada, Kardemir Karabükspor'da Lua Lua, topu sol kanattan hareketlenen Ahmet İlhan'a attı. Ahmet İlhan, topu kontrol ederek ceza alanına ortaladı, rakip takımın defans oyuncuları ceza alanında bulunan İlhan Parlak'tan önce meşin yuvarlağı kornere çeldi.

37. dakikada, orta alandan aldığı topla ilerleyen İlhan Parlak, topu ceza alanında hareketlenen Hamroun'a attı. Kaleci Boffin, Hamroun'un şutunu güçlükle kurtardı.

45. dakikada, orta sahadan aldığı topla ilerleyen ev sahibi takımın oyuncusu Erdem, ceza alanına yaklaşarak kaleye sert vurdu, kaleci Boffin topu yatarak kontrol etti.

Karşılaşmanın ilk yarısı golsüz beraberlikle sonuçlandı.

İkinci yarıda iki ekip de gol bulamadı ve karşılaşma başladığı gibi bitti.