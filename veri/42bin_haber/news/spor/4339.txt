Sneijder'de mutlu sona doğru!
Galatasaray Inter ile her konuda anlaştı, Wesley Sneijder ile görüşmeler sürüyor 
 Günlerdir süren Galatasaray - Wesley Sneijder görüşmelerinde sarı-kırmızılılar mutlu sona çok yaklaştı.
 
 NTV Spor’un geçtiği son dakika haberine göre Galatasaray, yıllık 5.3 milyon avroya Inter'in Hollandalı yıldızı Wesley Sneijder ile anlaştı.
 
 NTV Spor muhabiri Irmak Kazuk, konuyla ilgili şu bilgiyi verdi: "Sürecin uzamasındaki en büyük etken, Inter ile Sneijder arasındaki imaj anlaşmazlığı, pazarlığıydı. Sneijder ile Inter arasındaki o sorun da çözüldü. Galatasaray’ın, Sneijder’i kadrosuna katmak konusunda önünde bir engel kalmadı. Bunu net bir şekilde söyleyebiliriz. Bugün ya da yarın Hollandalı yıldız Türkiye’ye gelecek. Önümüzdeki üç buçuk yıl boyunca Galatasaray’da forma giyecek. Sneijder, maç başı da 25 bin avro ücret alacak." 