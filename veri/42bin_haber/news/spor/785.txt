Adana Botaş Samsun maçına hazır
Türkiye Kadınlar Basketbol Ligi takımlarından Adana BOTAŞ, ligde bu hafta oynayacağı Samsun Basket maçının hazırlıklarını tamamladıAdana BOTAŞ'tan yapılan yazılı açıklamaya göre, hazırlıklarını tamamlayan takımın, cumartesi günü deplasmanda oynayacağı maç için yarın Samsun'a gideceği belirtildi. Açıklamada görüşüne yer verilen Genel Menajer Abdullah Kutlu, hazırlıkların iyi geçtiğini belirterek, Samsun Basket karşısında iyi bir oyun oynayacaklarını ifade etti. Oyuncuların oldukça istekli ve hırslı olduğunu kaydeden Kutlu, şöyle devam etti:

Oyuncularımız galibiyete odaklandı. Ceyhan Belediyesi karşılaşması artık geride kaldı. Takım olarak yeniden bir çıkış yakalamak istiyoruz. Samsun Basketbol deplasmanında sporcularımıza güveniyor ve başarılar diliyorum.