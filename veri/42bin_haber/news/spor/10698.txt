"Fenerbahçe Barcelona gibi"
Plzenin eski hocası Petr Ulicny, Fenerbahçe adeta Barcelona gibi oynadı. Bu şartlarda yenilgi kaçınılmazdı diye konuştu.
Fenerbahçenin deplasmanda Viktoria Plzeni yenmesi Çek Cumhuriyetinde geniş yer buldu.

Plzenin eski teknik direktörlerinden Petr Ulicny, Fenerbahçenin oynadığı futbola büyük övgü yağdırdı. Ulicny, Açık bir şekilde iyi olan taraf konuk ekipti. Plzen istediği hiçbir şeyi yapamadı. Fenerbahçe adeta Barcelona gibi oynadı. Bu şartlarda yenilgi kaçınılmazdı dedi.

Plzenin etkili oyuncularından Darida da sarı - lacivertli ekibimizi övdü. Darida, Güçlü ve iyi bir takıma karşı oynadık. Maçın çoğunu topsuz oynadığımız için çok koşup efor sarf ettik. Napoli maçından daha sıkıntılıydı. Muhtemelen Avrupa Liginde bu sezon oynadığımız en zor rakipti ifadelerini kullandı.

Çek gazeteleri ise şu yorumları yaptı;

* İhned: Fenerbahçe baskı yaptı, Plzene boşluk bırakmadı ve hataya zorladı.
* Blesk: Türk duşu! Pilzen evinde kaybetti.
* Lidovky: Plzen kalesi düştü.
* Tyden: Plzen direği dövdü, sonuç olarak yenildi.
* Aktualne: Fenerbahçe hak ettiği galibiyeti aldı, evine öyle döndü. 
* Denik: Dünyaya dönüş! Plzeni Fenerbahçe durdurdu.