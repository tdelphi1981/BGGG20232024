Son şampiyon Miami, Phoenix'e acımadı
NBA'de heyecan dün gece oynanan karşılaşmalarla devam etti. Son şampiyon Miami Heat, evinde konuk ettiği Phoenix Suns'u 124-99 mağlup etti.
American Airlinies Arena'da oynanan maça iki takım da dengeli başlarken ilk çeyreğin ortalarına doğru skor 15-11'ken dokuz sayılık bir seri bulan ev sahibi Miami farkı açtı ve skoru 24-11'e getirdi. Bundan sonrada rakibinin kendisini yakalamasına izin vermeyen ev sahibi ikinci çeyreğe 34-25 önde girdi. İkinci periyodun ilk dakikalarında iki takım da başa baş bir mücadele ortaya koydu ancak sonrasında ağırlığı hissettiren Miami oldu. Periyodun ortalarında fark bir ara 17 sayıya kadar çıksa da ilk yarıyı ev sahibi 65-53 önde tamamladı. 
Üçüncü çeyreğin ortalarına doğru ise Miami rakibine öldürücü darbeyi vurdu. 13-0'lık bir seri yakalayan ev sahibi farkı 23 sayıya kadar çıkardı ve bir daha da rakibinin kendisine fazla yaklaşmasına izin vermeyerek mücadeleyi 124-99 kazandı. 
Miami'nin yıldız isimlerinden LeBron James mücadeleyi 23, Dwayne Wade 22 ve Chris Bosh da 18 sayı ile tamamladı. Bu mücadeleyi 15 sayı ile tamamlayan Ray Allen ise NBA'de 23.000 sayıyı geçen 24. isim oldu

NBA'de gecenin sonuçları şöyle;

NY Knicks 110 PHILADELPHIA 88 
Minnesota 107 BROOKLYN 96 
MEMPHIS 103 Utah 94 
DALLAS 114 Portland 91 
SAN ANTONIO 101 Indiana 79 
SACRAMENTO 94 Golden State 92 
Cleveland 108 LA CLIPPERS 101