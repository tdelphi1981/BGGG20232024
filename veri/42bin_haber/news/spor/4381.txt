Güneş: Çok konuşalacak bir maç oldu
Trabzonspor Teknik Direktörü Şenol Güneş, maçın hem kendileri hem de rakip için çok önemli olduğuna dikkati çekti.
Avantajlı duruma gelmek için maçı kazanmaları gerektiğini kaydeden Güneş, şöyle konuştu: "Biz bunu başardık. Oyuna kontrollü başladık. 1-0'dan sonra biraz daha hızlı olsaydık skor çok daha farklı olabilirdi. Attığımız, yediğimiz goller, penaltılar, gol olmayan penaltılar, kırmızı kartlar gibi çok konuşulacak bir maç oldu. Bizim için de iyi bir ders oldu. Bütün oyuncuları tebrik ediyorum. Hakemin şanssızlığı var. Hüseyin Göçek Trabzon ve Antalya'nın devamlı hakemi. Verdiği kararlardaki pozisyonlar tartışılabilir" dedi.


"11 KURMAKTA ZORLUK ÇEKİYORUZ"
Maçta bazı oyuncuların çok yıprandığına işaret eden Güneş, "Bu maçta 10 kişi kaldık. İdeal 11'i kurmakta zorluk çekeceğiz. Ama Mersin ve Karabük maçından sonra daha iyi olacağımızı düşünüyorum" şeklinde konuştu.


"GİRAY KONUSUNDA TAM BİLGİ SAHİBİ DEĞİLİM"
Giray Kaçar'ın durumunun sorulması üzerine ise Şenol Güneş, "Giray'la ilgili doktorlar fazla açıklama yapıyorlar. Ben bu konuda konuşmak istemiyorum. Tam bilgi sahibi değilim. Uzman kişilerin açıklamaları bile çelişkili olduğu için ben tüm sonuçları aldıktan sonra açıklama yapacağım" diye konuştu.