Oğuz: "Başarılı olacağımıza inanıyorum"
Ardeşen Gençlik ve Spor Kulübü Başkanı Sultan Rauf Oğuz, üst üste oynayacakları lig ve kupa maçlarında başarılı sonuçlar alacaklarına inandıklarını söyledi.Oğuz, takımın antrenmanı öncesi gazetecilere yaptığı açıklamada, yarın ligde sahalarında İzmir Büyükşehir Belediyespor ile karşılaşacaklarını, gelecek hafta Salı günü de Çankaya Belediyesi ANKA'ya kupada konuk olacaklarını belirtti.

Kupa ve lig sürecinde sabırla ve inanarak yollarına devam ettiklerini kaydeden Oğuz, İkinci yarının ilk maçında İzmir ekibini yeneceğimize inanıyoruz. İlk yarının son 4 maçını kazarak bir seri yakalamıştık. İzmir Büyükşehir Belediyespor maçını da kazanarak bu seriyi sürdürmek istiyoruz. Ardından Ankara'da oynayacağımız Çankaya Belediyesi ANKA maçında galip gelmek amacındayız. Üst üste oynayacağımız lig ve kupa maçlarında başarılı sonuç alacağımıza inanıyorum dedi.

Oğuz, her iki karşılaşmada da taraftarların desteğine ihtiyaç duyduklarını, sporculara ve teknik heyete başarılar dilediğini kaydetti.
Ardeşen Gençlik ve Spor Kulübü, antrenör Hüsnü Kemal Durak yönetiminde Recep Tayyip Erdoğan Üniversitesi Ardeşen Meslek Yüksek Okulu Spor Salonu'nda yaptığı çalışma ile hazırlıklarını gerçekleştiriyor.