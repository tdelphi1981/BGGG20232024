Barış Özbek açılışı golle yaptı
Almanya'nın İkinci Futbol Ligi takımlarından Union Berlin'e transfer olan Barış Özbek, yeni takımıyla çıktığı ilk maçta gol attı.Ligde oynanan 20. hafta karşılaşmasında Union Berlin sahasında Sandhausen'i 3-1 yendi. Maçın 66. dakikasında oyuna dahil olan Barış, 68. dakikada takımının 3'üncü golünü kaydetti.

Evsahibi ekibin diğer gollerini ilk yarıda Michael Parensen ve penaltıdan Torsten Mattuschka attı. Sanhausen'in tek golü 90. dakikada Julian Schauerte'den geldi. Union Berlin ligde puanını 30'a çıkartarak maç fazlasıyla 4'üncü sıraya yükseldi. Sandhausen ise 15 puanla 17. sırada kaldı.