Galatasaray'a bir darbe de Avrupa kupalarında
G.Saray MP, EuroCup maçında Unics Kazan'a deplasmanda 64-57lik skorla boyun eğdi ve grubundaki 3.mağlubiyetini aldı. Rusya'da kaybeden sarı kırmızılılar, gruptaki diğer maçta Ulm'ün Kızılıyıldız'ı deplasmanda yenmesi ile birlikte bu sezon Avrupa defterini kapatmış oldu...
Evinde kaybettiği rakibine karşı ikili averajı lehine çevirmek için Rusyaya giden Sarı  Kırmızılılar, Ulmun Kızılyıldızı 92-78 yenmesi sonucu Avrupa Kupasına veda etti. Son günlerde basketbol şubesinde yaşanan ekonomik kriz ile gündeme gelen  Galatasaray Medical Park, böylece bir darbe de Avrup kupalarında yemiş oldu. Sarı kırmızılılar sezon öncesi kurduğu kadrosuyla Eurocup'un en iddialı takımları arasında gösteriliyordu.

MAÇIN AYRINTILARI

Maçta Galatasaray Medical Park özellikle skorer bir oyuncu eksikliğini hissederken Engin Atsür 12 sayı ve Manuchar Markioishvili de 11 sayıyla mücadele etti. Unics Kazanda ise Vladimir Veremeenko 15 sayı, 9 ribaund; Terrell Lyday 14 sayı, 8 ribaund ve Mire Chatman da 12 sayı, 8 ribaund ve 8 asistle maçı tamamladı.

UNICS KAZAN (64): Terrell Lyday 14 (8 ribaund), Igor Zamanskiy, Petr Samoylenko, Vladimir Veremeenko 15 (9 ribaund), Chuck Eidson 8 (4 asist), Kostas Kaimakoglou 10 (7 ribaund), Mire Chatman 12 (8 ribaund, 8 asist), Mike Wilkinson 5
GALATASARAY MEDİCAL PARK (57): Jamont Gordon, Manuchar Markoishvili 11, Engin Atsür 12, Cenk Akyol, Furkan Aldemir 6, Boniface Ndong 7 (14 ribaund), Milan Macvan 7 (5 ribaund), Carlos Arroyo 3 (5 asist), EnderArslan 5, Ersin Dağlı 6 (5 ribaund)  
1.PERİYOT:21-14
2.PERİYOT:11-14
3.PERİYOT:15-14
4.PERİYOT:17-15

Mücadeleye iyi başlayan taraf ev sahibi Unics Kazan oldu. Rus ekibi, temsilcimiz karşısında iyi savunma yaptı ve ilk çeyreği 21-14 önde tamamladı. İkinci periyotta bu kez savunma sertliğini ortaya çıkaran taraf Galatasaray Medical Parktı. Ancak Sarı  Kırmızılı takım hücumda çok etkili olamadı ve soyunma odasına 32-28lik skorla gidildi. İkinci yarının ilk bölümü oldukça çekişmeli geçti. İki takım da savunmadan ödün vermezken son çeyreğe Kazan, 47-42lik sonuçla girdi. Final periyotunda Galatasaray Medical Parkın geri dönüşlerine izin vermeyen Rus ekibi, karşılaşmadan da 64-57 galip ayrıldı.