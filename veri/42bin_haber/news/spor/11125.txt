'Sneijder F.Bahçe'ye gitmeliydi'
Alman internet sitesi Spox'a röportaj veren Pierre Van Hooijdonk, Wesley Sneijder'in Galatasaray'a gitmesinin yanlış olduğunu söyledi.
Röportajda Wesley Sneijder'in Galatasaray'daki performansı sorulan Hooijdonk, "Henüz 28 yaşında bu seviyedeki bir futbolcunun Türkiye'ye gitmesi anlaşılabilir değil. İngiltere, Almanya gibi daha klas liglere gidebilirdi" yorumunu yaptı.

"FENERBAHÇE'DE DAHA FAYDALI OLURDU"

Fenerbahçe taraftarlarının Sneijder için eski Fenerbahçeli olarak kendisinin devreye girmesini umdukları hatırlatan Hooijdonk, "Tabi ki bu konuda yardımcı olmak isterdim ancak Fenerbahçe'de Sneijder'e o parayı kim verebilecekti? Sadece Galatasaray' böyle bir teklif sunabildi. Yazık oldu çünkü Sneijder bana göre Fenerbahçe'de Galatasaray'dakinden daha faydalı olurdu. Alex'in ayrılmasından sonra onun yerini dolduracak mükemmel bir isimdi. Çünkü iki oyuncuda benzer yaratıcılıkta ve golcü oyuncular" dedi.