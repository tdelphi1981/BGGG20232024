Sahaya giren sansar oyuncuyu ısırdı
İsviçre Süper Ligi'nde mücadele eden Zürih ve Thun futbol takımlarının maçı sırasında sahaya giren bir sansar, oyunculara zor anlar yaşattı.
İsviçre'nin Thun kentinde oynanan maçta stadyuma nasıl geldiği anlaşılmayan sansar, oyunun hemen başında sahaya hızla girerek koşmaya başladı. 
Oyun alanında tur atan sansarı önce Zürih takımının hücum oyuncularından Loris Benito yakalayarak saha dışına çıkarmak istedi. 
Oyuncunun parmağını ısıran sansar, tekrar sahaya girdi. Daha sonra sansarı, Zürih takımının kalecisi yakaladı. Elinde eldiven olduğu için sansarın hamlelerini savuşturan kaleci, hayvanı görevlilere teslim etti.  Karşılaşma, Zürih'in Thun'u 4-0 mağlup etmesi ile sonuçlandı.