Eski başkan yeniden başkanlığı aday
Türkiye Halter Federasyonu'nun 9 Mart'ta yapılacak olağanüstü genel kurulunda eski başkanlardan Kenan Nuhut da aday oldu.Nuhut düzenlediği basın toplantısında, Türkiye'nin şu an halter sporunda olağanüstü bir durumla karşı karşıya bulunduğunu belirterek, eski federasyon başkanı olarak bunun üzüntüsünü yaşadığını söyledi. Nuhut, Uluslararası Halter Federasyonu'nun tüzüğünün 10. maddesi doping konusuyla ilgilidir. Dopingle cezalandırılan bir ülke 2 yıl uluslararası müsabakalardan men ediliyor. Ayrıca 150 bin dolar gibi bir para cezası geliyor. Halterin onurunun zedelendiği kanaatine varılırsa bu cezalar ikiye katlanabiliyor. Biz de böyle bir cezayla karşı karşıya kalabiliriz görüşünü ileri sürdü.

Hasan Akkuş ve yönetim kurulu üyelerinin Avrupa 23 Yaş Altı Şampiyonası'nda 5 Türk sporcunun dopingli çıkması nedeniyle istifa ettiklerini hatırlatan Nuhut, Türkiye'nin herhangi bir cezai işleme maruz kalmaması için çözüm bulunması gerektiğini vurguladı.

Federasyon başkanı olduğu 2004 yılında halterde çıtanın çok yukarılara taşındığını ifade eden Nuhut, Atina Olimpiyatları'nda 3 altın ve 1 bronz madalya alındığını, bundan sonraki süreçte bir iniş yaşandığını söyledi.

Kenan Nuhut, Şu an federasyon başkanlığı ateşten bir gömlek. 25 yıldır bu camianın içinde bir kişi olarak son dönemde yaşanan sıkıntılı dönemde de sessiz kalamayacağımı anlayarak genel kurulda başkanlığa talip oldum. Federasyon başkanlığı artık bir kartvizit olmaktan çıkmalıdır. Çünkü bu bir gönül işidir. Bu gönül işini de en işi şekilde yapacağıma inanıyorum. Önümüzde 2016 Rio Olimpiyatları var. Hemen arkasından 2020 Olimpiyatları olacak. Başkan olmam halinde 2016 için 1 altın sözü veriyorum dedi.

Nuhut, başkan seçilmesi halinde çeşitli sponsorluk anlaşmalarıyla kulüplere ve antrenörlere maddi destek sağlamayı planladıklarını, bunun yanı sıra eğitime de büyük önem vereceklerini kaydetti.