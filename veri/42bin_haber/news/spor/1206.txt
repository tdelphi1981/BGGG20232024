U20 Milli Takımı Danimarka ile yenişemedi
Türkiye'nin ev sahipliğinde 2013 yılında düzenlenecek FIFA U20 Dünya Kupası'na hazırlanan U20 Milli Takımı, özel maçta Danimarka ile 1-1 berabere kaldı.
Gebze Alaettin Kurt Stadı'nda oynanan karşılaşmada Ay-yıldızlı takımın golünü 52. dakikada Halil Akbunar atarken, Danimarka'nın golünü 15. dakikada Jens Jonsson kaydetti. 
Karşılaşmayı A Milli Takım Teknik Heyeti'nden Okan Buruk, Tayfun Korkut ve Haluk Güngör de izledi.