Beşiktaş'tan internet hamlesi
Beşiktaş Kulübü ile internet arama motoru Yandex arasında yapılan anlaşma gereği, siyah-beyazlı taraftarlar için hazırlanan "BJKYandex.com" portalı kullanıma açıldı. Kulüpten yapılan açıklamada, "BJKYandex.com"u kullanan Beşiktaşlı taraftarların, Yandex arama fonksiyonu ve haritalarıyla birlikte, Beşiktaş ile ilgili güncel haberlere, özel kampanyalar hakkında duyurulara, kulübün çeşitli kardeş sitelerine ve sosyal medyada takip edilebilecek hesaplara ulaşabileceği bildirildi.

Siyah-beyazlı taraftarların, geçtiğimiz hafta hizmete sunulan Beşiktaş temalı özel "Yandex.Browser"i ve bugün açılan "BJKYandex.com" portalını kullanarak kulüplerine maddi olarak katkı verebilecekleri belirtildi.