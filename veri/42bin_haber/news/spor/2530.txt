Gümüşhane Torul Gençlik seri peşinde
Acıbadem Erkekler Voleybol Ligi takımlarından Gümüşhane Torul Gençlik, yarın sahasında Maliye Milli Piyango ile yapacağı maçı kazanarak çıkışını sürdürmek istiyor.Kulüp başkanı Evren Evrim Özdemir, AA muhabirine yaptığı açıklamada, ligde Ziraat Bankası, İstanbul Büyükşehir Belediyesi ve Çankaya Belediyesi ANKA'yı yenerek son 3 karşılaşmadan galibiyetle ayrıldıklarını anımsattı. Özdemir, Maliye Milli Piyango maçını kazanarak çıkışımızı sürdüreceğiz dedi.

Karşılaşmaya tam kadro olarak çıkacaklarını ifade eden Özdemir, Sakat olan Levent iyileşti ve sahada olacak. Yeni transferimiz Ali Candan'ın da takımımızla uyumu çok iyi. Hiçbir eksiğimiz yok. Tek hedefimiz karşılaşmadan 3 puanla ayrılarak puan sıralamasındaki yerimizi korumaktır ifadelerini kullandı.

İlk yarının son maçında deplasmanda Galatasaray ile karşılaşacaklarını dile getiren Özdemir, Deplasmandaki bu karşılaşmaya, kendi sahamızda puan kaybetmeden moralli gitmek istiyoruz. Teknik heyet ve sporcularımız da bunun bilincindeler. Yarın çok güzel ve zorlu bir karşılaşma olacak. Bugüne kadar bizleri yalnız bırakmayan taraftarlarımızı takımımızı desteklemeye davet ediyorum diye konuştu.