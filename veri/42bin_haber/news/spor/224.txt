Şok iddialar!
Taner Aşkın: 'İnan Kıraç, Adnan Öztürk'ü başkan yapmak istiyor. Öztürk de önünde tek engel olarak gördüğü İkinci Başkan Dürüst'e karşı yıpratma politikası uyguluyor'
 Adnan Polat döneminin yöneticilerinden Taner Aşkın, Telegol'de G.Saraylı yöneticiler arasındaki itilafa ilginç yorum getirdi. Bu iddialar Sarı-Kırmızılı camiayı sarsacak:
 'BAŞKAN yardımcısı çıkıp her konuda şahsi düşüncelerini anlatıyor. Kendi yönetimini suçlamaya hakkı yok. G.Saray'da bunu yapacak bellidir. Bu arkadaşımız başkanlığa adaylığını koymuş seçilememiş. Adaylığı düşünen bir arkadaşımızın G.Saray örf ve adetlerini çok iyi bilmesi lazım. Bunlar çatıştıkça G.Saray'da istikrar olmayacak.
 ÜNAL BEY HEDEF KOYDU
 YAPILAN çok ucuz kahramanlık. Stat futbol şubesi sorumluluğunda. Şubeye kim bakıyorsa o stat üzerinde tasarrufu olur. Arkadaşın tavrı tamamen Ali Dürüst'e karşıdır. Bu kadar net, G.Saray'da bu sıkıntı var. Bunu hiçbir zaman ortaya koymuyoruz. 1.5 sene sonra başkanlık seçimleri var. Ünal Bey'in de lafı var, 'Bir dönem bilemedin iki dönem burdayım, sonra yokum.' O burda olmadığı zaman Ali Bey orda ise Adnan Bey zor girer. Bu yüzden bertaraf edilmesi gereken insanlar var. Sadece Ali Dürüst mü ona bakmak lazım.  
 O İSİM ÖZTÜRK
 ÜNAL Aysal başkanlığa ilk geldiğinden daha farklı ama henüz yeterli deneyime sahip değil. İnan Kıraç Bey'in rahatsızlıklarını bilemem ama şunu söyleyeyim, ordaki rahatsızlık ne olursa olsun Ünal Bey'in de kendi işleri var. 'Kalıcı değilim' lafı var, başarıya endeksledi kendisini. İnan Kıraç beyin 6 Mart'taki sözlerini yeniden dinlerseniz o başkana yeniden hazırlık yapılacaktır ki, o isim Adnan Öztürk'tür.'
 Mesai arkadaşı
 G.SARAY'IN MR'ını çok iyi çekmiş birisiyim. Ne söylediysem hepsi oldu. Üzülerek söylüyorum, GS başkanı dururken hassas konuda bu arkadaşın çıkışını buna bağlıyorum. Adnan Öztürk'ün başkanlık çalışmalarını sizler de duyacaksınız. İnan Kıraç, Adnan Öztürk'ü başkan yapmak istiyor. Kesinlikle öyle. Eğitim Vakfı'nda birlikte çalışıyorlar. Orası kutsal bir kuruluş.'