Galatasaray'da Burak Yılmaz sancısı
Terimin, Beşiktaş derbisinden sonra Bursada da golcüyü 90 dakika yedek bekletmesi eleştiri konusu oldu. Sarı-kırmızılı bazı idareciler, hocanın, Burakı yeniden kazanmak zorunda olduğunu savundu.
Galatasaraydaki Burak Yılmaz tartışmaları şiddetini her geçen gün artırıyor. Teknik Direktör Fatih Terimin, Beşiktaş derbisinde sürpriz şekilde yedeğe çekerek 90 dakika kulübede beklettiği Buraka, Bursaspor deplasmanında da şans vermemesi kafaları karıştırdı.

UEFA tarafından Şampiyonlar Ligi grup maçlarının en başarılı futbolcusu seçilen Burakın, kariyerinin zirvesinde olmasına rağmen son 2 lig maçında 1 dakika bile şans bulamaması yönetimde eleştiri konusu oldu. Sarı-kırmızılı bazı yöneticilerin, Bursaspor maçında hücum hattında yaşanan sorunlara rağmen Burakı sahaya sürmeyen Fatih Terimi eleştirdikleri bildirildi. Sarı-kırmızılılar, Fatih Terimin, iki maçtır kulübeden çıkamayan ve bu nedenle büyük bir moral bozukluğu yaşayan Burakı yeniden kazanmak zorunda olduğunu ifade etti.

Teknik patron Fatih Terimin, Medical Park Antalyasporla pazar günü Türk Telekom Arenada oynanacak lig maçında Burakı sahaya sürmeyi düşündüğü kaydedildi. Umut Bulut ve Johan Elmanderin performansından memnun kalmayan sarı-kırmızılı teknik adamın, hücum hattında değişikliğe gideceği vurgulandı. Terimin, Umutu yedeğe çekerek Buraka ilk 11de şans vermesi bekleniyor.

BBCden analiz
İngiliz BBC televizyonu, Sneijder ve Drogba transferleriyle Avrupada büyük ses getiren Galatasarayı mercek altına aldı. Galatasaray, Avrupanın elit takımları arasına mı giriyor sorusuna yanıt aradığı bir habere imza atan ünlü haber kuruluşu, Sneijder ile Drogbanın bütün dünyanın dikkatini çektiğini vurguladı.

Galatasarayın geçen yıllardaki başarıları ve tarihsel kökenleri hakkında bilgiler verilen haberde, sarı-kırmızılı kulübün son yıllarda geçirdi değişim de okuyuculara aktarıldı.