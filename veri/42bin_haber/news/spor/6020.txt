Aslan'a Viking
Sarı-Kırmızılılar, 27 yaşındaki İsveçli stoper için 4 milyon euro önerirken; Genoa, Celtic ve MGladbachın da devreye girmesiyle fiyat artırdı. Cim-Bomun 5 milyona çıkıp işi bitirmek istediği, aksi durumda alternatiflere döneceği bildirildi.

GALATASARAY, UJFALUSİNİN YERİNE GRANQVİSTİ ALMAK İÇİN ÇABA HARCIYOR
WESLEY Sneijder transferiyle dikkatleri üzerine çeken Galatasarayın yeni hedefi stoper... Şampiyonlar Liginde yarı finali hedefleyen Cim-Bom, Tomas Ujfalusinin yerine Genoa'nın İsveçli savunmacısı Andreas Granqvisti bitirmek için çaba harcıyor. Elmanderin milli takımdan arkadaşı olan 27 yaşındaki savunma oyuncusunun İngiltere Premier Lig ve Serie A tecrübeleri bulunuyor. Alınması halinde de Devler Liginde oynayabilecek.
Listede 4 savunmacı daha var
İsveçli stoperi transferin ilk sırasına koyan Cim-Bom, İtalyanlara 4 milyon euro önerdi ancak pazarlıklar henüz bitirilemedi. Yönetimin rakamı 5 milyon euroya kadar çıkaracağı bildirildi. Bu sezon Serie Ada 21 maça çıkan ve 1 gol atan Granqvistın Haziran 2015e kadar sözleşmesi bulunuyor. Granqvistin yanı sıra Valenciadan Ricardo Costa ve Adil Rami ile Cityden Kolo Toure ve Twenteden Douglas da Aslanın listesinde bulunuyor.
Celtic ve MGladbach istiyor
2007-08de Wigandan Hollanda ekibi Groningene gelen Granqvist, burada 96 maçta 21 gol atarak dikkat çekti. İsveçli yıldız milli takımda da 26 maçta 2 gol attı. 2011-12 sezonunda 2 milyon euroya İtalya ekibi Genoanın yolunu tutan deneyimli savunmacı, 1.92 boyunda ve hava hakimiyetiyle biliniyor. Agresif ve güçlü yapısıyla pes etmeyen bir kimliği sahip olan İsveçli yıldızı, İskoç ekibi Celtic ve Alman kulübü Mönchengladbach da istiyor.