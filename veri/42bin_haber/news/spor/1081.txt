Trabzon'da twitter krizi!
Son günlerde yaşanan twitter krizi şimdi de Trabzon'a sıçradı! Volkan Şen'in menajeri Hakan Korkmaz, sosyal medyadan Şenol Güneş'e yüklendi 
 Son günlerde yaşanan twitter krizi Trabzon’a sıçradı. Fenerbahçe’de Alex’in yazdığı mesajlarla yaşanan gerilimin bir benzeri Bordo-Mavili ekipte oldu. Volkan Şen’in menajeri Hakan Korkmaz, kendisine ait twitter hesabından Volkan ve Olcan’ın kadroda olmamasını eleştirdi. Korkmaz, Trabzonsporlu taraftarlardan gelen tepkiler üzerine bazı tweet'lerini sildi. Korkmaz, önce ’Trabzonspor’da Olcan Adın ve Volkan Şen bu akşamki maçın 18 kişilik kadrosunda yok. Şenol Hoca kendini kurtarmak için her şeyi yapıyor. Geçen hafta varlarsa bu hafta da olmaları lazımdı, performans olarak çok gerideler ama günah keçisi ilan edilmeleri yanlış’ tweet'i attı. Bu ifadelerin bazı internet sitelerinde kullanılması ayrıca taraftarların twitter üzerinden de tepki göstermesi üzerine Korkmaz bu 2 tweet'i sildi.
 
 Giray’a da tepki
 Bu arada geç saatlerde twitter’da mesaj yazan Giray’a da bir taraftar tepki gösterdi. İşte o mesajlar:
 
 Emrecanaras61: Buralarda bu kadar takılacağına aldığın paranın hakkını ver sadece sana değil rezil oluyoruz ağzımızı açacak hal bırakmadınız
 
 Giray Kaçar: Herkese iyi geceler yatayım maaşımızı filan keser arkadaşı kızdırmayalım :)))))
 
 Fanatik