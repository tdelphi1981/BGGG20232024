12 ayda 85 şampiyonluk
F.Bahçe 2012 yılında takım halinde büyük başarılara imza attı. Kanarya, toplamda 85 şampiyonluğa ulaştı
 F.Bahçe, 2012'yi 9 branşta 85 şampiyonlukla hatırlayacak. Sarı-Lacivertliler, faaliyet gösterdiği tüm spor dallarında Türkiye şampiyonlukları ve kupalar kazanmaya devam etti. Yılın ilk 5 ayında 27 şampiyonluk kazanan ve bu başarısını 8 ayda 63 şampiyonluğa çıkaran F.Bahçe 12 ay sonunda 85 şampiyonluğa ulaştı. F.Bahçe, 2012'de futbolda 5, basketbolda 10, voleybolda 7, atletizmde 9, boksta 8, masa tenisinde 11, kürekte 11, yüzmede 9 ve yelkende 15 şampiyonluk elde etti.
 İŞTE DÜNYA KULÜBÜ
 ULUSLARARASI arenada da F.Bahçe voleybol, masa tenisi ve atletizmde olmak üzere 3 Avrupa Şampiyonluğu, voleybolda dünya üçüncülüğü, basketbolda Avrupa ikinciliği ve dördüncülüğü, atletizmde Avrupa üçüncülüğü ve dördüncülüğü kazandı. F.Bahçeli sporcular ferdi şampiyonalarda başarıdan başarıya koştu. F.Bahçe Spor Kulübü Londra Olimpiyatlarına 6 branşta 18 sporcu göndererek rekor kırdı.
 SARI-Lacivertliler, atletizmde bir olimpiyat ikinciliği ve beşinciliği, bir dünya ikinciliği, 2 Avrupa şampiyonluğu, 1 Avrupa ikinciliği ve 1 Avrupa üçüncülüğü;  boksta 2 üniversiteler dünya ikinciliği ve 3 üniversiteler dünya üçüncülüğü; masa tenisinde 1 Avrupa ikinciliği; yelkende 1 Avrupa üçüncülüğü ve 2 Avrupa dördüncülüğü; yüzmede 2 masterlar dünya Şampiyonluğu ve 1 Avrupa dördüncülüğü elde etti.
  