Onlara göre Alonso...
Bu sezon Sebastian Vettel'e karşı şampiyonluğu yalnızca 3 puanla kaybeden Fernando Alonso, sezon sonrası anket ve oylamalarda ise zirveden inmiyor.
turkiyef1.com'un haberine göre; Autosport'un takım patronlarına yönelttiği oylamada 25-18-15-12-10-8-6-4-2-1 puan sistemiyle yapılan anketin sonucundan da Fernando Alonso ilk sırada çıktı.  
Kişisel oylamalar gizli tutulduğu için takım patronları bu sayede gerçek düşüncelerini ortaya daha rahat koyabilme fırsatı da buldular.  
Fernando Alonso oylamadan farklı bir zaferle ayrılırken, aradaki puan farkı son beş yılın oylamalarındaki en yüksek fark olarak kayda geçti.  
12 takım patronunun 8'i Alonso'yu 2012 sezonunun en başarılı pilotu olarak görürken, Alonso'nun aldığı 269 puan, İspanyol pilotu Alman rakibi Vettel'in 71 puan önünde lider yaptı.  
  
 