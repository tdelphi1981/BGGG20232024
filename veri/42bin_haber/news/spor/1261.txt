Knicks'in bileği bükülmüyor
NBAde Orlando Magice konuk olan New York Knicks, 99-89 kazanarak finale kadar çıktığı 1993-94 sezonundan sonra ilk kez 5-0 ile sezona girmiş oldu.
Mücadele boyunca rakibini 20 top kaybına zorlayan Knicks, beşinci karşılaşmasını da kazanmayı başardı. 5-0 ile daha önce iki kere sezona başlayan New York, bu iki senede de finale kadar yürümeyi başarmıştı. 
Konuk ekipte Carmelo Anthony 25 sayıyla karşılaşmanın en skorer ismi olurken, istatistik kağıdına da 9 ribaund ekledi. Raymond Felton 21 sayı ve 5 asist ile oynarken, kenardan gelen J.R Smith yüzde 67 saha içi isabetiyle 21 sayı üreterek galibiyette çok önemli bir rol oynadı. 
Magicte ise JJ Redickin 18 sayı, 7 asist ve 4 ribaundluk performansı mağlubiyeti engelleyemezken, Nikola Vucevic 12 sayı ve 10 ribaundla double-double yapmayı başardı.