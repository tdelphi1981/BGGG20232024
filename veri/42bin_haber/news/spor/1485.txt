TBF İl Temsilciliği belirleme süreci
Bağımsız Spor Federasyonlarının Çalışma Usul ve Esasları Hakkında Yönetmelik ve TBF Ana Statüsü hükümleri gereği yeni dönemde görev yapacak İl Temsilcilerinin belirlenmesine ilişkin hazırlıklar tamamlanmış ve süreç başladı.
TBF'den yapılan açıklama şöyle;

İllerinde halen Basketbol İl Temsilciliği görevini yürütenler veya yeni aday olmak isteyenlerin, TBF internet sitesinde yer alan ilgili formu doldurarak en geç 10 Aralık 2012 Pazartesi gününe kadar başvuruda bulunmaları gerekmektedir.  
TBF tarafından hazırlanmış İl Temsilciliği Yönergesi, 17 Şubat 2012 tarihinde Konyada gerçekleştirilen İl Temsilcileri Toplantısında, halen görevde bulunan İl Temsilcilerimizin görüşüne sunulmuş ve sağlanan geri bildirimler dikkate alınarak taslağa son şekli verilmiştir.  
Başvuruda bulunacak adayların, İl Temsilciliği Yönergesinde yer alan koşullara haiz olması gerekmektedir. 10 Aralık 2012 tarihine kadar yapılacak olan başvurular, Bölgesel Yapılanma Çalışma Grubu tarafından değerlendirilecek ve akabinde oluşacak liste, TBF Yönetim Kurulunda son halini aldıktan sonra Spor Genel Müdürlüğünün onayına sunulacaktır.