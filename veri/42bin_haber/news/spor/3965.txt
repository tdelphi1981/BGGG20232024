Güreşte 90. yıla özel toplantı
Güreş Federasyonu Başkanı Hamza Yerlikaya, federasyonun bu yıl 90. yıl etkinlikleri çerçevesinde 90. Yıl Genişletilmiş İstişare ve Değerlendirme Toplantısı düzenleyeceğini ifade etti.Güreş Federasyonu, 90. yıl etkinlikleri çerçevesinde 90. Yıl Genişletilmiş İstişare ve Değerlendirme Toplantısı düzenleyecek.

Güreş Federasyonu Başkanı Hamza Yerlikaya, federasyonun bu yıl 90. kuruluş yıldönümünü kutlayacağını ifade etti.

Yönetim kurulu olarak kuruluş yıldönümü etkinlikleri kapsamında bu yıl 90. Yıl Genişletilmiş İstişare ve Değerlendirme Toplantısı düzenlemeyi planladıklarını belirten Yerlikaya, Planladığımız gibi toplantımızı 11-13 Ocak tarihlerinde Antalya Kemer'de gerçekleştireceğiz. Bu toplantı Türkiye'de güreş tarihinde bir ilk olacak dedi.

Yerlikaya, toplantıya katılacak kulüp temsilcileri, antrenörler ve camianın ileri gelenleriyle fikir alışverişinde bulunacaklarını vurgulayarak, şunları söyledi:

Orada soracağız. 'Bizden ne istiyorsunuz? Nasıl bir güreş ligi olsun? Bu ligin mahiyeti nasıl olsun? Ne şartlarda yapalım?' diyeceğiz. Kendilerine orada önümüzdeki imkanları da açıklayacağız. Kulüplerimizin, hocalarımızın fikirlerini alacağız. Ona göre de hareket edeceğiz. Bizim, 'biz bunu böyle uygun gördük, böyle olacak' gibi bir yönetim anlayışımız yok. Biz birlik ve beraberlik içinde hareket edeceğiz.