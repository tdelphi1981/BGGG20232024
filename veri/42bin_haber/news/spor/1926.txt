"İyi oynamamıza rağmen kötü sonuç alıyoruz"
Spor Toto 2. Lig Beyaz Grup'ta mücadele eden Gaziosmanpaşaspor'un genel kaptanı Sami Mendi, ligde oynadıkları maçlarda iyi performans göstermelerine rağmen kötü sonuçlar aldıklarını söyledi.Spor Toto 2. Lig'de geride kalan 13 haftada 1 galibiyet, 6 beraberlik alarak, 9 puanla son sırada yer alan Gaziosmanpaşaspor'un bu durumunun üzüntü verici olduğunu belirten Sami Mendi, Birçok maçta çok iyi oynamamıza rağmen kötü sonuç alıyoruz. Bu durum taraftarımızı üzdüğü kadar yönetim olarak bizleri ve futbolcularımızı da üzüyor. Gol yollarında çok pasif kalıyoruz. Bunu aşmamız gerekiyor diye konuştu.

Mendi, futbolcularına da sitemde bulunarak, Futbolcu arkadaşların artık işin ciddiyetine varması lazım. Hep geriye dönüp baktığımızda üzülüyoruz. Futbolcularımız herhalde bunun farkındalar ve bundan sonra yapılacak maçlarda hatalarını telafi edeceklerdir şeklinde konuştu.

Sami Mendi, devre arasıyla ilgili bazı planlar yapmaya başladıklarını anlatarak, kadroda değişiklik yapmalarının kaçınılmaz olduğunu sözlerine ekledi.