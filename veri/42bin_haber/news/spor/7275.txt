Şike depremi!
 
 Futbol dünyası, şikeyle ilgili bir depremle daha sarsıldı. İtalya'da ve Almanya'da yaşanan olayların ardından oldukça geniş çaplı olarak başlatılan soruşturmada yüzlerce maçta şike yapıldığı tespit edildi. Maç sayısının artması bekleniyor.
 
 Söz konusu maçların ikisi dünyadaki en saygın turnuvalardan biri olarak kabul edilen Şampiyonlar Ligi'nde oynanmış. Dünya Kupası ve Avrupa Şampiyonası'nda oynanan ve şike yapılan maçlar da mevcut. Europol Başkanı Rob Wainwright, yaptığı açıklamada, 15 farklı ülkede 380 maçta şike yapıldığını belirtti; içinde hakemlerle oyuncularında da bulunduğu 425 kişi hakkında soruşturma açtık" dedi. Futbolun en önemli 3 organizasyonun da içinde bulunduğu 380 maç ise henüz açıklanmadı.
 
 "İngiltere'de oynanan bir Şampiyonlar Ligi maçı ve bir başka ülkede oynanan Şampiyonlar Ligi maçında da şike olduğunu tespit ettik" diyen Wainwright, "Şu anda Avrupa'nın en önemli bahise dayalı şike araştırmasını yapıyoruz. Futbolda dürüstlük çok önemli ve biz bu sorunu çözeceğiz" dedi.
 
 Bahiste 7 milyon sterlin civarında bir paranın üstünün kapatılmaya çalıştığı da gelen bilgiler arasında.
 
 Fanatik
  