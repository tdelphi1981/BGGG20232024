Sneijder artık Galatasaraylı
Galatasaray beklenen mutlu sona ulaştı. Sneijder artık Galatasaraylı. Yaklaşık 15 gündür sarı kırmızılı taraftarların yüreğini ağzına getiren Sneijder transferi kesin olarak mutlu sonla noktalandı.

 İnter'in Hollandalı yıldızı Wesley Sneijder önümüzdeki 3.5 yıl Galatasaray formasını giyecek.

Bilindiği gibi geçtiğimiz hafta Galatasaray, Sneijder'in transferi için kulübü İnter ile kesin protokol yapmıştı. Fakat Sneijder'in İnter Kulübü ile olan sponsorluk sözleşmesi işin bitmesini geciktirmişti. 

Bir gün önce başkan Ünal Aysal'ın talimatı ile Milano'ya giden kulübün Ceo'su Lütfi Arıboğan ile başkan Ünal Aysal'ın danışmanı Sinan Kalpakçıoğlu oyuncunun menajeri Soren Lerby ile yeniden pazarlığa oturdular. 

Bu arada Soren Lerby'nin yüzde 10'luk komisyon isteği yüzde 7'ye indirildi. Bir ara Sneijder babasının da transfer görüşmesine müdahil olduğu ve oğlunun alacağı yıllık ücretinin artırılması için girişimde bulunduğu iddia edildi.

Arıboğan ve Kalpakçıoğlu Sneijder'in yılda 4 milyon euro garanti para ve maç başına 25 bin euro, ayrıca bonuslarla birlikte toplam yılda 6 milyon euroya anlaşma sağlandı. 

Sneijder'in transferinin KAP'a bildirildikten sonra açıklanması bekleniyor. 

Bu gelişmenin ardından Lütfi Arıboğan ile Sinan Kalpakçıoğlu'nun yarın İstanbul'a gelmeleri bekleniyor.