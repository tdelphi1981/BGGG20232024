Milli sporculardan Türkiye'ye iki madalya
Çek Cumhuriyeti'nde başlayan Büyük Bayanlar Judo Avrupa Açık Turnuvası'nın ilk gününde Türk Milli Takımı sporcularından Büşra Katipoğlu gümüş, Ebru Şahin bronz madalya kazandı.Başkent Prag'da bugün 35 ülkeden 210 sporcunun katılımıyla başlayan turnuvanın ilk gününde 48, 52 ve 63 kilolarda müsabakalar yapıldı. 

Türk Milli Takımı'ndan 6 sporcu tatamiye çıkarken, 63 kiloda Büşra Katipoğlu gümüş, 48 kiloda Ebru Şahin bronz madalyanın sahibi oldu. 4 milli sporcu ise ilk turda elendi.

Turnuvaya yarın yapılacak müsabakalarla devam edilecek.