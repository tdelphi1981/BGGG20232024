İngiltere'de zirveye 'Şeytan' oturdu
İngiltere Premier League'in 13. haftasında Chelsea deplasmanından bir puanla dönen Manchester City, liderliği ezeli rakibi Manchester United'a kaptırdı.Avrupa şampiyonlar ligi'nde, hafta içinde Juventus'a 3-0 yenildikten sonra menajer Roberto Di Matteo'nun görevine son veren ve takımı sezon sonuna kadar Rafael Benitez'e emanet eden Chelsea, sahasında Şampiyonlar Ligi'ne veda eden Manchester City'yi ağırladı.

Stamford Bridge Stadı'nda oynanan ve 41 bin futbolseverin izlediği mücadelede, iki takım da golsüz eşitliği bozamadı ve birer puana razı oldu.

Bu beraberliğin ardından Manchester City, liderliği ezeli rakibi Manchester United'a bırakırken, 5 haftadır galip gelemeyen Londra ekibi ise puan cetvelinde bir sıra gerileyerek 4'üncülüğe yerleşti.

Salı günü deplasmanda Galatasaray'a 1-0 yenilerek Şampiyonlar Ligi'nde bu sezon ilk yenilgisini alan Manchester United, ligin son sırasında yer alan ve hiç galibiyeti bulunmayan Queens Park Rangers'ı konuk etti.

İlk yarısı golsüz sona eren mücadelede, Mackie'nin golüyle geriye düşen Kırmızı Şeytanlar, 8 dakika içinde Evans, Fletcher ve Hernandez'in attığı gollerle sahadan 3 puanla ayrılarak liderliğe yükseldi.

Londra temsilcisinde hafta içinde Mark Hughes'un görevine son verilmesinin ardından takımın başına getirilen Harry Redknapp, karşılaşmayı tribünden izledi.
Milli futbolcu Nuri Şahin'in yedek soyunduğu maçta Liverpool, deplasmanda Swansea City ile, Arsenal da Aston Villa deplasmanında golsüz berabere kalarak haftayı birer puanla kapadı.

Gol krallığı yarışında Liverpool'un Uruguaylı futbolcusu Luis Suarez 10 golle ilk sırada yer alıyor. Bu futbolcuyu 8 golle Robin van Persie (Manchester United) ve Demba Ba (Newcastle United), 7 golle de Michu (Swansea City) ve Jermain Defoe (Tottenham Hotspur) izliyor.
Ligde bu hafta diğer maçlarda alınan sonuçlar şöyle:

Southampton-Newcastle United : 2-0
Tottenham Hotspur-West Ham United : 3-1
Everton-Norwich City : 1-1
Stoke City-Fulham : 1-0
Sunderland-West Bromwich Albion : 2-4
Wigan Athletic-Reading : 3-2

-PUAN DURUMU-



-14. hafta-

27 Kasım Salı: Sunderland-QPR, Aston Villa-Reading,
28 Kasım Çarşamba: Chelsea-Fulham, Everton-Arsenal, Southampton-Norwich, Stoke-Newcastle, Swansea-West Bromwich, Tottenham-Liverpool, Manchester United-West Ham, Wigan-Manchester City.