"Doğru futbol oynadığımızı düşünüyorum"
SB Elazığspor ile deplasmanda oynayacağı maçın hazırlanan Kayserispor teknik direktü Prosinecki, takımını değerlendirdi.Sarı-kırmızılılar, 11 Kasım Pazar günü deplasmanda Sanica Boru Elazığspor ile oynayacağı karşılaşma için Kadir Has Tesisleri'nde yaptığı kampa girdi. Teknik direktör Robert Prosinecki yönetiminde salonda yapılan antrenman, ısınma hareketleriyle başlayıp kuvvet ve dayanıklılık çalışmasıyla sürdü. Antrenmana sahalardan yaklaşık 1 ay uzak kalacak Mouche dışında tüm futbolcular katıldı.

Prosinecki basın mensuplarına yaptığı açıklamada, takımı başındaki üçüncü maçı olan Kardemir Karabükspor karşılaşmasında sahadan galip ayrıldıkları için mutlu olduklarını söyledi. Kayserispor'u ligde üst sıralara taşımak için çok çalışacaklarını ifade eden Prosinecki, sözlerini şöyle sürdürdü:

Kardemir Karabükspor maçında doğru futbol oynadığımızı düşünüyorum. Oyuncularım bu maçta ellerinden gelenin en iyisini yaptı. İlk iki maçtaki performanslarının üstüne çıktılar. Bu şekilde devam etmeliyiz. İlk galibiyet benim için de moral oldu. Oyuncuların hepsini verdikleri çabalardan dolayı tebrik ediyorum. Önümüze bakıyoruz, Kardemir Karabükspor maçı artık geride kaldı. Bundan sonra elimizden gelen bütün gayretleri göstererek Kayserispor'u hak ettiği yere taşıyacağız.

Prosinecki, devre arasında takımdan ayrılmak istediği iddia edilen takım kaptanlarından Arjantinli Franco Cangele'nin durumuyla ilgili bir soru sorulması üzerine, bu oyuncuyla bir görüşme yaparak kulüp ve futbolcu için en iyi karara varacaklarını sözlerine ekledi.