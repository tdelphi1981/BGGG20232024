Yılmaz Vural: Webo'ya piyango vurdu!
Sanica Boru Elazığspor Teknik Direktörü Yılmaz Vural gündeme ilişkin çarpıcı açıklamalarda bulundu.
Sanica Boru Elazığspor Teknik Direktörü Yılmaz Vural, SkyTürk360'a konuştu.

Vural şöyle konuştu: "Galatasaray iki tane çok önemli oyuncu alınca, sanki Galatasaray aldı biz ne yapalım dercesine herkes acele acele birilerini almaya çalıştı. Ara dönemde transfer yapmak kolay değil. Fenerbahçe iki oyuncusunu geri getirdi, enteresan. Oyuncu söylemlerine, hocaların verdikleri demeçlere bakıyorum. Sanki aralarında bir şey olmamışçasına oyuncular geri geldi. Türkiye enteresan bir yer. Bizim kadar balık hafızalı, yapılanı çabuk unutan bir millet daha yok. Hemen tepki verip, çabuk affederiz. Sanırım Fenerbahçenin transferleri de öyle oldu.

Webo Türkiyeyi öğrendi. Fena bir santrafor değil. 30 küsür yaşında. Hayatında olmayacak bir şey geldi başına. Milli piyango gibi. Ben Kasımpaşadayken 650 bin euromuz olmadığı için Weboyu alamamıştık.

GALATASARAY HÜCUM OYUNCULARINDAN MEMNUN DEĞİL
Galatasaraya gelecek olursak, Sneijder, Drogba yaşlarına rağmen önemli oyuncular. Özellikle Şampiyonlar Liginde hedefiniz varsa bu tür oyunculara sahip olmak doğrudur. Bu transferleri yaptıklarına göre Galatasaray hücum oyuncularından memnun değil galiba. Burak,Umut, Elmander. Bunlar çok önemli oyuncular. Şimdi Drogba da katıldı. Galatasaraya güç kattıklarını düşünüyorum.

NİANGI BANA TEKLİF ETTİLER
Beşiktaşın transfer ettiği Niangı 3-4 gün evvel bana teklif ettiler. Ben de şaşırdım. 18 milyon euroluk futbolcu Elazığspora teklif ediliyor. Biz dedik ki 'Kalsın kardeşim.' Beşiktaşa geldi. Beşiktaşa önemli katkıları olur.