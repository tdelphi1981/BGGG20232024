"Penaltı kaçıran oyuncuyu gider öpersiniz"
Sanica Boru Elazığspor Teknik Direktörü Yılmaz Vural, Galatasaray maçında penaltı kaçıran Göksu Türkdoğan için, "Penaltı kaçıran oyuncuyu gider öpersiniz. Başka ne yapabilirsiniz. Geçen hafta da Julien kaçırmıştı. Allah üçüncüsünden korusun" dedi.
Radyospor'da Özgür Sancar'ın sorularını yanıtlayan Vural, "Penaltı kaçıran oyuncuyu gider öpersiniz. Başka ne yapabilirsiniz. Biz kendisini her şekilde teselli ettik. Canın sağolsun dedik. Ondan bir hafta evvel Julien penaltı kaçırdı. Real Madrid patentli bir oyuncu. Yani penaltı kaçırılabilir. Dünya kupalarında bile kaçırılabiliyor. Teselli edeceksiniz. Oyuncunuz da sizin kadar üzülüyor. Bütün arkadaşları inanılmaz üzüldüler. Ama thepsi teselli ettiler. Bir hafta önce de aynısını Julien için yapmıştık. Allah üçüncüsünden korusun" dedi.  
HATIRALARDA KALACAK BİR MAÇ  
Yılmaz Vural, "Penaltı pozisyonu bizim için son derece dramatik oldu. Magazinsel boyutuyla da maçınr önüne geçti.  Melo'nun daha önce İspanya'da yine bir penaltı pozisyonunda kaleye geçmesi, Ronaldinho'nun penaltıyı gole çevirmesi. Taffarel'in kale arkasında na taktik vermesi, penaltı atıldığında Melo'nun kalesini terketmesi, bunun kural hatasını olduğunun söylenmesi nedeniyle uzun süre hatıralarda kalacak bir maç oldu" şeklinde konuştu.