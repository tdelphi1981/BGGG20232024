Razgatlıoğlu "54" numara
Motosiklette Türkiye'nin genç yeteneği Toprak Razgatlıoğlu, Redbull Motogp Rookies Kupası'nda, Dünya Supersport Şampiyonu Kenan Sofuoğlu'nun da kullandığı ve Sakarya'nın plaka kodu 54 numarayla Türkiye'yi temsil edecek.Pist yarışlarında Türkiye şampiyonu Toprak Razgatlıoğlu'nun 2013 yılında mücadele edeceği Redbull Motogp Rookies Kupası'nın yarış takvimi belli oldu. 14 yarış üzerinden düzenlenecek kupa, 20-21 Nisan'da yapılacak Austin (ABD) yarışlarıyla başlayıp, 28-29 Eylül'de düzenlenecek Aragon (İspanya) yarışlarıyla sona erecek.

Razgatlıoğlu, MotoGP Dünya Şampiyonası'na ilk adım olarak gösterilen Rookies Kupası'nda Türkiye'yi 54 numarayla temsil edecek. Razgatlıoğlu, 22-23 Şubat ve 12-13 Mart tarihlerinde Jerez Pisti'nde (İspanya) sezon öncesi ön testlere çıkacak.

Redbull Motogp Rookies Kupası takvimi şöyle:
20-21 Nisan: ABD (Austin) 1. ve 2. yarışlar
4-5 Mayıs: İspanya (Jerez) 3. ve 4. yarışlar
28-29 Haziran: Hollanda (Assen) 5. ve 6. yarışlar
13-14 Temmuz: Almanya (Sachsenring) 7. ve 8. yarışlar
24 Ağustos: Çek Cumhuriyeti (Brno) 9. yarış
31 Ağustos-1 Eylül: Büyük Britanya (Silverstone) 10. ve 11. yarışlar
14 Eylül: San Marino (Misano) 12. yarış
28-29 Eylül: İspanya (Aragon) 13. ve 14. yarışlar

2013 Redbull Motogp Rookies Kupası'nda yarışacak sporcular ve numaraları şöyle:
3 Diego Perez (İspanya), 6 Corentin Perolari (Fransa), 7 Aris Michail (Almanya), 10 Felix Nassi (Finlandiya), 18 Mario Tocca (İtalya), 19 Tarran Mackenzie (Büyük Britanya), 24 Marcos Ramirez (İspanya), 27 Joe Roberts (ABD), 28 Bradley Ray (Büyük Britanya), 29 Stefano Manzi (İtalya), 33 Enea Bastianini (İtalya), 34 Jordan Dokuma (Güney Afrika), 36 Joan Mir (İspanya), 40 Darryn Binder (Güney Afrika), 45 Olly Simpson (Avustralya), 46 Yui Watanabe (Japonya), 50 Lukas Trautmann (Avusturya), 54 Toprak Razgatlıoğlu (Türkiye), 64 Anthony Alonso (ABD), 74 Soushi Mihara (Japonya), 88 Jorge Martin (İspanya), 95 Scott Deroue (Hollanda), 96 Manuel Pagliani (İtalya), 98 Karel Hanika (Çek Cumhuriyeti).