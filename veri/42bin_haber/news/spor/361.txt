Marmaris'te 17 ülke yarıştı
Marmaris'te bu yıl 23'üncüsü düzenlenen ve Doğa Akdeniz'in en büyük yelkenli yat yarışı olan Uluslararası Yat Yarışları Haftası sona erdi.Marmaris Uluslararası Yat Kulübü (MIYC) tarafından gerçekleştirilen ve 17 ülkeden yaklaşık 159 yelkenli yat ile bin 500 yatçının katıldığı etkinlikte 8 değişik klasmanda toplam 5 yarış yapıldı.

Yat Kulübü Yönetim Kurulu Üyesi ve Basın Sözcüsü Halit Kesgin, gazetecilere yaptığı açıklamada, IRC (Uluslararası Yarış Klasmanı) ve IRC Charter klasmanlarında yapılan yarışların sorunsuz bir şekilde tamamlandığını söyledi.

Kesgin, bu yıl katılımcı rekoru kırılan yarış haftasının bölge tanıtımına ve ekonomisine önemli katkı sağladığını kaydetti. 23 yıldır yaptıkları ve geleneksel hale gelen yarışları gelecek sene daha geniş katılımlı yapacaklarını belirten Kesgin, destek veren bütün kurum ve kuruluşlara teşekkür etti.

Yarışların sona ermesinin ardından yapılan itirazları değerlendiren hakem heyeti sonuçları açıkladı. Buna göre Uluslararası Marmaris Yarış Haftası'nda ilk üç sırayı elde eden yelkenli yat, yatçı ve ülkeleri şu şekilde sıralandı:

IRC-1
1- Courrier De Coeur - Andrey Arbuzou (Rusya)
2- Rflying Rbox Rarkas - Tolga Yağlı (Türkiye)
3- Egepen Uka Uka - Targan Hazarhun (Türkiye)

IRC-2
1- Anyway - Bora Turan (Türkiye)
2- Matrak - Orhan Özdas (Belarus)
3- Pearl - John Heath (Büyük Britanya)

IRC-3
1- Eker Yayık Ayran - Ahmet Eker (Türkiye)
2- Iskorpit-uk Sails - Bülent Çelik (Türkiye)
3- Lz Yachting - Lachezar Bratoev (Bulgaristan)

IRC-4
1- Allegro - Doğa Serhan (Türkiye)
2- Ajuga First - Valentin Klymentyev (Ukrayna)
3- Clavella - Leo Kloff (Hollanda)

IRC CHARTER-1
1- La Loba - Stefan Lauk (Almanya)
2- Bonı Staf/Pineapple - Markus Zitener (İsviçre)
3- Fontessa - Mikhail Beloborodov (Rusya)

IRC CHARTER-2
1- Night & Day - Rummela Karl (Avusturya)
2- Mauritius - Sergey Mushin (Rusya)
3- Miss U - Yarovyy Dmytro (Ukrayna)

IRC CHARTER-3
1- Ricarda - Yuri Voronovich (Rusya)
2- Cornelian - Alexey Federov (Rusya)
3- Famiel - Oleg Kalinin (Rusya)

IRC CHARTER-4
1- First - Konstiantyn Pyvovarenko (Ukrayna)
2- Atilla II - Thomas Cramer (Almanya)
3- White Pepper - Mikhail Savelyev (Rusya)