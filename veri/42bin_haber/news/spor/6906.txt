Luce'nin öğrencisine 35 milyon Euro
Teknik direktörlüğünü Guus Hiddink'in yaptığı Anzhi, yine flaş bir transfere imza attı. Dağıstan ekibi, Shakhtar'ın Brezilyalı oyuncusu Willian'ı tam 35 milyon Euro karşılığında renklerine bağladı.
Chelsea ve Tottenham'ın da kadrosuna katmak için çalışmalarını sürdürdüğü Shakhtar Donetsk'in Brezilyalı oyuncusu Willian, astronomik bir ücretle Anji Makhachkala'ye transfer oldu. 2007'de transfer olduğu Shakhtar'da, 6 sezonda 35 gole imzasını atan Willian, 35 milyon Euro bonservis bedeli karşılığında Dağıstan ekibi'nin yolunu tuttu.