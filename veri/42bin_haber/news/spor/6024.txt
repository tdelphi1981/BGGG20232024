Beni Q7 ile karıştırmayın
Quaresmanın 7 numaralı formasını alan siyah beyazlı-ların yeni yıldızı, Ben aramızda bir benzerlik görmüyorum. O formayı giyip şampiyonluk yaşamak istiyorum dedi.
BEŞİKTAŞ, Shakhtar Donetskten kiraladığı Dentinho ile sözleşme imzaladı. Brezilyalı futbolcu, BJK Nevzat Demir Tesislerinde, Beşiktaş Futbol İdari Direktörü Semih Ustanın da katıldığı törende, kendisini 1 Ocak 2014 tarihine kadar siyah beyazlı renklere bağlayan kiralık sözleşmesine imza attı. 
24 yaşındaki futbolcu, Ricardo Quaresmadan boşalan 7 numaralı formayı giyecek olmasının hatırlatılması üzerine Ben aramızda bir benzerlik görmüyorum. Beşiktaş 110 senelik bir kulüp. Quaresmadan önce de 7 numarayı giyen oyuncular vardı. Ben de o formayı giyip şampiyonluk yaşamak istiyorum. Bu sefer değişiklik olsun diye 7 numarayı seçtim dedi. 
LUCESCU BANA BEŞİKTAŞI ANLATTI 
BEŞİKTAŞın eski teknik direktörü Mircea Lucescudan gerekli bilgileri aldığını anlatan Brezilyalı futbolcu, şunları söyledi:  
Lucescu ile takım hakkında iyi şeyler konuştuk. Beşiktaş taraftarını bana anlattı. Onların tutkulu yanlarını söyledi. Beşiktaşın büyüklüğünü anlattı. Gelmemin doğru bir yol olduğunu söyledi. Hedefleri olan bir oyuncuyum. Benim hedeflerim arasında Beşiktaşta kimliğimi kazanmak ve şampiyonlar liginde oynamak var. Bunun yanında Şampiyonlar Ligini kazanmak. Brezilya Ümit Milli Takımında oynadım. Bir hedefim de A Milli Takıma dönmek. 
BREZİLYADA 200 MAÇ OYNADIM 
DENTINHO, Ne zaman hazır olursun? sorusunu ise, Shakhtar Donetskten önce Brezilyada 200 maç oynayan bir oyuncuydum. Shakhtarda Lucescunun bir sistemi var. Güçlü, kaliteli oyunculardan kurulu bir takım. Yeni gelen oyunculara ilk 2 sene kesinlikle şans tanımayan bir sistem var. Lucescunun bireysel seçeneği var. Buna rağmen iyi idmanlar yaptım. 1,5 yıllık süreçte adaptasyonumu tamamladım. Fizik olarak hazırlandım. Hazırlık maçlarında oynadım. Kutsal Beşiktaş formasını üstüme geçirdiğim an neler yapacağımı göstereceğim diye yanıtladı. 
Arkadaşlarına hemen ısındı 
TAKIM arkadaşları ile dün tanışan Dentinhonun, kendisi gibi Portekizce konuşan Almeida ve Fernandes ile hemen diyaloğa girmesi dikkat çekti. Brezilyalı futbolcunun, sempatik tavırları ve çok mutlu görünmesi de gözlerden kaçmadı.  
Gol sevinçleri anne ve babasına  
BREZİLYALI yıldız, gol sevinçlerinde dirseklerini öpmesinin özel bir anlamı olup olmadığı yönündeki soruya ise, Dövmelerimin benim için büyük önemi var. Orada annemin ve babamın isimleri yazılı. Hayatımın iki önemli insanı ve aşkı şeklinde yanıt verdi. 
Herkesle tek tek fotoğraf çektirdi 
EN büyük ilgiyi beklendiği gibi Dentinho topladı. Brezilyalı oyuncu ile yakından ilgilenen taraftarlar, kendisi ile bol bol hatıra fotoğrafı çektirdi. 
Lucescu yakın takipte 
S.DONETSK Teknik Direktörü Mircea Lucescu, Beşiktaşa kiralık olarak verdikleri Dentinhoyu yakından takip ediyor. Bir dönem siyah beyazlıları da çalıştıran Rumen teknik adam, futbol komitesi başkanı Tamer Kırandan Brezilyalı futbolcu ile ilgili bilgi aldı. İmza töreni sonrası basın mensuplarıyla sohbet eden Kıranı arayan Lucescu, takımda ilk gününü geçiren futbolcusuyla ilgili sorular yöneltti. Lucescunun, Ukraynada yapılan görüşme sırasında da siyah beyazlı yöneticilere, transfer çalışmaları konusunda Shakhtar Donetsk ile Beşiktaş arasında bir kapının açıldığını söylediği belirtildi. 
İmzayı attı ve ilk idmanına çıktı 
BEŞİKTAŞın basına kapalı gerçekleştirilen idmanına yeni transfer Dentinho da katıldı. Bu sırada çalışmayı izleyen taraftarlar futbolculara moral verdi.  
Futbolun şanslı dişlekleri 
Kartalın yeni transferi Dentinhonun, Ronaldo ve Ronaldinho gibi  efsanelerin yanı sıra  Muslera ile de önemli bir benzerliği var. 
BEŞİKTAŞLI taraftarların sahada görmek için sabırsızlandığı Dentinho, dişleri ile ülkesi Brezilyanın iki efsane yıldızına benzetiliyor. Lakabı da küçük diş olan genç futbolcunun ön dişlerindeki ayrık dikkat çekiyor. Dişleri bu şekilde olanların şanslı olduğuna inanılırken, özellikle Ronaldonun kariyeri bu tezi doğrular nitelikte. Şimdi siyah beyazlı taraftarlar, Dentinhonun, Ronaldo, Ronaldinho ve Muslera gibi başarılı futbolcularla benzerliğinin sadece dişleri ile sınırlı kalmamasını bekliyor. 
Ara transferde zoru başardık 
İMZA töreninde konuşan Semih Usta, Dentinho, henüz 18 yaşındayken gol kralı olan, son derece başarılı bir futbolcu. Hücum hattının her iki kanadında görev yapabilme kabiliyetinin yanı sıra, forvet arkasında da oynayabilir. Ara transfer döneminde kaliteli oyuncu almak kolay olmuyor dedi. 
Havaalanı dönemi bitti 
BEŞİKTAŞ İdari Menajeri Semih Usta, yeni dönemle birlikte transfer edilen futbolcuları havaalanında görkemli törenlerle karşılamayı bıraktıklarını belirterek, Bundan böyle Beşiktaşta bu arabesk görüntüler olmayacakdedi. 
UĞUR BORAL AMELİYAT OLDU