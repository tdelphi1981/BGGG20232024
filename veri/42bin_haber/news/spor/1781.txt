Aslan'ı işte bunlar bekliyor!
Aslan 2. olmayı başarırsa, grup liderlerinden biriyle karşılaşacak. Bu haftaki tabloya göre muhtemel rakipler arasında Porto, Schalke, Malaga, Dortmund, Shakhtar, B.Münih ve Barcelona var 
 TT Arena’da Manchester United’ı devirerek gruptan çıkma yolunda çok önemli bir adım atan ve son hafta Braga ile deplasmanda kozlarını paylaşacak olan Galatasaray’ı şimdiden son 16 heyecanı sardı. Aslan 2. tura çıkarsa, grup liderlerinden biriyle karşılaşacak. Bu hafta itibariyle diğer 7 grubun zirvesinde yer alan takımlar; Porto, Schalke, Malaga, Dortmund, Shakhtar, Bayern Münih ve Barcelona. Ancak Porto’nun yerine PSG, Schalke’nin yerine Arsenal, Shakhtar’ın yerine Juventus, Bayern’in yerine de Valencia lider olup Cim Bom’un karşısına çıkabilir. Malaga, Dortmund ve Barcelona ise grup liderliğini 5. hafta itibariyle garantileyen takımlar. Aynı konumdaki Manchester United ise aynı gruptan çıktığı için Galatasaray’la eşleşmeyecek. 
 Fanatik