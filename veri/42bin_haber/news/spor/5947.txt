Ankaralı'nın yönettiği maçı Olympiakos kazandı
THY Avrupa Ligi'nde Olympiakos'un Maccabi Tel Aviv'i 78-77 yendiği maçı Türk hakem Recep Ankaralı yönetti. 
FIBA kokartlı Türk basketbol hakemi Recep Ankaralı, THY Avrupa Ligi'nde İsrail'in Maccabi Electra ile son şampiyon Yunanistan'ın Olympiakos takımları arasındaki Top 16 turu (F) Grubu 5. hafta maçını yönetti.

Tel Aviv'in Nokia Arena Stadı'nda oynanan maçı Yunanistan temsilcisi Olympiakos bir sayı farkla 78-77 kazandı. Çekişmeli geçen maçta Türk hakem Recep Ankaralı da oldukça başarılı bir yönetim sergiledi.

İsrailli taraftarların yoğun ilgi gösterdiği maçın biletleri karşılaşma saatinden saatler önce tükendi.

Yunan temsilcisi, deplasmanda son çeyrekteki etkili oyunuyla galip gelirken, Olympiakos'a galibiyeti getiren basket bitime 58 saniye kala Vassilis Spanoulis'in üçlüğüyle geldi.

Olympiakos'ta Spanoulis 24 sayıyla aynı zamanda maçın da en skorer ismi oldu. THY Euroleague'de gelecek hafta Beşiktaş, Maccabi Tel Aviv'i konuk edecek, Fenerbahçe Ülker de Olympiakos deplasmanına gidecek.