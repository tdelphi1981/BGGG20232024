Djokovic ilk bileti aldı
Avustralya Açık Tenis Turnuvası'nda tek erkeklerde 1 numaralı seribaşı Sırp Novak Djokovic finale yükselen ilk isim oldu.Sezonun ilk grand slam turnuvası Avustralya Açık'ta günün tekler maçları tamamlandı. Tek erkekler yarı finalinde 4 numaralı seribaşı İspanyol David Ferrer ile karşılaşan Djokovic, rakibini 6-2, 6-2 ve 6-1'lik setlerle 3-0 yenerek adını finale yazdırdı.

Sırp raket, finalde yarınki Andy Murray-Roger Federer eşleşmesinin galibiyle karşılaşacak. Son 2 yılın Avustralya Açık şampiyonu Djokovic, unvanını korumak için korta çıkacak. Tek bayanlarda günün ilk maçında 6 numaralı seribaşı Çinli Li Na, 2 numaralı seribaşı Rus Maria Sharapova'yı 6-2'lik setlerle 2-0 yenmeyi başarmış ve finale yükselen ilk isim olmuştu.

Diğer yarı final maçında ise ABD'li Sloane Stephen ile karşılaşan 1 numaralı seribaşı Belarus Victoria Azarenka diğer finalist olmuştu. Avustralya Açık Tenis Turnuvası'na, yarın tek erkekler yarı final maçıyla devam edilecek.
Tek bayanların şampiyonu 26 Ocak Cumartesi, tek erkeklerinki ise 27 Ocak Pazar günü belirlenecek.