Alex yıldızsa Q7 galaksidir
Akaretler'deki kulüp binasının karşısında Quaresma için toplanan 40 Beşiktaşlı, Portekizli yıldız lehine slogan attı
 Beşiktaş taraftarı Quaresma'nın dönmesini istiyor. Bunu daha önce yüksek sesle dillendirmişlerdi. Dün bir de yürüyüş düzenlediler. Akaretler'deki kulüp binasının önünde toplanan yaklaşık 40 kişilik grup, sloganlar atıp yönetimi protesto etti.
 ÖPÜŞÜN BARIŞIN, BİTSİN
 TEZAHÜRATLARIN ardından İbrahim Güneş isimli taraftar basın açıklaması yapıp, mesaj verdi. Daha sonra protesto yürüyüşünde şu sloganlar atıldı: 'Fener'den Cim Bom'dan topçu almayın, taraftarı çıldırtmayın, bu taraftar karşınızda, oynayacak Quaresma', 'Bugün bayram, öpüşün barışın.'
 BAKLAVA ÇALAN ÇOCUK!
 TARAFTARLAR açıklamanın ardından 'Alex'in yıldız olduğu yerde Quaresma galaksidir'', ''Baklava çalan çocuk Quaresma'', ''Bugün bayram, öpüşün barışın''  yazılı dövizler açtı. Basın açıklamasının ardından kulüp binasına doğru tezahüratlar yapan taraftarlar, daha sonra bina önünden ayrıldı.
  