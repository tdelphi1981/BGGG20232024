Türkoğlu için 'NBA'de Türk günü'
NBA'de Orlando Magic takımında forma giyen milli basketbolcu Hidayet Türkoğlu için, İnşaat Mühendisi Salih Eroğlu'nun Los Angeles Clippers takımı ile beraber organize ettiği "NBA'de Türk Günü" adı altındaki organizasyona, Los Angeles ve çevre illerde yaşayan yaklaşık 500'den fazla basketbolsever katıldı 
 Los Angeles Clippers ve Orlando Magic maçının öncesinde, Staples Center’in etrafına kurulan standlarda Amerikalı ve Türk basketbolseverlere Türkiye Milli Takımı atkısı ve baklava ikram edildi. 
 Maçın başlamasından önce kendisini desteklemeye gelen yüzlerce Türk taraftarın mutluluğunu yaşayan Hidayet Türkoğlu, bu tür sürpriz sekilde hazırlanan organizasyonların kendisini çok sevindirdiğini ve organizasyonda emeği gecen herkese teşekkür ettiğini dile getirdi. 
 Maçın devre arasında ise, Staples Center’in dev ekranlarında Türkiye’nin tanıtımını yapan video gösterileri, Dünya Basketbol Sampiyonası’nda maskot olan "Van Kedisi" ve Kybele Dans Tiyatrosu tarafından özel olarak hazırlanan Türk ve Amerikan bayraklarının kullanıldığı özel gösteri Staples Center’i dolduran binlerce basketbolsever tarafından büyük alkış aldı. 
 Elindeki sakatlığı tam olarak gecmeyen Hidayet Türkoğlu, La Clıppers-Orlando Magic karşılaşmasında forma giymedi. Baştan sona çok çekişmeli geçen mücadelede Orlando Magic deplasmanda bu sene NBA’de fırtına estiren La Clippers’i 104 - 101´lik skorla geçmeyi başardı. 
 DHA