Hami Mandıralı'ya sert eleştiri
1461 Trabzon-Fenerbahçe maçının yorumcusu Hami Mandıralı, yaptığı yorumlarla Fenerbahçeli taraftarları çileden çıkardı.
Fenerbahçe'nin 1461 Trabzon ile oynadığı kupa maçında yorumculuk yapan Trabzonspor'un eski futbolcusu Hami Mandıralı, maçın ilk yarısında yaptığı yorumlarla sosyal medyayı yıktı geçti.

Mandıralı'nın karşılaşmayı taraflı yorumladığını düşünen sarı lacivertli taraftarlar, tepkilerini sosyal medyada dile getirdi.

İşte Twitter'da Hami Mandıralı yorumları:
-Hami'ye "1461 Trabzon'un maçı var gel yorumla" demişler ama sanırım Trabzon maçı var diye anlamış. Devrede rakibi söyleseler bari.
-Hami sadece serbest vuruşları yorumlasın.
-Hami, kaleciye oyunu germeye ne gerek var diyeceğine faturayı Stoch'a kesiyor.
-Hami hala 1996'da. Takvimlerin 2013'ü gösterdiğini hatırlatsın biri
-Ya Hami baba... istek, arzu, direnç, coşku dediğin şeyler zorunluluk değil FITRAT'dır 1461 için. Üff ya!
-Al kaleciyi vur Hami'ye.. Al Hami'yi vur kaleciye..
-Bu Trabzonlular iflah olmaz. Tolga Zengin yeterliydi, Fatih'e lüzum yok. Hami büyük oyuncuydu da, yorumculuk yapmasın.
-Hami maçın sonuna dogru dayanamayıp "Verin Kupamızı" diyecek bence !
-Hami: Ne TS TV'de değil miyiz?

Hami Mandıralı'dan eleştirilere yanıt

Eski Trabzonsporlu futbolcu maçın devre arası yayınında eleştirilere yanıt verdi. Hamdıralı, "Taraf tutma gibi bir durum yok. Sahada gördüklerimizi aktarmaya çalışıyoruz. Fenerbahçe orta sahada üstünlüğü elinde bulundurdu ancak bunu gole dönüştüremedi. Bunu aktarmaya çalıştım. Umarım keyifli bir ikinci yarı izleriz" ifadelerini kullandı.