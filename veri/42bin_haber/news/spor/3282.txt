Nene ve Ziegler için flaş açıklama
Beşiktaş'ın transfer komitesi üyesi Deniz Atalay, Radyospor'da transferdeki son gelişmleri anlattı. Atalay, "Ziegler'in yabancı kontenjanından dolayı ilk tercihleri olmadığını söylerken, Nene için teklif yaptık bekliyoruz" dedi.
 ZİEGLER YABANCI OLDUĞU İÇİN HOCAMIZ İSTEMEDİ
 Radyospor'da Özgür Sancar ile Spor Kazanı programına katılan Deniz Atalay, Ziegler ve Gökhan Süzen için şunları söyledi; " Sol bek ve forvet arkası oynayacak oyuncuya ihtiyacımız var. Hocamızdan bu konuda gelecek raporu bekliyoruz. Ama takımı bozmadan, işleyen düzeni sıkıntıya sokmadan takviye yapmayı düşünüyoruz. Ziegler sol bek oynayan bir oyuncu. Ama hocamız yabancı kontenjanından dolayı sol beke yerli oyuncu düşünüyor. Türkiye'den bir takviye yapamazsak o zaman yabancı oyuncu arayışına gireriz. Gökhan Süzen de alternatiflerden bir tanesi. Sezon başında teklif götürmüştük. Kulübü ile anlaşmamız lazım. Olursa tabi hoşumuza gider. Alternatifleri değerlendireceğiz" dedi.
 NENE İÇİN TEKLİF YAPTIK BEKLİYORUZ
 Beşiktaş'ın gündeminden düşmeyen Nene için de açıklamalarda bulunan Deniz Atalay; " Forvet arkası ve santrofora yakın bir oyuncu için araştırma halindeyiz. Nene bunlardan bir tanesi. Takım dengelerini bozmayacak bir oyuncu istiyoruz. Nene için girişimlerimiz oldu. Oradan gelecek kararı bekliyoruz. 31 yaşında bir oyuncu, son transferi olabilir. Faydalı olur mu, olmaz mı bunların değerlendirmesini yapıyoruz, ona göre bir teklif yaptık. Teklifimiz yaptık bekliyoruz. Biz büyük bir kulübüz ona göre değerlendirir ve cevabını verir" dedi
 TEKLİF NE OLURSA OLSUN FERNANDES'İ SATMAYACAĞIZ
 Fernandes için 16 Milyon Euro'luk teklif geldiği ve Beşiktaş'ın düşündüğü iddialarını da değerlendiren Atalay; " Fernandes ile teklifleri duyuyoruz. Nasıl bir teklif gelirse gelsin satmayı düşünmüyoruz. Gelen teklifleri şuan değerlendirmeyeceğiz. Bu teklifler bize gurur verir ancak. Biz 1-2 tane daha Fernandes yaratma düşüncesindeyiz. Fernandes ile ilerleyen günlerde sözleşme konusunda konuşacağız" dedi.