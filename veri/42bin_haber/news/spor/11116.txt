F.Bahçe'nin hakemine şok şike suçlaması!
UEFA Avrupa Ligi'nde mücadele eden Fenerbahçe'nin Viktoria Plzen ile oynayacağı 3. tur rövanş maçının hakemi UEFA tarafından belirlendi.
UEFA Avrupa Ligi'nde mücadele eden temsilcimiz Fenerbahçe'nin, Çek Cumhuriyeti'nin Viktoria Plzen takımı ile 14 Mart Perşembe günü oynayacağı 3. Tur rövanş maçının hakemleri belli oldu.

Fenerbahçe Şükrü Saracoğlu Stadı'nda oynanacak ve 22.05'te başlayacak karşılaşmayı Almanya Futbol Federasyonu'ndan Manuel Grafe yönetecek. Grafe'nin yardımcılıklarını Markus Haecker ve Holger Henschel yapacak. Mike Pickel'in dördüncü hakem olarak görev alacağı karşılaşmanın ilave yardımcı hakemleri ise Felix Zwayer ve Tobias Welz.

ADI BAHİS OLAYLARINA KARIŞTI, AKLANDI

Berlin'de amatör futbolculuk yaparken hakemlik yapmaya karar veren Manuel Grafe, bir yandan da Spor Bilimi üzerine uzmanlaşmaya başladı. 2004'ten itibaren Bundesliga'da maç yöneten Grafe'nin adı 2005 yılında yasadışı bahis ve maç manipüle olaylarında adı geçti.

Hertha Berlin'in Bunswick'le oynadığı ve Hertha'lı futbolcular Alexander Madlung, Nando Rafel ve Josip Simunic'in de adlarının karıştığı olay da iddialar Manuel Grafe'nin de suçlu olduğu yönündeydi. Ancak, yapılan incelemelerin ve savunmaların ardından Grafe suçsuz bulundu. Almanya Futbol Federasyonu DFB, Grafe'ye doğal olarak herhangi bir ceza vermedi.

F.BAHÇE'YE UĞURLU GELMEDİ

28 Temmuz 2007 tarihinde oynanan Lens- Chernomorets Inter Toto Kupası 3. tur mücadelesinden bu yana Avrupa'da düdük çalan Grafe, daha önce Fenerbahçe'nin PAOK'şa 19 Ağustos 2010'da oynadığı Avrupa Ligi ön eleme maçını yönetti. Alman hakem, Yunan takımı aleyhine kırmızı kart çıkardı ancak sarı lacivertliler sahadan 1-0 mağlup ayrıldı. 2 kez de A Milli takımımızın hazırlık maçını yöneten Grafe ile, Avusturya'ya karşı 4-2 galibiyet, Fransa'ya karşı 1-0 mağlubiyet alındı.

Düdüğünü oldukça fazla çalan Manuel Grafe, kartlarını çıkarmakta sakınca görmüyor. Uluslarası karşılaşmalarda maç başına 5.03 sarı kart çıkaran Grafe, 3 maçta 1 kırmızı, her 5 maçta 1 ise penaltı kararı veriyor.

(Sporx)