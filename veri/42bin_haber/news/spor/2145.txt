Az bile söylemiş
Semih Yuvakuranın Teknik direktörler futbolcudan komisyon alıyor sözleri geniş yankı yarattı. Görüşlerini açıklayan otoritelerin çoğu, Yuvakuranın iddialarını doğruladı, hatta eksik bile buldu.
GAZETEMİZDE dün yayınlanan teknik direktör Semih Yuvakuranın, açıklamalarını Hürriyete değerlendiren eski futbolcu, teknik adam ve menajerler, komisyon hastalığının korkunç boyutlarını gözler önüne serdi. Komisyonculuğun özellikle transferlerde geçerli olduğunu, iş bulmak için siyasileri devreye sokmanın da gelenek olduğunu söyleyen otoriteler, bu işlere bulaşmayanların da teklifle karşılaştığını dile getirdi. 
Türkiyedeki vahim tablo iç karartırken, Dünyada durum nasıl diye araştırdık. Birçok ülkede, bazı önemli isimlerin ceza aldığını saptadık. 
İşte çarpıcı birkaç örnek: 
  Teknik direktörler futbolcudan komisyon alıyor  
KİMLER KOMİSYONCULUKLA SUÇLANDI 
1-ROLLAND COURBIS: Fransız teknik direktör, futbolcu transferinden komisyon aldığı gerekçesiyle 2002 yılında cezalandırılmıştı. Courbis, 1998-99da Marsilyadayken transfer edilen üç oyuncu için komisyon aldığı gerekçesiyle mahkemeye çıkarılarak, meslekten men cezası almıştı. 
2-JEAN TIGANA: Fulhamı çalıştırırken, kulüp tarihinin en pahalı transferi olarak Lyondan 11,5 milyon Euroya Steve Marleti takıma kazandıran Beşiktaşın eski teknik direktörü, sezon içinde ülkesinden 3 isim daha aldı. Bu transfer nedeniyle Fulham ile mahkemelik oldu.  
TOSHACK, BOLİÇİ NASIL ALDI?  
3-BENJAMIN TOSHACK: Real Madridi çalıştırırken, F.Bahçeden Elvir Baliçi 19 milyon dolara aldırdı. Kaybolan tam 6,3 milyon doların hesabının verilememesi en büyük komisyon olaylarından biri olarak tartışıldı. 
4-GRAEME SOUNESS: Galatasarayın eski teknik direktörü, Hollandalı oyuncu Van Gobbeli sarı kırmızılı takıma alırken,ve Türkiyeden götürürken yüklü miktarda komisyon aldığı iddiasıyla suçlanmıştı. 
Kimi tebrik etti kimi Konuşmasaydın dedi 
SEMİH Yuvakuran, dünkü Hürriyette yer alan komisyon ile ilgili sözlerine inanılmaz tepkiler aldığını anlattı. Yuvakuran, En az 30 kişi aradı. Kimisi Helal olsun, tebrik ederim dedi. Kimisi Neden bunları söyledin. Ne gerek vardı dedi. Ben doğru bildiklerimi söyledim. Önemli olan gerçeklerin ortaya çıkması diye konuştu 
Yabancılar yapıyor  
Güvenç Kurtar 
Neden Türk antrenörlerden bahsediliyor ki? Bu işi asıl yabancı teknik adamlar yapıyor. Bize değil onlara baksınlar. Çok ünlü ve ülkemizde yıllarca görev yapmış bir teknik adamın her transferden aldığı komisyonlar insanların dillerinde. Bu kişi durumu bilinmesine rağmen defalarca büyük ücretler karşılığı sözleşmeler imzaladı.  
Daha geçen gün oldu 
Kemalettin Şentürk 
SEMİH Yuvakuranın söyledikleri yüzde 100 doğru. Yuvakuran kimi ima ediyor? PTT ve Süper Ligde hocaları araştırırsanız yanıtını alırsınız. Kovulacak köyümüz de kalmadı. Bunları konuşacağız. 1 ay önce biri bana da bir iş görüşmesinde bu tarz bir teklif getirdi. Menajerliğin cılkı çıkmış durumda. Bu futbolcuların karaktersizliğinden kaynaklanıyor.  
Bana da teklif geldi 
Engin İpekoğlu 
Genelleme yapmamak gerek. Bazı hocaların menajerlerden komisyon aldığı kulağımıza geliyor. Herhangi bir futbolcudan direkt olarak bir şey duymadım. Bana da teklif edenler oldu. Ben de münasip bir şeklilde geri çevirdim. Özellikle yabancı futbolcu transferlerinde o menajerlerin teklifleri oldu. Geri çevirdik.  
Takım düşürenlere bakın 
Erdi Demir 
KOMİSYON ve benzeri olaylara ben tanık olmadım. 1999 yılından beri teknik adamlık yapıyorum. Kulağıma bir şeyler geldi. Menajerler ile ilgili sıkıntılar olabilir. Bir teknik adamın böyle bir şey yapabileceğine inanmıyorum. Ama bunu yapan teknik adamlar mutlaka var. Bir adam 10 tane takımı küme düşürmüş sonra yine bir takımda çalışıyor. Bu nasıl oluyor? 
Yurt dışında çok oluyor  
Yücel İldiz 
TÜRKİYEDE teknik adam-larımızla ilgili olarak böyle bir şey olduğunu sanmıyorum. Ben ülkemizde bunu ne gördüm, ne yaşadım. Ancak yabancı ülkelerde olduğunu duydum. Yabancı teknik adamların aldıkları söyleniyor. Bu durum çok üzücü. Futbola bu tür şeyler girdiği zaman beraberinde başka olumsuzluklar da oluyor. 
34 yaşında 24 hoca  
İsmail Güldüren 
34 yaşındayım. Bugüne kadar 24 teknik adamla çalıştım. Bir futbolcunun teknik direktöre komisyon verdiğini ne duydum ne işittim. Öyle bir şey olsa o teknik direktörün kulüp çalıştırması imkansız. Türkiyede kimse iş vermez öyle insanlara. Bu nedenle konuyu iyi araştırmak gerek. Teknik direktör böyle bir ilişkiye giriyorsa, işini nasıl yapacak? 
İsim de verilmeli  
Reha Kapsal 
SEMİH Yuvakuran böyle bir şey söylüyorsa kimseyi töhmet altında bırakmaması gerekir. Havada kalmamalı bu iş. İsimler de söylenirse bu işler temizlenir. Arkasını da getirmeli. Birçok dürüst teknik adam var. Benim bildiğim Semih Yuvakuran çok dürüst biridir. Öyle söylüyorsa doğrudur. Ama isimleri de söylemeli. 
Menajerlere standart 
Batur Altıparmak 
BEN kulüp yöneticisi olsam menajer gelip benden 2 milyon Euro ücret istese kabul etmem. Eğer kabul ediyorsa demek ki işin içinde bir şey var. Menajere yüzde 10dan fazlası verilmezse sorun çözülür. Kulüpler bir standart getirmeli Serbest oyuncuda durum ayrı Orada farklı olabilir. Ben yüzde 10 alıyorum. F.Bahçeden ise  yüzde 10 dahi almadım