Manchester United'a şok şike suçlaması!
 
 Son dönemde şike skandalları ile çalkanan Avrupa'da, bu seferki iddia bu sefer Manchester United'ı hedef alıyor.
 
 İngiliz medyasından The Sun'a konuşan Karesz adlı yasa dışı işler yapan çete üyesi olan bir Sırp, Manchester United ile Macar ekibi Zalaegerszegi TE arasında 2002/2003 sezonunda Şampiyonlar Ligi Ön Eleme 3. Tur rövanş karşılaşmasında şike yapıldığı iddia edildi.
 
 Maç öncesinde Zalaegerszeg'de bazı önemli isimler arasında bir görüşme ayarladığını söyleyen Karesz; "Görüşme esnasında iş bitene kadar farklı bir masada oturdum. Ancak görüşmeyi yapan kişilerin, Zalaegerszegi TE'nin maçı en az 3 farklı kaybedeceği konusunda anlaştıklarını biliyorum" sözleriyle maçta şike yapıldığını iddia etti.
 
 Olayda Manchester United'ın parmağı olup olmadığı hakkında sorulan soruya ise; "Böyle bir iddianın olup olmadığı konusunda haberdar değilim" cevabını verdi.
 
 'Karesz' adlı üye ayrıca, Macaristan'ın başkenti Budapeşte'de bu tip 10 tane maç ayarlama görüşmesi olduğunu da ekledi.
 
 Hatırlanacağı üzere 2002/2003 sezonunda Şampiyonlar Ligi 3. Tur mücadelesinde Macar ekibi Zalaegerszegi TE ile eşleşen Manchester United; 14 Ağustos 2002'de ilk maçta deplasmanda 1-0 yenilmesine karşın, 27 Ağustos 2002'de Old Trafford'taki rövanş karşılaşmasını 5-0 kazanarak tur atlamış ve Şampiyonlar Ligi'nde çeyrek finale çıkan yolda ilk adımı atmıştı.
 
 5-0 biten maçların gollerini 5. ve 75. dakikada Ruud Van Nistelrooy, 14. dakikada David Beckham, 20. dakikada Paul Scholes ve 83. dakikada Ole Gunnar Solskjaer kaydetmişti. Ayrıca Zalaegerszegi TE kalecisi Sasa Ilic, 74. dakikada direkt kırmızı kartla oyun dışında kalmıştı.  
 Sporx