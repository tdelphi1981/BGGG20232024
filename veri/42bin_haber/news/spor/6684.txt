Törene 'hayır' dedi
Sanica Boru Elazığspor mağlubiyetinden sonra görevinden ayrılan Güneşe, bordo mavililerin internet sitesinden, Bu istifayı bir bayrak değişimi olarak bilinmesini istiyoruz denildi.
SANICA Boru Elazığspor karşılaşmasında alınan 4-1lik yenilgi sonrasında Trabzonspor Teknik Direktörlüğü görevinden istifa eden Şenol Güneş, yönetimin veda isteğine hayır dedi. Bordo mavili yönetimin tören düzenleyerek teşekkür etme isteğinin Güneş tarafından kabul görmediği, bu yüzden internet sitesinden teşekkür mesajı yayınlandığı belirtildi. 
Emeğinize teşekkürler 
Emeğinize teşekkürler başlığıyla yayınlanan mesajda Kulübümüzün bugünlere gelmesinde gerek futbolcu, gerekse de teknik adam olarak büyük hizmeti geçen, camiamızın önemli isimlerinden teknik direktörümüz Şenol Güneşin aramızdan ayrılması herkesi olduğu gibi bizleri de fazlasıyla üzmüştür denildi.  
Şampiyonluk vurgusu yapıldı 
2009dan bu yana Trabzonsporda görev yapan Şenol Güneşin şampiyonluk kazandığı vurgulandığı açıklamada şu ifadelere yer verildi: Takımıyla birlikte 1 Lig şampiyonluğu, 1 Süper Kupa ve 1 de Türkiye Kupası kazanan Güneşe, birlikte görev yaptığı çalışma arkadaşları eski kaptanımız Ünal Karamana, Şeref Çiçeke, Özcan Bizatiye, Mehmet Kulaksızoğluna, eski oyuncularımız Turgut Kural ve Alper Boğuşluya teşekkürü bir borç biliyoruz. Onları hiçbir zaman kulüple bağı kopan kişiler olarak görmediğimizin ve bunun bir bayrak değişimi olduğunun bilinmesini istiyoruz. Her biri kulübümüzün bir parçası olan bu değerli teknik adamlarımıza bundan sonraki yaşamlarında sağlık, başarı ve mutluluklar diliyoruz.