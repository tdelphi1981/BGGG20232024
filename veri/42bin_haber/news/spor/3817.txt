Diego: Türkiye'de futbol oynamayı düşünmüyorum"
Serik İlçesi'ne bağlı Belek Turizm merkezinde bulunan Calista Otel'de konaklayan ve ikinci yarı hazırlıklarını sürdüren Almanya'nın Wolfsburg takımı ilk antrenmanını otelin sahasında yaptı. 11 Ocak'a kadar burada çalışacak olan Wolfsburg, Türk basını ve taraftarlarının büyük ilgisini gördü. En büyük ilgi ise Diego'nun üzerindeydi.
Özellikle Fenerbahçe ve Galatasaray'ın transfer listesinde bulunan Diego, antrenman sonrasında basın mensuplarının sorularını yanıtladı. 

Diego, net bir dille, "Türkiye'de futbol oynamayı düşünmüyorum" dedi. Brezilyalı oyuncu; "Almanya'da çok mutluyum. Buradan ayrılmayı düşünmüyorum" diye konuştu.   
Antrenmanda sarı-lacivert krampon giyen Diego bu konuda ise "Sponsorum adidas, tamamen tesadüf" dedi. 

Alex ile aynı mevkiide oynadıkları hatırlatılan ve Fenerbahçe'nin kendisini çok istediği belirtilen Diego, Basın mensuplarının ısrarlı bir şekilde "Fenerbahçe'den teklif aldın mı" sorusuna ise yine "Ben Almanya'da ve Wolfsburg'da mutluyum" cevabını verdi. 

"ARDA ÇOK İYİ BİR FUTBOLCU VE ÇOK İYİ BİR ARKADAŞ" 

Atletico Madrid'ten eski takım arkadaşı Arda Turan hakkında da konuşan Diego, "Arda çok iyi bir arkadaş. Ayrıca iyi bir futbolcu. İyi futbolcu olmasaydı Atletico Madrid'de olmazdı. Oda arkadaşımdı ve çok iyi anlaşıyorduk" dedi.