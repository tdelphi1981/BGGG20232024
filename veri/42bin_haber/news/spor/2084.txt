Forvetler güven veriyor
Spor Toto 3. Lig ekiplerinden Altınordu'nun forvet hattına güveniyor. Bu sezon rakip filelere gönderilen 28 golün 17'sinde Mert Özkaptan, Özkan Toprak ve Ozan Sol üçlüsünün imzası bulunuyor.
Spor Totot 3. Lig 3. Grup'ta liderlik mücadelesi veren Altınordu'nun bu sezon rakip fileleri gönderdiği 28 golün 17'si forvet hattı oyuncularından geldi. 

Mert Özkaptan ile Özkan Toprak, 6'şar kez gol sevinci yaşarken, genç oyuncu Ozan Sol ise 5 defa fileleri sarstı. 
TEK EKSİK ENGİN GÜNGÖR 
Darıca Gençlerbirliği maçının Kuşadası'ndaki hazırlıklarını Cumartesi günü tamamlayacak Altınordu, aynı gün İzmir'e gelerek kampa girecek. 

Kırmızı-lacivertli ekipte sakatlığı süren Engin Güngör forma giyemeyecek. Bu hafta takımla birlikte çalışmalara çıkan Tayfur Emre'nin ise maç kadrosuna alınması bekleniyor.