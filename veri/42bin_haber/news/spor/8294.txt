Türkiye en çok madalyayı güreşten elde etti
Uluslararası Olimpiyat Komitesi (IOC) tarafından 2020 Olimpiyat Oyunları programındaki temel spor dalları arasından çıkarılan güreş, Türkiye'nin olimpiyat oyunları tarihinde en fazla madalya kazandığı branş oldu.

Olimpiyat oyunları tarihinde bugüne kadar toplam 87 madalya kazanan Türkiye, bunların 58'ini (yüzde 66.66) güreş sporundan elde etti.

Türk sporcular, olimpiyat oyunlarında güreşte 28'i altın, 16'sı gümüş, 14'ü de bronz olmak üzere toplam 58 madalya kazandı.

Türkiye, olimpiyat oyunlarında bugüne dek güreş, halter, boks, judo, tekvando ve atletizm olmak üzere toplam 6 branşta madalya elde etti.

Londra'daki son olimpiyat oyunlarında Türkiye güreş dalında Rıza Kayaalp ile sadece 1 bronz madalya kazanabilmişti.

-Madalyaların dağılımı-
Türkiye'nin olimpiyat oyunları tarihindeki madalya dağılımı spor dallarına göre şöyle: Branş Altın Gümüş Bronz Toplam Güreş 28 16 14 58 Halter 8 1 1 10 Atletizm 1 3 2 6 Tekvando 1 3 2 6 Judo 1 - 1 2 Boks - 2 3 5 TOPLAM 39 25 23 87