Cim Bom Belgrad'a gitti
Galatasaray Medical Park, Belgrad'da özel turnuvaya katılacak.
 Galatasaray Medical Park Erkek Basketbol Takımı, ULEB Avrupa Kupası hazırlıkları çerçevesinde özel turnuvaya katılmak üzere Sırbistan'ın başkenti Belgrad'a gitti.
 Sarı-kırmızılılar, turnuvadaki ilk maçında bu akşam ev sahibi ülke temsilcisi Kızılyıldız ile karşılaşırken, yarın da yine Sırbistan'ın Mega Vizura takımıyla karşı karşıya gelecek.
 Belgrad'a giden kamp kafilesinde Jamont Gordon, Göksenin Köksal, Boniface Ndong, Engin Atsür, Sertaç Şanlı, Cenk Akyol, Furkan Aldemir, Milan Macvan, Ender Arslan, David Hawkins, Ersin Dağlı, Henry Domercant ve Jaka Lakovic bulunuyor. Kafile, yarın akşamki maçın ardından İstanbul'a dönecek.
 Galatasaray Medical Park, ULEB Avrupa Kupası (E) Grubu'ndaki ilk maçını 7 Kasım Çarşamba günü deplasmanda Polonya ekibi Trefl Sopot ile yapacak.