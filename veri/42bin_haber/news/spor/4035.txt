Selçuk Aydın ringe çıkıyor
Geçtiğimiz yaz ABD'nin San Diego kentinde Robert Guerrero'ya sayıyla yenilerek profesyonel kariyerinde ilk mağlubiyetini alan boksör Selçuk Aydın, 26 Ocak'ta LasVegas'ta tekrar ringe çıkıyor.
Boksta 3 kemer sahibi Selçuk Aydın, Amerika'da yine sahne alıyor. Welterweight'takisporcumuz 26 Ocak'ta ABD'nin LasVegas kentinde Hard Rock Casino Hotel'de Meksikalı JesusSotoKarass ile eleme maçına çıkacak. Yaklaşık 2 aydır Londra'da çalışmalarını sürdüren Selçuk Aydın önemli maça bilindiği gibi dünyaca ünlü boksör David Haye'in antrenörü Adam Booth ile hazırlanıyor. 

Selçuk, Guerrero maçını unutturmaya çalışacağını belirterek, "O maç artık geride kaldı. Çok iyi mücadele etmiştim. Yine de bazı eksikliklerim vardı. Savaşçı ruhumu Amerikalı boksseverler beğendi. Şimdi bunun devamını getirmek istiyorum. Profesyonel kariyerimde sadece 1 yenilgi aldım. Bunun da böyle kalmasını istiyorum. Çok iyi hazırlandık. Karass, tecrübeli ve tehlikeli bir rakip. Fakat benim hedeflerim büyük. 1 numara olmak istiyorum. Bu karşılaşmayı kazanıp Mayweither, Berto ve Ortiz gibi dev isimleri bekleyeceğim." şeklinde konuştu.

ÖNER: SELÇUK KENDİNİ KANITLADI

Selçuk'un menajeri Ahmet Öner ise bir ilke daha imza atacaklarını dile getirerek, "Selçuk üçüncü kez boksun merkezi ve seyircisi çok olan Amerika'da ringe çıkacak. Bu Türk boks tarihinde bir ilk. Amerika Selçuk'u sevdi. Quali ve Guerrero karşısında müthiş savaştı. Son maçta da kazanabilirdi ancak olmadı. Yine de kahramanca mücadelesini boks severler beğendi ve taktir etti." diye konuştu.

Menajer Öner, ABD'deki iyi ilişkileri sayesinde Selçuk için yeni 5 maçlık bir TV anlaşması yaptığını da belirterek, "Show Time sporcumu sevdi ve bu nedenle maçlara Amerika'da devam edeceğiz. Selçuk 2 hafta sonra çok ilginç bir rakiple karşılaşacak. Bu mücadeleden mutlak galip ayrılması gerekiyor. Geleceği için önemli. Ben kendisine güveniyorum. Umarım Selçuk kendisine güvenenleri ve Türk boks severleri mahçup etmez." diye konuştu.