Kupada ilk finalist Galatasaray
Spor Toto Kadınlar Türkiye Kupasında yarı final ilk maçında Mersin Büyükşehir Belediyesi ile karşılaşan Galatasaray maçtan 66-73'lük skorla galip gelererek adını finale yazdırdı.
Son 3 yılın kupa şampiyonu Sarı-Kırmızılılar, özellikle ribaundlarındaki üstünlüğüyle (26/43) maçı kontrolünde götürüp ilk finalist oldu. Galatasarayda çeyrek final maçının yıldızlarından Lindsay Whalen, bu karşılaşmada da takımının en etkili ismi olup 24 sayı, 10 ribaund ve 5 asistle Maçın Yıldızı seçildi ve ödülünü Antalya Gençlik Hizmetleri ve Spor İl Müdürü M. Tarkan Tüzkenin elinden aldı. Ayrıca karşılaşma öncesinde üvey babasının vefat haberini alan Sylvia Fowles da Mersine karşı 25 dakika sahada kalarak 12 sayı- 5 ribaundluk bir performans sergiledi. 

Salon: Kepez Belediyesi
Hakemler: Alper Altuğ Köselerli, Ergin Sari, Seher Ayşenur Yazıcıoğlu
Mersin Büyükşehir Belediyesi: Shavonte 7, Seda 15, Handy 12, Bahar 11, Merve 5, Larkins 16
Galatasaray: Özge, Işıl Alben 12, Wauters 4, Lindsay 24, Şaziye, Tracy 14, Şebnem 5, Fowles 12, Bahar 2
1. periyot: 16-23
Devre: 30-33
3. periyot: 47-52
Beş faulle oyundan çıkanlar: 39.40 Bahar (Galatasaray)

MAÇIN AYRINTILARI

Mücadeleye pota altındaki kuleleri Sancho Lyttle ve Sylvia Fowlesın bulduğu sayılarla başlayan Galatasaray, ilk dakikalardan itibaren hem ribaundlarda hem de skordaki üstünlüğü eline aldı. Çeyrek final maçında takımının en iyisi olan Chantelle Handynin sayılarıyla oyunda kalmaya çalışan Mersin Büyükşehir Belediyesi, ilk çeyreği 16-23 geride tamamlarken ikinci periyotta ise farklı hücum silahlarını devreye soktu. Shavento Zellous ve Seda Erdoğanın da skora katkı vermesiyle toparlanan Mersin ekibi, ilk yarıda rakibine tam 11 hücum ribaundu vermesine rağmen farkı 3 sayıya kadar indirdi ve soyunma odasına 30-33lük Galatasaray üstünlüğü ile girildi. Soyunma odasından 7-2lik seriyle dönen Sarı-Kırmızılılar, yeniden aradaki farkı açmak isterken 27. dakikada durum 38-50ye geldi. Periyodun sonunda ise üç sayılık basketlerle 9-2lik bir seriyle rakibine cevap veren Mersin BŞB, final periyoduna girilirken skoru 47-52ye taşıdı. Son çeyrekte de bütün maçta olduğu gibi; Galatasaray kaçarken, Mersin ekibi kovaladı. Erlana Larkinsin art arda bulduğu sayılarla oyundan kopmak istemeyen Mersin Büyükşehir Belediyesi, sahada takımı adına her işi yapan Lindsay Whalenı durduramayınca finale uzanan taraf 66-73lük skorla Galatasaray oldu.