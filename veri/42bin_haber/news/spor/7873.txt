20 milyon dijital oyuncu var
Türkiye Dijital Oyunlar Federasyonu (TÜDOF) Başkanı İsmail Barış Özistek, Türkiye'de yaklaşık 20 milyon dijital oyuncunun bulunduğunu söyledi.Federasyon başkanlığına seçilen İsmail Barış Özistek, AA muhabirine yaptığı açıklamada, federasyonun 2 sene önce faaliyete geçtiğini anımsattı.

Özistek, TÜDOF kurulurken kurucu yönetim kurulu üyesiydim. Eski başkanımız Mevlüt Dinç önümüzdeki dönemde aday olmayacağını açıkladı. Sektör ve camia beni ortak aday olarak gösterdi. Seçime tek aday olarak girdim. Biz dijital oyunlara gönül vermiş bir topluluğuz. Gelişmesi için de elimizden geleni yapmaya çalışıyoruz. Altyapıyı hazırladık. Önümüzdeki 4 yılda daha fazla göz önünde olan bir federasyon olacağız diye konuştu.

Türkiye ve Ortadoğu'nun en büyük oyun firmalarından birinde genel müdürlük yaptığını anlatan Özistek, şöyle devam etti: Olimpiyatların geçmişine bakarsanız olimpiyatlar, oyunların yapılmasıdır. Dijital oyunda adı üstünde bir oyun. Aynı zamanda bir spor tarafı da var. Tüm dünyada kabul görmüş elektronik bir spordur. Bizim çok fazla ve çok farklı hedef ve sorumluluklarımız var. Bizimkisi elektronik spor. Amatör ve profesyonel sporcuları var. TÜDOF gençliği en çok ilgilendiren bir federasyon. Çünkü Türkiye'de yaklaşık 20 milyon dijital oyuncu var. 25 binin üzerinde internet salonu var. Elektronik oyunlar bu salonlarda oynanıyor. Biz dolayısıyla çok geniş bir kitleye hitap ediyoruz.

Çok iyi bir oyuncu olmadığını ifade eden başkan Özistek, Dijital oyunlar içinde oynadığım çok sayıda oyun var ama oyun adı vermek istemem. Ben çok iyi bir oyuncu olduğumu da söyleyemem. Gençler beni yeniyor dedi.