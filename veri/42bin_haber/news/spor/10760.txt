İstanbul'da puanlar paylaşıldı
Spor Toto Süper Lig'in 25. haftasında İstanbul Büyükşehir Belediyespor, sahasında Kayserispor'u ağırladı. Karşılaşma 0-0 beraberlikle sonuçlandı.
İSTANBUL BŞB - KAYSERİSPOR

STAT: Atatürk Olimpiyat
HAKEM: Abdullah Yılmaz
YAYIN: Lig TV
SAAT: 14.00

İstanbul Büyükşehir Belediyespor: Eduardo, Geraldes, Zayatte, Metin Depe, Ekrem Ekşioğlu, Ömer Can Sokullu, Mahmut Tekdemir, Efe İnanç, Visca, Holmen, Zenke

Kayserispor: Ertuğrul Taşkıran, Salih Dursun, Khizanishvili, Simic, Kamil Ahmet Çörekçi, Sefa Yılmaz, Ceyhun Gülselam, Riveros, Mouche, Cleyton, Bobo

-MAÇTAN DAKİKALAR-

16. dakikada Holmen, rakip yarı alanda buluştuğu topu sol taraftan ceza alanına hareketlenen Visca'ya gönderdi. Kaleci Ertuğrul, tehlikeyi zamanında sezerek kalesini terk etti ve Visca'dan önce meşin yuvarlağın sahibi oldu.

19. dakikada Visca, Holmen'in sağ taraftan ceza alanına yaptığı ortada topa gelişine vurdu. Boşnak oyuncunun vuruşunda top az farkla auta çıktı.

31. dakikada Ekrem'in sol kanattan ortasına Holmen penaltı noktası üzerinde kafa vuruşunu yaptı ancak top az yandan farkla auta çıktı.

35. dakikada Riveros'un pasında Ekrem'den topu kurtararak ceza alanına giren Sefa, kaleci Eduardo'nun üzerinden meşin yuvarlağı aşırttı. Kaleye yönelen topu takip eden Ekrem, çizgi üzerinde meşin yuvarlağı kornere gönderdi ve mutlak bir golü önledi.

Kalan sürede önemli gol pozisyonu yaşanmadı ve karşılaşmanın ilk yarısı 0-0 sona erdi.