Fenerbahçe'den kura için ilk açıklama
Fenerbahçe'nin UEFA Avrupa Ligi çeyrek finalinde Lazio ile eşleşmesinin ardından, sarı-lacivertli takımın tecrübeli ismi Kuyt değerlendirmelerde bulundu.
Kuyt yaptığı açıklamada; "Son sekize çok iyi takımlar kaldı. Bir kaç arkadaşımızla birlikte kurayı izledik. Bence turu geçme şansımız var" dedi.

"SEYİRCİMİZ İLE BİRLİKTE HARİKA BİR ATMOSFER OLACAK"

Kuyt, seyircisiz oynadıkları maçları da hatırlatarak, "Son iki maçımızı taraftarsız oynamak çok büyük sıkıntıydı, sorundu. Bunu geride bıraktık artık, ilk maç İstanbul'da ve stadımızda harika bir atmosfer olacaktır. Roma'daki maçta da güzel sonuç alıp, turu geçmek istiyoruz" şeklinde konuştu.