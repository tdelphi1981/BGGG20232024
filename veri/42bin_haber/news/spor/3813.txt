Meireles cezasını bize kestiler
Fenerbahçeli futbolcunun cezasından indirilen 7 maçlık cezanın 3 adedini Galatasaray, 4ünü ise Trabzonspor Başkanlarına paylaştırmışlar. Böylece zedelenen prestijlerini kurtarmaya çalışmışlar.
TÜRK futbolunu sarsan demeç savaşlarındaki açıklamalarından dolayı 21 gün hak mahrumiyeti cezası alan Galatasaray Başkanı Ünal Aysal, PFDKya ateş püskürdü. 
Sarı kırmızılılar, Fenerbahçeli Meirelesin 11 maçlık cezasının Tahkim Kurulu tarafından 4 maça düşürülmesi üzerine resmi internet sitelerinden Tarihi kara leke başlıklı bir bildiri yayımlamıştı. TFFye sert eleştiriler getiren bu açıklama üzerine G.Saray Kulübüne 50 bin TL, Başkan Aysala da 21 günlük ceza gelmişti. Trabzonspor Başkanı Sadri Şener de 30 günle cezalandırılmıştı.
İşte önceki gün açıklanan bu cezalar Ünal Aysalı fazlasıyla kızdırdı. 
ÖLÇÜP BİÇİP KARAR ALMIŞLAR 
SARI kırmızılıların başkanı, tepkisini yine Hürriyet aracılığıyla dile getirdi. Aysal, karşı karşıya kaldıkları bu cezayı nasıl değerlendirdiğini sormamız üzerine,  Bence PFDK bu kararı almadan önce belli ki uzun uzadıya ölçüp biçmiş dedi ve sözlerine şöyle devam etti:
Tahkim Kurulu tarafından Meirelesin cezasından indirilen 7 maçlık menin 3 adedini Galatasaray, diğer 4ünü ise Trabzonspor Başkanlarına paylaştırmışlar. Böylece zedelenen prestijlerini kurtarmaya çalışmışlar.  
TAHKİME GİTMEM, ÇÜNKÜ... 
G.SARAY Başkanı Ünal Aysal, buna karşılık aldığı cezaya Tahkim Kuruluna başvurarak itirazda bulunmayacağını dile getirirken de önemli bir açıklamanın daha altına imza attı: 
Bu durumda ve artık bu işin çivisi iyice çıktığına göre biz Galatasaray olarak, tarafsızlığını ciddi ölçüde yitirmiş bu Tahkim Kuruluna bir müracaatta bulunmama kararı aldık. Zira böyle bir kararı alırsak, bu defa da bize verilen cezaları başka masum kişilere dağıtırlar endişesi taşıyoruz.