D-DRS bizi yanlış yola soktu
Ross Brawn, Mercedes'in bu yıl yenilikçi D-DRS'e gereğinden fazla odaklanarak yanlış bir yol izlediğini ifade etti.
İtalyan Autosprint dergisine konuşan Brawn, 2012 aracına yönelik gelişim sürecine ilişkin bazı pişmanlıkları olduğunu dile getirdi.

Brawn, "Vardığımız sonuçlardan biri de şu: Duble DRS mantıklı olmakla birlikte, bu bizi diğer alanlarda geride bıraktı. Bugün artık ön kanatların çevresinde çok sayıda akıllı teknoloji mevcut. Fakat bizim kendi sistemimiz vardı, ön kanatlar da bu konsepte göre tasarlanmıştı" dedi.

Brawn, "Diğerlerinin, bu konuda farklı yaklaşımlarla neler yapabildikleri netleşince belki de geri adım atmalıydık" diye konuştu.

Mercedes'in D-DRS sisteminin, takımın esner veya körüklü burun ve kanatlar gibi son trendlerden bazılarını keşfedemediği manasına geldiğini ima eden Brawn, "Söylediğiniz gibi, bu yıl gördüğümüz bazı yapısal konular var, fkat gelecek yıl bunlar olmayacak veya ortadan kalkacak" değerlendirmesinde bulundu. 
 