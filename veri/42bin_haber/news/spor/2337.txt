Şanssızlığı kırma amacındalar...
Gençlerbirliği, Spor Toto Süper Lig'de Beşiktaş ile oynayacağı 79. maçın hazırlıklarını tamamladı.Başkent temsilcisinin Beştepe İlhan Cavcav Tesisleri'nde, teknik direktör Fuat Çapa yönetiminde yaptığı çalışma, 1 saat sürdü. İdmana koşuyla başlayan kırmızı-siyahlı futbolcular, daha sonra 5'e 2 top kapmaca oynadılar. Antrenman, taktik ağırlıklı hücum çalışması ve şut organizasyonuyla sona erdi.

Kırmızı-siyahlı ekipte yarın Ankara 19 Mayıs Stadı'nda saat 19.00'da başlayacak Beşiktaş maçı öncesi son çalışmaya tedavilerine devam edilen Serkan, Mehmet Sedef ve Zec katılmadı. Gençlerbirliği'nde Beşiktaş maçı öncesi kart cezalısı futbolcu bulunmuyor.

Gençlerbirliği-Beşiktaş maçını hakem Suat Aslanboğa ve yardımcıları Adil Sinem ile Mehmat Cem Hanoğlu yönetecek.

Gençlerbirliği evinde 1 kez güldü

Gençlerbirliği, Beşiktaş ile Ankara'da oynadığı toplam 39 Spor Toto Süper Lig maçında sahadan sadece 1. kez galibiyetle ayrılabildi.

Kırmızı-siyahlılar, siyah-beyaz rakibiyle evinde oynadığı maçlarda 25 kez sahayı puansız terk etmek durumunda kalırken, tarafların oynadığı 13 maç da berabere bitti. Siyah-beyazlıların kalecisini 32 kez geçmeyi başarabilen başkent temsilcisi, rakibinin 57 gol atmasını engelleyemedi.

Kırmızı-siyahlı takım, Beşiktaş ile toplam 85 kupa ve lig maçı yaptı. Bu karşılaşmalardan 9'unda galip gelen taraf Gençlerbirliği, 47 maçı ise Beşiktaş kazandı. Kırmızı-siyahlı ekip, 85 maçta rakip fileleri 71 kez havalandırırken, kalesinde ise 142 gol gördü.

İstanbul ekibini Ankara'da 42 kez misafir eden Gençlerbirliği, bu maçlardan 6'sının sonunda rakibini puansız gönderirken, 22 kez yenilmekten kurtulamadı. Kırmızı-siyahlılar, bu karşılaşmalarda 36 kez Ankaralıları gol sevinci için ayağa kaldırırken, 63 kez topu kalesinden çıkaran taraf oldu.

Beşiktaş'ın Gençlerbirliği'ne karşı Ankara'da oynanan karşılaşmalarda da üstün olduğu dikkati çekiyor.

Başkentin kırmızı-siyahlı takımı, İstanbullu rakibine karşı Ankara'da oynadığı toplam 78 maçta sadece 6 galibiyet sevinci yaşayabilirken, 45 kez rakibine yenildi. 

Beşiktaş, Ankara'da oynadığı 78 maçta 126 gol atarken, kırmızı-siyahlılar buna karşılık 54 gol kaydedebildi.