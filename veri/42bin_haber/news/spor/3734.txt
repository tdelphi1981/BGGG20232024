Size güvendim 'devam' dedim
Ben, sizin iyi bir takım, teker teker hepinizin de kaliteli isimler olduğunuza yürekten inanıyorum. Hepinizin kalitesine, verdiği sözlere güveniyorum. Umarım böyle günleri ileride tekrar yaşamayız
 ALAATTİN METİN
 İstifası büyük yankı uyandıran F.Bahçe'nin teknik patronu Aykut Kocaman, dün Samandıra'da sessiz sedasız işbaşı yaptı. Aykut Hoca, 2013'ün ilk antrenmanı öncesi futbolcularını toplayıp, satır aralarında önemli mesajlar içeren bir konuşma yaptı. Kocaman, oyuncuların kendisine verdiği söz nedeniyle istifasını geri aldığını vurguladı:
 LİGDE BAŞARISIZ OLDUK
 'ÖNCELİKLE yeni yılınız kutlu olsun. Geçtiğimiz devreyi üç kulvarda da iddiamızı devam ettirerek kapattık. 
 Avrupa ve kupada kapanış güzel oldu ama lig kulvarında istediğimiz başarıyı yakalayamadığımız bir gerçek. 
 ANCAK ben sizin iyi bir takım olduğunuza, teker teker hepinizin kaliteli isimler olduğunuza inanıyorum. İstifamı geri almamdaki ana unsurlardan biri de budur. Hepinizin kalitesine ve verdiği sözlere güveniyorum. 
 ÇALIŞMAMIZ LAZIM
 UMARIM böyle günleri tekrar yaşamayız. Antalya kampı sonrası ana hedefimiz Süper Lig yarışında yeniden iddialı olduğumuzu herkese göstermek olacak. Bunu herkese göstermek için de iyi çalışmamız lazım. 
 HERKES kendini hazırlasın çünkü bizi Antalya'da çok yoğun bir program bekliyor. Takımın son durumuyla ilgili Antalya'da daha geniş kapsamlı bir toplantı yapacağım. Burada geçmiş dönemle ilgili hatalarımızı, gelecek dönemde yapmamamız gerekenleri daha rahat masaya yatıracağız.'