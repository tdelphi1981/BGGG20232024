Fenerbahçe'den 1 taşla 2 kuş
Fenerbahçe'de Younes Belhanda transferinin ne zaman resmiyet kazanacağı merakla beklenirken, sarı lacivertli yönetimin Faslı Futbolcunun yanısıra Montpellier'in savunma oyuncusu Mapou Yang-Mbiwa'yı da almak istediği ve iki oyuncu için ortak bir ödeme planı konusunda Fransız Kulübünü ikna etmeye çalıştıkları ileri sürüldü.
Transferden sorumlu iki yöneticinin şu an Fransa'da oldukları ve Montpellier kulübü ile görüşmeleri sürdürdükleri, anlaşma sağlanması halinde Mbiwa ile de masaya oturacakları ifade edildi.
 
Lig TV'nin internet sitesinin haberine göre; Aykut Kocaman'ın geçtiğimiz yılda kadrosuna katmak istediği Mbiwa için, Montpellier'in 9 milyon Euro talep ettiği, Fenerbahçe Yönetiminin iki transferi birlikte daha uygun bir rakama yapmaya çalıştıkları iddia edildi.
 
Stoper pozisyonunun dışında sağ bekte ve önlibero mevkilerinde de görev yapabilen Mbiwa'nın, Belhanda gibi genç olması ve gelcek vaad etmesi dikkat çekiyor.