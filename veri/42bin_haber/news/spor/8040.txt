Mersin İdman Yurdu 0-1 Fenerbahçe
Oynadığı son 5 lig maçında 11 puan kaybeden Fenerbahçe, Spor Toto Süper Lig'in 21. haftasında deplasmanda Mersin İdman Yurdu ile karşılaşıyor. Karşılaşmanın hakemi Özgür Yankaya...
MAÇIN CANLI ANLATIMI 
İLK 11'LER 
MERSİN iDMANYURDU: Bicik, Serkan, Murat, Stepanov, İvan, Hakan, Burhan, Culio, Mitrovic, Nduka, Nobre
FENERBAHÇE: Volkan, Gökhan, Bekir, Egemen, Ziegler, Kuyt, Meireles, Baroni(Dk. 46 Caner Erkin), Emre, Sow, Webo  
MAÇTAN NOTLAR

- İkinci yarı sarı lacivertlilerin vuruşu ile başladı.
- İlk yarı 1-0 F.Bahçe'nin üstünlüğü ile sona eriyor..
- Pierre Webo'nun 45. dakikada attığı golle Fenerbahçe 1-0 öne geçti.  
"Kahramanlı istifa" 
Mersin İdmanyurdu Başkanı Ali Kahramanlı'yı protesto eden taraftarlar, Ali Kahramanlı istifa şeklinde tezahürat yaptı. Sarı-lacivertli taraftarlar da misafir takım taraftarları için ayrılan bölümü tamamen doldurdular. Takımlarına tezahüratlarla destek veren taraftarlar, tüm futbolcuları tek tek tribüne çağırdı. Bu arada, taraftarların stada girişleri sırasında, polis ekipleri tarafından şüpheli görülenlere alkol muayenesi yapıldı. 
Kocaman-Bulak 12. kez rakip 
 
Mersin İdmanyurdu Teknik Direktörü Giray Bulak ile Fenerbahçe Teknik Direktörü Aykut Kocaman, bugünkü maçta 12. kez rakip oldular. Geride kalan 11 maçta 4'er galibiyet alan deneyimli hocalar, 3 kez de beraberliği bozamadı. 
 
Semih forma giyerse 200. maçı olacak 
 
Bu arada, Fenerbahçe'nin nöbetçi golcü yakıştırması yapılan futbolcusu Semih Şentürk oyuna girmesi durumunda Spor Toto Süper Lig'de 200. maçına çıkmış olacak. Maça yedek soyunan Semih, 200. kez ligde forma giyebilmek için teknik direktörü Aykut Kocaman'ın işaretini bekleyecek.