Tito Vilanova idmana çıktı
Barcelona Teknik Direktörü Tito Vilanova geçirdiği ameliyatın ardından ilk kez takımın dünkü idmanına çıktı. Futbolcular genç teknik adamı sevinçle karşıladı. 
Tükrük bezlerinde yeniden ortaya çıkan tümörü aldırmak için iki hafta önce ameliyat olan Barcelona Teknik Direktörü Tito Vilanova takımının başına döndü. Oyuncular son antrenmana çıkan Vilanova'yı büyük sevinçle karşıladı. Vilanova'yı belki de en iyi anlayan oyuncuysa karaciğer nakli geçiren Eric Abidal'di. 
Barcelona antrenmanına katılarak hem futbolculara moral veren hem de kendi moral bulan Vilanova'yı önümüzdeki dönemde zorlu bir süreç daha bekliyor. Genç teknik adam önümüzdeki pazartesi gününden itibaren 6 hafta sürecek radyoterapi ve kemoterapi tedavisine başlayacak. Vilanova'nın tedavisi sürerken takım yardımcısı Jordi Roura'ya emanet olacak. Katalan ekibi Roura yönetiminde çıktığı ilk maçta Valladolid'i deplasmanda 3-1 yenmeyi başarmıştı.