Plaj voleybolu masaya yatırıldı
Türkiye´de plaj voleybolunun dünü, bugünü ve yarının tartışıldığı plaj voleybolu değerlendirme toplantısı İstanbul´da yapıldı.İstanbul Volley Otel´de gerçekleştirilen ve yaklaşık 6 saat süren toplantıya, plaj voleybolu konusunda uzmanlığı ile bilinen isimler katıldı.

Katılımcılar, geçtiğimiz dönemi inceledikten sonra ileriye yönelik yapılması gerekenleri tartıştı. Toplantıda, ülkemizdeki plaj voleybolunun ulusal ve uluslararası alanda hak ettiği yeri alması açısından bir çok faydalı düşüncenin ortaya çıkmasına imkan verdi.

Türkiye Voleybol Federasyonu Başkanı Özkan Mutlugil "Plaj voleybolunun bulunduğu noktadan daha ileri gitmesi için yarar getireceğine inandıkları benzer toplantıların devam edeceğini" söyledi ve katılımcılara teşekkür etti.