"Ne olursa olsun teklif gelmesi güzel"
Spor Toto 2. Lig Kırmızı Grup takımlarından Tepecikspor'un yeni teknik direktörü Armağan Turhan, geçtiğimiz sezon yarım kalan işini tamamlamak için geri döndüğünü söyledi.İlker Erdem'den boşalan teknik direktörlük görevine yarım sezon sonra yeniden getirilen Armağan Turhan, resmi sözleşmeyi imzaladıktan sonra takımla birlikte çalışmalara başladı.

Yeni görevi hakkında açıklamalarda bulunan Turhan, Tepecikspor yönetiminin kendisine duyduğu güveni sarsmayacağını belirterek, Geçtiğimiz sezon son maçta kaybettiğimiz ilk beş şansını bu yıl yakalamak, yarım kalan işimizi tamamlamak için eski takımım Tepecikspor'a geri geldim. En güzel şey, ayrıldığım bir kulüpten şartlar ne olursa olsun tekrar teklif gelmesi. Bir teknik adam için gurur verici bir olay olduğunu düşünüyorum diye konuştu.

Bu arada, Turhan'ın yardımcılığına, yine bir dönem Tepecikspor'da görev yapan antrenör Bülent Taşkın getirtildi.