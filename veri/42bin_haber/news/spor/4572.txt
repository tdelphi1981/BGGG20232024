Aslan gol gol gol
G.Sarayın Antalya kampında yıldızını parlatan forvet oyuncuları oldu.
Umut ve Burak formlarının zirvesinde ve sarı kırmızılıları hem Türkiye hem de Avrupada sırtladı. Bu ikiliye hırs küpüne dönüşen Elmander ve Sercan da katıldı. 
LİDER Galatasaray sezonun ikinci yarısına ezeli rakipleri gibi Antalyada bilendi. Sarı kırmızılılar için söylenecek net bir faktör var. Bu takım yine çok gol atar... Şampiyon olduğu sezon 78 gole ulaşan ve ligin ilk yarısını da maç başına 2 gol ortalaması ile 34 gol daha atarak kapatan sarı kırmızılılar, kalan 17 haftada da skor üretmekte sıkıntı çekmez. 
Bu kanıya nereden vardır derseniz, Antalya kampında 11 gollü Umut Bulut ve Türkiyede 9, şampiyonlar liginde 6 kez fileleri havalandırma başarısı gösteren Burak Yılmaza, iki hırslı mı hırslı isim daha katıldı. Johan Elmander ve Sercan Yıldırım. Forvet konusunda Galatasarayda sıkıntı yok.
Ancak, şanssızlıklar Aslanın yakasını yine bırakmadı. Önce Semih Kaya ve ardından Ujfalusi sakatlandı. Afrika Kupasına giden Ebouenin yerine monte edilecek olan Sabriden teknik heyet henüz istediği verimi alamadı. Sneijder kampta konuşulan tek isimdi. 
ANTALYA KAMPINDA NELER YAŞANDI? 
Alanyadaki sağanak futbolcuların ant-renmanı salonda yapmasına neden oldu. Aynı durum Antalyada bir gün yaşandı.
Sneijder, kampı da etkisi altına almıştı. Oyuncular, Hollandalı yıldızla ilgili gazetecilere bol bol demeç verdi.
Abdurrahim Albayrak da kampın son günü Sneijder ne oldu? sorularından bunaldı. Sahadakilerin hepsi Sneijder dedi.
Alanyada antrenman sırasında bir karga oyunculara dadandı. Hatta espri konusu olan karga Rieraya pike bile yaptı.
Albayrak, transfer çalışmaları nedeniyle kampa geç katıldı. Futbolcular ve teknik heyet onu aradı. 
Alanyadaki saha şartları, antrenman tesisleri Fatih Terimin beğenisini kazanırken, Antalyadaki organizasyon ise bir o kadar kötüydü. 
İçinde kopan fırtınaları işine yansıtmadı 
GALATASARAY Teknik Direktörü Fatih Terim, kampta transferde takıma yapılacak takviyelerle uğraşırken, Afrika Kupası ile başlayan kadrodaki sıkıntılara çare aradı. Terim içinde fırtınalar kopsa da bunu futbolcuları dahil kimseye belli etmedi. Bu durumu işine yansıtmadı.
Transfer polemikleri ve rahatsız olduğu haberler kendisini kızdırsa da o yine tecrübesi ve en önemli özelliği olan mentör yanıyla takımını yaşanacak strese, baskıya, özellikle de zorlu Şampiyonlar Ligi arenasına hazırladı.
Futbolcularıyla diyaloğu ve babacan tavrı gözlerden kaçmadı.  
Fernando Muslera
Performansı ve çalışma disiplinine diyecek yoktu. Performansıyla transfer borsasının en gözde kalecisi olur. 
Eray İşcan
Musleranın alternatifi olduğunun mesajını verdi. Fiziği ve başarılı performansıyla kulübede oturacağını gösterdi. 
Ufuk Ceylan
Kimseyi şaşırtmadı, yine görev verildiğinde herkesi hayal kırıklığına uğrattı. 3. kaleciliğe doğru gidiyor 
Sabri Sarıoğlu
Ebouenin Afrika Kupasına gitmesi onu hırslandırdı. Ancak bu hırsını kampta henüz sahaya yansıtamadı. 
Semih Kaya
Kampın en şanssız isimlerindendi. Daha 4. gün adalesinden sakatlandı ve kampı sıkıntı ile geçirdi. 
Gökhan Zan
Ligde hiç görev alamasa da Gökhanın profesyonelliğini Türkiyede ender oyuncu gösterebilir. Çok çalıştı. 
Tomas Ujfalusi
Sahaya adım atması herkesin yüzünü güldürdü. Ancak şok sakatlığı ile tüm planları alt üst etti. 
Nounkeu Dany
Çizgisini yine bozmadı. Ondan istenilenlerin fazlasını sergiledi. İlk 11in değişmezi olacağını gösterdi. 
Hakan Balta
Sol bekteki vasatı aşmayan futbolu yüzünden Terim çareyi onu sakatlık kabusu yaşanan stopere çekmekte buldu. 
Çağlar Birinci
Çoktan emekliliğini almış ve antrenman futbolcusu unvanına erişmiş durumda. Ne hırs, ne gayret vardı. 
Albert Riera
Kampın yıldızlarından birisiydi. Fatih Terimin biçtiği sol bek misyonu üzerine çok güzel oturdu. 
Hamit Altıntop
İlerleyen günlerde kendisini toparladı. İkinci yarıda daha iyi bir Hamit izlemeye hazır olun. 
Emre Çolak
Çalışkanlığı, hırsı ve her geçen gün kendini geliştirmesi ile Antalya kampını verimli geçirdi. 
Engin Baytar
İlk yarının cezalı adamıydı. Ancak bu kez sahada konuşmak ve olay yaratmak için mesai harcıyor. 
Selçuk İnan
O çizgisini hiç bozmaz. Çünkü şımarmaz. Haddini de yeteneğini de bilir. Tartışmasız yine çok can yakacak. 
Felipe Melo
Pitbull orta sahada alternatifsiz olduğu gerçeğini herkese gösteriyor. İkinci yarıya iyi geliyor. 
Yekta Kurtuluş
Ne bir eksik, ne bir fazla. Yekta çizgisinde yola devam etti. Standartının dışına çıkmadı. 
Furkan Özçal
Daha hazır ve istekli bir görüntü çizdi. Süper Lig maçlarında da şans bulursa değerlendirecektir. 
Aydın Yılmaz
Yeteneğine kimse tek laf edemez. Aydının hırsı hep polemik oldu. Terim, ondan bir kahraman yaratabilir. 
Burak Yılmaz
Kral, idmanlarda ne deniyorsa onu yaptı. Fatih Terim ile iletişimi ise tek kelime ile süperdi. 
Umut Bulut
O da çok fazla öne çıkmadı. Kampta standartını korudu. Çalıştı ve performansını maçlara sakladı. 
Johan Elmander
İkinci yarıda G.Sarayın çıkış yapmaya aday forvetlerinden. Kampta öne çıkan isimlerin başındaydı. 
Sercan Yıldırım
Herkes bitti derken o pes etmeyeceğini gösterdi. Özel hayatını düzene soktu. Başarısıyla herkesi şaşırttı.