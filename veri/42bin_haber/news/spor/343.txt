Schrabanes Mersin'de
Hentbol Erkekler Süper Ligi takımlarından Mersin Hentbol, Ukraynalı Victor Schrabanes'i renklerine bağladı.Antrenör Osman Özoğlu, takımın sıkıntılı bir süreçten geçtiğini belirterek, bu anlamda transfer gerçekleştirmenin zorluğunu dile getirdi. Ancak daha önceden formalarını giyen ve sonra Beşiktaş'a transfer olan Schrabanes'in takıma dahil edilmesinden dolayı mutlu olduğunu ifade eden Özoğlu, şöyle devam etti:
Victor, takımımızın yaşadığı zorluklardan haberdar olunca, bize ulaştı ve eski takımına katkı sağlamak istediğini söyledi. Böyle bir oyuncunun eski takımının zor günlerinde yanında olması bizler için ayrı bir önemi var. Ukrayna milli takımının oyun kuruculuğu görevini de üstlenen Victor'un takımdaki oyun kalitesini artıracağına eminim.

Öncelikli hedeflerinin ligde kalmak, ardından da ilk 8'de yer almak olduğunu anlatan Özoğlu, Bu hedeflerimize Victor, ciddi katkılar sağlayacak. Çünkü Victor çok önemli oyuncu. Kendisine, bize sağladığı destekten ötürü teşekkür ederiz diye konuştu.