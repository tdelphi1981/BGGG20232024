Valbuena: Fenerbahçe'yi reddettim çünkü...
Devre arası transfer döneminde Fenerbahçe'nin ilgilendiği Marsilya'nın yıldızı Valbuena, Sarı-Lacivertli kulübün teklifini kabul etmeme sebebini açıkladı.
Marsilya'nın yıldızı Mathieu Valbuena, Fenerbahçe'den teklif aldığını açıkladı ve ekledi: "Öneriyi reddettim çünkü takımımda çok mutluyum." Ligin devre arasında Fenerbahçe'nin gündeminde yer alan Marsilya'nın başarılı orta saha oyuncusu Mathieu Valbuena, teklif aldığını doğruladı.

Fransa'nın Telefoot isimli dergisine konuşan Fransa Milli Takımı'nın yıldızı, "Fenerbahçe'den teklif aldığım doğru. Onlar çok büyük bir kulüp, ama ben de Marsilya'da oynuyorum. Bir sözleşme yaptım, kontratımı da burada tamamlamak istiyorum. Kendimi burada iyi hissediyorum, taraftarlar beni seviyor, ben atmosferden memnunum. Daha büyük işler başarabiliriz" dedi. Teknik direktör Baup'un değişmez isimlerinden olan Valbuena, bu sezon 23 lig maçında görev aldı.

(TRT SPOR)