Gençlerbirliği - Beşiktaş (Maç 19:00'da)
Spor Toto Süper Lig'in 16. haftasında Beşiktaş, deplasmanda Gençlerbirliği'ne konuk oluyor. Karşılaşmanın hakemi ise Suat Arslanboğa olacak 
 Bu sezon Avrupa kupalarında mücadele edemeyen Beşiktaş, hafta içinde Ziraat Türkiye Kupası'na veda ettikten sonra önündeki tek hedefi lig kaldı. Türkiye Kupası'nda Medical Park Antalyaspor ile deplasmanda oynadığı maçı 2-1 kaybeden ve elenen "Kara Kartallar", Spor Toto Süper Lig'de başarıyı kovalıyor. 
 Spor Toto Süper Lig'de son dönemde başarılı sonuçlar alan siyah-beyazlı takım, son 8 maçta yenilmedi. Ligdeki son yenilgisini Fenerbahçe'ye 3-0 mağlup olarak alan Beşiktaş, bu yenilginin ardından yaptığı 8 maçta 5 galibiyet ve 3 beraberlik elde etti. Son 8 lig maçında 18 puan toplayan "Kara Kartallar", zirve yarışındaki   rakipleriyle puan farkını da kapadı.    
 GENÇLERBİRLİĞİ: Ramazan, Cem Can, Aykut, Kulusic, Tosic, Petrovic, Özgür, Hurşut, Azofeifa, Jimmy Durmaz, Lekic    
 BEŞİKTAŞ'IN 11'İ: McGregor, Hilbert, Sivok, Ersan Gülüm, Uğur Boral, İbrahim Toraman, Necip Uysal, Veli Kavlak, Holosko, Olcay Şahan, Almeida    