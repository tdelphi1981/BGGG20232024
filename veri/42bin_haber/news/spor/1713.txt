TFF Soccerex Fuarı'nda
Türkiye Futbol Federasyonu'nun da yer alacağı Soccerex Uluslararası Fuarı, yarın Brezilya'da başlıyor.Rio De Janeiro kentinde düzenlenecek ve 28 Kasım'a kadar sürecek fuarda stand açacak olan TFF, Türk futbolunu uluslararası arenada temsil edecek ve daha yakından tanınmasını sağlayacak. 

Fuarda, 2013 yılında Türkiye'de yapılacak FIFA U20 Dünya Şampiyonası, Türk Milli Takımı, Spor Toto Süper Lig ve Riva Hasan Doğan Milli Takımlar Kamp ve Eğitim Tesisleri katılımcılara tanıtılacak, aynı zamanda Türkiye'nin 2020 Avrupa Futbol Şampiyonası adaylığına da destek aranacak. 

TFF Başkanı Yıldırım Demirören'in başkanlık ettiği Türk heyetinde Brezilya Büyükelçimiz Esrin Elçin, TFF Yönetim Kurulu üyeleri Cengiz Zülfikaroğlu, Arif Koşar, Prof. Dr. Fethi Heper, TFF Genel Sekreteri Prof. Dr. Emre Alkin ve A Milli Takım tarihinde en fazla forma giyen oyuncu Rüştü Reçber yer alıyor. Ayrıca Fenerbahçe'nin eski futbolcusu Alex de Souza da, TFF Standı'nın konuğu olacak. 

Soccerex Ulusal Fuarı'na TFF'nin dışında birçok ülke federasyonu, kulüp, futbola yatırım yapan firmalar ile futbol camiasının önemli isimleri de iştirak edecek. 
Ayrıca TFF'nin ev sahipliğinde fuar kapsamında 25 Kasım akşamı saat 19.30'da bir kokteyl de düzenlenecek. 

SOCCEREX FUARI NEDİR? 

Soccerex, ilki 1996'da düzenlenen ve 17 senedir de futbolun paydaşlarının katılmakta olduğu uluslararası fuar/kongre organizasyonudur. Soccerex, 5 kıtada düzenledikleri 30 fuar ve kapsamı nedeniyle futbol endüstrisinin küresel lideri olarak tanımlanıyor. 

TFF DIŞINDA KİMLER VAR? 

Soccerex Uluslararası Fuarı'na katılacak futbol federasyonları, kulüpler ve kurumlar arasında FIFA, FIFA 2014 Dünya Kupası Yerel Organizasyon Komitesi, Orta-Kuzey Amerika ve Karayipler Futbol Konfederasyonu, Güney Amerika Futbol Konfederasyonu, Brezilya Futbol Federasyonu, İspanya Futbol Federasyonu, İngiltere Futbol Federasyonu, Almanya Futbol Federasyonu, İngiltere Premier Lig Vakfı, Hollanda Futbol Federasyonu, İtalya Futbol Federasyonu, FC Barcelona, Manchester United, Real Madrid, Manchester City, Borussia Dortmund, Bayern Münih, DC United, Internacional, Botafogo, Boca Juniors, Roma, Suudi Arabistan Futbol Federasyonu, Benfica, Sevilla, Birleşik Arap Emirlikleri Futbol Federasyonu, Mamelodi Sundowns, Lagos Eyaleti Futbol Federasyonu, Flamengo, Vasco Da Gama, Fluminense, Racing Club, Nacional, Porto, Hoffenheim, Shakhtar Donetsk, Bolivya Futbol Federasyonu, Orlando City, Preston North End, Sheffield FC, Sydney FC ve Palermo bulunuyor. 

FUARIN ÜNLÜ İSİMLERİ 

Soccerex Uluslararası Fuarı'na, dünya futbol camiasından katılacak ünlü isimlerin bazıları ise şöyle: Jerome Valcke (FIFA Genel Sekreteri), Jose Maria Marin (Brezilya Futbol Federasyonu Başkanı and 2014 FIFA Dünya Kupası Yerel Organizasyon Komitesi Başkanı), Marco Polo Del Nero (Portekiz Futbol Federasyonu Başkanı and FIFA Yönetim Kurulu Üyesi), Aldo Rebelo (Brezilya Spor Bakanı), Roy Hodgson (İngiltere Teknik Direktörü), Ricardo Trade (2014 FIFA Dünya Kupası Yerel Organizasyon Komitesi Operasyon Direktörü), Marcelo Campos Pinto (Globo Yönetim Kurulu Başkanı), Bobby Charlton (İngiltere A Milli Takımı Eski Futbolcusu), Carlos Alberto Torres (Brezilya A Milli Takımı Eski Futbolcusu), Jeffrey Webb (Orta-Kuzey Amerika ve Karayipler Futbol Konfederasyonu Başkanı), Ron Gourlay (Chelsea CEO'su), Alex Horne (İngiltere Futbol Federasyonu Genel Sekreteri), Mohammed Hanzab (Sosyal Bilimler Uluslararası Fuarı Başkanı), Bebeto (Brezilya A Milli Takımı Eski Futbolcusu...FIFA 2014 Dünya Kupası Yerel Organizasyon Komitesi Üyesi), Juliano Belletti (Brezilya A Milli Takımı Eski Futbolcusu), Edwin Van Der Sar (Hollanda A Milli Takımı Eski Kalecisi), Horacio Elizondo (2006 FIFA Dünya Kupası Finali ekibi), Marcel Desailly (Fransa A Milli Takımı Eski Futbolcusu), Omar Ongaro (FIFA Futbolcu Statüleri Departmanı Müdürü), Ahmed Eid Al Harbi (Suudi Arabistan Futbol Federasyonu Başkanı) 

TFF Başkanı Yıldırım Demirören'in de katılacağı Soccerex Fuarı açılış töreninin sonrasında 4 gün sürecek panel ve konferanslar düzenlenecek.