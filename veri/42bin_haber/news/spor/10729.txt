Kunter: Neticede yine kaybettik
THY Avrupa Ligi Top 16 turu F Grubu'nda Caja Laboral'a 83-73 yenilen Beşiktaş'ın başantrenörü Erman Kunter, iyi mücadele ettikleri bir maçı kaybettiklerini söyledi. Karşılaşmadan sonra düzenlenen basın toplantısında konuşan Kunter, fazla söylenecek bir şeyin olmadığını ve iyi mücadele etmelerine rağmen yine salondan mağlubiyetle ayrıldıklarını ifade etti. Tecrübeli teknik adam, THY Avrupa Ligi'nde "Top 16" turunda mücadele etmelerinin kendilerine biraz ağır geldiğini de sözlerine ekledi. 

Caja Laboral Başantrenörü Zan Tabak ise ilk yarı iyi oynadıklarını fakat ikinci devre yaşadıkları konsantrasyon eksikliği nedeniyle maçı zora soktuklarını belirtti. Tabak, zorlu bir maçı kazandıkların için mutlu olduklarını kaydetti.