Sarı-Kırmızı yakıştı
Wesley Sneijder'e fotomontaj tekniği ile giydirilen Sarı-Kırmızılı forma taraftarların son 48 saatte en çok paylaştığı fotoğraf oldu.
 Kulüplerin anlaşmasından sonra transfer Sneijder'in dudaklarından çıkacak bir 'Evet' kelimesine kaldı. Taraftar Wesley için beklemeye geçti.
 1545 yorum 45 bin tweet
 HOLLANDA'DA Sneijder'in Türkiye'ye transferi gündemi sarstı. Ülkenin en çok okunan haber sitelerinden Voetbalzonre, Sneijder ile ilgili son iki günde 3 haber girdi. Bu 3 habere toplam 1545 yorum yapıldı.
 KULLANICILAR son 24 saatte Sneijder ile ilgili tam 45 bin tweet attı. Özellikle Sarı-Kırmızılılar, yıldız futbolcuya büyük ilgi gösterdi.