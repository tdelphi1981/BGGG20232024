Burak Yılmaz siftah yaptı!
Şampiyonlar Ligi H Grubu üçüncü maçında Cluj ile berabere kalan Galatasaray'ın tek golüne imza atan Burak Yılmaz Devler Ligi'ndeki ilk golünü kaydetmiş oldu.
 Galatasaray, Cluj karşısında 1-1 berabere kalarak gruptaki ilk puanını alırken sarı-kırmızılı ekibin golüne imza atan Burak Yılmaz da bir ilki yaşadı.
 Daha önce Fenerbahçe, Beşiktaş ve Trabzonspor forması ile Devler Ligi'nde boy gösteren Burak Yılmaz Cluj maçına kadar oynadığı 16 müsabakada gol atma başarısı gösterememişti.
 Geçen sezonun gol kralı Burak, 76. dakikada attığı golle Şampiyonlar Ligi'ndeki ilk golünü de atmış oldu.
 
  