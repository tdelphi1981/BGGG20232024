Ozan İpek hakkındaki iddialara cevap verdi
Bursaspor'da kadro dışı bırakılan Ozan İpek hakkında çıkan haberlerle ilgili açıklama yaptı. Ozan, "Ben Bursasporluyum" dedi 
 Sosyal paylaşım sitelerinde hesabı olmadığı için resmi temsilcisi Engin Kırkpınar’ın sayfasından açıklama yapan Ozan İpek,  
 "Son günlerde hakkımda çıkan haberler hem beni, hem ailemi, hem de beni sevenleri çok üzmüştür. Benim özel hayatımın düzensizliği dile getirilmiş, alkol, sigara ve gece hayatına düşkün olduğum iddia edilmiştir. Beni yakından tanıyanlar, ev hayatını çok sevdiğimi, gece çıkmadığımı çok iyi bilirler. Alkol ve sigara konusu ise tamamen abartıdır. Bursaspor Kulübü, hocası ve büyük taraftarı beni Ozan yapan yegane etkenlerdir. Onlara olan borcumu asla ödeyemem. Yaptığım hatanın bedelini ödüyorum ama kasıtlı olarak daha fazlası ödettirilmeye çalışılıyor. Ben şu an Bursaspor’un futbolcusuyum ve Bursasporluyum." 
 DHA