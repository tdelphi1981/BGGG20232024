Hollanda'da Türk hakemin büyük başarısı
Genç yaşına rağmen Hollanda'da yılın hakemi seçilen Serdar Gözübüyük, Uluslararası Futbol Federasyonları Birliği (FIFA) tarafından ilk kez, 2014 Dünya Kupası grup elemelerindeki Malta-İtalya maçı için görevlendirildi.B Grubu'nda Malta ile İtalya arasında 26 Mart'ta oynanacak maçta düdük çalacak olan Gözübüyük'ün yardımcılıklarını Hollanda Futbol Federasyonu'ndan Charles Schaap ve Hessel Steegstra yapacak. 2012 yılında FIFA kokartı alan 28 yaşındaki Gözübüyük, UEFA'dan sonra ululaslararası alandaki ilk maçına çıkacak.

Hollanda'da geçen sene düdük çaldığı 20 maç sonunda aldığı ortalama 7.075 puanla sezonun en iyi hakemi seçilen Serdar Gözübüyük, AA muhabirine yaptığı açıklamada, FIFA'nın verdiği bu görevin kendisini sevindirdiğini söyledi.

Aynı zamanda Hollanda'nın FIFA kokartına sahip en genç hakemi unvanına da sahip olan Serdar Gözübüyük, en büyük hedefinin Hollanda içinde elde ettiği hakemlik başarısını uluslararası alanda da sürdürmek olduğunu kaydetti.
Genç yaşına rağmen elde ettiği bu başarının temelinde disiplinli çalışma ve mesleğini sevmenin yattığını anlatan Gözübüyük, Küçük yaşlardan bu yana büyük bir özveriyle ve severek yapıyorum mesleğimi. Bu noktaya ulaşmak için çok çalıştım. Mesleğime olan sevgim ve azmim sanırım bu başarımı getirdi. Zaten yaptığınız işi sevdiğiniz zaman başarılı olmamamız mümkün değil diye konuştu.

2009 yılında daha 24 yaşındayken Hollanda Birinci Futbol Ligi'nde (Eredivisie) ilk maçına çıkan Gözübüyük, bir sezonda ortalama 25 maç yönetiyor.

Hollanda'da profesyonel düzeyde görev alan ilk ve tek Türk kökenli hakem olan Gözübüyük, bu ülkede yaşayan Türkler'in büyük kesimi gibi bir işçi çocuğu.