G.Saraylıların intikamı acı oldu
Taraftar, Ertem Şener ve Rasim Ozan Kütahyalı'dan öyle bir intikam aldı ki...
'Sneijder uçağa bindi İstanbul'a geliyor' haberiyle Galatasaray taraftarlarının pazartesi gecesi Atatürk Havalimanı'na akın etmesine neden olan Ertem Şener ve Rasim Ozan Kütahyalı'dan, Galatasaray taraftarları çok ilginç bir şekilde intikam aldı.
 
Galatasaraylılar, yalan haber yapılmasına müsade ettiğini iddia ettikleri Ertem Şener'in "öldüğü" asparagasını Twitter'da en çok paylaşılan mesajlardan biri yaptılar. "Ertem Şener öldü" mesajları bir anda Twitter'ın en çok paylaşılan mesajı arasına girdi. Aynı spor programında "Şimdi sms geldi Sneijder uçaktan iniyormuş" diyen Rasim Ozan Kütahyalı da Galatasaray taraftarının tepkisinden nasibini aldı.
 
İşte Twitter'daki o mesajlar;
 
-Reyting uğruna GS taraftarını kandıran yayına müsade eden Ertem Şener'e tepki TT'mize tüm GS'lılardan destek lütfen.
 
-Dün akşam Ekmek çarpsın Sneijder geldi diyen Ertem Şenere sabah ekmek arabası çarptı.
 
-Ünlü Spiker Ertem Şener ortaya attığı yalan haberler ve bunun üzerine ettiği yeminler sonucu çarpılarak hayatını kaybetti.
 
-Ertem Şener öldü mü ; Issız acun kaldı mı ; Cimbom öcün aldı mı ; İmdi ürek irtilur !
 
-bence sneijder konusunda haber yaparken dikkat etsin herkes şakamız yok
 
MESAJLARA TEPKİ DE GELDİ
Bu arada Ertem Şener ve Rasim Ozan Kütahyalı'ya Twitter üzerinden tepki gösteren Galatasaray taraftarlarına tepki de geldi. Çok sayıda kullanıcı "Ertem Şener öldü" mesajlarının haddini aştığını düşünürken Rasim Ozan Kütahyalı'ya da hakaret edildiğini dile getirdi.
 
-Ölümle sadece Galatasaray taraftarı dalga geçer

-Ertem Şener Öldü yazanları kınıyorum.Yaptığınız çok ayıp.Futbol uğruna böyle ölüm yazıları yazanlar hiç hoş değilsiniz bilesiniz..
 
-Ölümle dalga geçilmez adamın karısı var çocukları var

-Ertem Şener Öldü Nedir ya siz nasıl terbiyesiz insanlarsınız?! Ölümle dalga geçilir mi?! Yuh olsun futbol için değerlerini yitirenlere!
 
NE OLMUŞTU?
Geçtiğimiz Pazartesi gecesi Beyaz TV ekranlarında yayınlanan Derin Futbol programında Beyaz TV Spor Müdürü Ertem Şener ve programın yorumcularından Rasim Ozan Kütahyalı, Hollandalı futbolcu Sneijder'in İtalya'dan uçağa bindiğini ve geç saatlerde İstanbul Atatürk Havalimanı'na ineceğini iddia etmişlerdi. Bu iddia üzerine ise bazı Galatasaray taraftarları havalimanına gitmiş ve Sneijder'in uçaktan inmesini beklemişlerdi.