Taraftara özel mezarlık
Schalke 04 futbol kulübü sadık taraftarları için hazırladığı mezarlık kullanıma açıldı.Taraftarların girişimiyle Schalke Fan Feld adı altında, Gelsenkirchen kentindeki Beckhausen-Sutum mezarlığının 3600 metrekarelik bölümünü satın alan kulüp, Ventils Stadına 500 metre uzaklıktaki kısmını takıma gönül vermiş kişilerin kullanımına tahsis etti.   Alanın orta bölümünde bir futbol sahası ile iki kale olan ve 1904 (kulübün kuruluş yılı) adet mezar yerinin bulunduğu Schalke mezarlığında fiyatlar oldukça pahalı. Vergiler ve cenaze masrafları hariç mezara tamamen sahip olmak isteyenler yaklaşık 12 bin TLyi gözden çıkarmak zorunda. Bu ücrete dâhil olan ekstra hizmetler 25 yıllık bakım ve üzerinde kulüp ambleminin bulunduğu mezar taşı olacak.   Konuyla ilgili çalışmaları sürdüren Ender Ulupınar, Schalke taraftarlarının böyle bir yere ihtiyacı var. Alanların da sınırlı sayıda olduğu göz önüne alınırsa mezarlık yakında dolacak ya da rezerve edilecektir. Amacımız uzun yıllar bu kulübe gönül vermiş taraftarların son arzusunu yerine getirmiş olmak dedi.   İlk cenaze töreninin önümüzdeki ay yapılacağı mezarlıkta en çok istenen numaranın ise 215 olduğu belirtildi. Gerekçe olarak Schalkenin 21 Mayıs 1997 yılında UEFA Kupasını kazanması olarak gösterildi.   Bazı taraftar grupları ise yarın Şampiyonlar Liginde karşı karşıya gelecekleri Arsenali bu mezarlığa defnedeceklerine gönülden inanıyor.   İŞTE O MEZARLIK  