Derbide ilk gole dikkat!
Beşiktaş ile Fenerbahçe arasında yapılacak derbi öncesi iki takım arasında oynanan son 14 karşılaşmada ilk golü atan takım sadece 1 kez yenildi. 
Rekabette 12'si Süper Lig, 1'i TFF Süper Kupa, 1'i de Türkiye Kupası olmak üzere son 14 randevuda öne geçen takım sahadan 1 kez mağlup ayrıldı. Son 14 maçlık seride skorda öne geçen taraf 11 kez kazandı, 2 kez berabere kaldı. 
Bu süre içinde sadece geçen sezon Süper Final Şampiyonluk Grubu'nda Kadıköy'de yapılan maçta Beşiktaş, Egemen Korkmaz'ın golüyle öne geçmesine rağmen, Stoch ve Egemen Korkmaz'ın kendi kalesine attığı gollerle 2-1 yenilip, 
sahadan puansız ayrıldı.