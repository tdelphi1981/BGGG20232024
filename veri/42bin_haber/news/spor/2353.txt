Tarsus'ta sakatlar futbolcular düşündürüyor
Spor Toto 2. Lig Kırmızı Grup'ta mücadele eden Tarsus İdmanyurdu'nun teknik direktörü Nevzat Dinçbudak, kaptan Ferhat'ın yanı sıra Fuat, İzzet ve Cihan'ın sakatlıkları nedeniyle ilk yarıyı kapadığını bildirdi.Son iki maçta aldığı iki galibiyetle tehlike bölgesinden uzaklaşan ekip, bu hafta sonu deplasmanda oynayacağı Kahramanmaraşspor maçı hazırlıklarını sürdürüyor.

Dinçbudak, gazetecilere yaptığı açıklamada, son iki haftada aldıkları 6 puan ile bir nebze de olsa rahatladıklarını kaydetti.

Üst üste gelen başarılı sonuçların, takımın kendine olan güvenini artırdırdığını ifade eden Dinçbudak, Sakat oyuncuların çokluğu morallimizi bozdu. Pendikspor maçında sakatlanarak oyundan çıkan ve ayak bağları kopma noktasına gelen kaptan Ferhat'ın yanı sıra Fuat, İzzet ve Cihan sakatlıkları nedeniyle ilk yarıyı kapadı. Bu durumun teknik ekip olarak bizi zor durumda bıraktı diye konuştu.

Bu hafta deplasmanda karşılaşacakları Kahramanmaraşspor maçının oldukça zor geçeceğine inandıklarını belirten Dinçbudak, Sakat oyuncuların çokluğu nedeniyle Kahramanmaraşspor deplasmanına 17 oyuncu ile gideceğiz. Zorlu bir deplasman maçı olacak. Ancak son haftalarda yakaladığımız çıkışı, bu maçta da sürdürmek istiyoruz diye konuştu.