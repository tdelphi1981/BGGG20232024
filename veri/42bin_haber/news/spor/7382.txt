Fenerbahçe'de sistem değişiyor!
Fenerbahçe'nin Sivasspor'a kendi evinde 2-1 yenilmesi Sarı-Lacivertli camiada şok etkisi yaratırken Teknik Direktör Aykut Kocaman sistem değişikliğine gidecek.
Sivasspor maçının 2. yarısında mecburen 4-4-2'ye geçen Kocaman, Mersin maçıyla birlikte sistemi değiştirecek. 4-4-2'yi düşünen Kocaman ilk etapta Kuyt ve Cristian'ı kulübeye çekecek.


3 forvetli 4-3-3 sisteminden kesin olarak vazgeçeceği öğrenilen Kocaman takım içinde bazı oyunculardan performanslarını artırmalarını istedi.

STOCH VE M.TOPUZ GÖREVE

Teknik direktör Aykut Kocaman'ın vuracağı neşter ile birlikte rotasyon gelecek. İlk hedef 4-5 maçtır eksik oynayan, hatalı paslar yapan Dirk Kuyt. Sivasspor karşısında bir de penaltıdan yararlanamayan Kuyt, taraftarın tepkisini aldı. Hollandalı yıldız Mersin İdman Yurdu maçında kulübede olacak ve yerini büyük ihtimalle Stoch alacak.

Taraftarın rahat tavırları nedeniyle tepkisine hedef olan Ctistian Baroni'ye de kulübe yolu gözüktü. Brezilyalı orta saha yerine Mersin maçında M.Topuz'un sahada olması bekleniyor.

Volkan Demirel'in ise daha fazla yıpranmaması ve dinlenip kendini toparlaması için fırsat tanınacak. Belki de kariyerinin en kötü sezonunu geçiren milli file bekçisi, Sivasspor maçında yediği gollerle taraftara saç baş yoldurttu. Mert Günok için görevi devralma zamanı geldi yorumları yapılıyor.

MUHTEMEL 11

Volkan (Mert), Gökhan-Bekir-Egemen (Serdar)-Ziegler (H.Ali), M.Topuz-Meireles-Emre-Stoch, Sow-Webo