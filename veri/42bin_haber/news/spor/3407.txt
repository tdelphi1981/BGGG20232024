Trabzon toplanıyor
Ligin ilk yarısının ardından 5 gün izin yapan Trabzonspor, ikinci yarı hazırlıkları için yarın (Cumartesi) Antalya'da toplanıyor 
 Galatasaray maçının ardından Teknik Direktör Şenol Güneş tarafından 5 gün izin verilen bordo mavililere, 29 Ocak Cumartesi günü saat 18.00'de Antalya Belek'te kamp yapılacak otelde toplanmaları tebliğ edildi. Kadrodaki 28 futbolcudan sadece Afrika Uluslar Kupası için Fildişi Milli Takım kampına çağrılan Zokora ve Bamba kampa gelmeyecek. Diğer yabancı futbolculardan ise ekstra izin verilen bulunmuyor.
 
 Trabzonspor Teknik direktörü Şenol Güneş'in yarın akşam takıma hafif bir antrenman yaptırabileceği belirtildi. Bordo mavililer, Antalya kampındaki ilk hazırlık maçında dörtlü turnuva kapsamında 7 Ocak'ta Bundesliga takımlarından Werder Bremen'le Mardan Stadı'nda saat 20.05'te karşılaşacak.
 
 Ömür AVCI/TRABZON,(DHA)