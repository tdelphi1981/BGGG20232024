Terim'e gençlik iksiri
Fatih Terimin gözdesi 19luk Kerim için Fulhamdan haber beklenirken, İtalyan basını Alvarez ismini ortaya attı. Carlinhos ve Sneijderle de görüşen Aslan, Alperiise yedekte tutuyor.

G.Saray, Kerim Frei ya da Ricky Alvarez’i bitirmeye çok yakın 
GALATASARAY’DA Teknik Direktör Fatih Terim’in raporu doğrultusunda genç bir yıldız isim kadroya katılacak. Bu harekatın en başındaki isim Fulham’dan 19 yaşındaki milli futbolcu Kerim Frei. Bu sezon kiralık olarak forma giydiği Cardiff’te formunu yükselten Kerim, Fulham’ın Hollandalı hocası Jol tarafından takıma geri çağrılmıştı. Ada’nın yükselen yıldızlarından olan Kerim, Abdullah Avcı’nın da dikkatini çekmiş Danimarka’yla yapılan özel maçta oynamıştı. 
Alvarez için İnter’den yeşil ışık 
Kısa süre almasına rağmen herkesin dikkatini çeken Kerim Frei’nin alınması için başta Fatih Terim olmak üzere Sarı-Kırmızılı yönetim yoğun çaba sarfediyor. İngiliz kulübün Frei için belirlediği bonservis bedeli 3 milyon euro. Transferde dört koldan çalışan G.Saray’ın oyuncu listesinde İnter’den Ricky Alvarez de yer alıyor. İtalyan basını Alvarez için G.Saray ve İnter’in görüşme halinde olduğunu yazdı. Lampard’ı almak isteyen Milano ekibi, Arjantinli yıldızın gitmesine sıcak bakıyor. 
Q7’den büyük bir yıldız gelecek 
Alman Wolfsburg’un da 24 yaşındaki Alvarez için takipte olduğu ve İnter’in Arjantinli yıldız için 8 milyon euro bonservis belirlediği öğrenildi. Öte yandan yönetici Refik Arkan’ın “Quaresma’dan daha büyük, herkesin beklemediği dünya yıldızı bir ismi transfer edeceğiz” sözlerinden sonra G.Saray’ın Hollandalı Wesley Sneijder’le de hala temas halinde olduğu öğrenildi. Brezilyalı Carlinhos da gündemde. Yerli oyuncu transferi için ise Alper Potuk listenin başında yer alıyor. 8Alper Mert