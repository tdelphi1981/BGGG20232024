Arena'nın zemini değişecek
Galatasaray Yönetimi, Türk Telekom Arena'nın zemini ikinci defa değiştirme kararı aldı. 
Henüz faaliyete geçeli 2 yıl olan Türk Telekom Arena'nın zemini bilindiği gibi geçen yıl yenilenmişti. Sarı kırmızılı yönetim Cluj maçında yaşanan faciadan sonra zemini bir kez daha değiştirme kararı aldı. 

Ancak bu kez zemin dışında sahanın drenaj sistemi de baştan aşağı yenilecek. Bir ay süreceği hesaplanan zemin değiştirme operasyonunun, sezonun ikinci yarı maçlarına yetiştirilmesi hedefleniyor. 

Başkan Ünal Aysal, zeminin ve drenaj sisteminin yenilenmesi konusunda hiçbir masraftan kaçınmayacaklarını ve her şeyden önce sporcuların sağlığını korumak önceleğiyle zeminin değiştirilmesi gerektiği kararını aldığını bildirdi. Zemin ve drenaj sisteminin değiştirilmesinin sarı kırmızılı kulübe maliyetinin 1 milyon euro olacağı hesaplandı. 