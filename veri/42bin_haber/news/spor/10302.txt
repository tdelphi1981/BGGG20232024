Ege Rallisi'nin ilk ayağı Seferihisar'da
Ege Ralli Kupası 2013'ün ilk ayağı Aras Cam Rallisi hafta sonu Seferihisar'da yapılacak.Batı Anadolu Motor Sporları Spor Kulübü tarafından düzenlenen Ege Ralli Kupası 2013'ün ilk ayağı olan Aras Cam Rallisi hafta sonu Seferihisar'da yapılacak.

Ege Bölgesi'nde düzenlenen ulusal ve mahalli rallilerden oluşan Ege Ralli Kupası 2013, hafta sonu Seferihisar'da koşulacak Aras Cam Rallisi ile başlayacak.

Ege Ralli Kupası 2013'ün belirlenen yarış takvimi şöyle:

1. Aras Cam Rallisi (2-3 Mart)
2. İzmir Rallisi (23-24 Mart)
3. Ege Rallisi (6-7 Nisan)
4. M.K.A. Rallisi (28-29 Eylül)
5. Cumhuriyet Rallisi (26-27 Ekim)

Kategorilerinde ilk üçe girenlerin hem kategorilerinde hem de genel klasmanda puan alacağı Ege Ralli Kupası'nda yıl sonunda genel klasmanda ilk üçe giren pilot ile co-pilotlara, kategorilerde ise ilk üçe giren pilot ve co-pilotlara kupa verilecek.