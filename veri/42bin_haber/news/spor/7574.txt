F.Bahçe temiz
Avrupayı sarsan şike operasyonu sonrası Katarda toplanan Avrupa Kulüpler Birliği, F.Bahçenin aklandığını ve üyeliğinin devam ettiğini belirtti. Birlik, F.Bahçe gibi Beşiktaş, Trabzonspor ve diğer Türk kulüplerinin de temiz olduğunu vurguladı.
TÜRKİYEden Beşiktaş, Bursaspor, Fenerbahçe, Galatasaray ve Trabzonsporun üye olduğu Avrupa Kulüpler Birliği (ECA), devrim niteliğinde bir karara imza attı. Türkiye Futbol Federasyonu ve UEFA tarafından şike konusunda aklanan Fenerbahçenin temiz olduğu, Avrupa Kulüpler Birliği tarafından da duyuruldu. 
Avrupa Kulüpler Birliği, Europolün başlattığı bahis şikesi operasyonunun ardından Katarda bir toplantı yaptı. 200 üyesi bulunan birlik, söz konusu toplantıda, şike yapan kulüplerin üyelikten ihraç edilmesine karar verdi. İhraç kararı, doping ve ırkçılık yapan kulüpleri de kapsayacak. Daha önce ECA sadece bu tür davranışlar karşısında uyarıda bulunabiliyordu.  
BEŞİKTAŞ VE TRABZONDA DA SORUN YOK 
Avrupa Kulüpler Birliği Genel Sekreteri Michele Centenaro, yaptığı açıklamada Sorumluluk sahibi bir kurum olduğumuzu göstermek için, daha sert düzenlemelere gitmenin görevimiz olduğunu hissettik. Biz değerlerimizi korumaya çalışıyoruz. Üyelerimizden de bu konuda tam bir bağlılık talep ediyoruz dedi.
Centenaro, bu kararın geçtiğimiz yıl şike davasından yargılanan F.Bahçeyi kapsamadığını sözlerine ekledi. AP haberinde, F.Bahçe Başkanı Aziz Yıldırımın şike davası nedeniyle hapis yatmasına karşın Fenerbahçenin, TFF tarafından aklandığını vurguladı. 
Genel Sekereter, Fenerbahçe ile birlikte diğer 15 Türk kulübünün de TFF tarafından temiz ilan edildiğini belirtti. 
GÜVENLİK GÜÇLERİNİN YARDIMI ŞART 
Michele Centenaro ayrıca mart ayında şike konusunda bir rapor yayımlayacaklarını ve bütün oyunculardan bu ropardaki kuralları kabul ettiklerine dair bir belge imzalamalarını isteyeceklerini de belirtti. Ancak bu istek üye kulüplerin çoğu tarafından kabul görmedi. Kulüpler, bu sorunlarla tek başlarına mücadele etmelerinin imkansız olduğunun altını çizerken devlet ve güvenlik güçlerinin gücünün yanlarında olması gerektini belirtti. 
ECAnın ilk Başkan Yardımcısı Milan direktörü Umberto Gandini, kulüplerin yalnız bırakılmaması gerektiğini ifade edip Hükümet ve yetkililerin bize yardım etmesi lazım dedi. 
Protesto hakkı sınırları aşamaz 
F.BAHÇE, taraftarların çıkardığı olaylar nedeniyle bugüne kadar yaklaşık 3 milyon TL para kaybına uğranıldığını belirterek, bundan sonra her türlü tedbirin alınacağını duyurdu. Bildiride çıkan olaylarda kulübün aldığı cezalar sıralanırken özellikle olay çıkaran gruplara eleştiri getirildi. Açıklamada F.Bahçeye zarar veren, takımlarımızdan herhangi birinin rakipleri karşısında eşit yarışma hakkını elinden alması durumunda, her tür tedbirin alınacağını da bilinmesini isteriz denildi. 
ECA nedir? 
207 takım 53 federasyon temsil ediliyor 
AVRUPA Kulüpler Birliği, Avrupadaki futbol kulüplerini temsil eden birlik. G-14ün Ocak 2008de dağılması sonucu, 207 takımın katılımıyla, 53 ulusal federasyonun her birinden en az bir takım olması koşuluyla, bir araya gelen kulüpler tarafından kuruldu. Birlik, UEFA ve FIFAnın desteğini aldığı gibi yaptığı çalışmalarla bu kuruluşlara destek veriyor.