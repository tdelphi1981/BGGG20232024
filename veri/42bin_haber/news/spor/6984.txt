Ersan da kurtaramadı
Amerikan Ulusal Basketbol Ligi'nde (NBA) Milwaukee Bucks'ın deplasmanda New York Knicks'e 96-86 yenildiği maçta, Ersan İlyasova 19 sayı kaydetti.
NBA'e 12 maçla devam edildi. New York'daki Madison Square Garden'da yapılan maça ilk 5'te başlayan ve 34 dakika forma şansı bulan İlyasova 19 sayı atıp 7 ribaunt aldı. 3 asist yapıp 4 kez de top çalan İlyasova'nın bu performansı, takımının yenilgisinin önüne geçemedi. Bucks'da Monta Ellis'in 16, Brandon Jennings'in 14 sayısı da yeterli gelmedi.

New York temsilcisini galibiyete götüren isimler ise maçın en skoreri Carmelo Anthony (25), Amare Stoudemire (17) ve J.R. Smith (17) oldu. New York Knicks, Milwaukee Bucks karşısında üst üste 4. galibiyetine ulaştı.

Takımı Utah Jazz'ın sahasında Portland Trail Blazers'ı 86-77 mağlup ettiği maçta Enes Kanter 3 sayı üretirken, sakatlıktan kurtulan Hidayet Türkoğlu, takımı Orlando Magic'in deplasmanda Boston Celtics'e 97-84 yenildiği karşılaşmada sayı kaydedemedi.



Lige 9 maçla devam edilecek.

Toplu sonuçlar şöyle:

Minnesota Timberwolves-LA Lakers: 100-111
Boston Celtics-Orlando Magic: 97-84
Detroit Pistons-Cleveland Cavaliers: 117-99
Brooklyn Nets-Chicago Bulls: 93-89
New York Knicks-Milwaukee Bucks: 96-86
Philadelphia 76ers-Sacramento Kings: 89-80
Denver Nuggets-New Orleans Hornets: 113-98
Phoenix Suns-Dallas Mavericks: 99-109
Utah Jazz-Portland Trail Blazers: 86-77
Memphis Grizzlies-Washington Wizards: 85-76
Indiana Pacers-Miami Heat: 102-89
Toronto Raptors-LA Clippers: 98-73