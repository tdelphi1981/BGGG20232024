Şampiyon Efes'i ezdi!
A.Efes, yıldızlarını parasızlıktan elinde tutamayan ve güç yitiren Euroleague'in son şampiyonu Olympiakos'tan 22 sayı fark yedi
 THY Avrupa Ligi C Grubu'nda A.Efes, Yunanistan'da Olympiakos karşısında beklenmedik bir hezimete uğradı: 53-75. İstanbul'daki final-four'un sürpriz şampiyonu önünde hiçbir varlık gösteremeyen Lacivert-Beyazlılar, devreyi 35-26 geride kapattı. 3. periyotla birlikte Farmar, Vujacic, Savanovic, Gordon ve Semih gibi yıldızlarla maça ortak olması beklenen A.Efes, tam tersi silik bir oyunla momentumu Olympiakos'a kaptırdı.
 EKONOMİK krizde olan, Spanoulis, Printezis ve Papanikolaou dışında etkili bir ismi kalmayan, geçen sezonun yıldızı Dorsey'i Türkiye'ye Royal Halı G.Antep'e gönderen Olympiakos, temsilcimize adeta basketbol dersi verdi. 
 2 PERİYOTTA 40 SAYI
 Son 2 periyotta potasında 40 sayı gören, sadece Gordon'un çift haneli sayılara ulaştığı Efes, grupta 3 yenilgisini 22 sayı farkla ağır bir şekilde aldı.
  