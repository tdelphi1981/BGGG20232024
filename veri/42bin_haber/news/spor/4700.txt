'Sneijder gelmezse boşanıyoruz'
 
 Özel bir kanalda "Sneijder bu gece 01.30’da özel uçakla İstanbul’a geliyor" iddiaları üzerine bir grup Galatasaray taraftarı havalimanına geldi. Saatlerce havalimanında bekleyen taraftarlar iddiaların yalanlanması üzerine büyük tepki gösterdi.
 
 'BU SAATTEN SONRA DA GELMESİN'
 
 Haberi duyar duymaz havalimanına geldiğini söyleyen Galatasaray taraftarı İlkay Eren, "Saat 00.00’da Atatürk Havalimanı’na geldik hala bekliyoruz. Bu kadar insan bir kanalda '01.30’de bekliyoruz’ diye açıklama yaptı ama halen gelen giden yok. Bir haftadan beri Sneijder diye gözüme uyku gelmiyor. Artık bu saatten sonra gelmeyecekse gelmesin istemiyoruz. Galatasaray kulübü araç değildir. Galatasaray büyük kulüptür şuan bizimle oyun oynanıyor. Bu saatten sonra gelmeyecekse gelmesin" dedi.
 
 70 YAŞINDAKİ ANNE DE ORADAYDI 
 
 Galatasaray taraftarı olan 70 yaşındaki Hanım Topçu ise, "Sneijder 01.30’da gelecek inşallah. Benim oğlum vefat etti. Oğlum koyu Galatasaraylıydı onun için buraya geldim. Sneijder’in gelmesini istiyorum" dedi. Taraftarlardan Engin Topçu ise, "1 saattir bekliyorum. Televizyonda izledim 01.30’da özel uçakla geliyor dediler bizde bekliyoruz. Daha gelenlerde var onlarda yolda. Ünal Aysal çıksın bir açıklama yapsın kaç günden beri bizi oyalıyorlar" şeklinde konuştu.
 
 Havalimanına eşi Gülcan Çağa ile birlikte gelen Ömer Çağa ise, "Sneijder gelmezse boşanıyoruz. Sneijder 01.30’da İstanbul’da denildi o formayı nasıl giydim bilmiyorum"dedi.
 
 DHA 
  