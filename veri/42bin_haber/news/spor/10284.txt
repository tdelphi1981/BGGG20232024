Birinci gün sonuçlandı
Erzurum'da düzenlenen Dünya Gençler Snowboard Şampiyonası'nın birinci gün müsabakaları tamamlandı.Palandöken Kayak Merkezi'nde devam eden şampiyonada snowboard cross kategorisinde bayanlarda Çek Cumhuriyeti'nden Eva Samkova birinci, Fransa'dan Chloe Trespeuch ikinci olurken, İtalya'dan Michela Moioli üçüncülüğü elde etti.

Erkeklerde ise İspanya'dan Lucas Eguibar birinci, Avusturya'dan Alessandro Haemmerle ikinci, İsviçre'den Jerome Lymann üçüncü oldu.
Bugünki elemelerde piste çıkan Melisa Cansu Yetişen ise yarışı 28'inci sırada tamamladı.

Yarışların ardından dereceye giren sporculara madalyaları törenle verildi.

Öte yandan, snowboard cross eleme yarışlarında düşen Fransız kayakçı Kevin Vachet'in ayağı kılırken, snowboard cross final yarışlarında dengesini kaybederek düşen Kırgızistanlı kayakçı Aleksey Vakurın'ın kolu çıktı.

Şampiyona, yarın yapılacak snowboard cross takım yarışları ile devam edecek.