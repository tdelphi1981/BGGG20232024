Islak imzalı sus emri
Tüm yönetim kurulu üyelerine kendi imzasıyla bir yazı gönderen Beşiktaş Başkanı Fikret Orman, iyi giden takımın henüz yolun başında olduğunu ve bu nedenle söylemlere dikkat edilmesi gerektiğini bildirdi.
BEŞİKTAŞ Başkanı Fikret Orman, son haftalarda futbol takımının başarılı futbolu ve aldığı sonuçlara vurgu yaparak, bunun bozulmaması için yöneticilere uyarıda bulundu. Orman dün kulüp sekreteri Mesut Urgancılar ile yaptığı görüşmeden sonra yöneticilere ıslak imzalı faks göndererek medya yasağı getirdi.
Fikret Orman, yakın çevresine koyduğu yasakla ilgili konuşurken, eski yöneticilerden de örnek vererek, demeç konusunu önemle anlattı. Başkan, en büyük endişesinin, takımın iyi gidişinin ve havasının bozulması olduğunu söyledi. 
 
HERKESİN NİYETİ İYİ AMA... 
ORMANın camianın ileri gelenleriyle konuyu paylaşırken,  Yöneticilerimiz iyi niyetle kendilerini arayan medya mensuplarına açıklama yapıyorlar. Ancak bu, zaman zaman bizi olumsuz etkiliyor. Son dönemde Samet Aybaba yönetiminde futbol takımımızın aldığı başarılar hepimizi mutlu ediyor, ancak daha yolun başındayız. Medyada bu tür zafer söylentilerin etkileri kötü olabilir. Tüm yönetici arkadaşlarımız bir süre konuşmamalı dediği öğrenildi. 
ÖN PLANDA OLMAYACAKLAR 
BEŞİKTAŞ Kulübü İkinci Başkanı Ahmet Nur Çebi, Futbol Komitesi Başkanı Tamer Kıran ile Seyit Ateş, Abdullah Sözer, Levent Erdoğan, Adnan Dalgakıran ve diğer yöneticiler bundan böyle Ormanın koyduğu yasak nedeniyle konuşmayacak. Bu arada, siyah beyazlı kulübün eski yöneticilerinden de Fikret Ormana destek geldi. Eski yönetici Süleyman Eren başkan Başkan Ormanın aldığı bu kararın normal olduğunu ifade ederek, Ligin henüz başında şampiyonluk söylemleri dile getirmek yanlış. Fikret Orman doğru karar almış ifadesini kullandı.