Divan Kurulu'na Terim yasağı
Galatasaray Kulübü'nün yarın yapılacak Şubat ayı divan toplantısının konuğu olan Fatih Terim, toplantıyı medyaya kapattırdı.
Sarı kırmızılı kulübün aynı zamanda divan üyesi olan Fatih Terim, divanda altyapı futbol akademisi ile ilgili özel bilgiler verecek. Galatasaray'ın bugünü ve yarını hakkında da önemli açıklamalar yapması beklenen Fatih Terim'in bu konuşması ilgiyle bekleniyordu. Ancak Fatih Terim'in, Divan Başkanlığı ile görüşerek toplantının medyaya kapalı olmasını istediği öğrenildi. Divan Başkanı İrfan Aktar da Fatih Terim'in bu isteğini kabul ederek, divan toplantısının basına kapalı olarak gerçekleştirilmesini sağladı.