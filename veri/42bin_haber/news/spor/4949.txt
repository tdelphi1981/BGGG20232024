FIFA'nın organize suç çıkmazı
FIFA Güvenlik Direktörü Ralf Mutschke, FIFA'nın organize suçla baş etmesinin mümkün olmadığını söyledi. 
Şikeyle mücadele konusunda İtalya'da yapılacak konferans öncesi konuşan FIFA Güvenlik Direktörü Ralf Mutschke, FIFA'nın geçen yıl dünya çapında 20 şike soruşturmasına dahil olduğunu ve en kötüyü atlattıklarından emin olmadığını bildirdi.

Eski bir Interpol (Uluslararası Polis Teşkilatı) yetkilisi olan Mutschke, risk oranı düşük, karı yüksek bahisleri öncelikli hedef seçen FIFA'nın, organize şuçla baş etmesinin "gerçekçi olmak gerekirse mümkün olmadığını" belirtti.

Mutschke, şikenin önüne geçilmesi için katedilmesi gereken çok yol olduğunu ifade ederek, uzun vadeli şikeyle mücadele stratejilerinin merkezinde oyuncular, hakemler ve diğer yetkililerin, şikecilerin girişimlerine karşı koymak konusunda eğitilmesinin yer aldığını dile getirdi.