300 bin dolara 10 gün kaldı!
F.Bahçe, milli takımdan sakat dönen futbolculardan tazminat alma derdine düştü.
 Milli takımda sakatlanan Yobo, Mehmet Topal ve Gökhan Gönül için tazminat hakkı bulunmayan Sarı-Lacivertlilerin Raul Meireles için 300 bin euro civarında bir tazminat alabileceği öğrenildi. Bu konuda FIFA'ya başvuru yapan yönetim, 1 aylık süreci göz önünde bulundurarak 10 gün sonra için umutlandı. FIFA kurallarına göre milli takımlarında sakatlanan futbolcular en az 1 ay sahalardan uzak kalırsa kulüplerine tazminat hakkı doğuyor. Portekiz Milli Takımı'nın Rusya ile oynadığı maçtan önce sakatlanan Raul Meireles'ten F.Bahçe 20 gündür yararlanamıyor.