Dakar'da her yol Roma'ya çıkıyor
Dakar Rallisi'nde otomobil kategorisinde 12'inci etabı, İspanyol Nani Roma kazandı.
34'üncü Dakar Rallisi'ne, Arjantin'in Fiambala ile Şili'nin Copiapo kentleri arasındaki 12. etapla devam edildi. Etabın birincisi, otomobil kategorisinde İspanyol Roma oldu. Roma, 715 kilometrelik etabın 319 kilometrelik zamana karşı kısmını, 3:36:34 saatte tamamlayarak birinci olmayı başardı. Nani Roma, 5 ve 9. etapların da birincisi olmuştu.
 
ABD'li Robby Gordon da yarışı, Roma'nın 4:18 dakika gerisinde ikinci sırada bitirdi. Güney Afrikalı pilot Giniel De Villiers ise Nani Roma'nın 4:25 dakika arkasından gelerek mücadeleyi üçüncü sırada tamamladı.

Motosiklet
Hollandalı Frans Verhoeven'in birinci olduğu motosiklet kategorisinde ise 12'inci etabı ilk 3 sırada bitiren sürücüler şöyle:
1. Frans Verhoeven Hollanda Yamaha 3:49:15
2. Ruben Faria Portekiz Ktm 1:38
3. Joan Barreda Bort İspanya Husqvarna 3:01

Genel Klasman
Dakar Rallisi'nin 12'nci etabı sonunda genel klasman şöyle oluştu:

Otomobil
1. Stephane Peterhansel (Fransa) 32:50:02
2. Giniel De Villiers (Güney Afrika) 50:21
3. Nani Roma (İspanya) 1:31:06

Motosiklet
1. Cyril Despres (Fransa/Ktm) 37:46:59
2. Ruben Faria (Portekiz/Ktm) 5:39
3. Francisco Lopez (Şili/Ktm) 13:40

Dakar Rallisi'nin 735 kilometrelik 13. etabı, Şili'nin Copiapo ve La Serena kentleri arasında yapılacak. Ralli, 20 Ocak Pazar günü sona erecek.