"Galibiyet için şartlar yeterli değildi
PTT 1. Lig'de sahasında TKİ Tavşanlı Linyitspor ile golsüz berabere kalan Karşıyaka'nın Teknik Direktörü Cihat Arslan, Galibiyet elde etmek isterdik ama galibiyet için şartlar yeterli değildi dedi.Cihat Arslan, maçın ardından düzenlenen basın toplantısında, hafta içi yağan yağmurun neden olduğu olumsuz saha zemini ve karşıdan esen rüzgar dolayısıyla maçın ilk yarısında ev sahibi olma avantajını kullanamadıklarını söyledi.
Arkalarına aldıkları rüzgarla maçın ikinci yarısına iyi başladıklarını ama kırmızı kartla 10 kişi kalınca saha içi dengelerin bozulduğunu dile getiren Arslan, 10 kişi kalınca 1 puan kaybetmemek için gayret verdik. Bu ligde alınan her puan çok değerli. Galibiyet elde etmek isterdik ama galibiyet için şartlar yeterli değildi diye konuştu.

TKİ Tavşanlı Linyitspor cephesi

TKİ Tavşanlı Linyitspor Teknik Direktörü Ümit Erol Tok ise üst sıraları zorlayan bir takımla mücadele ettiklerini belirtti. Oyuncularının iyi bir oyun ortaya koymalarına rağmen sahadan galibiyetle ayrılamadıklarını ifade eden Tok, Oyunumuzun karşılığı galibiyet olmalıydı. Umarım iyi oyunumuzu sürdürüp, galibiyet alıp, lig sonunda bulunduğumuz yerden kurtuluruz dedi.