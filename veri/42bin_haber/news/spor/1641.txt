Maliye Milli Piyango işi deplasmanda bitirdi
Voleybolda, Erkekler CEV Kupası 2. tur rövanş maçında Maliye Milli Piyango, Polonyalı rakibi Jastrzebski takımını altın sette 15-8 mağlup ederek, bir üst tura yükseldi. 
Jastrzebie Zdroj kentindeki maçta ilk seti ev sahibi ekip 25-15 kazandı.

Türk ekibi sonrasında, 28-26, 25-21 ve 25-21 setleri, 3-1 de maçı kazanarak, müsabakayı altın sete götürmeyi başardı. Altın sette de rakibini 15-8 yenen Türk temsilcisi bir üst tura çıkan taraf oldu.

Bu arada, Ankara'da oynanan ilk maçı Polonya temsilcisi 3-1 kazanmıştı. 