Beşiktaş testten geçti, Antalya'ya gitti
Beşiktaş Futbol Takımı, 10 günlük devre arası kamp çalışması için Antalya'ya geldi. 
Futbol Komitesi Üyesi Ahmet Kavaklı başkanlığındaki kafileyi Antalya Havalimanı'nda çok sayıda taraftar tezahüratlarla karşıladı. Futbolcular ve teknik direktör Samet Aybaba'ya büyük ilgi gösteren siyah-beyazlı taraftarlar, bol bol fotoğraf çektirip imza aldı.

Futbolcular, taraftarların tezahüratları eşliğinde kamp yapacakları Manavgat ilçesindeki Sensimar Side Resort Otel'e hareket etti. Beşiktaş'ın kamp kafilesinde 30 futbolcunun yer aldığı bildirildi.

Beşiktaş, 6-9 Ocak'ta gerçekleştirilecek ve Trabzonspor, Wolfsburg ile Werder Bremen'in katılacağı Tutturcup turnuvasında mücadele edecek. 
Testten geçti  
Bu arada Beşiktaş'ta futbolcular Antalya'ya gitmeden önce birtakım testlerden geçirildi.

BJK Nevzat Demir Tesisleri'nde yapılan yağ ölçümü, kan alımı ve yo-yo dayanıklılık testlerine tüm futbolcuların katıldığı bildirildi.

Acıbadem Fulya Sporcu Sağlığı Merkezi'nden gelen sağlık ekibi, öncelikle futbolculardan kan örneği aldı. Teknik ekip tarafından yapılan yağ ölçümlerinin ardından, dayanıklılık testi "yo-yo" uygulandı.

Beşiktaşlı futbolcular, ikinci yarı hazırlıkları için öğlen saatlerinde Antalya'ya gidecek.