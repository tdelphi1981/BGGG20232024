Hakan Şükür: Bu oyunla iyi yerlere geliriz
AK Parti İstanbul Milletvekili ve Türk futbolunun unutulmaz golcülerinden Hakan Şükür, Danimarka ile oynanan özel maçtaki oyunu resmi maçlara taşırsa A Milli Takım'ın iyi yerlere geleceğini söyledi.
 Türkiye'nin Danimarka ile oynadığı 500. milli maçın çıkışında basın mensuplarına açıklamalarda bulunan Hakan Şükür, bu gece çok anlamlı bir ödül aldığı için mutlu olduğunu ifade etti.
 Danimarka ile oynanan karşılaşmanın hazırlık maçı olmasına rağmen futbolcuların iyi mücadele ettiğini belirten milli takımın eski futbolcusu, "Bu akşam oynanan futbolu resmi maçlarla taşırsak çok iy iyerlere gelebiliriz. Bizim kaliteli bir kadromuzu var. Gruptan çıkma yolunda şansımız ne kadar az gözükse de biz bu sorumlulukla oynarsak 2014'te önemli yerlere gelebiliriz. Tabiki bu birazda bizim rakiplerimizin alacağı sonuçlara bağlı ancak biz maçlarımızı kazanmak zorundayız. İşimiz zor gözükse de biz iyi takımız." diye  konuştu.
         
 Hakan  Şükür, defansta oynayan üç Fenerbahçeli Hasan Ali, Bekir ve Gökhan Gönül'ün arasındaki uyumun çok iyi olduğuna dikkat çekerek, "Bizim biliyorsunuz geçmiş dönemlerimizdre hep bir iskelet kadromuz vardı. Biz iyi bir iskelet kadro oluşturursak adaptasyon sorununu çabuk aşarız. Çok değişken kadro ile oynadığımız milli maçlarda kötü sonuçlar aldık." dedi.
 (CİHAN)
  