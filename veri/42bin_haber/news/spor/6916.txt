Ersun Yanal: Batuhan'ı artık takımda görmek istemiyorum
Eskişehirspor Teknik Direktörü Ersun Yanal, Beşiktaş ile yolları ayıran ve Eskişehirspor'un futbolcusu olan Batuhan Karadeniz'in, takımda artık forma giyemeyeceğini söyledi.
Yanal, "Batuhan'ın menfaatleri bundan sonra Eskişehirspor'un onun hakkındaki tasarrufudur. Biz noktayı koyduk. Bu saatten sonra ben Batuhan'ı bu takımda görmek istemiyorum. Çok net." diye konuştu. 

Eskişehirspor'un 1 sezonluk Beşiktaş'a kiraladığı Batuhan Karadeniz teknik direktör Samet Aybaba ile yollarını tartışmasından sonra Beşiktaş ile yollarını ayırdı. İspanya takımlarından Deportivo ile anlaşmak isteyen genç oyuncu, FIFA kuralları gereği transferi gerçekleşmedi. Halen Eskişehirspor'un oyuncusu olan Batuhan için teknik direktör Ersun Yanal son sözü söyledi. 

Basın mensupları ile Eskişehirspor tesislerinde bir araya gelen Yanal, Beşiktaş ile yollarını ayıran Batuhan Karadeniz'in takıma geri dönebileceğine yönelik sorusuna, "Batuhan'la biz bu saatten sonra birlikte olamayız. Batuhan Beşiktaş'ta da başarılı olamadı. Eksikliği siz daha iyi biliyorsunuz. Batuhan'ın kaslarında bir problem olduğunu düşünmüyorum." dedi.
 
Batuhan'ın transferi konusunda bundan sonraki sözün Eskişehirspor'da olduğunu söyleyen tecrübeli teknik adam, "Transferi teknik olarak gerçekleşmedi. Kontratı bizimle. Bundan sonra Eskişehirspor ile anlaşacak. Batuhan'ın menfaatleri bundan sonra Eskişehirspor'un onun hakkındaki tasarrufudur. Biz noktayı koyduk. Bu saatten sonra ben Batuhan'ı bu takımda görmek istemiyorum. Çok net." İfadelerini kullandı.