Kardemir Karabükspor'da transfer
Spor Toto Süper Lig takımlarından Kardemir Karabükspor, Gençlerbirliği'nin Nijeryalı futbolcusu Ekigho Ehiosun'yu sezon sonuna kadar kiraladı.
Kardemir Karabükspor Basın Sözcüsü Ziya Alak, bir taraftan ligin ikinci yarısının hazırlıklılarının devam ettiğini diğer taraftan da transfer komitesinin çalıştığını, bu bağlamda Gençlerbirliği'nin Nijeryalı futbolcusu Ekigho Ehiosun'yu sezon sonuna kadar kiraladıklarını söyledi.

Ara transferde daha önce Hakan Özmert ve Umut Sözen'i renklerine bağladıklarını hatırlatan Alak, 'Transfer komitemiz çalışmalara devam ediyor. Ara transferin son gününe kadar da devam edecek. Bugün Ekigho ile anlaştık. Kulübü ile sözleşme imzalayarak sezon sonuna kadar kiraladık. Her iki tarafa da hayırlı olsun' diye konuştu.