Go home
F.Bahçe, Caja Laboral'den de fark yedi İtalyan koçun getirdiği yıldızlar tel tel döküldü. Taraftar istifaya davet etti
 YASEMİN AKBULUT
 F.Bahçe Ülker, THY Euroleague TOP 16 maçında 75-97'lik skorla C.Laboral'den de fark yedi. Kanarya, Finar-Four hedefiyle başladığı Euroleague'de bozguna uğradı. Taraftarlar Pianigiani'yi istifaya davet etti.  
 MAÇTA McCalebb'in üst üste 2 pota altı isabeti ile 4.40'ta rakibini 8-8 ile yakalayan F.Bahçe, 40 saniye sonra Bogdanovic'in serbest atışları ile öne geçti. 
 BJELİCA'YI TUTAMADIK
 SONRA 4 sayı öne geçip, ardından yenik duruma düşen F.Bahçe, C.Laboral'ın yıldızı Bjelica'nın 4 üçlüğüne engel olamadı. Kanarya devreyi 16 farkla 32-48 yenik bitirdi.
 ÜÇÜNCÜ çeyrekte F.Bahçe, farkı bir ara 8'e kadar düşürdü. Ama, Nocioni, Bjelica derken, 51-71 ile fark 20'ye yükseldi. Son periyotta, Laboral oynadı, F.Bahçe izledi, taraftar kahroldu.
  