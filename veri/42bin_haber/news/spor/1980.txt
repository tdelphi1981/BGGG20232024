Bursaspor'un ligdeki 3 fark laneti
Bursaspor'un Spor Toto Süper Lig'in 13 haftalık diliminde bugüne kadar aldığı sonuçlara bakıldığında farklı galibiyeti, 3-0 oldu.Ligin 13 haftasında 4 galibiyet, 6 beraberlik ve 3 mağlubiyet alan Bursaspor, sezona deplasmanda oynadığı Kayserispor galibiyetiyle başladı. 

Yeşil beyazlı ekip bu maçtan 1-0 galip ayrılırken evinde oynadığı Karabükspor maçında ise 4 gol atıp kalesinde de 1 gol gördü. Bursaspor, en farklı galibiyetini ise 2 hafta önce kendi sahasında karşılaştığı Mersin İdmanyurdu karşısında 3 golle elde etti. 

EN ÇOK 4 GOL ATTI 

13 haftada 21 gol atan Bursaspor, en çok golü ise kendi sahasında oynadığı ve 4-1 galibiyetle bitirdiği Karabükspor maçında attı. Yeşil beyazlı ekip toplamda 16 gol yediği ligde ise en çok golü 3-2'lik Galatasaray ve 3-3'lük Beşiktaş maçlarında kalesinde gördü. 

BURSASPOR'UN HATTI BURSACELL GELİYOR 

İnternet sitesini yenileyen Bursaspor, ikinci bir hamleyi planlıyor. 

Şampiyonluğu kazanan diğer dört takım gibi Bursaspor da kendi adını taşıyan bir telefon hattına sahip olmak için girişimlerine hız verdi. GSM şirketleriyle görüşen Bursasporlu yöneticilerin bu konuda önemli bir yol aldıkları öğrenildi. BursaCell ismiyle faaliyet göstermesi beklenen sistemin yakın zamanda hayata geçirilmesi hedefleniyor.