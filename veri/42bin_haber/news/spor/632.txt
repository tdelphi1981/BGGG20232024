Deplasman yasağı yakışmıyor
Bakan Suat Kılıç, Türk sporunun gündemindeki konuları değerlendirdi.
KULÜPLERE 
Deplasman yasağı ayıbından bir an önce kurtulmamız lazım. Başkanlar, taraftar gruplarıyla temas kurup artık bu yabancılaşmanın önüne geçmeli. 
G.SARAYA 
Birileri siyasetle kulüplerin aralarını açmaya çalışsa da biz kulüpleri önemsiyoruz. Taraftar kaygı duymasın. TT Arena için oturur, görüşürüz. 
GENÇLİK ve Spor Bakanı Suat Kılıç, Deplasman yasağı ayıbından bir an önce kurtulmamız lazım dedi. TRT SPORda yayınlanan Spor Manşete konuşan Kılıç, Sporda Şiddet Yasası ve e-bilet uygulamasını hayata geçirme konusunda kararlı olduklarını vurgulayarak, Türk futbolunun ayıbı olan bir deplasman yasağı var. Bunu, Türkiyenin modern vizyonuna yakışmayan bir yasak olarak değerlendiriyorum. Bu deplasman yasaklarını en kısa sürede sonlandıracağız ifadelerini kullandı. 
TARAFTAR YASAĞINI DEVLET KALDIRMAZ 
YASAĞIN, ancak futbol camiasının tavır koymasıyla kaldırılabileceğini söyleyen Kılıç, şöyle devam etti: Devlet eliyle yasağı kaldırmaya taraftar değilim. Aksi takdirde tribünlerde oluşabilecek her türlü tahrikin ve üzücü olayın faturası devlete ve hükümete kesilecektir. Ama kulüp başkanları istediklerinde kendi taraftar gruplarıyla temas kurarak artık bu yabancılaşmanın önüne geçebilirler, geçmelidirler. Burada kulüp yöneticilerinin ve spor medyamızın kararlı bir tutum sergilemeleri lazım.  
GALATASARAY BİZİM İÇİN ÖNEMLİ KULÜP 
TT Arenanın üzerinin kapanması konusuna da değinen Kılıç şunları söyledi: G.Saray bizim için önemli bir kulüp. Birileri zaman zaman siyasetle kulüplerin aralarını açmaya çalışsa da biz kulüpleri önemsiyoruz. Taraftar kaygı duymasın. Bizim anlayış göstermemiz gereken bir husus olursa, gösteririz. Ben de biliyorum, 2 ay içinde ne ihale edebilirler, ne de projelendirebilirler. Belki GSGM ve G.Saray Kulübü arasında, yeniden oturulup görüşülerek yeni bir zaman tayin edilecektir. 
İnönü yarın da yasak 
BAKAN Kılıçın söylemine karşılık, yarın Beşiktaş ile Bursaspor arasında oynanacak maça da konuk Bursasporun taraftarlarının alınmayacağı açıklandı.