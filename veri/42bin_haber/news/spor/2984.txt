7 penaltı kaçtı
Spor Toto Süper Lig'de, 2012-2013 sezonunun ilk yarısında, hakemler toplam 30 kez penaltı noktasını gösterdi. Bu atışlardan 23'ü golle sonuçlanırken, 7'sinde ise gol sesi çıkmadı. 
Ligin ilk yarısında Bursaspor, kazandığı 4 penaltı ile bu alanda ilk sırada yer aldı. Yeşil-beyazlılar, 4 atışı da golle sonuçlandırmayı başardı.

 Ligde bu sezonun ilk devresinde Fenerbahçe ve Trabzonspor lehine penaltı kararı verilmedi. Ayrıca Sanica Boru Elazığspor'un aleyhine verilen 4 penaltı, Beşiktaş ve Mersin İdmanyurdu aleyhine verilen 3'er penaltı da golle sonuçlandı.

 Hakemler, Gaziantepspor ve Gençlerbirliği aleyhine penaltı kararı vermezken, Eskişehirspor, Galatasaray, Akhisar Belediyespor ve Orduspor aleyhine verilen penaltı atışları da gol olmadı.

 İlk yarıda hakemler, 1, 7 ve 9. haftalarda "beyaz noktayı" göstermedi.

Hakemler 11. ve 12. haftalarda 5'er kez penaltı noktasını gösterirken, bunlardan 9'u gol oldu, birini ise kaleci kurtardı.

 Ligin ilk yarısında Stancu (Orduspor), Uche (Kasımpaşa), Pinto (Bursaspor), Almeida (Beşiktaş) ve Necati (Eskişehirspor) ikişer kez penaltıdan gol atmayı başardı.

 -Lehte ve aleyhte penaltılar-

 Ligin ilk yarısında takımların lehine ve aleyhine verilen penaltılar ise şöyle:

 Takımlar Lehine Aleyhine
 ---------------------------------------------------
 Beşiktaş 2/2 3/3
 Bursaspor 4/4 1/1
 Eskişehirspor 2/2 1/0
 Fenerbahçe 0/0 1/1
 Galatasaray 1/1 1/0
 Gaziantepspor 3/2 0/0
 Gençlerbirliği 2/2 0/0
 İstanbul Büyükşehir Belediyespor 1/1 4/1
 Kardemir Karabükspor 1/1 2/2
 Kayserispor 1/1 2/2
 Akhisar Belediyespor 1/1 1/0
 Medical Park Antalyaspor 2/1 1/1
 Kasımpaşa 2/2 2/2
 Sivasspor 1/0 2/2
 Trabzonspor 0/0 1/1
 Orduspor 3/2 1/0
 Sanica Boru Elazığspor 2/0 4/4
 Mersin İdmanyurdu 2/1 3/3