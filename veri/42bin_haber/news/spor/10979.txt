Dışarıda bıçaklama içeride meşale
Karşılaşma öncesi iki takım taraftarları stat dışında kavga etti. Olaylarda bir kişi yaralanırken, yeşil beyazlılar maçın ilk düdüğüyle birlikte tribünde meşale yaktı.
FENERBAHÇE-Bursa-spor maçı öncesinde stat çevresinde istenmeyen olaylar yaşandı. Eski Salı Pazarı bölgesinde çıkan kavgada bir Bursasporlu taraftar bıçaklandı. 12 yaşındaki çocuğuyla birlikte maça gelen bir taraftar, bıçakla yaralandıktan sonra hastaneye kaldırıldı. Bu arada Bursasporlu taraftarların bulundukları tribüne alınmaları sırasında polis ekipleri bu tribüne girişin önünden geçen yolu trafiğe kapattı.  
BURSAYA PANKART GÖNDERMESİ 
ÖTE yandan maraton tribününün, Bursasporlu taraftarların bulunduğu tribüne yakın bölümündeki Fenerbahçeli taraftarlar maç öncesinde Biri Emek Hırsızı mı dedi yazılı pankart açtı. Bu arada deplasman tribününü büyük oranda dolduran yeşil beyazlı taraftarlar karşılaşmanın başlamasıyla birlikte tribünlerde meşaleler yaktıp maytap patlattılar.