Fenerbahçe'de 3 isim için karar verildi!
Ara transferde 3 futbolcuyu renklerine katan F.Bahçe gelecek sezonun çalışmalarına start verdi.
Fenerbahçe sözleşmesi bitecek futbolcularla görüşmelere başladı. Son haftalardaki formsuzluğu nedeniyle eleştirilen kaleci Volkan Demirel'in menajeri Erdinç Şehit ile temasa geçildi. Volkan'ın 4 yıllık yeni bir sözleşmeye imza atacağı ve yıllık 2 milyon Euro civarında bir rakam alacağı belirtildi.

VOLKAN
2002'den bu yana F.Bahçe forması giyiyor. Toplam 310 maça çıktı. Bu sezon 26 maçta görev aldı.

MEHMET TOPUZ
Mehmet Topuz'a 2+1 yıllık sözleşme teklifinde bulunulacak ve yıllık 1.7 milyon Euro önerilecek. Bu yıl sözleşmesindeki opsiyonu kullanan Selçuk Şahin için teknik heyet "kalsın" raporu verirse 1 yıllık imza attırılacak.

2009'dan bu yana toplam 100 maçta 6 gole imza attı. F.Bahçe ile bu sezon 24 maça çıktı. Golü yok.

CANER
Yıllık ücreti 750 bin Euro olan Caner'in sözleşmesi uzatılacak. 4 yıllık imza attırılacak oyuncunun ücreti ise 1 milyon 250 bin Euro'ya çıkartılacak.

F.Bahçe formasıyla 63 maçta 5 gol attı. Bu sezon 29 karşılaşmada görev aldı 2 golü bulunuyor.