Bu heyecana yürek dayanmaz
Bir tarafta Şampiyonlar Ligi'nde bir üst tura yükselen ve ligde lider durumda bulunan Galatasaray... Diğer tarafta UEFA Avrupa Ligi'nde grubunu lider bitiren ve ligde Galatasaray'ın ensesinde olan Fenerbahçe... Tüm Türkiye 20:00'de başlayacak derbiye kilitlendi 
 Tarih: 16 Aralık 2012... Saat: 20:00... Günlerdir konuşulan derbi geldi çattı, şimdi herkes susacak onlar konuşacak. Bir tarafta Fernando Muslera, Selçuk İnan, Felipe Melo ve Burak Yılmaz'lı, Fatih Terim yönetimindeki Galatasaray; diğer tarafta Volkan Demirel, Gökhan Gönül, Raul Meireles ve Moussa Sow'lu, Aykut Kocaman'ın öğrencileri...
 
 29 puanlı Galatasaray, dev derbiyi kazanıp ezeli rakibi ile arasındaki puan farkını 5'e çıkarmak, Fenerbahçe ise deplasmanda kazanıp liderlik koltuğuna oturmak amacında.
 
 İşte dev maçın muhtemel 11'leri:
 
 Galatasaray: Muslera, Eboue, Dany, Semih, Riera, Hamit, Melo, Selçuk, Amrabat, Umut, Burak
 
 Fenerbahçe: Volkan, Gökhan, Yobo, Bekir, Hasan Ali, Cristian, Meireles, Mehmet Topal, Caner, Kuyt, Sow
 
 Stat: TT Arena
 
 Hakem: Halis Özkahya
 
 Yayın: Lig TV