Şiddet çocukları da zehirledi
Rusyada 10 yaşındaki sporculardan oluşan buz hokeyi takımları birbirine girince maç tatil edildi. Hollandada ise 15-16 yaşlarındaki iki futbolcunun saldırdığı hakem hayatını kaybetti...
Sporda şiddet son yıllarda giderek artıyor. Dünyanın 4 bir yanında spor sahaları adeta ringe dönüyor.  
Spor bakanlıkları konuyla ilgili araştırmalar yapadursun, profesyonel liglerdeki kavga ve dövüş haberleri artık genç hatta çocukların platformlarına da sirayet etti. 
Son günlerde yaşanan kavgalar pes artık dedirtti. 
ANNE ÇOCUĞU İÇİN SAHAYA İNDİ 
Her şey dört gün önce Romanyada başladı. Bükreş derbisinin başrolleri Steaua ve Rapidin 19 yaş altı maçı hayli sert geçti. İki futbolcunun kırmızı kartla oyun dışı kaldığı müsabakanın sonunda ise kavga çıktı. Steaualu bir oyuncu tarafından tekmelenerek sakatlanan futbolcunun annesi, olaylara daha fazla dayanamayarak sahaya girdi ve çocuğunun sakatlanmasına sebep olan sporcuyu ölümle tehdit etti. 
Aynı gün Rusyada Moskova ve Novokuznetskin 10 yaşındaki sporculardan oluşan buz hokeyi takımları karşı karşıya geldi ancak maça çıkan kavgalar damga vurdu. Her pozisyonda dövüşen çocuklara engele olamayan hakemler kavgaya karışanları sahadan attı. 3 dakika boyunca birbirlerine acımasızca vuran çocukları ayıramayan hakem müsabakayı tatil etti.  
 
YASALAR TARTIŞMA KONUSU 
pazar günü Hollandada oynanan amatör maçta ise kavganın da ötesini geçildi.  
Amsterdam bölgesinde amatör branşta yer alan Buitenboys ile Nieuw Sloten takımları arasında pazar günü oynanan müsabakada gönüllü olarak yardımcı hakemlik yapan 41 yaşındaki Richard Nieuwenhuizen, verdiği bir kararı beğenmeyen 15 ile 16 yaşlarındaki iki futbolcunun saldırısına uğradı.  
Aldığı darbelerden dolayı ağır yaralanan ve hastaneye kaldırılan Nieuwenhuizen akşam saatlerinde hayatını kaybetti.  
Bu olayların ışığında şiddetin 10 yaşına kadar düşmesi kamuoyunu endişelendirmeye başladı. Ülkeler şiddet yasaları hakkında ciddi ciddi düşünmeye başlarken, başta Hollanda olmak üzere, Rusya ve Romanyada günün konusu bu oldu.  
Holigan grup saldırdı 
Pazartesi günü ise kavganın bir tarafında Türkler de vardı. Makedonyanın başkenti Üsküpte öğrenim gören iki Türk üniversite öğrencisi Makedonya - Magdeburg hentbol maçından sonra 7-8 kişilik holigan grubun saldırısına uğradı. Mümin Şerif olaydan hafif sıyrıklarla kurtulurken İbrahim Ali ağır darbelerden dolayı hastaneye kaldırıldı. İbrahimin hayati tehlikeyi atlattığını, küçük bir beyin kanaması geçirdiğ öğrenildi. 
Adanada futbolcu yaralandı 
Adananın Kozan ilçesinde amatör maçta çıkan arbede sonucu bir futbolcu yaralandı. 60. dakikada sahadan çekilen Anadolu 19 Mayıs takımı sporcuları hakeme saldırmak istedi. Çıkan arbedede bir futbolcu yaralandı.  
3 dakika sürdü 
Rusyada 10 yaşındaki hokeyciler 3 dakika boyunca buz pistinde kavga ettiler. 
U17ler darp edilmişti   
İkİ sene önce Galatasaray - Fenerbahçe arasında oynanan U-17 Akademi Liginde de istenmeyen olaylar çıkmıştı. İlk yarısı 1-1 tamamlanan maçta Fenerbahçeli oyuncular soyunma odasına giderken birkaç Galatasaray taraftarı sahaya girip oyuncuları darp etmişti. İki oyuncunun burnunun kırıldığı olaylı müsabaka sonrası G.Saray resmi internet sitesinden bir açıklama yayınlayıp, ezeli rakiplerinden özür dilemişti.