Hamit ve Semih yer almadı
Cluj maçı hazırlıklarını sürdüren Galatasaray'da tedavileri süren Semih Kaya ve Hamit Altıntop antrenmana katılmadı.
 Galatasaray, UEFA Şampiyonlar Ligi (H) Grubu 3. haftasında 23 Ekim Salı günü İstanbul'da Romanya temsilcisi Cluj ile yapacağı maçın hazırlıklarını sürdürdü.
 Florya Metin Oktay Tesisleri'nde basına kapalı gerçekleştirilen idmana, günü tedavi olarak geçiren Hamit Altıntop ve Semih Kaya'nın katılmadığı bildirildi.
 Sarı-kırmızılı takımın antrenmanın ilk bölümünde performans uzmanı Scott Piri yönetiminde çalıştığı, daha sonra 3 grup halinde 5'e 2 top kapma ve taktik ağırlıklı çalışmalar yapıldığı kaydedildi.
 Galatasaray, Cluj maçının hazırlıklarını yarın yapacağı antrenmanla tamamlayarak, Florya Metin Oktay Tesisleri'nde kampa girecek.
  
  