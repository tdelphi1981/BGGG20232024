Çankırıspor Pendikspor karşısında iddialı
Çankırıspor Teknik Direktörü Hakan Yılmaz, yarın karşılaşacakları Pendikspor karşısında galibiyet hedeflediklerini söyledi.Hakan Yılmaz, gazetecilere yaptığı açıklamada, yarın sahalarında oynayacakları Pendikspor maçının hazırlıklarını tamamladıklarını, sakatlığı bulunan Aykut ve Gökhan'ın kadroya alınmadığını söyledi. Kendileri açısından takım mücadelesinin çok önemli olduğunu belirten Yılmaz, şunları kaydetti: Takımdaki eksikler, sadece isim olarak eksiktir. Oyuncularımızın eksik hissettiği tek şey taraftarımızın yüksek enerjisidir. Çankırıspor, bu şehrin tek gerçek tanıtım aracıdır. Bunun tersini düşünen var ise samimi değildir. Trilyonlar verseler Çankırıspor'un yaptığı tanıtım yapılamaz. Futbolun gücünü yok saymak doğru bir düşünce değildir. Biz sonuna kadar gideceğiz. Çankırıspor şehirde yaşayan ve gurbetteki taraftarın tek takımı olmaya devam edecektir. Yarın aynı coşkuyla sahada olacağız. Pendikspor karşısında galibiyet hedefliyoruz. Tüm gücümüzle yüzleri güldürmek için oynayacağız.