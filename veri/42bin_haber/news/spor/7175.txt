Arkas Spor'un büyük sınavı
Voleybolda, Avrupa Erkekler Şampiyonlar Ligi 6'lı play-off turu ilk maçında Salı günü deplasmanda Zaksa ile karşılaşacak Arkas Spor, Polonya'ya gitti.
Acıbadem Erkekler Voleybol Ligi'nde dün deplasmanda Fenerbahçe Grundig'i 3-1 mağlup eden Arkas Spor, şampiyonlar ligi'nde sAlı günü TSİ 19.00'da Polonya'nın Kedzierzyn-Kozle kentinde Zaksa ile karşılaşacak.
Dün oynadığı karşılaşmanın ardından İstanbul'da kalan mavi-beyazlı ekip, bugün hava yoluyla Polonya'ya hareket etti.

Zaksa ile rövanş karşılaşmasını 12 Şubat Salı günü İzmir'de oynayacak olan Arkas Spor, rakibini elemesi durumunda Rusya'nın Omsk kentinde 16-17 Mart'ta düzenlenecek dörtlü finalde mücadele etme hakkı kazanacak.