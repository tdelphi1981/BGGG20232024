McLaren en az bir zafer daha istiyor
McLaren patronu Whitmarsh, dünya şampiyonluğunu kaybedilmesinden dolayı morallerinin bozulmasına izin vermeyecek.
Whitmarsh tam aksine sezonun geri kalan üç yarışında Red Bull Racing'in üstünlüğünü sona erdirmek veya sezon kapanmadan önce en az bir zafer kazanmakta kararlı olduklarını ifade etti. 
turkiyef1.com'un haberine göre; Whitmarsh yaptığı açıklamada; "Hüsran ve hayal kırıklığı, bunlar pek de faydalı duygular değil. Önümüzde üç yarış daha var. Hindistan, sona doğru hızlı olduğumuz, güçlü performans sergilediğimiz bir yerdi, fakat başlangıçta yeterince hızlı değildik. Buraya gelirken birkaç yarışta potansiyelimizin altında kaldık, o yüzden motivasyonumuz çok yüksek" dedi. 
Lewis Hamilton başta olmak üzere takımdaki herkesin sezon bitmeden önce yarış kazanmak istediğini söyleyen Whitmarsh, "Geri kalan yarışlar için odaklanacağımız şey bu" diye konuştu. 
McLaren ve Ferrari'nin Hindistan'da Vettel'i zorlamayarak işini kolaylaştırdığını belirten Whitmarsh, Alman pilota daha zor zamanlar yaşatmaları gerektiğini ifade etti.