Cumhuriyet Rallisi İsabeyli'de
Ege Otomobil Sporları Kulübü tarafından düzenlenen 89. yıl Cumhuriyet Rallisi İsabeyli'de gerçekleştirilecek.Aydın'da 17-18 Kasım tarihlerinde ikinci kez yapılacak ralliye 5'i kadın 40'a yakın sporcunun katılması bekleniyor. İsabeyli Meydanı'nda 17 Kasım Cumartesi günü başlayacak ralli, 18 Kasım Pazar günü saat 10.00'da Adnan Menderes Üniversitesi Yerleşkesi'nden başlayacak.

Otomobiller, Şırlan ve İsabeyli etaplarını üçer kez geçtikten sonra 105 kilometre mesafe katedecek ve 14.45'den itibaren bitiş podyumuna ulaşacak.

İsabeyli Belediye Başkanı Kuvvet Erim, beldelerinde 7 yıldır yapılan tırmanma yarışlarına ek olarak Cumhuriyet Rallisi'ne de ev sahipliği yapmanın mutluluğunu yaşadıklarını söyledi. Erim, kendisinin de rallide yarışacağını ifade etti.