Erzik'ten 2020 uyarısı
Avrupa Futbol Federasyonları Birliği (UEFA) 1. Asbaşkanı Şenes Erzik, 2020 Avrupa Futbol Şampiyonası için Türkiye'nin evsahipliği şansıyla ilgili bir yorum yapmak için çok erken, yarışma süreci daha açılmadı dedi.
Şenes Erzik, UEFA İcra Komitesi'nin dünkü toplantıda resmileştirdiği 2020 Avrupa Futbol Şampiyonası'nın 13 farklı kentte yapılması kararını değerlendirdi. Türkiye'nin evsahipliği şansına ilişkin bir yorum yapmak için henüz çok erken olduğunu belirten Erzik, Çünkü her şeyden önce yarışma süreci daha açılmadı. Mart ayında bütün belgeler ayrıntılarıyla yeniden bize, yönetim kuruluna gelecek diye konuştu.

UEFA Yönetim Kurulu'nun, yeni yöntem konusunda ayrıntılarıyla bilgi sahibi olacaklarını ifade eden Erzik, Şu anda söylenecek bir şey yok. Türkiye'nin başvurup başvurmayacağını bile bilmiyorum ifadelerini kullandı.
Şenes Erzik, daha önceki 'Türkiye, 2020 Avrupa Futbol Şampiyonası'nda yarı final ve finalleri hedeflemeli düşüncesinin ise değişmediğini dile getirdi.

Bu arada Erzik, UEFA Başkanı Michel Platini'nin, toplantının ardından düzenlediği basın toplantısındaki Türkiye olimpiyatları alırsa, Euro 2020'ye evsahipliği yapma şansı kalmaz ifadeleriyle ilgili de Basın toplantısında bulunmadığını ve Platini'nin ne söylediğini bilmediğini söyledi.