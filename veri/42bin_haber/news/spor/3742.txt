Fenerbahçe ilk antrenmanını yaptı
Fenerbahçe, Antalya'daki ilk antrenmanını Teknik Direktör Aykut Kocaman'ın gözetiminde gerçekleştirdi. 
Devre arası kamp çalışmaları için Antalya'ya gelen Fenerbahçe, Sendito Zeynep Oteli'nin futbol sahalarında teknik direktör Aykut Kocaman gözetiminde antrenman yaptı. Antrenmana altyapıdan Aziz Ceylan, Baykan Şimşek, Hakan Cinemre ve Gökhan Sazdağ da katıldı. 
Sarı-lacivertli futbolcular, antrenmana hafif koşu ile başladı. Top kontrolü çalışan futbolcular, daha sonra istasyon çalışması gerçekleştirdi.

Antrenman, yarı alanda çift kale maçla sona erdi.

Salih Uçan kustu

Öte yandan yarı alanda çift kale maç yapıldığı sırada genç oyuncu Salih Uçan'ın saha kenarına gelerek kusması dikkat çekti. Uçan, bir süre dinlendikten sonra tekrar antrenmana devam etti.

Antrenmana sakatlığı bulunan Sezer katılmadı. Nijeryalı oyuncu Yobo'nun da yarın ya da cumartesi günü kampa katılacağı belirtildi.