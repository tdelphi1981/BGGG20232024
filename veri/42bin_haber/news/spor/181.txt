Kadıköy'de cezalı haftalar bitiyor
Fenerbahçe Futbol Takımı, Spor Toto Süper Lig'de yarın Medical Park Antalyaspor ile yapacağı karşılaşmayla birlikte, geçen sezondan kalan 5 maçlık ''seyircisiz'' oynama cezasını tamamlayacak.
 Sarı-lacivertliler, Türkiye Futbol Federasyonu'nun geçen sezon başlattığı  uygulamada, Kadıköy'de 9. kez sadece kadınlar ve çocukların bulunacağı tribünlere  karşı mücadele edecek.
 Şimdiye kadar seyircisiz oynama cezasının bu şekilde uygulandığı 8 maçta  6 galibiyet, 2 beraberlik alan sarı-lacivertli ekip, rakip fileleri 17 kez  havalandırırken, kalesinde sadece 4 gol gördü.
 Fenerbahçe'nin Kadıköy'de sadece kadınlar ile 12 yaş ve altı çocuklar  önünde oynadığı cezalı 8 maçta aldığı sonuçlar şöyle:              
 Sezon       Organizasyon      Rakip                Sonuç
 -----------------------------------------------------
 2011-2012  Süper Lig        Manisaspor        1 - 1
                     Süper Lig        Sivasspor         4 - 2 
                     Türkiye Kupası   Samsunspor        3 - 0
                     Süper Lig      Bursaspor         1 - 0
 2012-2013   Süper Lig        Gaziantepspor     3 - 0
                      Süper Lig        Mersin İdmanyurdu 2 - 1
                      Süper Lig        Trabzonspor       0 - 0
                      Süper Lig        Beşiktaş          3 - 0
 -Cezalı 18 maçta 13 galibiyet-
 Kadıköy'de, cezalı olduğu toplam 18 resmi maçta ise sadece 1 kez yenilen  Fenerbahçe, 13 maçı kazanırken, 4 kez de berabere kaldı.
 Seyircisiz oynama cezası bulunduğu maçların 8'ini kadınlar ve çocuklar  önünde oynayan sarı-lacivertli ekibin, tribünlerin boş olduğu maçlarda aldığı  sonuçlar ise şöyle:
 Sezon       Organizasyon       Rakip          Sonuç
  ---------------------------------------------------
 2002-2003   Süper Lig       Adanaspor         1 - 1
 2005-2006   Süper Lig       Diyarbakırspor    2 - 2
                        Süper Lig       K.Erciyesspor     4 - 2
 2006-2007   Türkiye Kupası  İnegölspor        6 - 0
                       Türkiye Kupası  Gençlerbirliği    2 - 1
 2009-2010   Süper Lig       Kasımpaşa         1 - 3
                       Süper Lig      MKE Ankaragücü    3 - 2
 2010-2011   Süper Lig       M.P. Antalyaspor  4 - 0
                       Süper Lig       Manisaspor        4 - 2
 2011-2012   Süper Lig       Orduspor          1 - 0
 AA