Arda Turan’dan acı itiraf
Çekler karşısında Ay-Yıldızlılar’ın en iyisi olan Arda Turan, faturayı şöyle çıkardı: Çok iyi ve yetenekli oyunculardan kuruluyuz ama takım olma adına sıkıntı yaşıyoruz.
 Milli Takım’ın yıldız oyuncularından Arda Turan’dan acı itiraf... Atletico Madrid formasıyla ülkemizi başarıyla temsil eden 26 yaşındaki oyuncu, 2-0’lık Çek Cumhuriyeti yenilgisinin ardından yaptığı açıklamada hem özeleştiride bulundu hem de geleceğe yönelik umut dolu ifadeler kullandı. Dün gece Ay-Yıldızlı ekibin en etkili ismi olarak göze çarpan Arda’nın çabaları, takım arkadaşları ona yeterli derecede ayak uyduramayınca boşa gitmişti. İşte o Arda, Milli Takım’ın çok iyi oyunculardan kurulduğunu ancak henüz takım olmayı başaramadıklarını söyledi.
 ‘SORUMLULUK ALMAMIZ GEREK’
 Kendi de dahil bazı isimlerin daha fazla sorumluluk alması gerektiğini ifade eden Arda, şunları kaydetti: “Maçtan sonra 15 dakikalık bir toplantı yaptık. Özeleştiride bulunduk. En kısa zamanda düzeleceğiz. Çok iyi ve yetenekli oyunculardan kuruluyuz ama takım olamıyoruz. Bu konuda sıkıntımız var. Ben de dahil olmak üzere daha fazla sorumluluk almalıyız. 2014’e katılmak için elimizden geleni yapacağız, daha umudumuz tükenmedi.”
 -htspor-