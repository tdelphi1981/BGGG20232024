Futbolcu, taraftarı taşladı
KOCAELİnin Dilovası İlçesindeki amatör küme maçında konuk takım taraftarının tezahüratlarına sinirlenen yedek oyuncu, taraftarların olduğu tribünlere taş fırlatınca ortalık karıştı.Dilovası Belediyespor ile Çubuklu Balaspor arasında oynanan ve 0-0 biten maçın bitiş düdüğünün ardından gerginlik çıktı. Yedek kulübesinden hızla kalkarak konuk takım taraftarının olduğu tribünün önüne giden Dilovası Belediyesporlu Aytaç, saha kenarındaki taşı rakip takım taraftarlarına fırlattı. O sırada çevre binaların üzerine çıkan bazı Dilovası taraftarı da Çubuklu Balaspor taraftarlarının tribünlerine taş yağdırmaya başladı. 

Olayların büyümesine maç sırasında geniş güvenlik önlemleri alan Çevik Kuvvet polisleri engelledi.