Trabzonspor'un küme düşme ihtimali...
Süper Ligin düşme potasında son 18 yılın en çekişmeli sezonu yaşanıyor. Trabzonsporun küme düşme ihtimali yüzde 23, Mersin İdmanyurdunun kümede kalma şansı yok.
Mackolik.com ve Sahadan.comun gerçekleştirdiği incelemeye göre, son 18 yılın en çekişmeli Süper Ligi bu sezon yaşanıyor. Trabzonsporun yüzde 23 gibi düşük bir oranda da olsa alt lige düşme ihtimalinin bulunduğunu gösteren veriler ışığında, Mersin İdmanyurdunun kümede kalma ihtimali bulunmazken, Akhisarsporun PTT 1. Lige düşme olasılığı yüzde 89, Sanica Boru Elazığsporun ise yüzde 55 seviyesinde bulunuyor.

Dünyanın en büyük dijital spor medyası şirketi Perform bünyesinde faaliyet gösteren Mackolik.com ve Sahadan.comun Süper Ligin 18 takımlı son 18 sezonunu kapsayan verilerine göre, son 10 haftaya girilirken lider ile küme düşme potasının ilk sırasındaki takım arasındaki puan farkının en az olduğu sezon, 20 puan ile bu sezon yaşanılıyor. (Lider Galatasaray 47 / 16ıncı Sanica Boru Elazığspor 27 puan) Bu sezona en yakın puan farkı 23 puan ile 2006-2007 sezonunda oluşmuştu. 2006-2007 sezonunda son 10 haftaya girerken, 48 puanlı Fenerbahçenin lider olduğu Süper Ligde, 31 puanla 11nci sırada bulunan Antalyaspor küme düşmüştü.

Orta sıralardan bir takım da düşebilir

Süper Ligin son 10 haftasına girilirken küme düşme potasında yer alan takımların yüzde 84ünün alt lige düşmekten kurtulamadığını, ilk 8 içinde yer alan hiçbir takımın ise küme düşmediğini gösteren verilere göre, 10uncu sıradaki Trabzonspor dahil, puan tablosunun ikinci yarısında yer alan takımların tamamı düşme korkusunu yakından yaşıyor. 

Verilere göre, şu an orta sıralarda bulunan bir takım da PTT 1. Lige düşerek futbolseverleri şaşırtabilir. Örneğin, son 10 haftaya girilirken, 1996-1997 sezonunda 11nci sırada bulunan Sarıyer; 1999-2000 sezonunda 9uncu sırada bulunan Altay ve 12nci sırada bulunan Çaykur Rizespor alt lige düşmekten kurtulamamıştı. 

Süper Ligin son 18 sezonundan ilginç istatistikler 

Son 10 haftaya girilirken:

18inci sırada bulunan bütün takımlar küme düştü.
16ıncı sıradaki takımların kümede kalma ihtimalleri yüzde 45.
17inci sıradaki takımların kümede kalma ihtimalleri yüzde 11.
Sıralamada 9uncu sıranın üstünde yer alan hiçbir takım küme düşmedi.