Ayağının tozuyla derbiye
Ukrayna ekibinin Teknik Direktörü Mircea Lucescunun devreye girmesiyle işi bitirilen Dentinho, Aybabanın yüzünü güldürdü. Tecrübeli oyuncu forvet yokluğunda Beşiktaşın umudu olacak.
BEŞİKTAŞ ara transferde Sinan ve Gökhandan sonra Brezilyalı Dentinhoyu da renklerine bağladı. Siyah beyazlılar Ukraynanın Shakhtar Donetsk takımından kiraladığı sambacıyı dün İstanbula getirdi. Sabiha Gökçen Havalimanına özel uçakla gelen Dentinhoya siyah beyazlı kulübün Futbol Komitesi Başkanı Tamer Kıran ile Futbol Takımı İdari Direktörü Semih Usta eşlik etti. Dentinho, teknik direktör Samet Aybabanın listesindeki 5 isimden biriydi. Siyah beyazlı yönetim, Olympiakosta forma giyen Cezayirli forvet Djebbour, Montpellierde oynayan Utaka ve Dentinho ile ilgileniyordu.  
DENTINHO YENİ FORMASIYLA POZ VERDİ - FOTO GALERİ 
ELDE KALAN İSİM DENTİNHO OLDU 
TAMER Kıran ve Semih Usta ikilisi önce Djebbour için Olympiakos ile temasa geçtiler. Oyuncu için istenilen 3 milyon Euro pahalı geldi. Rota Fransaya çevrildi. Aybabanın gönlündeki isim olan Utaka için Montpelliere 1.5 milyon Euro önerildi. Ancak bu teklif reddedildi. Elde kalan isim ise Dentinho oldu. Shakhtar Donetsk ile masaya oturuldu. Ukrayna kulübüne, Dentinhoyu kiralamak istiyoruz denildi. Rakam 2 milyon Euroydu. Londrada olan Başkan Fikret Ormanı arandı. Cevap, Hemen dönün oldu. 
İŞTE BEŞİKTAŞ'IN YENİ GOLCÜSÜ 
LUCESCU DEVREYE GİRDİ, FİYAT İNDİ 
TOPLANTI bitmek üzereyken devreye giren isim Mircea Lucescu oldu. Ukrayna ekibinin hocası, Beşiktaş, Türkiyenin en büyük kulüplerinden biri. Ekonomik sorunları var. Dentinho oraya giderse güçlenir. Hem de yeni takımına faydası olur diyerek Brezilyalının verilmesi gerektiğini söyledi. Shakhtar Donetsk Yönetimi, Lucescunun devreye girmesiyle fiyatta indirime gitti. İki taraf el sıkıştıktan sonra Dentinho da Beşiktaşa Evet dedi.  
DENTINHO ACUN'UN UÇAĞIYLA GELDİ 
DENTINHO DOĞRU KARAR 
AYBABANIN YÜZÜNÜ GÜLDÜREN TRANSFER 
TRANSFER sonrası görüştüğümüz Beşiktaş Teknik Direktörü Samet Aybaba, Dentinhoyla ilgili gereken bilgileri meslektaşı Mircea Lucescudan aldığını belirtti. Aybaba, Daha önce takip ettiğim bir oyuncu. Galatasaray derbisi öncesi Almeidanın sakatlığıyla sarsıldık. Forvet sıkıntısı çekiyorduk. Ama, Dentinho bize ilaç gibi geldi. Derbide ona şans tanıyacağım. Önemli bir oyuncu. Bize güç katacaktır diye konuştu.