"Bu yolda namağlup yürümek istiyoruz""
Hentbol Bayanlar Süper Ligi takımlarından Muratpaşa Belediyesi Antrenörü Birol Ünsal, Maltepe Belediyesi'ni de mağlup edip yollarına namağlup şekilde devam etmek istediklerini söyledi.
Hentbol Bayanlar Süper Ligi takımlarından Muratpaşa Belediyesi Antrenörü Birol Ünsal, Maltepe Belediyesi'ni de mağlup edip yollarına namağlup şekilde devam etmek istediklerini söyledi.

Ünsal, ligde ve kupada yollarına namağlup şekilde devam ettiklerini, deplasmanda yapacakları Maltepe Belediyesi maçını da kazanıp liderliklerini sürdürmek istediklerini söyledi.

Türkiye Kupası maçında Yenimahalle Belediyesi ile yaptıkları iki karşılaşmayı da kazanarak yarı finale yükseldiklerini hatırlatan Ünsal, Ligde hafta sonu deplasmanda yapacağımız Maltepe Belediyesi maçı hazırlıklarımıza devam ediyoruz. Maltepe Belediyesi'ni de mağlup edip yolumuza namağlup şekilde devam etmek istiyoruz dedi.

Türkiye Kupası'nda son 4'e kalan takımlardan biri olduklarını, ligde ve kupada mücadele etmenin ciddi bir sorumluluk istediğini vurgulayan Ünsal, oyuncularının bu bilince sahip olduklarını, her karşılaşmada ellerinden gelenin en iyisini sahaya yansıtmaya çalıştığını ifade etti.

Ünsal, Sahamızda İzmir Büyükşehir Belediyesi'ni yendik. Beklediğimizden daha kolay bir maç çıkardık, zorlanacağımızı umuyorduk ancak böyle olmadı. Takımımın performansından oldukça memnunum. Tam kadro antrenmanlarımızı yapıyoruz. Sakat oyuncumuzun olmaması da bizim için sevindirici diye konuştu.
Muratpaşa Belediyesi, 10 Şubat Pazar günü deplasmanda Maltepe Belediyesi ile karşılaşacak.