Helal sana Kemal Kayhan!
Acıbadem Erkekler Birinci Ligi 14. hafta maçında Fenerbahçe Grundig, Galatasaray'ı 3-1'lik skorla mağlup etti ancak karşılaşmaya damgasını vuran olay Fenerbahçeli Kemal'in gösterdiği Fair Play örneği oldu... Mücadelede 4. set oynanıyor, Fenerbahçe setlerde 2-1, Galatasaray da 4. sette 19-18 önde... DERBİDE GÜLEN TARAF FENERBAHÇE Yaşanan bir ralli sonrasında hakem sayıyı Fenerbahçe'ye verdi. Sarı-lacivertli oyuncular sevinirken Fenerbahçeli Kemal Kayhan, elini kaldırarak topun kendisinden çıktığını ve sayının Galatasaray'ın olması gerektiğini söyledi.  Hakem kararını değiştirdi ve sayıyı sarı-kırmızılılara verdi. Kemal'in bu hareketine takım arkadaşları çok sinirlendi ve "Neden yaptın" diyerek tepki gösterdi... Ancak Kemal Kayhan'ın yaptığı bu güzel hareket, bir fair play dersi oldu...

 Burhan Felek Spor Salonu'nda oynanan zorlu karşılaşmada uygulanan protokol gereği maçı sadece Galatasaray taraftarları izledi. 14. haftada oynanan bu karşılaşmanın ardından iki takımında galibiyet ve mağlubiyet sayıları eşitlendi... (9 galibiyet - 5 mağlubiyet)                