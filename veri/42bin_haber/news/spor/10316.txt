"Gerçek güçlerini göstermediler"
Nico Rosberg, Mercedes'in son testlerdeki güçlü performansına ilişkin büyük beklentiler oluşmaması gerektiğini belirterek, rakiplerinin henüz güçlerini ortaya koymadığını düşündüğünü söyledi.
Lewis Hamilton, Barselona'da şu ana kadarki en hızlı tur derecesini kaydederken, Rosberg de sabah bölümünde en hızlı tur zamanını yapmıştı.

Mercedes'in hızının takımı sevindirmesine rağmen Alman pilot, rakiplerine karşı değil ancak takımın kendine göre kaydettiği ilerlemeye güvenmesi gerektiğini dile getirdi.

Bu konuda ise geçtiğimiz yıla göre kesin bir ilerleme içerisinde olduklarını vurgulayan Rosberg, "(2012'ye göre) şu an çok daha iyi bir konumdayız. Gerek iletişim, gerek yapı itibariyle herşey çok iyi gidiyor" dedi.

Rosberg, "Hız konusunda gerçekten, ama gerçekten dikkatli olmanız gerekiyor. Diğerlerinin henüz neler yapabileceklerini göstermediklerini biliyorum, Melbourne'de çok daha fazlasını öğreneceğiz" diye konuştu.

Alman pilot ayrıca Red Bull'un durumunun hala "büyük bir muamma" olduğunu da sözlerine ekledi.