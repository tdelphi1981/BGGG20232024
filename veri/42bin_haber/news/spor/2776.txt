Ülkemizi temsil etmek istiyoruz
Yalova Ortopedikler Spor Kulübü Başkanı Erkoç ülkemizi temsil etmeyi hedeflediğini söyledi.Yalova Ortopedikler Spor Kulübü (YOSK) Başkanı Alpaslan Erkoç, Bu sene play-off'a kalıp, Avrupa'da ülkemizi temsil etmeyi hedefliyoruz dedi.

Erkoç, yaptığı açıklamada, Antalya Büyükşehir Belediyesi karşısında sezonun ilk galibiyetini almaktan dolayı mutlu olduklarını söyledi.

Lige talihsiz bir kura ile başladıklarını belirten Erkoç, Galatasaray ve Kardemir Karabük gibi iki güçlü ekiple peş peşe karşılaştık. 2 yenilginin ardından hemen toparlanıp galibiyetle tanışmak öz güvenimizi yeniden yerine getirdi. Rakibimiz karşısında güzel bir mücadele sergiledik. İlk devreyi yenik kapasak bile ikinci devrede kendimizi toparladık. Bu da oyuncularımızın ne denli profesyonel ve kaliteli olduğunu gösteriyor diye konuştu.

Ligde üst sıralara tırmanmak istediklerini kaydeden Erkoç, Önümüzdeki maç İzmir Büyükşehir Belediyesi ile deplasmanda karşılaşacağız. Onları da evlerinde yenerek yükselişimizi devam ettirmek istiyoruz. YOSK olarak bir galibiyetler serisi yakalayıp ligde üst basamaklara tırmanmak istiyoruz. Bu sene play-off'a kalıp, Avrupa'da ülkemizi temsil etmeyi hedefliyoruz ifadelerini kullandı.