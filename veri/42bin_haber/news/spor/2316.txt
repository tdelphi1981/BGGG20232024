Sezer: 'Maç eksiğim var ama...'
Fenerbahçe'nin başarılı oyuncusu Sezer Öztürk, Galatasaray derbisi öncesinde açıklamalar yapıyor.
 Fenerbahçe'nin başarılı oyuncusu Sezer Öztürk, Spor Toto Süper Lig'in 16. haftasında Galatasaray ile oynayacakları karşılaşma öncesinde açıklamalarda bulunuyor.
 Sezer ilk olarak, "Şöyle bir gerçek var ne kadar çok idman yaparsanız yapın maçın yerini tutmaz. Sezon öncesinde özel olarak çalıştım. Maç eksiğim var ancak yavaş yavaş bu açığı kapatıyorum. Henüz ligde iki asistim var hedefim takıma çok daha fazla katkıda bulunmak" dedi.
 Frikik konusuna değinen yetenekli futbolcu, "Serbest vuruşta her insanın kendisine ait bir vuruş stili vardır. Herkes Ronaldo gibi vurmaya çalışıyor ama bu doğru değil. Çalışmak ile alakalı bir durum. Ne kadar çok çalışırsa o kadar iyi olur." ifadelerini kullandı.
 HEDEFİM BURASIYDI
 "Kendime ait koyduğum bir hedefim yok, hem gol hem de asist anlamında çift haneli rakamlara ulaşırsam bu iyi bir başlangıç olur. Hedefim Fenerbahçe'de oynamaktı. Şimdi Fenerbahçe'de kupa kaldırmak istiyoruz. Maç maç düşünerek, kendimizi geliştirerek hedeflerimize doğru yürümek istiyoruz."
 -sporx-