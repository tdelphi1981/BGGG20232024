Kiğılı: 7 tane FIFA kokartlı hakem varken...
Fenerbahçe Kulübü Başkanvekili Abdullah Kiğılı, Merkez Hakem Kurulu'nun derbi maça genç bir hakemin atanmasını eleştirerek, "Son dakikada mağlup olduk, üzgünüz." dedi.
Fenerbahçe Kulubü'nde basın mensuplarına açıklamalarda bulunan Kiğılı, "7 tane FIFA Kokartlı hakem varken neden genç bir hakem Mete Kalkavan maça veriliyor anlamış değiliz. Bariz atılan golümüz iptal ediliyor. Ardından rakibin attığı gol öncesinde faul yokken faul verilip gol yiyoruz. Son dakikada mağlup olduk üzgünüz. Ligin son haftasına kadar şampiyonluk yarışı içinde olacağız." dedi.