Erman Kunter: Utanç duyuyoruz
Basketbolda THY Avrupa Ligi Top 16 turunda deplasmanda İtalyan takımı Monte Paschi Siena'ya 63-57 yenilen Beşiktaş'ta antrenör Erman Kunter, maçta aptalca hatalar yaptıklarını söyledi.
Maçın ardından düzenlenen basın toplantısına katılan Beşiktaş Antrenörü Kunter, 'Aptalca hatalar yaptık, bundan utanç duyuyoruz. Önemli fırsatları harcadık. Çok ucuz hatalar yaptık. Çalıştık ama yeterli değildi' dedi.

Kunter, bir soru üzerine, İtalyan rakiplerinin THY Avrupa Ligi'nde iyi iş çıkardığını belirterek, hiç kimsenin Monte Paschi Siena'dan bu performansı beklemediğini ancak grupta 5'te 5 yaparak avantajı yakalayan takım olduğunu kaydetti.

-İtalyan antrenör Banchi-
Monte Paschi Siena Antrenörü Luca Banchi de 'Soyunma odasında çocuklara söylediğim gibi, bu sadece güzel bir zafer değil aynı zamanda büyük bir zafer. Belki de bu yürüyüşteki en iyi zaferimizdi' dedi.

Bianchi, kendilerini kötü oynamaya mecbur edecek bir takımla karşılaşacaklarının farkında olduklarını aktararak, 'İlk yarıda iyi oynadık ancak 3. periyotta felakettik. Çünkü devre soyunma odasına giderken gevşemiştik. Son periyotta defansımız toparladı, onların da hatalarıyla maçı kazandık' diye konuştu.