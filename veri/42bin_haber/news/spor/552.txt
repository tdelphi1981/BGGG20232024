Demirhan Şerefhan yeniden aday oldu
Türkiye Bedensel Engelliler Spor Federasyonunda, 2000-2008 arasında başkanlık yapan genç yönetici seçime giriyor.
Bedensel Engelliler Spor Federasyonunun eski Başkanı Demirhan Şerefhan, yeni dönemde bir kez daha seçilmek için adaylığını açıkladı. Şerefhan, 2000-2008 arasında federasyon başkanlığı yapmıştı. Başkanlığı döneminde; branş sayısını 3ten 13e çıkardıklarını belirten Şerefhan, şunları söyledi: 

Özellikle paralimpik sayısının artmasına önem verdik. Çünkü bunlar, sporcularımızın seçeceği lokomotif olacak branşlardı. 2012 oyunlarında ne kadar isabetli karar verdiğimizi gördük. Londraya giden, oyuncu ve antrenörlerin büyük çoğunluğu, bizim projelerimizle spora kazandırılmış isimler. Görme ve bedensel engelli branşlarında 10 madalyayla dönen çocuklarımız, bizleri gururlandırdı.

"SPONSORLAR ARTIRILMALI"

Yeni projeler ürettiklerini vurgulayan Şerefhan, şöyle devam etti:

Futbol ve basketbol federasyonları gibi profesyonel sisteme geçmeyi planlıyoruz. Sonrasında sponsorların artırılması gerekiyor. Tek taş pırlanta diye tabir ettiğimiz tekerlekli sandalye basketbolu ve ampute futbol ligimiz var. Bu liglerin isim haklarıyla ilgili çalışmalarımız devam ediyor. Ampute futbolunun paralimpik branş olması için Londrada bazı görüşmelerimiz oldu. Yeni dönemde, kulüplerimize daha çok sahip çıkacağız. Sponsor gelirlerinin, malzeme ya da ayni olarak kulüplere aktarılması çalışmalarımız var. Bizim adımız federasyon, soyadımız rehabilitasyon. 
 