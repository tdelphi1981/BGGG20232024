"İkinci yarıya iyi başlamak istiyoruz"
Tokatspor Futbol Şube Sorumlusu Gürses:Ligin ikinci yarısına iyi bir başlangıç yapmak istiyoruz dedi.Spor Toto 2. Lig Beyaz Grup takımlarından Tokatspor'un futbol şube sorumlusu Ahmet Gürses, ligin ikinci yarısına iyi bir başlangıç yapmak istediklerini söyledi.
Gürses, yaptığı açıklamada, Antalya'da yaptıkları ikinci yarı hazırlık kampının 15 gün sürdüğünü belirterek, Kamp ortamımız çok güzeldi. Takımda arkadaşlık üst seviyede. Takımımız çok karakterli futbolculardan kurulu. Kamp döneminde takımımız hazırlık maçları oynadı. Maçlarda alınan sonuçlar önemli değil. Bu maçlarda hocalarımız oyuncularımızın durumunu gördü. Kampımız dün itibariyle sona erdi. Çok faydalı bir kamp dönemi geçirdik diye konuştu.
Ligin ikinci yarısının ilk haftasında İnegölspor ile karşılaşacaklarını anımsatan Gürses, Takımımız, bu maçın hazırlıklarını tesislerimizde sürdürecek. Ligin ikinci yarısına iyi bir başlangıç yapmak istiyoruz dedi.

Transfer çalışmalarına değinen Gürses, Takımımıza takviye yapmak için çalışmalarımız sürüyor. Beşiktaş'tan genç oyuncu Caner Turp'u sezon sonuna kadar kiraladık. Transferde önceliğimiz takımın dengelerini bozmamak ifadelerini kullandı.