PSG çıkarsa sevinirim
Şampiyonlar Liginde yeni rakibini beklemeye başlayan G.Sarayda Başkan Ünal Aysal önce Fransız ekibini ardından da Malagayı işaret etti.
G.SARAYDA gözler, şampiyonlar liginin çeyrek final kuralarına çevrilirken, Başkan Ünal Aysal, Paris Saint Germain gibi bir Fransız takımı çıkarsa sevinirim dedi. 
G.Saraylı Yönetici ve İş Adamları Derneğinin düzenlediği geceye katılan Aysal, yarın çekilecek kurada hangi rakibi istediği sorusuna, Ben Akdeniz takımlarını yarışma yönünden daha çok seviyorum. Kuzeyde şansımızı denedik. Biraz daha Akdenizde olsak iyi olur. PSG gibi bir Fransız takımı çıkarsa sevinirim. Malaga veya Porto bunlardan biri çıkarsa sevinirim. Barcelona ve Real Madrid gibi takımlar ise hakikaten güçlü ve aşılması zor engeller ama Galatasaray için aşılmayacak engel yok diye yanıt verdi. 
AVRUPANIN İLK 10U İÇİNDEYİZ 
SCHALKE zaferinin devamının geleceğini vurgulayan Aysal Bu ne ilk ne de sonuncu olacaktır. Geçmişi tekrar yaşamak bizim alışkanlığımız oldu. Ama önemli olan Avrupanın en önemli 10 kulübü içerisindeyiz. Bundan sonra yapacağımız şey bunun devamlı olması dedi. 
Avrupadaki başarılarından dolayı kendilerini kutlayan ezeli rakiplerine dostluk mesajı vermeyi de ihmal etmeyen Aysal sözlerini şöyle sürdürdü: Yurtdışındaki başarılar Fenerbahçenin olsun, Beşiktaşın olsun, aynı şekilde bizi çok mutlu ediyor. Bundan sonra da böyle mutlu edecek.  
AYKUT KOCAMANA TEŞEKKÜR EDERİM 
TÜRKİYE içinde gayet tabii bir rekabet içindeyiz. Ama yurtdışında birbirimizi destekleyeceğiz. İki yöneticiye de teşekkür ediyorum. Fikret Başkan zaten çok iyi dostum. Başka bir türlü ifade beklemiyordum. Aykut Kocamana da iyi bir profesyonel olarak konuya getirdiği destek için ayrıca teşekkür ederim.  
Kuruçeşmedeki Les Ottomans Otelinde düzenlenen geceye Başkan Ünal Aysal ile birlikte Fatih Terim de katıldı. Şişli Belediye Başkanı Mustafa Sarıgül ile eski başkanlardan Selahattin Beyazıtın da hazır bulunduğu gecede GSYİAD Başkanı İsmail Sarıkaya yeni üyelere plaket verdi.  
Drogba da PSGyi istedi 
DİDİER Drogba, çeyrek finalde PSG ile eşleşmenin güzel olacağını söyleyerek, Kiminle oynayacağımızın önemi yok ama Pariste çok güçlü bir Türk topluluğu olduğunu biliyorum dedi. Nordin Amrabat ise, hayalinin finalde Barcelona ile oynamak olduğunu açıkladı.