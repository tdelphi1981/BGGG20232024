Ahmet Çakar o gole itiraz etti
Schalke 04 - Galatasaray maçının 17. dakikasında çok tartışılacak bir pozisyon yaşandı.
Şampiyonlar Ligi'nde Schalke 04'ün konuğu olan Galatasaray, adeta hakem kurbanı olarak kalesinde bir gol gördü!

Maçın 17. dakikasında G.Saray sağ kanadından kullanılan kornerde topa yükselen Schalke 04'lü Höwedes, önündeki Drogba'yı açık bir şekilde iterek topa yükseldi. Kafa vuruşunu yapan Höwedes'ten seken meşin yuvarlak daha sonra Neustadter'in önüne düştü ve ağları havalandırdı.

Pozisyon sırasında Drogba'nın yerde kalmasına karşın hakemin faul kararı vermemesi Türk futbolseverler tarafından büyük tepki gördü.

Ahmet Çakar'dan Schalke'nin golüne itiraz

Beyaz TV yorumcusu ve eski FIFA kokartlı hakem olan Ahmet Çakar, Twitter hesabından Schalke'nin golünde faul olduğunu yazdı.

Mikro blog sitesinden yaptığı açıklamada Schalke-Galatasaray karşılaşmasında hakem skandalı yaşandığını belirtti. Karşılamanın İsveçli hakemi Jonas Eriksson'u eleştiren Ahmet Çakar bu tweeti ev sahibinin kornerden attığı gol sonrasında yazdı.

Mücadelenin 17. dakikasında Roman Neustadter, Drogba'ya bir müdahalesi olmuştu. Hakemin devam kararının ardından yaşanan karambolde topu önünde bulan Neustadter fileleri havalandırmıştı. Maçın devamında Galatasaray 37'de Hamit, 42'de de Burak Yılmaz'ın golleri ile 2-1 öne geçti.