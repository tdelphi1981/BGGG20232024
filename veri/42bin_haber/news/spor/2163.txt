Olympiakos Avrupa biletini kaptı
Olympiakos, Avrupa Şampiyonlar Ligi (B) Grubu'nda İngiliz ekibi Arsenal'i 2-1 mağlup etti.
Olympiakos: 2 - Arsenal: 1

Stat: Georgios Karaiskakis
Hakemler: Alberto Undiano Mallenco, Roberto Diaz Perez del Palomar, Jesus Calvo Guadamuro (İspanya)

Olympiakos: Carroll, Manolas, Contreras, Diakite, Torosidis, Fejsa (Dk. 60 Fuster), Greco, Maniatis, Masado, Abdoun (Dk. 72 Mitroglou), Djebbour (Dk. 81 Ibagasa)

Arsenal: Szczesny, Vermaelen, Squillaci, Jenkinson, Rosicky (Dk. 46 Arshavin), Oxlade-Chamberlain, Ramsey, Coquelin, Meade (Dk. 83 Angha), Gervinho, Chamakh

Goller: Dk. 64 Maniatis, Dk. 73 Mitroglou (Olympiakos), Dk. 38 Rosicky (Arsenal)

Sarı kartlar: Dk. 51 Fejsa (Olympiakos), Dk. 54 Coquelin, Dk. 65 Szczesny, Dk. 66 Squillaci, Dk. 90 Chamakh (Arsenal)

İlk yarıya ev sahibi Olympiakos daha etkili başladı ve Arsenal kalesinde birçok pozisyon buldu. Ev sahibi takım bu pozisyonları gole çeviremeyince, Arsenal 38. dakikada gelişen kontratakta Rosicky ile gol kaydederek devreyi 1-0 önde kapadı.

İkinci yarıya etkili başlayan takım, yine Olympiakos oldu. 64. dakikada Yannis Maniatis ile skoru 1-1'e getiren Yunan takımında, 73. dakikada oyuna dahil olan Kostas Mitroglou, hemen bir dakika sonra golü buldu ve skoru 2-1'e getirdi.

Mücadele, 2-1 Olympiakos'un üstünlüğüyle sona erdi.

Puanını 9'a yükselterek grubunu 3. sırada tamamlayan Olympiakos, yoluna UEFA Avrupa Ligi'nde devam edecek. Arsenal ise 10 puanla grubu 2. sırada bitirdi ve ikinci tura yükseldi.