"Bursaspor karşılaşması zor geçecek"
Orduspor Teknik Direktörü Hector Cuper, yarın deplasmanda oynayacakları Bursasspor maçının zor geçeceğini ve bu maçtan puan alarak dönmek istediklerini söyledi.
Kendi sahasında geçen hafta Beşiktaş'a yenilerek puan kaybına uğramaya devam eden Mor-Beyazlı ekip yarın deplasmanda Bursaspor'a konuk olacak. Teknik direktör Hector Cuper gözetiminde hafta boyunca Durugöl Tesisleri'nde Bursaspor maçının hazırlıklarını yaparak çalışmaları tamamlayan Orduspor, hem Bursa'yı yenip 3 puan almak hem de bu sezon deplasmanda ilk galibiyetini kazanmayı hedefliyor.  
Bursaspor maçının zor geçeceğinin altını çizen Hector Cuper, "Ligde bütün maçlar hemen hemen zor. Bursasspor'da güçlü bir takım. Ve bizim maçımızın zor olacağını biliyoruz. Hazırlıklarımızı hafta boyunca ona göre yaptık. İyi top oynayıp, maça iyi konsantre olup sahadan puanla ayrılmayı hedefliyoruz. Bursasspor'dan istediğimiz puanı alıp bir sonraki hafta kendi sahamızda karşılaşacağımız Antalyaspor maçına moralle hazırlanacağız. Bu nedenle bu maç bizim için çok önemli. Daha öncede söylediğim gibi bu hafta birçok şeyi düzelteceğiz. Bu maç zor geçecek ama bizde elimizden geleni yaparak istediğimiz puanla döneceğiz" diye konuştu.