Şike yapmanın incelikleri!
EUROPOLün 79u Türkiyede olmak üzere Avrupa genelinde 380 maçta şike yapıldığını açıklamasının yankıları sürüyor.
Gündeme getirilen şike olayları ağırlıkla bahis amaçlı. Peki, futbolcular nasıl şike yapar? Bu sorunun izlerini şike konusunda uluslararası araştırmalarıyla tanınan Kanadalı ünlü gazeteci Declan Hillin ülkemizde de yayımlanan Şike adlı kitabında bulabiliriz.

Genel kanının aksine şike yapmak için penaltı yapmak, kendi ağlarını havalandırmak veya kırmızı kart görmek gibi akla gelen eylemlere başvurulmuyor. Peki neler yapılıyor? İşte birkaç ipucu: 
Bunlar yapılmaz

*Penlatıya başvurulmaz. Gol yenilmek isteniyorsa rakibin geçip gitmesin izin veriliyor. Lakin bağlanan hakemse penaltı da veriliyor. 
*Futbolcunun kendi kalesine gol atması da göze batmaması için pek tercih edilmez. Çok az futbolcu bunu deniyor. 
*Bir oyuncunun kırmızı kart görüp oyundan atılmaktansa sahada kalıp şike için yardımcı olması daha çok istenen durum. 
Mevkiye göre şike seçenekleri 
Kaleci 
İyi bir kalecinin yapması gerekenlerinin tersini yapar. Karşı karşıya pozisyonda gol şansını artırmak için kalesini terk eder. Yakaladığı topu elinden kaçırır. Aksilik olmuşçasına! Pozisyon hatası yapar ve rakibin şutunda cesurmuş gibi görünen hamleler yapsa da gole mani olamaz!.. 
Defans 

Kendi kalecisinin alamayacağı ama rakibin yetişebileceği şekilde gollük bir geri pas verir. Takımının ataklarında liberosunu yalnız bırakır. Kaçak oynayarak rakibin yanlarından transit geçişlerine müsade eder. Hamlede gecikir, topu çıkarmakta gecikip kaptırır. Dahası aptalca bir ofsayt taktiği uygular. 
Orta saha 

Kötü pas tercihlerinde bulunur. Sıkça geri pas yapar. Kaybetmek için topu ayağında fazla tutar. Rakibin kapacağı şekilde ortaya paslar atar. Topu kendi sahasında tutmaya ve geniş alanda oynamaya gayret eder. 
Forvet 

Rakip defansın kapması için topu ayağında fazlaca geveler. Rakibin üzerine üzerine dripling yapar ki maksadı topu kaybetmektir. Mutlak gol pozisyonlarında topu kalecinin üstüne veya çerçeve dışına vurarak heba eder. 
Şike maçların farkı

Şike tespit edilen maçlada gol oranı yüzde 20 artıyor.
Yine de mühim olan gol sayısından ziyade gol dakikasıdır.
Şike yapanlar genelde son dakikayı beklemez.
Mevzunun çakılmaması için ilk golün erken yenilmesi tavsiye edilir!.