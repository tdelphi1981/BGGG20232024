Beşiktaş'tan son İnönü jesti
Ekonomisini düzene sokan ve gelirlerini artıran Beşiktaş yönetimi, hem iç sahada oynanacak son 4 maçta bilet gelirlerini artırmak hem de taraftara son bir İnönü jesti yapmak için kolları sıvadı.
2012-2013 sezonunda Kartal Yuvaları'ndan elde edilen cironun artışı ve İnönü Stadı'ndan elde edilen gelirin neredeyse bir önceki seneyi ikiye katlaması Beşiktaş camiasında mutluluk yaratırken, Beşiktaş yönetimi iç sahada oynanacak son 4 maç için kombine çıkarma hazırlığı yapıyor.

Sezon başında 10.800 civarında kombine satan ve bir önceki sezon satılan 5000'e yakın kombine satış rakamını ikiye katlayan Beşiktaş'ta yönetimin 4 maçlık kombine kampanyasını kısa bir süre içerisinde kulübün resmi internet sitesi aracılığıyla tanıtacağı ve bu kombine ile hem taraftarlara yakın zamanda yıkılması beklenen statla ilgili bir hatıra vermek hem de sezon sonunda gelir elde etmek amacıyla devreye sokacağı öğrenildi.

Beşiktaş'ta 4 maçlık kombineler şu maçlar için geçerli olacak:

Beşiktaş - Kasımpaşa
Beşiktaş - Antalyaspor
Beşiktaş - Orduspor
Beşiktaş - Gençlerbirliği