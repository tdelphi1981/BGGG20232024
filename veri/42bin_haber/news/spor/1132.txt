5 futbolcunun bileti kesildi!
Devre arasında gündeme gelecek muhtemel bir transfer yasağına önlem olarak sezon başında çok sayıda transfer yaparak yaklaşık 40 kişilik bir kadro kuran Denizlispor yönetimi ilk tırpanı vurdu.
Yeşil siyahlı yönetim, dün akşam yapılan toplantıda, çok fazla forma şansı bulamayan Özgür Bayer, Erdem Koçal, Sakıb Aytaç, Ömer Ateş ve Emrah Cebeci'nin sözleşmelerini karşılıklı anlaşmayla feshetti. Kararı, "Yönetimin tasarrufu" olarak değerlendiren Teknik Direktör Selahattin Dervent, "Futbolcu arkadaşlarıma gidecekleri kulüplerde başarı diliyorum" dedi.