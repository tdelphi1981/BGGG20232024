Ankara Cup başlıyor
50.000 USD para ödülünün dağıtılacağı, Profesyonel Bayanlar Tenis Turnuvası PTT Ankara Cup II, TEB Yıldız Bankacılık ana sponsorluğunda 15 Aralık 2012 Cumartesi günü Ankara Tenis Kulübü yakala.co kapalı kortlarında eleme maçları ile başlayacak.
50.000 USD para ödülünün dağıtılacağı, Profesyonel Bayanlar Tenis Turnuvası PTT Ankara Cup II, TEB Yıldız Bankacılık ana sponsorluğunda 15 Aralık 2012 Cumartesi günü Ankara Tenis Kulübü yakala.co kapalı kortlarında eleme maçları ile başlayacak. Üç gün sürecek olan eleme maçlarının ardından ana tablo maçları 17 Aralık 2012 Pazartesi günü başlayacak ve 22 Aralık 2012 Cumartesi günü final maçı ile turnuva sona erecek.  
ITF tarafından, kadın tenisçilerin dünya sıralamasında daha üst sıralara çıkabilmeleri ve daha üst seviyede turnuvalara katılım hakkı kazanabilmelerini sağlamak amacıyla düzenlenen turnuva, ITF Women Pro-Circuit, 50.000USD kategorisinde yer alıyor.  
Ankarada bu güne kadar düzenlenen en üst seviyedeki turnuva olan PTT Ankara Cup için, 30 farklı ülkeden dünyanın ilk 100ü içinde yer alan sporcular da kayıt yaptırdı. Türk tenisinin gelişimine katkısı büyük olacak turnuvaya katılacak elit kadın sporcularımız Çağla BÜYÜKAKÇAY, Pemra ÖZGEN, Melis SEZER, Başak ERAYDIN, Sultan GÖNEN ve diğer tenisçilerimiz de, hem dünya kadınlar sıralamasında daha iyi yerlere gelebilme, hem de uluslararası tecrübe kazanma şansına sahip olacaklar. 
Turnuvanın basın toplantısı 16 Aralık 2012, Pazar günü saat 17.00da, ana tablo kura çekimi ise aynı gün saat 18.00da düzenlenecek.