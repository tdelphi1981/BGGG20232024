Yeni bir ekol 'Lucescu'
Galatasaray ve Beşiktaş'ı zirveye taşıyan Mircea Lucescu şimdilerde Ukrayna'nın beyaz saçlı prensi...
  
 Türk futboluna damga vuran yabancı hocalardan birisi de şüphesiz Romen teknik adam Mircea Lucescu... Tecrübeli teknik direktör, Shaktar Donetsk ile Chelsea'ye bir darbe vurarak Şampiyonlar Ligi'nde mücadele ettiği grubun en büyük favorisi haline geldi.
 Lucescu gelene kadar sadece bir kez Devler Ligi'nde boy gösterebilen Ukrayna ekibi, tecrübeli hoca ile birlikte son 7 sezonda 6 kez Şampiyonlar Ligi'nde gruplara kalırken bunlardan sadece bir tanesinde grubu sonuncu bitirdi. Kalan tüm sezonlarda ya bir üst tura yükselen ya da UEFA Kupası'na giden Lucescu ve öğrencileri yine Şampiyonlar Ligi'nden gittikleri UEFA Avrupa Ligi'nde 2008/2009 yılı şampiyonu olmayı başardılar.
 SHAKHTAR'I UÇURDU
 Shakhtar'ın başında her sezon Avrupa Kupaları'na katılan Lucescu, bu sezona kadar ön elemeler de dahil Şampiyonlar Ligi'nde toplam 57 maça çıktı. 12 Aralık 1998 yılında Inter'in başında çıktığı ve deplasmanda Strum Graz'ı Zanetti ile Roberto Baggio'nun golleri sayesinde 2-0 yenerek başladığı Devler Ligi serüveninde Romen teknik adam, Ukrayna ekibine 27 kez galibiyet sevinci tattırdı. 21 kez mağlup olan Lucescu, 9 maçtan da beraberlik ile ayrıldı.
 Lucescu yönetiminde Shakhtar istatistiksel olarak her sezon ya Şampiyonlar Ligi'nde üst tura yükseliyor ya da 3. sırada tamamlayarak UEFA Avrupa Ligi'ne gidiyor. 2010/2011 sezonunda ise çeyrek finale kadar yükselen Lucescu'nun öğrencileri o sezon fırtına gibi esen ve şampiyon olan Barcelona'ya 0-1 ve 5-1'lik skorlarla elenmekten kurtulamamıştı.
 FATİH TERİM & AYKUT KOCAMAN ÇOK GERİSİNDE
 Fatih Terim bu sezona kadar G.Saray başında çıktığı 31 Şampiyonlar Ligi maçında sadece 8 galibiyeti bulunurken buna karşın sahadan 16 kez mağlup ve 7 kez de beraberlik ile ayrıldığını görüyoruz. Aykut Kocaman ise sadece 6 kez Şampiyonlar Ligi ön elemesinde mücadele ederken gruplara kalma başarısı gösteremedi. Oynadığı 6 maçın sadece 1 tanesini kazanabilen Kocaman 3 beraberlik ve 2 mağlubiyet aldı.