Her 3lüğe bir fidan
EBBL takımlarından Gücümspor ligin ilk yarısında attıkları her üçlük için bir fidan dikti.
Erkekler Bölgesel Basketbol Ligi takımlarından Gücüm Spor anlamlı bir projeye imza attı. Orman İl Müdürlüğünün desteğiyle Gemlik radar orman ağaçlandırma sahasında oyuncular ve idareciler ile birlikte ligin ilk devresinde atılan üçlükler için fidan dikimi yapıldı.

Konu ile ilgili bilgi veren Gücümspor Teknik Koordinatörü Serkan Sezgin, ağaçlandırmaya büyük önem verdiklerini, bu türden çalışmalara her zaman destek olduklarını ve bundan sonrada olacaklarını belirtti. Sezgin ayrıca Bursa Orman Ağaçlandırma şefi Yeliz Işık ve ekibine de katkılarından dolayı teşekkür etti.