Almeida'nın durumu belli oldu
Beşiktaş'a, Kardemir Karabükspor ile oynanan Spor Toto Süper Lig maçında sakatlanan Hugo Almeida'dan kötü haber geldi.
Sağ ayak arka adalesinde kısmi yırtık olduğu tespit edilen Portekizli futbolcunun tedavisinin 4-6 hafta arasında süreceği bildirildi.

Beşiktaş Kulübü Doktoru İsmail Başöz, kulübün internet sitesi aracılığıyla yaptığı açıklamada, Almeida'nın muayene ve MR tetkiklerinin yapıldığını belirterek, 'Kardemir Karabükspor maçında, sağ uyluk arka adalesinde ani ağrı şikayeti ile maçı bırakmak zorunda kalan Almeida'nın yapılan muayene ve MR tetkikleri sonucunda, biceps femoris kasında kısmi yırtık tespit edilmiştir' ifadelerini kullandı.

Dr. Başöz, Portekizli futbolcunun tedavisiyle ilgili olarak da, 'Almeida'nın sakatlığı bir önceki kas zorlanması sakatlığından, daha alt kısımdaki bir bölgede oluşmuştur ve tedavisi 4 ila 6 hafta sürecektir' ifadelerine yer verdi.