4 gol, 3 kırmızı kart: 4-0
İspanya La Liga'da 13. hafta mücadelesinde Arda'lı ve Emre'li Atletico Madrid, sahasında Sevilla'yı 4-0 mağlup etti 
 Maça hızlı başlayan Atletico Madrid, 20. dakikada Federico Fazio'nun ceza sahası içerisindeki müdahalesiyle, penaltı kazandı. Fazio bu hareketten sonra kırmızı kartla takımını 10 kişi bıraktı. 22. dakikada topun başına Falcao geldi. Şutunu attı ve takımını 1-0 öne geçirdi. 40. dakikada Sevilla'dan Emir Spahic, topu kendi kalesine gönderdi ve Atletico Madrid, 2-0 öne geçti. İlk yarının son anlarında 44. dakika Koke sahneye çıktı ve skoru 3-0'a getirdi. İlk yarı bu skorla sona erdi.
 
 İkinci yarının 74. dakikasında Emre Belözoğlu, Koke'nin yerine oyuna girdi. 80. dakikada da Sevilla yedek kulübüsindeki Antonio Luna, hakeme itirazından kırmızı kart gördü. Bu kırmızı karttan 3 dakika sonra 83'te bu sefer oyundaki Ivan Rakitic, ikinci sarı karttan kırmızı kart görerek takımını 9 kişi bıraktı. Dakikalar 90+2'yi gösterdiğinde Arda Turan'ın pasıyla Miranda topu boş kaleye gönderdi ve maçın skorunu belirleyen isim oldu.
 
 Bu sonuçla, Atletico Madrid, Barcelona ile aynı puanı paylaştı ancak averajla 2. sırada kaldı. Sevilla ise 18 puanla 11. sırada yer aldı.