Torul Gençlik 6 puanlık maça hazırlanıyor
Acıbadem Erkekler Voleybol 1. Ligi takımlarından Gümüşhane Torul Gençlik Kulübü Başkanı Evren Evrim Özdemir, Ankara deplasmanında Çankaya Belediyesi ANKA karşısında galibiyet serimizi sürdürmek istiyoruz dedi.Özdemir, AA muhabirine yaptığı açıklamada, son iki hafta Ankara deplasmanında Ziraat Bankası'nı 3-0, İstanbul Büyükşehir Belediyesi'ni de kendi sahalarında 3-1 yendiklerini belirtti.

Çankaya Belediyesi ANKA karşılaşmasının kendileri için 6 puanlık bir maç olduğunu ifade eden Özdemir, şunları kaydetti:

Ankara deplasmanına bu amaçla gidiyoruz. Teknik heyet ve sporcularımıza güveniyorum. Bu karşılaşmadan da 3 puanla ayrılarak, galibiyet serimizi sürdürmek istiyoruz. Fenerbahçe Grundig'in ardından 10 puan ile yedinci sıradayız. Fenerbahçe Grundig ile aramızda 3 puanlık bir fark var. İlk 8 takım arasında yer alarak play-off'a kalmayı hedefliyoruz.