Beşiktaş, yenilgiye üzüldü, mücadeleye sevindi
Turkish Airlines Euroleague Top 16'da 10. maçına çıkan Beşiktaş, 20 sayı farkı kapattı, buna rağmen rakibine yenildi, ama mücadelesiyle taraftarı da teknik ekibi de mutlu etti.
Top 16'da F Grubu'nda henüz galibiyeti bulunmayan Beşiktaş, Abdi İpekçi Spor Salonu'ndaki mücadeleye bir ilk için çıksada yine başaramadı. Mücadeleyi beğendiğini söyleyen Beşiktaş Başantrenörü Erman Kunter, özellikle 3. periyotta (27-15) çok iyi oynadıklarını, 4. periyotu da (23-25) geride kapatmalarına rağmen iyi mücade ettiklerini söyledi.

İlk iki periyotta rakibin arayı açmasından (20 sayı fark) dolayı etkilendiklerini de belirten Kunter, "İkinci yarı mücadele ettik ama yetmedi. Bu seviyelerde daha uzun mücadele etmeniz gerekiyor ama biz yeteri kadar bunu sergileyemedik. Açıkçası buralar bizi biraz aştı, fazlasıyla demoralizasyon yaşıyoruz. Kolay günler geçirmiyoruz ve motivasyon konusunda zorlanıyoruz. Top 16'ya girmeseydik şu anda daha iyi bir durumda olurduk, bu kesinleşti." dedi.

Tepki gösterilen molalara da açıklık getiren Erman Kunter, "Son bölümde rakibin molasının ardından biz de mola aldık. Bunları yanlış anlamamak lazım ileride herhangi bir maçta aynı pozisyonda neler yapacağımızı test edebilmek için alıyoruz bu molaları." diyerek sözlerini tamamladı.

Caja Laboral Antrenörü Zan Tabak ise alınan molaların yanlış anlaşılmaması gerektiğine vurgu yaparken, "Bugün aslında iki ayrı maç izledik. İlk yarı farklı, ikinci yarı farklı bir oyun sergiledik. Aslında tüm sezon boyunca bu sorunu yaşadık. Devreye 20 sayı farkla önde girsek de üçüncü çeyrekte bir şeyler oluyor istediklerimizi yapamıyoruz." dedi.

Zan Tabak, 18 saniye kala aldığı molayla ilgili yaptığı açıklamada ise "Molayı sayı farkı ihtiyacımız olduğu için aldım asla Beşiktaş'a veya koça bir saygısızlık yapmak istemedik. Genel averaj hesaplarına da kalabiliriz diye her sayıya ihtiyacımız var." ifadelerini kullandı.