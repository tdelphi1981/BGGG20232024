Drogba hakkında şok iddia!
Fildişili yıldızın mukavelesi sürerken başka kulübe imza attığı gerekçesi ile FIFA'ya başvuran Shangai, Aslan'ı da sözleşmeli oyuncusunu ayarttığı gerekçesiyle UEFA'ya şikayet etti.
Alacaklarının ödenmediği gerekçesiyle Shangai ile yollarını ayırarak Galatasaray'a gelen Drogba, Çinlileri fena kIzdırdı... Fildişili yıldızın mukavelesi sürerken başka kulübe imza attığı gerekçesi ile FIFA'ya başvuran Shangai, Aslan'ı da sözleşmeli oyuncusunu ayarttığı gerekçesiyle UEFA'ya şikayet etti. FIFA'nın Çin ekibine hak vermesi halinde Drogba'nın 4-6 ay ceza alabileceği, UEFA'dan da Aslan'a transfer yasağı gelebileceği belirtiliyor.

DEVLET NİŞANI GELİŞİNİ GECİKTİRİR

Afrika Kupası'nda yoluna devam eden Fildişi Milli Takımı'nın kupayı alması halinde yeni transfer Drogba'nın devlet nişanı alacağını belirten menajeri Ceylan Çalışkan, "Bu gerçekleşirse gelişi gecikir" dedi.

MOURİNHO'NUN SÖZLERİ ETKİLİ OLDU

Teknik direktör Fatih Terim ile Real Madrid'in hocası Mourinho'nun Drogba konusunda görüştüğünü belirten menajer Ceylan Çalışkan, "Mourinho'nun Drogba'yı övmesi de transferde etkili oldu" diye konuştu.

DEVLER DE İSTİYORDU

Sürpriz bir şekilde Cimbom'a imza atan Drogba'nın menajeri Ceylan Çalışkan, Fildişili yıldızı Juventus, Schalke, ve Milan'ın da istediğini dile getirdi. Bugün TV'ye konuşan Çalışkan, "Avrupa'nın 3 önemli kulübünün listesinde olmasına rağmen Drogba G.Saray'ı tercih etti. Onun da istekli olması nedeniyle sorun çıkmadı" dedi. Yıldız oyuncunun transferinde başarılı olamayan Juve'nin Anelka'yı, Milan'ın da Balotelli'yi aldığını hatırlatan Çalışkan, "Transfer çok hızlı gerçekleşti. Önce Bülent Tulun ile görüştüm. Ardından Drogba'yı başkan Ünal Aysal ve teknik direktör Fatih Terim ile görüştürdüm. Bu temas transferin bitişi oldu" diye konuştu.