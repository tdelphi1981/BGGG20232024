Şanlıurfaspor Abdulkader Keita ile anlaştı
PTT 1. Lig ekiplerinden Şanlıurfaspor'un Basın Sözcüsü Müslüm Yanmaz, Keita ile prensipte anlaştıklarını belirterek, Uçak biletini dahi aldık, her şey tamam dedi.
Yanmaz, sağlık kontrolünden geçirilecek Keita'nın, herhangi bir problemi çıkmadığı takdirde kendisini sarı-yeşilli kulübe bağlayan imzayı atacağını belirtti. Transfer komitesinin bir süreden beri bu konuda çalışma yaptığını anlatan Yanmaz, şunları kaydetti:

Keita ile prensipte anlaştık, uçak biletini dahi aldık, her şey tamam. Sağlık kontrolünden geçecek. Bu konuda da ciddi bir problemi yok gibi görünüyor. Şu anda yüzde 99 tamam. Kısmet olursa imzayı atacak. Transferimiz basında ve sosyal medyada yoğun ilgi gördü.

Bu arada Şanlıurfaspor yönetimi, twitter hesabından da Fildişi Sahilli futbolcunun Şanlıurfaspor'a transfer olduğunu duyurdu.