81 ilde suç duyurusu
Trabzonspor taraftarları, bütün Türkiyede PFDK aleyhine savcıklıklara başvuracak.
Karadeniz ekibi, Anayasaya aykırı kararlar alan PFDK, sadece suç tarifinde hata (?) yapmamış, aynı zamanda dayanak olarak kullandığı CAS kararlarını da bilinçli olarak tahrif etmiştir ifadesini kullandı.  
TRABZONSPORun taraftar oluşumlarının başlattığı, Hayde bir ateş de sen yak organizasyonu kapsamında taraftarlar, Profesyonel Futbol Disiplin Kurulu (PFDK) hakkında suç duyurusunda bulunmaya başladı. Konuyla ilgili olarak Trabzonspordan da bir açıklama yayınlandı. Trabzonsporun internet sitesinde yer alan açıklamada, Bir ateş de sen yak, parolasıyla başlatılan organizasyonla, Trabzonsporlular 81 ilde örgütlenerek PFDK üyeleri hakkında görevde yetkiyi kötüye kullanmaktan suç duyurusunda bulunmaya başladılar denildi.  
Anayasaya aykırı hareket ediliyor 
Organizasyonu başlatan Bordomavi.net Trabzonspor Birliği tarafından yapılan açıklamada tüm Trabzonsporlular adalet mücadelesine davet edilerek, Dünyada örneği görülmemiş acemice manevralar ile şikeyi suç olmaktan çıkaran, hiçbir hukuki dayanağı olmamasına rağmen meşrulaştıran, bunu yaparken de kanun maddelerine, Anayasaya aykırı kararlar alan PFDK, aldığı kararların sorumluluğunu taşımakla mükelleftir. PFDK, sadece suç tarifinde hata (?) yapmamış, aynı zamanda dayanak olarak kullandığı CAS kararlarını da bilinçli olarak tahrif etmiştir ifadeleri kullanıldı.