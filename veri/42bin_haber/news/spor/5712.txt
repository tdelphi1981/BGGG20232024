Sinirden raketini parçaladı!
 
 Avustralya Açık Tenis Turnuvası'nda tek bayanlarda turnuvanın favorilerinden Serena William vatandaşı 19 yaşındaki 29 numaralı seri başı Sloane Stephens'e 2-1 yenildi.
 
 Rod Laver Arena'da korta çıkan 3 numaralı seri başı Williams, ilk sette oldukça rahat bir oyun ortaya koyarak Stephens karşısında 6-3 üstünlük sağladı.
 
 Williams, ikinci setin ilk servisinde rakibinin servisini kırarak durumu 1-0 yaptı. Kendi servisi ile ikinci sette 2-0 öne geçen Williams, genç rakibinin oyuna dönmesi ile 58 dakika süren seti 7-5 kaybetti ve durum 1-1 oldu. Sloane Stephens, maçı 1-1 yaptıktan sonra oyuna daha çok konsantre oldu ve başa baş giden sette durumu 3-3 yaptı. Daha sonra durumu 4-3 yapan Williams'a karşılık veren Stephens, servis kırarak oyunu 4-4'e getirdi.
 
 Rod Laver Arena'yı dolduran tenis sevenlerden şaşkınlık uğultuları yükselmeye başladı. Kendi servisi ile durumu 5-4 yapan Stephens, Williams'ın servisini tekrar kırıp seti 6-4, maçı da 2-1 kazanıp kariyerinde ilk defa Avustralya Açık'ta yarı finale yükseldi. Sloane Stephens, yarı finalde 1 numaralı raket Victoria Azarenka ile karşılaşacak.
 
 VICTORIA AZARENKA YARI FİNALE ÇIKTI
 
 Avustralya Açık Tenis Turnuvası'nda günün ilk maçında tek bayanlarda Victoria Azarenka, Svetlana Kuznetsova'yı 2-0 yendi.
 
 Rod Laver Arena'ya çıkan tek bayanlarda 1 numaralı seri başı Victoria Azarenka, Svetlana Kuznetsova karşısında setleri 7-5 ve 6-1 ile aldı.
 
 İlk sette bir numaralı raketle başa baş mücadele ortaya koyan Kuznetsova, sete ortak olmasına rağmen yaptığı son vuruşlarda etkili olamadı. 1 saat 17 dakika süren seti Azarenka 7-5 kazandı. ikinci sette üstünlüğü ele geçiren Azarenka, seti 6-1 kazanarak yarı finale yükseldi.
 
 Maç sonunda soruları cevaplandıran Victoria Azarenka, ilk setin zor geçtiğini hatırlatarak, ''Birbirimizi iyi tanıyoruz. Oyunun kontrolünü fizik ve mental olarak elime geçirdim ve maçı kazandım'' dedi.
 
 Sabah maçları konusunda düşüncelerini de ifade eden Azarenka, ''Sabah maçlarını tercih etmiyorum. Ama seçme şansımız yok. Sonuçta profesyonel tenisçileriz her şarta hazır olmalıyız yeter ki seyirciler orada olsun'' diye konuştu. 
 NTV Spor