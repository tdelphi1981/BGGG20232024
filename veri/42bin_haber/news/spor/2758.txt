Ryan Lochte: İstanbul'u çok sevdim
İstanbulda gerçekleşen 11. Dünya Kısa Kulvar Yüzme Şampiyonasını 6 altın, 1 gümüş, 1 bronz madalya, 2 dünya rekoru ile tamamlayan ve en iyi erkek sporcu seçilenAmerikalı yüzücü Ryan Lochte hurriyet.com.trnin sorularını yanıtladı.
Bu şampiyona sayesinde Türkiyede çok fazla hayranınolduğunu görme fırsatı buldun. Bu kadar yoğun ilgiyle karşılaşacağını düşünüyor muydun? 
Açıkçası beklemiyordum diyebilirim. Benim için sürpriz oldu. Burada gördüğüm ilgi beni çok mutlu etti; çünkü hayranlarım benim için çok önemli. Onlar hem iyi, hem de kötü günümde yanımda oluyorlar. Beni destekleyen herkese çok teşekkür ederim. 
Türkiyeyi sevdin mi? 
Bu İstanbula ilk gelişim ve burayı çok sevdim. Burada kaldığım süre içerisinde şehri gezme fırsatımız da oldu ve dolaştığımız yerlerden çok etkilendim. Benim için eğlenceliydi. 
Organizasyon ile ilgili neler düşünüyorsun? 
Açıkçası organizasyonla ilgilendiğimi söyleyemem. Çünkü ben buraya sadece yarışmaya geliyorum ve yarışların dışındaki unsurları pek önemsemiyorum. 
Şu anda dünyanın en iyi yüzücüsünün sen olduğunu düşünüyor musun? 
Hayır. Böyle düşündüğümü söyleyemem. Çünkü bunu söyleyebilmem için çok fazla yol kat etmem gerekiyor. Buna karar verecek olan sizlersiniz diye düşünüyorum.

"HALA EN İYİSİ LOCHTE" 
 