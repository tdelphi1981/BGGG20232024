Turgutluspor tecrübesizliğinin kurbanı oldu
Kırmızı Grup ekiplerinden Turgutluspor'un başkanı Murat Ayhan, deplasmanda yaptıkları mücadelelerde tecrübesizliğin ve şanssızlığın kurbanı olduklarını söyledi.
Ayhan gazetecilere yaptığı açıklamada, sahalarında maç kazanan takımın deplasmanda puan kaybetmesini genç ve tecrübesiz oluşlarına bağladığını belirterek, Deplasmanda tecrübesizliğin ve şansızlığın kurbanı oluyoruz. Bu yıl takımda yapılan revizyonla genç oyuncularımızı kazanma yılı olarak lige başladık. Sabırla bunu başaracağız. Bu sonuçlara da sabredeceğiz  dedi.

Geleceğin Turgutluspor iskeletini hazırlamak için bu yıl özellikle deplasmanlarda aldıkları mağlubiyetlere tepki gösteremediklerini dile getiren Ayhan, Bütün çabamız gençlerimiz için. Bu hafta kendi sahamızda oynayacağımız Ünyespor maçında mutlaka 3 puan alacağımıza inanıyorum. Genç futbolcularımıza ve teknik heyetimize bu konuda güveniyorum diye konuştu.

Teknik direktör Teoman Koray Cinel ise Ünyespor karşılaşmasıyla yeniden çıkış yakalayacaklarına inandığını, 1 hafta içinde oynayacakları 3 lig maçına en iyi şekilde hazırlandıklarını söyledi.

Sakatlığı bulunan Necati ve Bahadır'ın tedavilerine devam edildiğini dile getiren Cinel, Ligde hedefimiz ilk 5 içerisine girmek. Bu hedefimizi tutturabilmek her maçımıza galibiyet için çıkmak zorundayız. Takımımın sahadaki mücadelesinde memnunum, gol yollarında çok şansızlık yaşıyoruz. Bu sıkıntımızı atlattığımızda takımımız istenilen seviyeye çıkmış olacak dedi.