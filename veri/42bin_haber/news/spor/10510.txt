İşte Collina'nın Cüneyt Çakır notu
Manchester United-Real Madrid maçında Naniye gösterdiği kırmızı kartla gündeme oturan Cüneyt Çakır, gözlemci Collinadan 8.2 aldı. İtalyan gözlemci yönetimi tatminkar buldu
Manchester United- Real Madrid maçında Naniye gösterdiği kırmızı kartla gündeme oturan FIFA kokartlı hakem Cüneyt Çakıra gözlemcisi Pierluigi Collinanın 8.2 not verdiği öğrenildi.

Başta İngiliz ekibinin menajeri Alex Ferguson olmak üzere Manchester temsilcisinin büyük tepkisini çeken Çakırın, kırmızı karttan sonraki yönetimini tatminkar bulan, ancak geliştirilmesi gereken noktaları bulunduğuna dikkat çeken Collinanın, bitiş düdüğünden sonra kendisini alkışlayarak protesto eden Manchesterli Ferdinanda sarı kartını göstermeyen FIFA kokartlı hakemi uyardığı da bildirildi.
Dün akşam saatlerinde İstanbula gelen Çakır basın mensuplarının sorularını yanıtsız bıraktı.
UEFA Hakem Kurulu üyesi Jaap Uilenberg, iki Türk hakeminin Şampiyonlar ligi ikinci tur rövanş maçlarında görev yapmasının gurur verici olduğunu belirterek, Cüneyt Çakır ve Fırat Aydınusun geldiği nokta çok önemlidir. Katkısı olan herkese teşekkür ediyorum dedi.

Üç yıldır UEFAnın Türkiyeden sorumlu eğitimcisi olarak görev yapan Uilenberg, Salı günü Merkez Hakem Kuruluna gönderdiği mesajında, Bundan sonra maçların nasıl gideceğini bilemeyiz. Ancak 2010 yılında aynı hakemler Şampiyonlar Liginde eleme turu maçları yönetirken bugün en üst seviyede görev yapıyorlar. Çakır ve Aydınusun gösterdiği performansa katkı sağlayan herkesi kutluyorum. Türk hakemliğinin son yıllarda yaptığı müthiş çıkış diğer örnek gösterilebilir ifadelerini kullandı.


UZMANLAR NE DEDİ?

Bıçaksırtı bir pozisyon

BÜLENT YAVUZ: Kabul edelim ki çok bıçak sırtı bir pozisyon. Sarı kart verse, Bu harekete sarı mı olur? denecekti. Kırmızı kart çıkardı, Ağır bir karar diyorlar. Maçın gözlemcisi Pierluigi Collinaydı. Bakalım Collina pozisyon için ne diyecek? Cüneyt Çakır, Naniyi tabanıyla Arbeloanın göğsüne yaptığı müdahale nedeniyle oyundan ihraç etti. Hakemin bu kararının desteklenmesi gerektiğini düşünüyorum.
Bence yanlış

SERDAR TATLI: Bence yanlış ve çok ağır bir karar oldu. Nani topa bakıyor, Real Madridli oyuncu Arbeloayı görmüyor. Kasıt yok, karar hatalı. Hareket kontrolsüz olduğu için sarı kart gösterilebilir. Naninin gözü topta ve geriye bakmıyor, rakip oyuncuyu görmüyor. Havaya kalkan ayak rakibe temas ediyor. Doğrudan müdahalesi yok. Şiddet içermiyor, kötü niyet yok.