Voleybolda gözler derbiye çevrildi
Acıbadem Kadınlar Voleybol Ligi'ndeki derbi maçta Fenerbahçe ile Galatasaray Daikin yarın karşı karşıya gelecek.Burhan Felek Voleybol Salonu'ndaki karşılaşma saat 15.00'de başlayacak.

Ligde geride kalan 6 haftada dörder galibiyet ve ikişer yenilgisi olan iki takımdan Galatasaray Daikin 12 puanla 3., Fenerbahçe ise 11 puanla 5. sırada yer alıyor.

İki takım hafta içinde Teledünya Türkiye Kupası'nda karşılaştı ve müsabakayı 3-1 kazanan Galatasaray Daikin, rakibini eledi.