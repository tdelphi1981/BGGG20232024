UniversalNews'in yeni ofisi açıldı
İtalya'da yaşayan Türk gazeteci Dündar Keşaplı'nın başkanlıklarını yürüttüğü Akdeniz Gazeteciler Birliği (AGM) ve İtalyanca yayın yapan Universal News haber ajansının yeni hizmet ofisi, TRT Genel Müdürü İbrahim Şahin ve Türkiye'nin Roma Büyükelçisi Hakkı Akil'in katıldığı törenle açıldı.
TRT Türk, TRT Spor, Alem Dergisi, Lig TV gibi çeşitli Türk medya kuruluşlarının İtalya temsilciliğinin yanı sıra İtalya'da Universal News haber ajansı ile Akdeniz Gazetecileri Birliği'nin başkanlığını yürüten Türk gazeteci Dündar Keşaplı, Roma'da başbakanlığa çok yakın mesafedeki ofisinin açılışında yaptığı konuşmada, "İtalya'da uzun yıllar vermiş olduğum emek sonrasında, kurucusu olduğum, çocuklarım gibi gördüğüm bu kurumların gelişip büyümesini sağlayacak bu yeri açtığım için çok mutluyum" dedi.

Büronun özellike İtalyan Başbakanlığına yakın olmasına dikkati çeken Keşaplı, "İtalya, Akdeniz'in kalbinde ve kilit rolde olan bir ülke. Dolayısıyla bu büro da İtalyan başkentinde, İtalyan siyasetinin nabzını 40 metre gibi mesafeden çok yakından takip edecek ve hem İtalya'ya hem de Akdeniz coğrafyasına haberler servis edecektir" diye konuştu.

Açmış olduğu yeni hizmet ofisinde gerek İtalya gerekse Türkiye'de birden çok kurumun işlerini yürütecek olan Keşaplı, hedefinin Akdeniz coğrafyası olduğunu vurgulayarak, haber ağlarının tüm Akdenizhinterlandını kapsadığını söyledi. Keşaplı, ilerleyen günlerde Fransızca-Arapça yayın yapacak Radio Mediterraneo'yu, Universal News'ün Türkçe yayınını ve halkla ilişkiler şirketini de bu ofis bünyesinde hayata geçirecekleri bilgisini verdi.

TRT Genel Müdürü Şahin

Bir toplantı vesilesiyle İtalya'da olan TRT Genel Müdürü İbrahim Şahin de Keşaplı'yı, İtalya'da çok güzel bir ilişki ağı oluşturması ve yeni ofisini açması sebebiyle kutladı. Şahin, "Bölge itibariyle başbakanlık veParlamento çok yakınımızda. Bu anlamda kurduğu güzel dostluklar ve ilişkilerle bir takım bilgilere daha hızlı ulaşıp TRT ve diğer medya kanalları aracılığıyla Türk halkına ulaştıracaktır" dedi.

TRT Spor'un İtalya Birinci Futbol Ligi'nin (Serie A) yayın haklarını satın almasıyla Keşaplı'nın TRT adınaİtalya'da yeni bir misyon daha üstleneceğini dile getiren Şahin, "TRT Spor itibariyle Dündar bize katkı sağlayacak. Bu güzel ofisinde güzel hizmetler vermesini, güzel paralar kazanmasını, hayırlı Uğurlu olmasını diliyorum" dedi.

Büyükelçi Akil

Türkiye'nin Roma Büyükelçisi Hakkı Akil de uzun yıllardır İtalya'da yaşayan ve çalışan Dündar Keşaplı ile yakın bir mesai içinde çalıştıklarını belirterek, "Burada Akdeniz Gazeteciler Birliği'ni kurması ve başkanı olarak seçilmesi, aslında buradaki başarılı profesyonel hayatının taçlanması olarak görülebilir. Ben bu ofisi, aynı zamanda TRT Spor'un İtalya'daki ofisi olarak görüyorum. Eminim bu ofis ileride gerek TRT'ye gerek Türk basınına değerli hizmetler verecektir. Sayın Keşaplı'yı kutluyorum" şeklinde konuştu.

Gazeteci Keşaplı da yeni ofisinin açılışında kendisini yalnız bırakmayan TRT Genel Müdürü İbrahim Şahinve Türkiye'nin Roma Büyükelçisi Akil'e teşekkür etti.  
 