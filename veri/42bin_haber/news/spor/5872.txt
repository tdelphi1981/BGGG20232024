Beşiktaş, Dentinho'yu bitirdi
 
 Beşiktaş Futbol Yatırımları Sanayi ve Ticaret AŞ’nin İstanbul Menkul Kıymetler Borsası’na gönderdiği ve Kamuyu Aydınlatma Platformu’nda da yer alan açıklamada, "Şirketimiz ile Shakhtar Donetsk Futbol Kulübü arasında profesyonel futbolcu Bruo Ferreira Bonfim’in (Dentinho) 23 Ocak 2013 ile 1 Ocak 2014 tarihleri arasında kiralanması için anlaşmaya varılmıştır" denildi. 
 Yapılan açıklamaya göre, 23 Ocak 2013-1 Ocak 2014 tarihleri arasında net 1 milyon avronun, 250’şer binlik 4 taksit halinde 15 Şubat 2013, 1 Temmuz 2013, 30 Ekim 2013 ve 30 Aralık 2013 tarihlerinde ödeneceği bildirildi. Kulüplerin karşılıklı olarak anlaşması halinde, futbolcunun 2013-2014 futbol sezonu sonuna kadar siyah-beyazlı takımda kalması için Shakhtar Donetsk Futbol Kulübü’ne net 700 bin avronun ilk 2 taksit 250 bin, son taksit 200 bin olmak koşuluyla 26 Şubat 2014, 30 Nisan 2014 ve 30 Mayıs 2014 tarihlerinde ödeneceği belirtildi. 
 Beşiktaş ayrıca, 30 Haziran 2014 tarihine kadar 9 milyon avro ödenmesi koşuluyla Dentinho’yu satın alma opsiyonuna sahip olacak. 
 AA