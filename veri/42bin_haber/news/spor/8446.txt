Milan, Selçuk İnan'ı istiyor
 
 İtalyan ekibinin, haftaya oynanacak olan Şampiyonlar Ligi 2. tur mücadelesinde Schalke'yle karşılaşacak olan Galatasaray'da Selçuk İnan'ın performansını izlettireceği ve ilerki günlerde gelen rapora göre transfer kararının verileceği bildirildi.
 
 Selçuk İnan'ın son yıllardaki yükselişini uzun zamandır takip eden İtalyanlar'ın, geçen sezon sürpriz bir şekilde Milan'dan ayrılıp Juventus'un yolunu tutan Pirlo'nun yerini doldurmak için 28 yaşındaki orta saha oyuncusunu bir süre daha takip ettireceği ve sezon sonu için Galatasaray'a teklif götüreceği iddia edilirken, Galatasaray'ın bu oyuncuyu satmak istemediği ama yüksek bir bonservis bedeli önerilirse o zaman  Milan'a 'Evet' yanıtı verilebileceği belirtildi. 
 Fanatik