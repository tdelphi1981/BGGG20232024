"Zorlanmaları çok normal"
Marussia'nın patronu Graeme Lowdon, Formula 1'in yeni takımlarının son 3 sezonda ilk 10'a girmeyi başaramamalarının kendilerini kötü etkilemediğini ifade etti.
turkiyef1.com'un haberine göre; 2010 sezonunun başında Formula 1'e gelen Marussia, HRT ve Caterham geçilen 58 yarışa rapmen henüz puan alabilmiş değiller. 

Lowdon'a göre bu bu total başarısızlık, Formula 1'in ne kadar gelişmiş bir spor olduğunun göstergesi. 

"Son üç sezonda hiç puan alamadık ancak bunun kötü bir şey olduğunu düşünmüyorum. İçinde buluduğumuz spor, endüstrinin zirvesi. Bu spora gelip hemen başarılı olsaydınız, emin olun bu durum sporu kötü etkilerdi."

Lowdon, rekabet'in maddi bedelinin belirlenmesinin şova katkıda bulunacağını da sözlerine ekledi.

"Formula 1'in devasa bir TV geliri var ancak biz bunun yüzde 1.2'sini alabiliyoruz. Bu yüzden sponsorlar bizimle çalışmak için can atmıyorlar.",

"Takımımızın çalıştığı sponsorlara bakarsanız hepsinin işlerine fayda sağladıkları için bizimle iş yaptıklarını görebilirsiniz. İlk yılımızda bile Formula 1'de daha önce yer almamış pek çok markayla çalışmaya başladık ve bununla gurur duyuyorum. Daha da gurur duyduğum bir şey var ki, pek çoğu bizimle uzun zamanlı olarak çalışmaya devam ediyor."