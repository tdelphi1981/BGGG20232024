Dortmund güle oynaya kazandı
UEFA Şampiyonlar Ligi 2. Tur rövanş karşılaşmasında Borussia Dortmund, Shakhtar Donetsk'i 3-0 yenerek tur atladı. Borussia Dortmund ise ilk maçta 2-2 berabere kaldığı Ukrayna temsilcisi Shakhtar Donetsk ile sahasında karşılaştı. Mircea Lucescu'nun öğrencilerini Signal Iduna Park'ta 3-0 mağlup eden Borussia Dortmund, son sekiz takım arasına kalmayı başardı. 

Borussia Dortmund'un gollerini 31. dakikada Santana, 37. dakikada Götze ve 59. dakikada Błaszczykowski kaydetti. Alman ekibinde sahaya ilk 11'de çıkan Türk asıllı futbolcu İlkay Gündoğan, 82. dakikada yerini devre arasından Liverpool'dan ayrılarak eski takımına geri dönen Nuri Şahin'e bıraktı. Dortmund evinde oynadığı tüm maçları kazanma serisini devam ettirdi.

Şampiyonlar Ligi'nde deplasmanda oynadığı son 11 maçta 22 gol kaydetme başarısı gösteren Ukrayna ekibine kalesini kapatan Dortmund'un çeyrek finaldeki rakibi, önümüzdeki hafta oynanacak 2. tur mücadeleleri sonrasında çekilecek kura ile belli olacak. Çeyrek finalde ilk maçlar 2-3 Nisan'da, rövanş mücadeleleri ise 9-10 Nisan tarihlerinde oynanacak.


 


  