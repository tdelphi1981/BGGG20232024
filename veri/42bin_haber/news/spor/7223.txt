Drogba ne zaman gelecek?
Fildişi Sahili'nin Afrika Kupası'na veda etmesinin ardından gözler Didier Drogba'ya çevrildi.
 Fildişi Sahili'nin Afrika Kupası'ndan elenmesi en çok Galatasaraylı taraftarları sevindirdi. Fildişi Sahilli'nin kupaya veda etmesinin ardından Emmanuel Eboue ve Didier Drogba'nın da İstanbul'a geliş süresi kısaldı.
 Bu hafta içerisinde - en geç perşembe - İstanbul'da olması beklenen Eboue ve Drogba'nın takımla çalışmalara başlayacağı ve Eboue'nin Antalyaspor ile oynanacak maçın kadrosunda olacağı belirtildi.
 Didier Drogba için Çin Futbol Federasyonu'ndan henüz gerekli evrakları alamayan Galatasaray'ın Fildişili oyuncuya geçici lisans çıkartacak. Peki Galatasaray ve Drogba'yı nasıl bir süreç bekliyor? İşte cevaplar;
 FIFA'NIN VERDİĞİ SÜRE PAZARTESİ SAAT 17:00'DE BİTİYOR
 FIFA'nın Çin kulübü Shangai Shenhua'ya verdiği süre 4 Şubat Pazartesi saat 17:00'de sona erecek. FIFA'nın verdiği bu sürenin sona ermesinin ardından Drogba'yı bekleyen 'maksimum' 21 günlük bir süre daha olacak ve Fildişili oyuncu gecici lisansını almak için FIFA'nın onayını bekleyecek.
 FIFA'nın kararının ardından Türkiye Futbol Federasyonu da kadro sayfasında Drogba'ya yer verecek ve Fildişili oyuncu da Galatasaray formasını resmi olarak giymeye başlayacak.
 Bu hafta içerisinde takımla birlikte çalışmalara başlayacak olan Drogba'nın 15 Şubat'ta oynanacak olan Akhisar Belediye maçında sarı-kırmızılı takımın kadrosunda olması bekleniyor.
  