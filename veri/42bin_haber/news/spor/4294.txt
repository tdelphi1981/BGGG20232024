Elmander'den samimi açıklamalar
Kadıköyde kazanılan lig şampiyonluğu. Süper Kupa finalindeki zafer. Arenada aldığımız galibiyetler. Ayrıca biz Şampiyonlar Ligindeyiz. 1 numara ve güçlü olan biziz. O yüzden onların bir üstünlüğü yok.
Bu sezon Burak Yılmaz ve Umut Bulutun gölgesinde kalan G.Sarayın golcülerinden Johan Elmander, Antalya kampında Hürriyete konuştu...

Sarı kırmızılı takımın ligde ve Avrupadaki durumu, Fatih Terim, arkadaşları, ezeli rakipleri Fenerbahçe, özel hayatı ve İsveç Milli Takımındaki partneri Zlatan İbrahimoviç ile ilgili düşüncelerini samimi bir şekilde açıklayan ve sorularımızı yanıtlayan Elmander, Kadıköyde kazanılan şampiyonluktaki anılarını da anlattı...
İşte Johan Elmanderin ağzından, Türkiye macerası...

BU BİR KUMARDI 
- Sakatlığın tam olarak geçmeden oynadığın için pişman mısın?
- Evet, bu bir kumardı. Oynamam iyi mi oldu, kötü mü oldu, bir etkisi oldu mu? Bunu hiçbir zaman bilemeyeceğim. Ancak ben geçmişe bakan bir insan değilim. Ben önüne, geleceği bakmayı seven bir oyuncuyum. Çok geriye bakarak yaşarsan bu iyi olmaz. Mazide kalırsın. Yarını düşünüyorum. 
BURAK VE UMUT İYİ İSE, BİZ DE İYİYİZ 
- Bu sezon neden yedek kaldın?
- Burak ve Umut çok iyi forvet oyuncuları. Onlar adına çok mutluyum. Onların iyi olması bizim ve takım adına çok iyi. Galatasaray büyük bir kulüp ve büyük bir yarışın içindeyiz. Burak ve Umutun golleri atması kazanmamızı sağlıyor ve onların attığı gollerle ben de mutlu oluyorum. Çünkü takımın iyi olması demek, hepimizin mutlu olması demektir. Her oyuncu yedek kalır. Onlar da ben de.
- Fenerbahçenin size psikolojik üstünlüğü var mı?
- Kadıköyde kazanılan lig şampiyonluğu. Süper Kupa finalindeki zafer. Arenada aldığımız galibiyetler. Ayrıca Galatasaray olarak biz şampiyonlar ligindeyiz. Bu büyük arenada mücadele ediyoruz. O yüzden ben bir üstünlük göremiyorum. Burada olduğum süre içindeki tablo bu. Geçmişi bilmiyorum ama çok maçta gülen taraf biz olduk. O yüzden 1 numara olan biziz. Biz, onlardan çok daha güçlüyüz. 
 
F.BAHÇE DERBİSİNE ŞAMPİYON ÇIKARIZ 
- 33. hafta Fenerbahçe derbisi var. Yine Kadıköyde bir final olur mu?
- Neden olmasın. Aynı mutluluğu yaşamak istiyoruz. Yani şampiyon olmak en büyük hedefimiz. Fakat bu kez daha erken olur ve işi 33. haftaya bırakmayız, sanmıyorum. Kadıköye Fenerbahçe derbisine şampiyon olarak çıkarız. Ne olursa olsun biz Kadıköyde kazanmak istiyoruz.
- En beğendiğin golün hangisi?
- Fenerbahçeye attığım ilk gol. Arena Stadında geçen sezonki galibiyetimiz. O gol benim için anlamlı. O anın özel bir yeri var bende.
- Rus kulüpleri sana talipti. Onları reddettin. Niçin?
- Söyleyecek bir şey yok. Bazı kulüplerin teklifleri olabilir ancak ben Galatasarayda çok mutluyum. İnsan mutlu olduğu yerde bulunmak, kalmak ister. 
Hoca sinirlenince daha iyisini yapmalısın 
- Fatih Terim nasıl bir hoca, nasıl bir insan?
- Hocamız çok iyi bir insan ve mükemmel bir teknik direktör. Galatasaraya tekrar döndüğü sezon onunla şampiyonluğa ulaştık. Şu anda da lideriz. Şampiyonlar Liginde de yolumuza devam ediyoruz. - Fatih Terim size kızdığında neler yapıyorsunuz?
- Fatih Hoca sinirlendiği zaman, ya da benim yaptığım hataya sinirlendiğinde bir dahaki sefere o hatayı düzeltmeye ve işimi çok daha iyi yapmaya çalışıyorum. 
Benim için en iyisi Zlatan 
- İbrahimoviçi kıskanıyor musun?
- Hayır, hiçbir zaman Zlatanı kıskanmadım. O, benim milli takımdan çok yakın arkadaşım. Çok iyi bir futbolcu olduğu gibi aynı zamanda muhteşem bir insandır. Dünyanın en iyi forvetlerinden biri. Özellikle bu sene çok iyi oynuyor. Düşünceli bir kişidir Zlatan. Kendine çok dikkat eden ve kendine iyi bakan bir sporcudur. Zaten bu kadar başarılı olması ve gittiği her kulübü zirveye taşımasının sırrı da bu. Bu sene milli takıma kaptan oldu. PSGdeki performansı da ortada. 18 gol attı ilk yarıda. Benim için o dünyanın en iyi golcüsü. 
Üç takım sonuna kadar kapışır 
- Şampiyonluk yarışı ne olur? Rakip kim?
- Şampiyonluk yarışının 3 büyük kulüp Galatasaray, Beşiktaş ve Fenerbahçe arasında kıyasıya geçeceği ortada. Çünkü bu 3 takım her zaman şampiyonluğa oynamış takımlar. Zirvede olmayı alışkanlık haline getirmiş takımlar. Antalyasporun bir çıkışı var ama bence şampiyonluk yarışı içinde olamazlar. Ama üç takımın işi hiç de kolay olmayacak. 
Kadıköyde hem sevinci hem de hüznü yaşadım 
Şampiyonluk maçını sakatlanıp tamamlayamadım. Soyunma odasında gözüm TVdeydi. O geceyi hiçbir zaman unutmayacağım. 
- Kadıköyde geçen sezonki şampiyonluk gecesini anlatır mısın?
- Benim için çok önemli ve özel bir geceydi. Ben çok önemli bir sakatlık yaşadım. O yüzden de hiç unutmayacağım bir maçtı. Bir taraftan şampiyonluk için çok mutluyken, sakatlandığım için de üzücü bir gece yaşadım. Karmaşık duygular içindeydim. Yani sevinç ve hüznü bir arada yaşamıştım. O yüzden hiçbir zaman unutmayacağım o geceyi ve Fenerbahçe derbisini.

- Soyunma odasındaydın. Son dakikalar nasıl geçti?
- Çok iyi hatırlıyorum. Bir taraftan soyunma odasında tedavim yapılıyordu. Fazla ağrım vardı ve canım da çok yanıyordu. Bir taraftan ise soyunma odasındaki ufacık ekrandan gözümü alamıyordum. O küçük TVye kilitlenmiştim. Buradan derbiyi izliyordum ve oldukça da gergindim. 
TÜRKİYEDE BAŞKA TAKIMDA FORMA GİYMEM 
- Türkiyede başka bir takımda oynar mısın?
- Hayır. Rengi ya da kulüp ismi fark etmez ben Galatasarayın futbolcusuyum ve kendimi buraya ait görüyorum. O yüzden rakiplere saygı duyuyorum ama Türkiyede başka bir kulübün formasını giymem. 
Liderlik baskı oluşturuyor 
- Nasıl bir ligimiz var?
- Gerçekten ligde herkes birbirini yenebiliyor. Güçlü rakiplere karşı oynuyoruz. Lider olarak yani zirvede bulunarak yarışı götürmek her zaman arkanızdakileri hırslandırır. Rakipleriniz sizi takip ederken önde gitmek zordur. Ama biz buna alışkınız. Bu bir baskı oluşturuyor ama biz elimizden gelenin en iyisini yapmayı sürdüreceğiz. 
Üst düzey bir ligde oynuyorum 
- Türk futbolu ile Avrupa arasındaki fark nedir?
- Her ülkenin farklı bir stili var. İlk geldiğimde Türkiyeye bu kadar iyi bir ligde oynamayı beklemiyordum. Bir sene dolduktan sonra Türkiye Liginin beklediğimden çok daha üst düzeyde bir lig olduğunu gördüm. Özellikle mücadele her anlamda zirvede. Her sezon Türkiye Liginin daha iyi seviyeye geldiğini düşünüyorum. 18 takım sıkı bir rekabet içinde.