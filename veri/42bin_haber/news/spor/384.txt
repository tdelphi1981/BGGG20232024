Ceylanlar'da galibiyet sevinci
PTT 1. Lig takımlarından Şanlıurfaspor'un Basın Sözcüsü İbrahim Halil Tepe, deplasmanda TKİ Tavşanlı Linyitspor karşısında aldıkları galibiyetten dolayı mutlu olduklarını söyledi.Tepe, yaptığı açıklamada, sarı-yeşilli ekibin karşılaşmaya iyi başladığını ancak maçın son dakikalarında rakip takım karşısında zorlandıklarını ifade etti.

Her şeye rağmen karşılaşmadan 3-1'lik skorla galip ayrılmayı başardıklarını ifade eden Tepe, şunları kaydetti: Son haftalarda istemediğimiz sonuçlarla karşı karşıya kaldık. Her anlamda takımın çok ihtiyaç duyduğu bir galibiyet elde ettik. Deplasmanda 3 puan aldığımız için mutluyuz. Bu galibiyetin, yeni bir galibiyet serisinin başlangıcı olacağı inancındayız. Bu maçın değer kazanabilmesi için bir sonraki maçı da mutlaka kazanmamız gerekiyor. İnşallah o maçı da alır ve üst sıralara yükselişimizi sürdürürüz.

İbrahim Halil Tepe, futbolcuların bugün izin yapacağını, Göztepe maçının hazırlıklarına yarından itibaren başlanacağını sözlerine ekledi.