Fikret Orman net konuştu
Beşiktaş Kulübü Başkanı Fikret Orman, kolej takımı havasında oynayan bir takım olduklarını, transfer yapmak için yapmayacaklarını söyledi. Beşiktaş'ın Adanaspor ile yaptığı ve 1-1 berabere sona eren hazırlık maçının ardından gazetecilerin sorularını yanıtlayan Fikret Orman, maçın hazırlık maçı olduğunu anımsatarak, artık lige hazırlandıklarını, hocanın oyunculara baktığını kaydetti.

Orman, "İlk günden beri şunu söylüyorum. Bütçemiz var. Kolej takımı havasında oynayan bir takımız var. Dengeleri bozmayacağız ilk günden beri onu söylüyorum. Dengelerimize uyan bir şey olursa yapacağız. Transfer yapmak için yapmayacağız" dedi.

-"Takımımız lige hazır"-

Beşiktaş Teknik Direktörü Samet Aybaba ise kampı yoğun bir çalışma programı ile tamamladıklarını anlatarak, takımının lige hazır olduğunu söyledi. Aybaba, "Küçük sakatlıklar olması artımız oldu. Biliyorsunuz bu kamp döneminde iyi çalışmak, bir de sakatlıklar olmaması dilekleri ile başladık. Oyuncularımız iyi durumda. Onların motivasyonları ile ilgili de çalışmaya başladık. Önümüzdeki hafta lig başlıyor. Takımımız lige hazır" diye konuştu.

Aybaba, ligin ikinci yarısında 17 maç olduğunu belirterek, "17 maçı da tek tek düşünüyoruz. Buna konsantre olacağız. Çalışmaları buna göre yapacağız"