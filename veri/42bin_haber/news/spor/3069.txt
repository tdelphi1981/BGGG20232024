Mersin'de 10 futbolcuyla yollar ayrılacak
Spor Toto Süper Lig takımlarından Mersin İdmanyurdu, 10 futbolcuyla yollarını ayıracak.AA muhabirinin aldığı bilgiye göre, ligin ilk yarısında istediği performansı yakalayamayan Mersin İdmanyurdu'nda Teknik Direktör Giray Bulak, yönetim kurulunun istediği transfer raporunu hazırladı.
Bulak'ın verdiği rapor doğrultusunda bir araya gelen yönetim kurulu, takımla yollarını ayıracakları futbolcuları belirledi.
Kırmızı-lacivertli kulüp, bu kapsamda kaleci Sehic'in yanı sıra Yattara, Bueno, Murat Erdoğan, Hakan Bayraktar, Abdullah Halman, Mustafa Sarp, Taylan Eliaçık, Nurullah Kaya ve Robak ile yollarını ayrılacak.
Devre arasında 5-6 futbolcunun transfer edilmesini kararlaştıran kulüp yönetiminin, kadroya dahil etmek istediği, ancak isimleri açıklanmayan futbolcularla temasa geçmeye başladığı bildirildi.