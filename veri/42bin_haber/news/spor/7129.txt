Orlando'ya bir darbe de Bucks'tan
İlyasova'nın takımı Milwaukee Bucks, Türkoğlu'nun forma giydiği Orlando Magic'i, 107-98 mağlup etti.
NBA'de Türkiye'yi temsil eden Ersan İlyasova ile Hidayet Türkoğlu'nun takımları karşı karşıya geldi. Bucks'un skorer guard ikilisi Brandon Jennigs ve Monta Ellis yine iş başındaydı. Ellis, 21 sayı ve 11 asist, Jennigs ise 20 sayı ve 5 asistle oynadı. Pivot Larry Sanders, 17 sayı, 13 ribaund ve 6 blok ile hem hücum hem de savunmada etkili olurken, maça ilk 5'de başlayan İlyasova, 16 sayı ve 8 ribaundla maçı tamamladı.

Üst üste 9'uncu maçını kaybeden Magic'de ise Karadağlı pivot Nikola Vucevic'in 20 sayı, 12 ribaund ve 6 asist ve çaylak oyuncu Maurice Harkless'ın 19 sayı, 14 ribaund ve 4 top çalmalık performansı mağlubiyeti engelleyemedi. Hidayet Türkoğlu ise oyuna benchten girerek, 6 dakikada 2 sayı üretti.