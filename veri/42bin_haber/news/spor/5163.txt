"İkinci yarıya galibiyetle başlamak istiyoruz"
Ligde yarın deplasmanda 1461 Trabzon'a konuk olacak Denizlispor'un basın sözcüsü Nihat Aracı, ikinci yarıya galibiyetle başlamak istediklerini söyledi.
Nihat Aracı, yaptığı açıklamada, devre arasında takımdan ayrılanların yerine 7 transfer gerçekleştirdiklerini, ilk yarıya göre daha güçlü bir takım oluşturduklarını belirtti.

İkinci yarıya iyi başlamak istediklerini kaydeden Aracı, Alacağımız puanlarla üst sıralara doğru çıkmak için mücadele edeceğiz. Bunun için 1461 Trabzon maçı bizim açımızdan önemli. İkinci yarıya galibiyetle başlamak istiyoruz. Bunu başaracak güce de sahibiz dedi.

Karşılaşma için havayoluyla Trabzon'a gidecek Denizlispor'da teknik direktör Selahattin Dervent'in yeni oyunculardan Atahan Menekşe, Ngueukam, Arif İsayev, Kingsley ve Üstün Bilgi'ye 1461 Trabzon maçında görev vermesi bekleniyor.