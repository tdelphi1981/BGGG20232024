Avusturya, ikinci kez altına uzandı
Dünya Alp Disiplini Kayak Şampiyonası'nda takım yarışmasının finalinde İsveç'i 4-0 yenen Avusturya, 2007'den sonra şampiyonluğa ulaştı.Avusturya'nın Schladming kentinde yapılan Dünya Alp Disiplini Kayak Şampiyonası'nda, 3 erkek ve 3 kadın sporcudan oluşan takımların mücadele ettiği yarışmayı, erkeklerde Marcel Hirscher, Philipp Schörghofer, Marcel Mathis ve kadınlarda Nicole Hosp, Michaela Kirchgasser, Carmen Thalmann'ın oluşturduğu ev sahibi Avusturya takımı kazandı.

Çeyrek finalde Slovenya'yı 3-1, yarı finalde ise Almanya'yı 4-0 ile geçen Avusturya, son Dünya Kupası'nda toplamda şampiyonluğa uzanan Marcel Hirscher'in de yarıştığı finalde, İsveç'i, 4 yarışta da geçerek altın madalyayı kazandı.

İsveç'in ikinci olduğu yarışmada, Alman takımı, Kanada ile 2-2 berabere kalmasına karşın toplam süreye bakıldığında parkuru daha hızlı geçtiği için podyumun son basamağına çıktı. Son şampiyon Fransa ise Almanya'ya yenilerek, çeyrek finalde elendi.