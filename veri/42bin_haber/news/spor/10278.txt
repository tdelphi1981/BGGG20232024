Rıdvan Dilmen'den Aykut Kocaman'e eleştiri
Beşiktaş'ın Fenerbahçe'yi yendiği derbi mücadelesi sonrasında spor yorumcusu Rıdvan Dilmen çarpıcı açıklamalarda bulundu. Dilmen yenilginin faturasını Aykut Kocaman'a keserken, "Diğer takımlara ayıp olmasa bu sezon yüzde yüz Galatasaray şampiyon olur diyeceğim" dedi.
Fenerbahçe antrenörü Aykut Kocaman'ın kadro tercihleri hakkında eleştirilerde bulunan Dilmen, Galatasaray'ın da şampiyonluk yolunda çok önemli bir avantaj yakaladığını söyledi. 

"RUS RULETİNİ BEŞİKTAŞ KAZANDI"
İşte Rıdvan Dilmen'in o yorumları;

"Rus ruletini Beşiktaş kazandı. Ayrıca Galatasaray'a iki sonuç yarayacaktı. Önce beraberlik sonra Beşiktaş'ın kazanması. Çünkü Beşiktaş'ın fikstürü daha zor.

Fenerbahçe gibi önemli bir rakibe karşı önce mağlup duruma düşüyorsun sonra son dakikada galip geliyorsun. Bu ekmek kadayıfının üstüne bal oldu. Fernandes yıldız gibi oynadı. Olcay da son saniyede derslik gol attı.

KOCAMAN'A ELEŞTİRİ
Emre ikinci yarıda kayboldu. Ben olsam Meireles'in yerine Emre'yi alırdım. Teknik direktörlerin kararlarını eleştirmem ama bence yanlış yapıldı. Ben olsam Yobo'yu da oynatırdım. Yobo yabancı kontenjanına takıldı o yüzden oynamadı deniyor. Bu sebeple ben olsam Hasan Ali'yi Ziegler'in yerine oynatır Yobo'ya yer açardım. 

Bu ligde Galatasaray'ı yakalama şansın çok az. Bugün itibarıyla yüzde 70 Galatasaray şampiyon olur. Ligin yüzde 70'i, 80'i bitti. Gerçekci olmak lazım Fenerbahçe ve Beşiktaş şampiyonlar ligi mücadelesi verir. Ben ayıp olmasın diye yüzde 70 diyorum. Ayıp olmasa yüzde 100 diyeceğim."