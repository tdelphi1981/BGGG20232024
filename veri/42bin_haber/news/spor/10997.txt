2. golde ne oldu
F.Bahçenin Meirelesle öne geçtiği 50. dakikada Moussa Sowun topa dokunup dokunmadığı orta hakem ile 1. yardımcısı arasında fikir ayrılığı yaratsa da; Özkalfa golü geçerli saydı.
YARDIMCI HAKEM MUHİTTİN GÜRSES: Meireles ofsayttı temas varsa gol geçersiz olmalı 
HAKEM TOLGA ÖZKALFA: Sow temas etmedi 
F.BAHÇEnin Saracoğlunda Bursasporu 4-1 mağlup ettiği karşılaşmaya damgasını sarı lacivertlilerin Raul Meireles ile bulduğu gol vurdu. Dakikalar 50yi gösterirken Meirelesin golü öncesi Sowun topa dokunup dokunmadığı hakemler arasında ikilik yarattı. 
Maçın 1. yardımcı hakemi Muhittin Gürses, F.Bahçeyi 2-1 öne geçiren Meirelesin golü öncesinde ofsaytta olduğu gerekçesiyle filelere giden top sonrası orta sahaya koşmadı. Bayrağını da kaldırmayan Gürses, Özkalfaya şunları söyledi: Meireles golden önce ilk pozisyonda ofsayttı, Sowun teması varsa gol geçersiz olmalı. Ben teması tam olarak göremedim.  
BURSALILARDAN GEÇ GELEN İTİRAZ 
ORTA hakem Tolga Özkalfanın yanıtı ise Sow temas etmedi ofsayt yok oldu ve Meirelesin attığı golü geçerli saydı. Ama bu kez de Bursa cephesi karara uzun süre tepki gösterdi. Pozisyonun ilk doğduğu anda itirazda bulunmayan yeşil beyazlı oyuncular, yardımcı hakemin tereddütte olduğunu gördükten sonra orta hakem Özkalfanın yanından ayrılmadılar. 
Golün geçersiz sayılması, pozisyonda Meirelesin ofsaytta olduğu itirazında bulundular. Ama Tolga Özkalfa verdiği karardan dönmedi ve Raul Meirelesin golünün nizami olduğunu belirtti.  
Yardımcı golü iptal edecekti 
BURSASPORLU Vederson, Yardımcı hakem 2. golü iptal edecekti. Yan hakem olduğu yerde duruyordu. Orta hakeme seslenmeye çalışıyordu. Belki pozisyonda ofsayt, faul olduğunu söyleyecekti. Ancak orta hakem duymadı dedi. 
BİR GÖRÜŞ: ERMAN TOROĞLU 
OFSAYT YOK FAUL VAR 
F.BAHÇEnin attığı ikinci golde Meireles ofsayt diyenler var. İlk orta atıldığında Meireles ofsayt pozisyonunda... Ama rakibi de etkilemiyor, kendine avantaj sağlamıyor. Pozisyon devam ediyor, Sowla, kaleci arasındaki mücadelede bence net bir faul var. Kaleci topu almak için ellerini kaldırdığında, kaleciye yapılacak şarj alanı kaybolmuştur. Bu pozisyonda kalecinin koluna ve vücuduna dokunduğunuzda faul kararı verilmesi gerekir. Sowun da Bursaspor kalecisi Carsonın sağ kolunun dirseğine bir darbesi var ve pozisyon fauldur. Bu pozisyonda Meirelesin topa vurması ofsayt olarak değerlendirilmez. Çünkü Portekizlinin ilk ofsayt pozisyonu kaybolmuştur, ikinci yeni bir pozisyon başlamıştır.  
Umarım açıklama yaparlar 
Yardımcı hakem ısrarla hakemi çağırıyor. Çünkü hakeme diyecek ki pozisyon faul, herkes gördü sen görmedin. MHK de diyor ki, hakem size sorarsa siz olayı ikaz edin, sormazsa fazla çomaklamayın. Ama aferin yardımcıya aslan gibi duruyor. Özkalfa duramıyor, neden? Aziz Yıldırım korkusundan. Beş dakika muhabbetten sonra hakem kararında ısrar etti. İnşallah kamuoyuna yazılı açıklama yaparlar öğreniriz.