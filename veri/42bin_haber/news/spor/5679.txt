Bursaspor'dan Aziz Behich hamlesi
Bursaspor'un İngiltere'nin Queens Park Rangers takımında forma giyen Anton Julian Ferdinand transferinde sona yaklaştığı bildirilirken, yeşil beyazlı takımda Aziz Behich de gündeme geldi.Bugsaşspor'dan Şener, Karşıyaka'dan Onur, Stoke City'den Edu'yu renklerine bağlayan Bursaspor, Queens Park Rangers'ta forma giyen Anton Julian Ferdinand transferinde sona yaklaştı. Tecrübeli stoperle el sıkışan yeşil beyazlıların, Queens Park Rangers'tan gelecek cevabı beklediği, bugün transferin netlik kazanacağı belirtildi. Bursaspor, İngiliz kulübünden olumlu cevap gelmesi durumunda Ferdinand'la sözleşme imzalayacak. 

SAVUNMANIN SOLUNA AZİZ 

Yeşil beyazlılarda savunmanın solu için ise Avustralya'nın Melbourne Heart FC takımında oynayan Aziz Behich için görüşmelere başlandığı belirtildi. Geçen sezon ocak ayının en iyi futbolcusu seçilen Behich'in transferinin birkaç gün içinde sonuçlanacağı ifade edildi. 17. haftası geride kalan A-League'de 14 maça çıkan ve 2 asist yapan 22 yaşındaki oyuncu, Kuzey Kıbrıs Türk Cumhuriyeti pasaportu taşıyor.