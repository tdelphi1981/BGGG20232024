Zigler'i alırsak İsmail nee olacak
Transfer çalışmalarını sürdüren Beşiktaş'ta, Ziegler için girişimler sürüyor. Yönetim, 'Kiralayalım, İsmail gelince bırakırız' havasında. Juve ise 'Bonservisiyle alın' diyor
 H.HAKAN EYÜPOĞLU
 Beşiktaş'ın sol bek için transfer çalışmaları tüm hızıyla sürüyor. Kartal'da ilk hedef, geçen sene F.Bahçe'de yıldızını parlatan ve sezon başında kulübü Juventus tarafından Rusya'dan L.Moskova'ya kiralanan Reto Ziegler...
 PEKİ YA SENEYE
 İSVİÇRELİ sol bek, L.Moskova'da forma şansı bulamadığı için mutsuz ve Juventus'a geri dönme planları yapıyor. Bu aşamada da Beşiktaş devreye girdi. Türkiye'yi tanıyan Ziegler'i listesine aldı. Ancak Başkan Fikret Orman'ın bu transferde çekinceleri var. Orman, 'Yeniden Yapılanma' toplantısında Futbol Komitesi Başkanı Tamer Kıran'a, 'Ziegler'i bonservisiyle alacağız. Peki gelecek sezon İsmail geldiğinde ne olacak' sözleriyle çelişkisini dile getirdi. Yönetim de bunun üzerine kiralama formülünü gündemine aldı. 
 B VE C PLANI HAZIR
 BEŞİKTAŞ yönetimi, Reto Ziegler'in transferini gerçekleştiremezse B ve C planlarını devreye sokacak. Kartal'ın B planında Blackburn'de oynayan Martin Olsson var. 24 yaşındaki oyuncu İngiltere 2. liginde oynamak istemiyor.