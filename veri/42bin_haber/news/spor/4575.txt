Radwanska ve Stosur rahat turladı
İlk tur maçlarına tutuk başlayan dört numaralı seribaşı Agnieszka Radwanska ve ev sahibi Samantha Stosur turladı.
Sezonun ilk Grand Slami öncesi üst üste iki turnuva kazanan ve Melbournee set dahi kaybetmeden gelen Radwanska, ilk sette çok terlese de deneyimi ile ikinci tura çıktı. Karşılıklı kırılan servislerle ilerleyen ilk setin dokuzuncu oyununda rakibinin servisini çalan Bobusic, set için servis kullandı. Ancak Radwanska tıpkı daha önce iki kez yaptığı gibi yine hemen cevap verdi. Ardından iki oyunu da kazanan dünya 4 numarası ilk seti hanesine yazdırdı. 
Rakibinin zihinsel olarak da maçtan düşmesiyle daha da rahatlayan Polonyalı ikinci sette tek taraflı hale dönen müsabakadan 7-5/6-0 ile galip ayrıldı. Radwanskanın ikinci turdaki rakibi Irina Camelia-Begu  Arantxa Rus maçının galibi olacak. 
Bir zorlu maç da Rod Laver Arenadaydı. Çok kötü bir hazırlık dönemi geçiren Samantha Stosur, Kai-Chen Chang önünde de karşılaşmaya çok kötü başladı. Tarafların üçer kez servis kırdığı ilk seti tie-breake götürmeyi başaran ev sahibi Stosur, seti bir saatte hanesine yazdırdı. İkinci sette rakibinin servisini erken çalarak direksiyonu ele geçiren Avustralyalı 7-6/6-3 ile ikinci tura yükseldi.