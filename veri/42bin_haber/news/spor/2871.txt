Orman: 'Rahatsızlık duyuyorum'
Beşiktaş Başkanı Fikret Orman, Bahçeşehir Üniversitesi'nde katıldığı panelde gündem belirleyecek açıklamalarda bulundu.
 Spor Toto Süper Lig'de oynayacağı Kayserispor maçıyla birlikte siyah beyazlı ekip ardı ardına İnönü Stadı'nda 4. Cuma günü maçına çıkacak.
 Bahçeşehir Üniversitesi'nde katıldığı panelde kendisine yöneltilen 'Beşiktaş sürekli olarak neden Cuma günü maçlarını oynuyor?' sorusuna cevap veren Fikret Orman konuyla ilgili şunları söyledi;
 'Yayıncı kuruluş, oldukça yüksek bir meblağ ödeyerek yayın haklarını aldı. Fikstür belirlemede TFF ile beraber hareket ediyorlar. İki ezeli rakibimiz Avrupa kupalarında oynadığı için biraz daha esnek davranıyorlar. Ancak fikstürün bu durumundan rahatsızlık duyduğumu söyleyebilirim. İkinci yarı Cuma günü maç oynamayacağımızı maçlarımızı Cumartesi ve Pazar günü oynayacağımızı düşünüyorum. Bunun için girişimlerimiz olacak.'