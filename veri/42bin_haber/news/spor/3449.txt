Denizli ve yardımcılarına Rize'de coşkulu karşılama
PTT 1'inci Lig ekibi Çaykur Rizespor ile anlaşma sağlayan teknik direktör Mustafa Denizli, Rize'de tulum ve kemençe eşliğinde horonlarla coşkulu bir şekilde karşılandı.
Mustafa Denizli ile yardımcıları Beşiktaşlı 2 eski futbolcu İbrahim Üzülmez ile Yusuf Şimşek ve Beşiktaş'ta 2 dönem görev alan İtalyan kondisyoner Stefano Moreno, bu sabah Çaykur Rizespor'un Mehmet Cengiz tesislerine geldi. Denizli ve ekibinin gelişinin öncesinde taraftarlar tesisler önünde toplandı. Taraftarlar, tulum ile çalınan yöresel ezgilerle horon oynadı, hep bir ağızdan "Hoş geldun e Mustafa Rizespor'umuza, bu sene çıkar bizi, özlediğimiz süper lige" manisi söyledi. Denizli ve ekibinin tesislere gelişi sırasında coşku doruğa çıktı. 

DENİZLİ'YE SEVGİ SELİ - Foto Galeri  
DENİZLİ'YE RİZE'DE COŞKULU KARŞILAMA / WEB TV

"MUSTAFA DENİZLİ ŞAMPİYON YAP BİZİ" 

Meşaleler yakan taraftarlar, "Mustafa Denizli, şampiyon yap bizi" tezahüratında bulundu. Çaykur Rizespor Futbol Şube Sorumlusu Mustafa Baltacı, Denizli'nin omzuna Çaykur Rizespor atkısı taktı. Taraftarların coşkusu altında tesislere giren Denizli ve ekibi daha sonra Çaykur Rizespor Kulübü Başkanı Metin Kalkavan, Başkan Vekili Halim Mete, Transfer Komitesi Başkanı Koray Deniz ile birlikte toplantıya girdi. 
Taraftarlar Mustafa Denizlİ'ye güvendiklerini belirterek sezon sonunda şampiyon olacaklarına inandıklarını söylediler.