Palacio Inter'i uçurdu
Inter, Cluj'u 2-0'la geçerken maçın golleri sakatlanan Milito'nun yerine oyuna dahil olan Palacio'dan geldi.
UEFA Avrupa Ligi'nin güçlü ekiplerinden Inter, Cluj karşısında sahadan 2-0'lık galibiyetle ayrıldı ve rövanş için önemli bir avantaj yakaladı.

Mücadele aslında ev sahibi ekip için şanssız başladı. Henüz 7. dakikada sakatlanan Diego Milito tedavisinin ardından oyuna devam edemedi ve yerini Palacio'ya bıraktı. Oyuna giren Palacio, takımı adına golü bulan isim oldu.

20. dakikada Guarin'in güzel pasında kaleciyle karşı karşıya kalan Palacio hata yapmayarak topu filelere yolladı ve Inter'i San Siro'da 1-0'lık üstünlüğe taşıdı.

Cluj'un 1-0'lık skora razı bir görüntü sergilediği dakikaların ardından Inter bir gol daha bulmayı başardı. 87. dakikada sahne alan Palacio bir kez daha fileleri bularak skoru 2-0'a getirdi ve maçın sonucunu ilan etti.