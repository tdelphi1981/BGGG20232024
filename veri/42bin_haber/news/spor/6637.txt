TOFAŞ bu kez yenildi
Euro Challenge 2'nci Tur K Grubu üçüncü maçında Tofaş, konuk ettiği Rusya'nın Krasnye Krylia takımına 78-70 mağlup oldu.
Son saniye basketleriyle bir kazanıp, bir kaybeden Tofaş, Rus temsilcisi karşısında Heytvelt'in basketleriyle oyuna başladı ve ilk dakikayı 4-0 önde geçti. Krylia bunlara Smith ile karşılık verince 6'ncı dakikada skorda 17-14'lük Tofaş'ın üstünlüğü vardı. Rus ekibi Smith'in basket faülüyle ilk kez 19-17 öne geçti. Krylia ilk periyodu 24-21 önde kapadı. İkinci periyotta karşılıklı basketler vardı. 15'nci dakikada Tofaş'ın hücumdaki etkili ismi Heytvelt'in ayak bileği dönünce oyunu sedye ile terk etti. Son iki hücumu iyi değerlendiren Tofaş 16'ncı dakikada Nichols'ün basketleriyle 35-33 öne geçmeyi başardı. İki takımda hücumlarda üretken olamayınca devreyi Miles'in faul atışlarıyla Krylia 41-39 önde kapadı.  
Üçüncü periyot karşılıklı basketlerle başladı. Bir Tofaş, bir Krylia öne geçti. Son saniyelerde etkili olan Rus temsilcisi Smith'in isabetli dış şutu ve Kulagin'in basketiyle periyodu 6 sayı farkla 61-55 önde kapadı. Son periyotta Krylia farkı giderek açmaya başladı ve 32'nci dakikayı 10 sayı farkla 65-55 önde geçti. Lukauskis'in isabetli üçlükleriyle fark 4 sayıya (63-67) indi. Müthiş çekişmenin olduğu son dakikaya Rus ekibi 72-67 önde girdi. Günün yıldızı Smith yapılan faulleri sayıya çevirdi ve Krylia maçı 8 sayı farkla 78-70 kazandı. 
SALON: Atatürk 
HAKEMLER: Milan Mazic (xxx), Alessandro Martoini (xxx), Tonci Anzulovic (xxx) 
TOFAŞ: Nichols (xx) 16, Can Altıntığ (xx) 4, Ruzic (xxx) 6, Kenan (xx) 2, Heytvelt (xxx) 7, İbrahim (xxx) 9 , İnanç Koç (xx)4 , Elonu (xxx) 15, Lukauskis (xx)7 , Samet (x) , Muhammed (x) 
KRASNYE KRYLİA: Thomas (xx) 2 , Smith (xxxx)32 , Simmons (xxx) 15, Balashov (xx) 12, Miles (xxx) 6 , Kolesnikov (xx) 1, Zaryazhko (xx), Pushkov (xx) 4, Kulagin (xx) 4, Vasiliev (xx) 2 
1.PERİYOT: 17-19 Krasnye Krylia 
DEVRE: 39-41 Krasnye Krylia 
3.PERİYOT: 55-61 Krasnye Krylia 
5 FAUL ALANLAR: 34.29 Pushkov (Krylia) 39.55 Can Altıntığ (Tofaş) 
 