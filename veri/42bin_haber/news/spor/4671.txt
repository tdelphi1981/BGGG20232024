Higgins çeyrek finalde
Mastersın son 16 turunda dünya üç numarası John Higgins, Ali Carterı 6-3 mağlup ederek çeyrek finale yükseldi.
Bu sezon Şanghay Masters ve Gloucesterdaki PTCde zafere ulaşan, Sofyada ise final gören John Higgins, Birleşik Krallık Şampiyonasındaki silik görüntüsünü Mastersın ilk turunda Ali Carter karşısında unutturdu. 
Yorkta çeyrek final göremeden, Mark Davise elenen John Higgins, Ali Carterla mücadelesine de takvim yılı boyunca eleştirildiği departmanlarda sorun yaşayarak başladı. Karşılaşmanın başında rahatlıkla 3-0lık skoru yakalayabilecekken, basit hatalar yapan ve özellikle ikinci oyunda Ali Carterın snookera ihtiyaç duyduğu bir bölümde framei çalmasına izin veren Higgins, seans arasına güç de olsa 117lik serisinin yardımıyla, 2-2lik eşitlikle gidebildi. 
Mücadelenin ikinci kısmında özellikle orta masada Ali Cartera karşı harika bir oyun çıkartan John Higgins, onu oyun tarihinde özel kılan becerilerini sonuca yansıtmayı başardı. Ali Carter bir dönem 53 dakika boyunca pot yapamazken John Higgins rakibi karşısında sadece yedinci oyunu kaybetti ve karşılaşmadan 6-3lük galibiyetle ayrılmayı başardı. 
2013 Mastersın çeyrek finalinde John Higgins, Shaun Murphy  Ricky Walden eşleşmesinin galibiyle karşılaşacak.