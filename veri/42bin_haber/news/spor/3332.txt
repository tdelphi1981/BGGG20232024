F.Bahçe Kulübü'nden, G.Saray ve Trabzon'a sert cevap
Fenerbahçe Kulübü, Raul Meireles hakkında Tahkim Kurulu'nun verdiği karar sonrasında Galatasaray ve Trabzonspor kulüplerinin yaptıkları açıklamalar hakkında konuştu...
Resmi sitesinden açıklamaya yapan Fenerbahçe Kulübü; "Kendi mensupları hukuka aykırı bir şekilde ceza kurullarına sevk edilmezken, edilse dahi kamuoyu vicdanına rağmen ceza almazken yada verilen cezaları apar topar ertelenirken adaletten bahsetmeyenlerin, kendileriyle ilgili olmayan bir konu hakkında üstelik kamuoyunun gözü önünde gerçekleşen bir olayda adalet havarisi kesilmeleri, inandırıcı olmamanın ötesinde yakışıksızdır" dedi. 
TRABZONSPOR KULÜBÜ'NÜN AÇIKLAMASI 
GALATASARAY KULÜBÜ'NÜN AÇIKLAMASI 
İŞTE FENERBAHÇE KULÜBÜ'NÜN AÇIKLAMASI... 
Türkiye Futbol Federasyonu Tahkim Kurulunca futbolcumuz Raul Meireles hakkında verilen karar,  kamuoyunun malumudur. 
Bilindiği üzere Türkiye Futbol Federasyonu tarafından kulübümüz hakkında verilen ve tarafımızdan kabul edilemez nitelikteki kararlara karşı dahi kulübümüzün bugüne kadarki duruşu son derece net ve açıktır 
Fenerbahçe Spor Kulübü olarak Türk Sporunun menfaatleri doğrultusunda sergilenen bu tavrın devamlılığı ve sürekliliği konusundaki kararlılığımız tamdır 
TAHKİM'DEN MEIRELES'E İNDİRİM 
CEZA İNDİRİMİNE İLK TEPKİLER 
Bilinmesi gereken,  Fenerbahçe Spor Kulübünün;  mensuplarının haklarını aramak konusunda gösterdiği kararlılığını, Fenerbahçe değerlerine yakışmayacak davranışlar sergilenmesi halinde de gösterecek karakter ve olgunlukta olduğu gerçeğidir. 
Bununla birlikte tarafı olmadıkları ihtilaflara masa başında müdahale etme geleneğinden gelen bir kısım kulüp yönetimlerinin talihsiz ve sorumsuz açıklamaları, tarafımızca takip edilmektedir. 
Kendi mensupları hukuka aykırı bir şekilde ceza kurullarına sevk edilmezken, edilse dahi kamuoyu vicdanına rağmen ceza almazken yada verilen cezaları apar topar ertelenirken adaletten bahsetmeyenlerin, kendileriyle ilgili olmayan bir konu hakkında üstelik kamuoyunun gözü önünde gerçekleşen bir olayda adalet havarisi kesilmeleri, inandırıcı olmamanın ötesinde yakışıksızdır 
Sığ ve popülist kazanımlar uğruna Türkiye Futbol Federasyonu kararlarını manüple  edilecekler  listesine dahil etmek, büyük camiaların değil küçük düşüncelerin ürünüdür. Daha da önemlisi kimsenin haddi ve görevi değildir Kaldı ki her türlü tartışılabilir kararına karşın Türkiye Futbol Federasyonunun saygınlığı; kulüpler olarak kendi saygınlığımızdır. 
Ve unutulmamalıdır ki futbolu sadece Fenerbahçeye karşı oynanan bir oyun olarak görenler, tarihi bir yanılgı içinde olmaya devam edeceklerdir 
Saygılarımızla