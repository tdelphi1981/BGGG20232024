Muay Thai'de dev başarı
Muay Thai Süper Ligi müsabakalarında yarışan Bitlisli 2 sporcu, yarı finale kalma başarısı gösterdi.
Antalya'nın Manavgat ilçesinde 24 Kasım'da yapılacak Muay Thai Süper Ligi yarı final maçını kazanmak isteyen Bitlisli sporcular, Süper Lig'de finale çıkmayı hedefliyor. 
Süper lig finallerinin 7 Aralık'ta Bitlis'te yapılacağını belirten Gençlik Hizmetleri ve Spor İl Müdürü Muzaffer Güven, Muay Thai Süper Ligi'nde mücadele eden Bitlisli 2 sporcu Ejder Bilgi ve Gökhan Kara'nın ligde yarı finale kalmasının sevindirici olduğunu söyledi. 
Bitlisli sporcuların Manavgat'ta başarılı olması halinde Bitlis'te birincilik için mücadele edeceğini ifade eden Muzaffer Güven, Bitlisli sporcuların büyük başarı elde edeceğine inandığını belirti. 
Organizasyonun finalinin Bitlis'te yapılacak olmasının önemine vurgu yapan Güven, şöyle konuştu: "Bu müsabakalar bir süredir Türkiye'nin değişik illerinde devam ediyordu. Yarı final maçları Manavgat'ta yapılacak. Final maçları ise ilimizde yapılacak. Bu çok sevindirici bir haber. Bir ayandan ilimiz büyük bir organizasyona ev sahipliği yaparken, diğer yandan ise müsabakalar için ilimize gelecek olan yüzlerce misafirimizin de ilimiz esnaflarına da maddi anlamda büyük katıkları olacaktır. İlimizdeki müsabakaların sorunsuz geçmesi içim çalışmalarımıza başladık. En büyük hedefimiz burada ki final maçlarında her 2 sporcumuzu finalde görmektir."