Geri adım attılar, hayali gerçekleşiyor
Tüm dünya 9 yaşındaki Jens Pascalı ilk 2011 yılının Aralık ayında tam Noel arifesinde Jurgen Klopp ile yan yana geldiğinde tanımıştı.
Bu tanışmanın üzerinden 6 ay bile geçmeden 15 Mayıs 2012de hayata gözlerini yuman Borussia Dortmund taraftarı genç adamın en büyük hayali öldüğünde mezar taşına tuttuğu takımın logosunun konulmasıydı. 
Hayata veda etmeden önce  baba Andrew ve anne Nicoleun kulağına bu isteğini fısıldayan Pascal için son nefesinde arzuladığı cenazeyi yerine getirmek ailesinin en büyük temennisiydi. Basit gibi görünen ancak kilise tarafından kurallara aykırı, düzen bozulamaz cevabını alan aile bir kez daha yıkıma uğrarken, Pascal için Facebookta grup açan yüz binler ise alınan bu karara öfke yağdırdı. 
10.doğum gününe iki hafta kala yaşam savaşını kaybeden Jens Pascal, Dortmundun unutulmaz sloganı "Echte Liebe" (Gerçek Aşk)ı da kendisiyle sonsuza doğru yola alırken, gelen tepkiler üzerine kilise geri adım attı. 
Kilise, Jean Pascal'ın mezar taşında Dortmund logosunun yer almasına izin verdi ancak Pascal'ın mezar taşında futbol topu olamayacağını açıkladı.