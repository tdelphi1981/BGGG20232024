Ankaragücü'nden Peçenek'e vefa
Mehmet Yiğiner başkanlığındaki Ankaragücü yönetiminin, Ankara'da geçirdiği kalp krizi sonucu yaşamını yitiren Arif Peçenek'in alacaklarını ödediği bildirildi.
AA muhabirinin aldığı bilgiye göre, Ankaragücü'nün uzun yıllar kaptanlığını yapan ve önceki gün geçirdiği kalp krizi sonrası hayatını kaybeden Arif Peçenek'in sarı-lacivertli kulüpten alacağı 18 bin 750 lira, Türkiye Futbol Federasyonu'na (TFF) yatırıldı.

Başkent temsilcisi yönetiminin, PTT 1. Lig ekibi TKİ Tavşanlı Linyitspor'un teknik direktörü ve eski milli kaleci Arif Peçenek'in ailesinin durumunu düşünerek, alacak konusunda hızlı hareket ettiği ve Peçenek'in yaşamını yitirdiği günün sabahı parayı TFF'ye Arif Peçenek adına yatırdığı öğrenildi.