Beşiktaş Dentinho'u kiraladı
 
 Beşiktaş aradığı golcüyü Ukrayna'da buldu. Siyah-beyazlılar, Shakhtar Donetsk forması giyen Brezilyalı golcü Dentinho'yu sezon sonuna kadar kiraladı.
 
 Brezilyalı oyuncu, transferiyle ilgili olarak kendi twitter hesabından açıklamalarda bulundu. Dentınho, ''bugün benim için büyük bir gün. Geleceğim belli olacak'' ifadelerini kullandı.
 
 24 yaşındaki Dentinho, 2007-2011 yılları arasında Corinthians forması giymişti. 2010'da da Fenerbahçe'nin gündeminde olan Brezilyalı oyuncu, 2011'de Shaktar Donetsk'e 6.5 milyon euro bonservis bedeliyle transfer olmuştu.
 
 Dentinho, Shakhtar Donetsk'te 22 maçta 4 gole imza attı.