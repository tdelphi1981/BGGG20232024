'Her takımı yeneriz'
Beşiktaş Teknik Direktörü Samet Aybaba'dan iddialı açıklama...
"Türkiye'de her takımı yenebilecek güçteyiz" diyen Samet Aybaba şunları söyledi:

"Bizim için 'Yukarı ya da aşağı' maçıydı. Kaybetseydik aşağılara gidecektik. İyi maç oldu bizim için. İlk yarı tek orta sahayla oynadık. Rakibe de çok geniş alan bıraktık. Neredeyse 2-3 kontratak yedik. Sinan Kurumuş genç bir oyuncu. İleride top tutamadığını daha 17. dakikada gördüm ama 37'de çıkardım. Toraman orta sahaya gelince daha dengeli bir takım olduk. Türkiye'deki her takımı yenecek gücümüz var. Çok güzel bir galibiyet aldık. Sakatlarımızın da katılımıyla daha iyi olacağız. Niang da yavaş yavaş takıma katılır. Almeida'nın sakatlığı uzun sürecek gibi görünüyor."