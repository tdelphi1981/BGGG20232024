U15 Kız Milli Takımı kadrosu açıklandı
15 Yaş Altı Kız Milli Futbol Takımı'nın 28 ve 30 Kasım'da Belarus ile deplasmanda oynayacağı özel maçların aday kadrosu açıklandı.Türkiye Futbol Federasyonu'ndan (TFF) yapılan açıklamada, aday kadroya davet edilen oyuncuların 25 Kasım Pazar günü TFF Beylerbeyi Atatürk Eğitim ve Araştırma Merkezi Tesisleri'nde toplanacağı bildirildi.

Teknik direktör Necla Güngör yönetimindeki 15 Yaş Altı Kız Milli Takımı'nın aday kadrosuna şu oyuncular davet edildi:

Aleyna Nur Kandemir, Ceren Çam, İlayda Civelek (Amasya Eğitimspor), Kader Hançar (Ataşehir Belediyespor), Dilan Gün (Beden Eğitimi ve Spor Eğitim Merkezi), Elif Tunçtürk (Derince Belediyespor), Damla Köse, Şevval Alpavut (Fomget Gençlikspor), Demet Kılınç (Gazikentspor), Aybüke Rakop (Gülizar Hasan Yılmaz Güzel Sananatlar Spor Lisesi), İrem Ezgi Teksoy (Hatay Dumlupınarspor), Ece Türkoğlu, Rabia Civan (Karadeniz Ereğlispor), Cemre Kelpeten, Dilara Uzun (Kireçburnu), Şuheda Yıldız (Sakaryaspor), Dilara Hamurcu (Bochum 1848), Çağla Kanpara (Hertha Berlin).