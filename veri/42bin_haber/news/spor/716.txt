Milli güreşçiler Rusya'ya gitti
Serbest Güreş Milli Takımı, Avrupa Milletler Güreş Kupası için Rusya'ya gitti.Başkent Moskova'da hafta sonu 2 gün sürecek müsabakalarda Türkiye'nin yanı sıra Rusya, Belarus, Bulgaristan, Gürcistan ve Ukrayna mücadele edecek.
Kupada, Cumartesi günü eleme, Pazar günü ise final müsabakaları yapılacak.

Mehmet Acak'ın idareci, Yakup Topuz, Adem Bereket ve Ali Özen'in de teknik ekipte yer aldığı kafilede şu sporcular bulunuyor:

Ahmet Peker, Vedat Bulduk (55 kilo), Münir Recep Aktaş (60 kilo), Servet Coşkun, Adem Ramazanoğlu (66 kilo), Ender Coşkun (74 kilo), İbrahim Bölükbaşı, Kadir Özmen (84 kilo), Kenan Gör, Müren Mutlu (96 kilo) ve Taha Akgül (120 kilo).