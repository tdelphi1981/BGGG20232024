Giresunspor puanla dönmek istiyor
SPOR Toto 2inci Lig Kırmızı Grubunda mücadele eden ve ligde 4 haftadadır 3 puan yüzü göremeyen Giresunsporda rota deplasmanda oynanacak Bandırmaspor karşılaşmasına çevrildi.Dün karayolu ile Bandırmaya giden yeşil beyazlılar, bugün yaptıkları hafif tempolu antrenmanın ardından kampa girerek maç saatini beklemeye başladı. Yeşil beyazlılarda sakatlıkları devam eden Fatih Şen ile sakatlığı atlatan ancak henüz istenilen seviyeye gelemeyen Berkan Yıldırım Bandırmaspor maçı kadrosunda yer almayacak.

Yeşil beyazlılar maç kadrosunda ise şu oyuncular bulunuyor: Mehmet Ali, Onurcan, Ömer Karancı, Ömer Kandemir, Süleyman, Ümit Teke, İsmail, Gökhan, Mustafa, Burak Karaduman, Ali, Ramazan, Veysel, Sezer, Uğur Işıkal, Cem, Ümitcan ve Kıvanç Dağ.

Yarın saat 13.30da başlayacak. Giresunsporun Mehmet Ali- Ömer Kandemir, Süleyman, Gökhan, İsmail, Veysel, Ramazan, Burak Karaduman, Sezer, Ali Uğur onbiriyle çıkması bekleniyor.

ZENGİN: "BANDIRMADAN PUANLA DÖNMEK İSTİYORUZ"

Hafta başından bu yana takımı çalıştıran ve ilk kez yeşil beyazlıların başında sahaya çıkacak olan antrenör Mehmet Zengin, oyuncularına hafta içinde gerekli uyarıları yaptığını belirterek "Biz çalıştığımız taktikler doğrultusunda oynayacağız. 

Bandırmaspor maçından puanla dönmek istiyoruz dedi.

BAŞKAN BOZBAĞ REVİZYON SİNYALİ VERDİ

Öte yandan Giresunsporda ilk yarının sona ermesinin ardından kadroda revizyon yapılacağının sinyalleri verildi. Kulüp başkan Mustafa Bozbağ, "Giresunda Giresunsporun haricinde 15 bin kişiyi bir araya getiren başka hiçbir şey yok. Yeni hoca bunu bilecek ve tekrar yapılandırma yapacak. Transfer döneminde aksayan mevkilere takviyeler yapılacak. Yetersiz görülen futbolcularla yollarımızı ayırıcaz" diye konuştu.