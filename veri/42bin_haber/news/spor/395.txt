"Depoda yeterli benzin vardı"
Red Bull takım patronu Christian Horner, Sebastian Vettel'in deposunda zorunlu olan 1 litrelik benzinin bulunduğunu ancak kuralların, şasinin kaldırılmasını engellediği için depodan bu miktarda benzin çıkarılamadığını söyledi.
turkiyef1.com'un haberine göre, FIA yarış hakemleri tarafından açıklanan kararda, incelemeyi yapan görevlilerin, depoda numune maksadıyla olması gereken yeterli miktarda yakıtı bulamadığı ifade edildi. 
Cezanın adil olduğunu kabul eden Horner, bununla birlikte, depoda 1 litrelik yakıt olduğunda ısrar ederek, 
şasi sökülmeden tam 1 litrelik benzinin çıkarılamayacağını savundu. Numunelerin alındığı sırada şasinin çıkarılması ise teknik kurallara göre yasak. 
Horner, "Kurallar, 1 litrelik benzinin şasi sökülmeden (depodan), araçta bir değişiklik yapılmadan çıkarılabilmesini zorunlu kılıyor" dedi. 
Horner, "Renault'nun bize söylediğine hücre içinde bu benzinin olduğuna inanıyoruz. Ancak örnek vermek için bu hücreyi sökemiyorsunuz. Bu gece araç üzerinde çalışılacak. Dolayısıyla parc ferme dışında, umarız yarın için çaresine bakarız" diye konuştu.