Bu sefer 'Uğur'suz geldi
SÜPER Lig'de Akhisarspor, Es-Es'e 1 puanı kendi eliyle verdi: 1-1.
 İlk yarıda yendiği rakibi karşısında 6'da Kenan Özer'in golüyle öne geçen Akigolar, Kırmızı-Şimşekler karşısında ikinci yarıda sahasına kapandı. Es-Es'in sağlı sollu ataklarını savuşturan Manisa ekibi, 87. dakikada talihsiz bir gol yedi. Antalyaspor maçında 90+3'te attığı golle zaferi getiren Uğur Demirok bu sefer takımını galibiyetten etti. Uğur 88'de ceza sahasında ters kafa vuruşuyla skoru ilan etti.
 Orduspor 1 puana razı
 ORDUSPOR, Mersin İY karşısında da galibiyet hasretini dindiremedi, sahasında beraberliği zor kurtardı: 1-1. 8 maçtır 3 puan yüzü göremeyen Mor-Menekşeler, 42'de Nduka'nın golüne engel olamadı. İkinci yarıda beraberlik için bastıran Karadeniz ekibi aradığı golü maçın sonlarında buldu. Şamil, 87'de beraberliği getiren golü ağlara gönderdi. MUSTAFA TÜRKYILMAZ