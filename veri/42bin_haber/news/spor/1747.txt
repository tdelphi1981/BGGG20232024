Hukuk varsa o kupa müzemize gelir
Bordo mavili yönetici, 2010-2011 Süper Lig Kupası hiç hak etmeyen başka bir takımın müzesinde duruyor. Memlekette hukuk varsa bu kupa mutlaka Trabzonsporun müzesine gelecektir dedi.
TRABZONSPOR Genel Sekreteri Hasan Yener, 2010-2011 Süper Lig Kupası şu an hak ettiği müzede değil. Hiç hak etmeyen başka bir takımın müzesinde duruyor dedi. Basın mensuplarının sorularını yanıtlayan Yener, çarpıcı açıklamalarda bulundu. 
F.Bahçe Teknik Direktörü Aykut Kocamanın Eskişehir maçı sonunda yaptığı açıklamalara değinen bordo mavili yönetici, Şike sürecinin bir tek mağduru var bu da Trabzonspordur. F.Bahçenin çıkıp özür dileyeceğine kendini bu şekilde göstermesi son derece yanlış. 2010-2011 Süper Lig Kupası şu an hak ettiği müzede değil. Hiç hak etmeyen başka bir takımın müzesinde duruyor. Memlekette hukuk varsa bu kupa mutlaka Trabzonsporun müzesine gelecektir dedi. 
DEMİRÖREN BU SÖZÜ SÖYLEMİŞTİR 
YENER, TFF Başkanı Yıldırım Demirörenin Ben olsaydım F.Bahçe Devler Ligine giderdi şeklinde medyaya yansıyan açıklamalarıyla ilgili olarak ise şunları söyledi: Başkan her ne kadar TFFnin sitesinde yalanlasa bile muhtemelen bu söylemlerin büyük bir kısmının yapıldığı düşüncesindeyim, yanılabilirim de ama düşüncem bu yönde. Türkiyede bazı şeyleri söylerken hem konumunuza bakacaksınız hem de hukuk devletinde yaşıyorsak geçerli olan hukuk kuralları olması lazım. Kişilerin ben olsaydım böyle olurdu, şöyle olurdu deme hakları yok. Demokratik ülkelerde geçerli olan hukuk kurallarıdır. 
UEFA BİZİM YAPAMADIĞIMIZI YAPSIN 
HASAN Yener, bordo-mavili taraftarların İsviçrenin Nyon kentinde yapacakları eylem konusunda ise, Taraftarlarımızın yaptığı bu eylemlere Trabzon Kulübü olarak destek veriyoruz.. Herkes bu eylemde yerini alacak ve Trabzonsporun hakkını bu şekilde UEFAya duyuracak. Biz istiyoruz ki UEFA Disiplin Kurulu bir an önce bu konudaki kararını versin.  
Futboldaki yanlışlar bu şekilde düzeltilsin. En azından UEFA bizim yapamadığımızı yapsın diyoruz yorumunda bulundu. 
Niye pazartesi oynuyoruz? 
YENER, Trabzonsporun maçlarını pazartesi oynamasıyla ilgili olarak İş günü olması nedeniyle seyirci maça rağbet etmiyor. Trabzonsporun maçlarını üst üste pazartesi oynaması manidar. Herhalde bu planlamayı yapanlar bunu gözden geçireceklerdir. Bu yanlışlardan döneceklerdir diye umut ediyorum. Düzenlemeyi yapanlardan adil olmalarını bekliyoruz dedi. 
Trabzona 1461 idmanı 
TRABZONSPOR, pilot takımı 1461 Trabzon ile oynadığı hazırlık maçını, Cech (2) ve Vittekin golleriyle 3-1 kazandı.