Ibra, Messi ve Ronaldo ile alay etti!
 
 İsveçli yıldız, Cristiano Ronaldo ve Lionel Messi hakkında son derece çarpıcı ifadeler kullandı. Ibrahimovic, Ronaldo için "En iyi 3 futbolcu arasında olmayı hak etmiyor" diye konuştu. 
 
 Futbol hayatını Paris Saint Germain'de sürdüren Zlatan Ibrahimovic, dünyanın en gözde iki futbol yıldızı Lionel Messi ve Cristiano Ronaldo hakkında oldukça ilginç açıklamalar yaptı.
 
 Arjantin'de bir internet sitesine konuşan İsveçli yıldız, deyim yerindeyse iki yıldızla alay etti.
 
 "ÇİKOLATA ALMAK İÇİN..."
 
 Barcelona'da harikalar yaratan Messi hakkında, "Dört tane altın top ödülüne sahip olabilir ama halen otomattan çikolata almak için bir basamağa çıkmak zorunda" açıklamasında bulunan Zlatan Ibrahimovic, Cristiano Ronaldo için de manşetlik ifadeler kullandı.
 
 "EN İYİ 3 FUTBOLCU ARASINDA OLMAYI HAK ETMİYOR"
 
 Portekizli yıldızın, Messi'nin gölgesinde kaldığını belirten Ibrahimovic, "Ronaldo bazı önceliklere sahip olan bir seyirci gibi. Sadece Messi'nin aldığı ödülleri izliyor. Zaten en iyi 3 futbolcu arasında olmayı hak etmiyor. Bana kalırsa; Ronaldo'dan daha iyi 10 futbolcu var" ifadelerini kullandı.
 
 Ibrahımovic, daha önce kendi yazdığı otobiyografisinde de Eski Teknik Direktörü Pep Guardiola'ya büyük suçlamalarda bulunmuştu. İsveçli yıldız, Barcelona'da oynadığı dönemde Katalan teknik adam ile yaşadığı sıkıntılara kitabında yer vermişti.
 
 NTV Spor