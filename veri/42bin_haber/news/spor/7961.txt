Topal var Hasan yok
Kanaryanın hocası, Mehmet Topalı Mersin kafilesine dahil ederken, geçen hafta olduğu gibi Krasic ve Stochu ise 19 kişilik kadroya almadı. Kocaman, Sivas maçı öncesi Beni nasıl yedek takımda oynatırsın? diyen Hasan Aliyi de affetmedi.

KOCAMAN, MİLLİ SOLBEKİNİ YİNE KADRO DIŞI BIRAKTI 
FENERBAHÇE’DE Hasan Ali Kaldırım yine kadro dışı. Zirve yolunda Mersin İY ile deplasmanda kritik bir karşılaşmaya çıkacak Sarı-Lacivertliler’de Teknik Direktör Aykut Kocaman, geçen hafta olduğu gibi Hasan Ali, Miroslav Stoch ve Krasic’i kadroya almadı, Mehmet Topal ise dahil edildi.   
Kocaman’ın, geçen hafta son dakika golüyle kaybedilen Sivas maçı öncesinde yapılan antrenmanda yedek takımda oynattığı Hasan Ali, “Beni nasıl yedek oynatırsın?” diye kendisine tepki gösterdiği için kadro dışı bırakarak cezalandırdığı öğrenildi. Stoch ve Krasic’i ise formsuz oldukları için Mersin kafilesine dahil etmeyen Kanarya’nın teknik patronu, ayrıca Serdar Kesimal, Orhan Şam ve sakatlığı bulunan Selçuk Şahin ile Sezer Öztürk’ü de İstanbul’da bıraktı. Fener’de Yobo’nun yanı sıra U19 Milli Takımı’nda olan Recep Niyaz da kadroda yok. 