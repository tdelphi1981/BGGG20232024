McCoughtry F.Bahçe'yi uçurdu
Spor Toto Kadınlar Türkiye Kupası 8li Finallerinin ikinci yarı final maçında Fenerbahçe, Ceyhan Belediyesini 66-57 mağlup etti.
Başa baş geçen ilk çeyreğin ardından kontrolü eline alan Sarı-Lacivertli ekip, çeyrek final maçında etkili bir oyun sergileyemeyen Angel McCoughtrynin bu karşılaşmayı 20 sayı- 6 ribaund ile tamamlamasıyla galibiyete uzandı. Aynı zamanda Maçın Yıldızı da seçilen McCoughtryye ödülünü KKTC Basketbol Federasyonu Başkanı Okan Donangil verdi. 
MAÇIN AYRINTILARI

Mücadeleye Carolyn Swordsun art arda gelen 7 sayısı ile başlayan Ceyhan Belediyesi, ilk bölümde boyalı alanı kullanarak skor üretti. Angel McCoughtrynin mücadeleye iyi başlamasına rağmen hücumda diğer skor opsiyonlarını kullanamayan Fenerbahçe ilk çeyreği 16-17 önde tamamladı. İkinci periyotta Swords dışında sayı bulmakta zorlanan Ceyhan ekibi, Nevin Nevlinin orta mesafeli atışlarına çare bulamadı. Devrenin son bölümünde alan savunmasına geçen rakibine karşı topu iyi çevirerek boş adamı bulan Sarı-Lacivertli ekip, dışarıdan kaydettiği isabetlerle farkı iyice açarak soyunma odasına 27-42 önde gitti. Üçüncü çeyrekte Angel McCoughtry  Esmeral Tunçluer ikilisinin önderliğinde oyunu rölantiye alan Fenerbahçe, skor avantajını korumaya devam ederek final periyoduna 39-54lük üstünlükle girdi. Son çeyrekte oyunun temposu iyice düşerken bundan yararlanmasını bilen Sarı-Lacivertli ekip, kenardan gelen oyuncularının da katkı vermesiyle rakibinin oyuna ortak olmasına engel oldu ve mücadeleden 57-66 galip ayrılarak Spor Toto Kadınlar Türkiye Kupasında finale yükseldi.