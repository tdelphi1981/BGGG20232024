Başladığı gibi bitti
Spor Toto Süper Lig'de 24. haftanın açılış maçında Gençlerbirliği, sahasında İstanbul Büyükşehir Belediyespor ile golsüz berabere kaldı.
Gençlerbirliği: 0 - İstanbul Büyükşehir Belediyespor: 0

Stat: 19 Mayıs
Hakemler: Fırat Aydınus, Serkan Ok, Aleks Taşçıoğlu

Gençlerbirliği: Ramazan, Cem Can, Aykut, Kulusic, Tosic, Özgür, Petrovic, Jimmy (Dk. 73 Hurşut), Azofeifa (Dk. 65 Tomic), Zec, Vleminckx

İstanbul Büyükşehir Belediyespor: Eduardo, Barros, Zayatte, Metin, Ekrem, Cihan (Dk. 39 Serhat), Zeki (Dk. 30 Efe), Visca, Holmen, Zenke, Ömer (Dk. 76 Enver)

Kırmızı kart: Dk. 90 Zec (Gençlerbirliği)

Sarı kartlar: Dk. 22 Cem Can, Dk. 43 Özgür, Dk. 76 Petrovic, Dk. 86 Vleminckx, Dk. 90 Tomic (Gençlerbirliği), Dk. 35 Cihan, Dk. 41 Efe (İstanbul Büyükşehir Belediyespor)

10. dakikada Aykut'un kaptırdığı top sonrası Gençlerbirliği defansını eksik yakalayan İstanbul Büyükşehir Belediyesporlu Visca'nın ceza sahası önünden yaptığı plase vuruşta, meşin yuvarlak az farkla üstten auta gitti.

14. dakikada İstanbul Büyükşehir Belediyespor kalesi önünde oluşan karambol sonrası Petrovic, ceza sahası yayı üzerinde topu önünde buldu. Bu futbolcunun şutunda, meşin yuvarlak sol kale direğinin yanından dışarı çıktı.

20. dakikada Jimmy'in sağdan ortasında, ön direkte müsait durumda topla buluşan Zec'in kafa vuruşunda, meşin yuvarlak üstten auta gitti.

36. dakikada Jimmy, topu ceza sahası yakınında uygun pozisyondaki Azofeifa'ya aktardı. Bu futbolcunun düzgün ve sert şutunda, kaleci Eduardo yatarak gole izin vermedi.

Karşılaşmanın ilk yarısı golsüz sona erdi.

50. dakikada ani gelişen İstanbul Büyükşehir Belediyespor atağında sağ kanattan çalımlarla ceza sahası önüne kadar gelen Zenke, Aykut'un müdahalesiyle yerde kaldı. Visca'nın kullandığı serbest vuruşta, top barajda kaldı.

55. dakikada Cem Can'ın uzun pasında defansın arkasına sarkan Zec, topu yerden altı pas içindeki Azofeifa'ya çıkardı. Azofeifa, uygun durumda topu filelerle buluşturamadı.

81. dakikada kaleyi cepheden gören noktadan kazanılan serbest vuruşta topun başına ikinci yarıda oyuna giren Tomic geldi. Bu futbolcunun şık vuruşunda, üsten sağ köşeye giden topu Eduardo güçlükle kontrol etti.

83. dakikada topla orta sahadan ceza sahası yayına kadar gelen Tosic'in sert şutunda, meşin yuvarlak üstten auta gitti.

Karşılaşma, golsüz sona erdi.

-Maçtan notlar-

Karşılaşma öncesi, yaklaşık 4 aydır yoğun bakımda tutulan sanatçı Müslüm Gürses unutulmadı. Beyin ölümü gerçekleştiği iddia edilen arabesk müziğin duayen ismi 'Müslüm Baba'nın şarkıları statta çalınırken, elektronik skorbordda yer alan 'Vazgeçme Yaşamaktan Müslüm Baba' yazısı dikkati çekti.

UEFA Hakem Komitesi Üyesi ve Merkez Hakem Kurulu (MHK) Danışmanı Jaap Uilenberg de maçı izledi.