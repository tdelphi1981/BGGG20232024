Simeone'den kafa karıştıran Emre açıklaması
 
 Olağan basın toplantısında konuyla ilgili soruyu cevaplayan Diego Simeone, "Şu anda Emre bizim takımda. Anlaştığına dair bilgi yok. Yarın önemli bir maçımız var, ona odaklanmış durumdayız." dedi.
 
 Emre Belözoğlu’nun menajeri Ahmet Bulut, Madrid’e gelerek Atletico Madrid  yönetimi ile masaya otururken, görüşmelerin yarına kadar sürebileceği,  kesinleşmiş hiçbir kararın henüz olmadığı ifade edildi.
         
 Emre Belözoğlu antrenmanda
 
 Bu arada, Fenerbahçe’nin transferi için görüşmelere başladığını borsaya  bildirdiği Emre Belözoğlu, Atletico Madrid’in  antrenmanına katıldı. İspanyol  basının büyük ilgi gösterdiği deneyimli oyuncunun, çalışma sırasında gergin  olduğu gözlendi.
 
 Atletico Madrid Başkanı Enrique Cerezo, Emre Belözoğlu’nun Fenerbahçe’ye  döneceği iddialarıyla ilgili AA muhabirine yaptığı açıklamada, konuya ilişkin  fikrinin olmadığını dile getirerek, ”Atletico Madrid Kulübü ile kimse görüşme  yapmadı” dedi.
 
 AA