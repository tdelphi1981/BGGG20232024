Türkiye-Macaristan maçına Sırp hakem
A Milli Futbol Takımı'nın, 26 Mart 2013 Salı günü oynayacağı 2014 FIFA Dünya Kupası Avrupa Elemeleri D Grubu'ndaki altıncı maçı olan Macaristan karşılaşmasını, Sırbistan Futbol Federasyonu'ndan Milorad Mazic yönetecek.
Fenerbahçe Şükrü Saracoğlu Stadyumu'nda saat 20.30'da başlayacak karşılaşmada Mazic'in yardımcılıklarını Milovan Ristic ve Dalibor Djurdjevic yapacak. Maçın dördüncü hakemi ise Milenko Vukadinovic olacak.