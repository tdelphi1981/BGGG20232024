Fenerbahçe Bursaspor maçı hazırlıklarına başladı
Fenerbahçe, Ziraat Türkiye Kupası A Grubu 4. haftasında, 23 Ocak Çarşamba günü kendi evinde Bursaspor ile oynayacağı maçın hazırlıklarına, bugün öğle saatlerinde yaptığı antrenman ile başladı.
Can Bartu Tesisleri'nde sportif direktör ve teknik sorumlu Aykut Kocaman yönetiminde başlayan antrenmanda, dünkü Sanica Boru Elazığspor maçının ilk 11'inde başlayan oyuncular, rejenerasyon çalışmalarıyla antrenmanı tamamladı. Diğer oyuncular ise koşu, ısınma ve koordinasyon hareketleriyle başladıkları antrenmanı, dar alanda yapılan pas organizasyonlarıyla sürdürdü. Antrenman, dar alanda yapılan çift kale maçla noktaladı.

Nijerya Milli Takımı'yla birlikte Afrika Uluslar Kupası'nda mücadele eden Joseph Yobo antrenmanda yer almadı. Sezer Öztürk ise takımdan ayrı olarak sahada ve salonda yaptığı çalışmalarla antrenmanı tamamladı.

Fenerbahçe, Bursaspor maçı hazırlıklarını yarın yapılacak antrenmanla tamamlanacak.