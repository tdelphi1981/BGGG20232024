Gulbis'ten ikinci Delray zaferi
Letonyalı tenisçi Ernests Gulbis, Delray Beach'teki ikinci şampiyonluğunu Edouard Roger-Vasselin'i 7-6/6-3 mağlup ederek kazandı.
Elemelerden gelen Ernests Gulbis, finalde Fransız Edouard Roger-Vasselin ile karşılaştı. Kariyerinin ilk turnuva şampiyonluğunu üç yıl önce yine Delray Beachte elde eden Letonyalı tenisçi, finalde üstün olan taraftı. 
Bu sezon bir turnuvada ilk kez elemelerden gelip final gören dünya 109 numarası, ilk seti tie-break ile hanesine yazdırdı. İkinci sette servis kırarak avantajı eline geçiren Gulbis, böylece kariyerinin üçüncü ATP turnuva zaferini elde etmiş oldu. 
Bu turnuva ayrıca 2007 Houstandan bu yana finalistlerinin ikisi de ilk 100ün dışında olan ilk turnuva olarak da dikkat çekti.