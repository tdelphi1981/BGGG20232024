Ersan İlyasova 30 sayıyla sezon rekoru kırdı
Milwaukee Bucks'ın deplasmanda Cleveland Cavaliers'a 113-108 yenildiği maçta, milli basketbolcu Ersan İlyasova 30 sayıyla sezon rekoru kırdı. NBA'e, 10 maçla devam edildi. Cleveland'deki Quicken Loans Arena'da yapılan maça ilk 5'te başlayan İlyasova, 30 sayıyla maçın en skorer ikinci ismi oldu.

Ancak 7 ribaunt alıp 2 de asist yapan ve 1 kez top çalan milli basketbolcunun bu performansı, takımının yenilgisinin önüne geçemedi.

Konuk ekipte Monta Ellis'in 21 sayısı da yeterli gelmedi. Bucks'ın 3 maçlık galibiyet serisi, bu maçla sona erdi.

Cleveland temsilcisinde, All-Star yedeğine seçilen Kyrie Irving 35 sayıyla maçın yıldızı oldu, Tristan Thompson 18, Dion Waiters da 16 sayıyla galibiyete katkı sağladı.

Takımı Utah Jazz'ın deplasmanda Los Angeles Lakers'a 102-84 mağlup olduğu maçta, Enes Kanter 2 sayı kaydetti, Ömer Aşık ise Houston Rockets'ın deplasmanda New Orleans Hornets'i 100-82 yendiği maçta sayı üretemedi.

Lige, 10 maçla devam edilecek.

Toplu sonuçlar şöyle:

LA Lakers-Utah Jazz: 102-84
Atlanta Hawks-Boston Celtics: 123-111 (Uzatmada)
Miami Heat-Detroit Pistons: 110-88
Cleveland Cavaliers-Milwaukee Bucks: 113-108
Sacramento Kings-Oklahoma City Thunder: 95-105
Memphis Grizzlies-Brooklyn Nets: 101-77
New Orleans Hornets-Houston Rockets: 82-100
Dallas Mavericks-San Antonio Spurs: 107-113
Chicago Bulls-Golden State Warriors: 103-87
Washington Wizards-Minnesota Timberwolves: 114-101