New York derbisi Nets'in
Amerikan Ulusal Basketbol Ligi'nde (NBA) 9 maç oynandı.
New York derbisinde, New York Knicks, Brooklyn Nets'i Madison Square Garden'da konuk etti. Nets, All-Star oyuncusu Joe Johnson'ın maçın bitimine 22 saniye kala takımını 85-84 öne geçiren basketi de dahil olmak üzere kaydettiği 25 sayı ve 5 asistle sahadan 88-85 galip ayrıldı.

Nets'in yıldız oyun kurucusu Deron Williams, 14 sayı, 5 ribaund ve 12 asist, pivotu Brook Lopez, 14 sayı, 11 ribaund ve 4 blok, yedek oyuncusu Kris Humphries ise 11 sayı ve 13 ribaundla 'double double'a imza attı.

Knicks'in yıldızları Carmelo Anthony, 29 sayı ve 7 asistle maçın en skorer ismi olurken, oyuna kenardan giren Amare Stoudemire da 15 sayı ve 6 ribaund üretti. Tyson Chandler, 7 sayı ve 11 ribaund, yedek oyuncu J.R. Smith ise 16 sayı ve 3 top çalmayla maçı tamamladı.

Doğu ve Batı konferanslarında ilk 4'te yer alan Indiana Pacers ile Memphis Grizzlies'in düellosunda kazanan takım, misafir Pacers oldu. Pacers'ın oyun kurucusu George Hill, maçın bitimine 1.4 saniye kala, skor 81-81'ken faule maruz kaldı. İkinci atışta isabet bulan ve maçı 13 sayıyla tamamlayan Hill, takımının 82-81 galip gelmesini sağladı.

Pacers'da Paul George, 12 sayı, 10 ribaund ve 9 asistle 'triple double'a çok yaklaşırken, All-Star forvet David West, 14 sayı, 3 top çalma ve 5 blok, Roy Hibbert de 10 sayı, 5 ribaund ve 5 blokla oynadı.

Grizzlies'da ise yedek oyuncu Wayne Ellington, 17 sayıyla sahanın en skoeri olurken, Rudy Gay'in 14 sayı ve 8 ribaund ve Zach Randolph'un 13 sayı ve 7 ribaundluk performansı galibiyete yetmedi.



-Warriors, Clippers'ı 106-99 mağlup etti-
Batı Konferansı'nın 5 numarası Golden State Warriors, konferans 2'ncisi Los Angeles Clippers'ı ağırladı. Warriors, guardı Stephen Curry'nin 28 sayı ve 6 asistle yıldızlaştığı maçı, 106-99 yendi.

Warriors'ın yedek oyun kurucusu Jarrett Jack, 18 sayı, 6 ribaund ve 10 asistle galibiyette önemli rol oynarken, All-Star uzun David Lee, 12 sayı, 11 ribaund ve 6 asistle 'double double' yaptı. Klay Thompson ise 18 sayı kaydetti.

Clippers cephesindeyse 26 sayı, 13 ribaund, 8 asist ve 3 top çalmayla oynayan Blake Griffin ile benchten gelerek 24 sayı üreten Jamal Crawford'ın gayreti mağlubiyeti engelleyemedi. Caron Butler'ın 19 sayı ve 5 asist kaydettiği maçta, yıldız oyun kurucu Chris Paul, 7'de 1 şut isabetiyle 4 sayı ve 9 asistte kaldı.

NBA'e 4 maçla devam edilecek.

Toplu sonuçlar şöyle:

Memphis Grizzlies-Indiana Pacers: 81-82
New Orleans Hornets-Sacramento Kings: 114-105
Charlotte Bobcats-Houston Rockets: 94-100
Atlanta Hawks-Minnesota Tiimberwolves: 104-96
New York Knicks-Brooklyn Nets: 85-88
Golden State Warriors-Los Angeles Clippers: 106-99
Philadelphia 76ers-San Antonio Spurs: 85-90
Chicago Bulls-Los Angeles Lakers: 95-83
Portland Trail Blazers-Washington Wizards: 95-98