Fenerbahçe dört koldan
Younes Belhanda için bonservis konusunda pazarlıkta olan Kanarya, Betisli Etxebarria ile temas halinde. Bilbao ile iplerini kopartan Llorente ve Valencialı Banega da listede.

KANARYA TRANSFERDE SESSİZLİĞİ BOZMAYA ÇALIŞIYOR 
Transferde sessiz kalan Fenerbahçe bombayı patlamak için girişimlerini hızlandırdı. İspanyol basını Real Betis’in 10 numarası Benat Etxebarria’yı sarı-lacivertli kulübün istediğini yazdı. Ancak Fener’in bu oyuncuyu alabilmesi için kesenin ağzını açması gerekiyor. Betis, başarılı futbolcusunu 20 milyon euro karşılığında serbest kalma bedelinde satmayı planlıyor. 
Belhanda’nın şok sakatlığı 
Fransız kulüp Montpellier’nin Faslı yıldızı Younes Belhanda’yla anlaşan Fenerbahçe, kulübünün belirlediği 15 milyon euro bonservis bedelinin indirimi için pazarlıklarını sürdürüyor. Ancak Belhanda’nın son anda sakatlanması görüşmelerde problem çıkarttı. Athletic Bilbao’nun satış listesine koyduğu Fernando Llorente’nin de Kanarya’nın hedefinde olduğu belirtildi. 
Llorente’ye yakın takip 
Fener, sezon sonunda serbest kalacak olan Llorente’ye 4.5 milyon euro önerecek. İspanyol yıldızın İstanbul’a gelmeye sıcak baktığı belirtildi. Orta saha için listede bir başka aday ise Valencia’lı Ever Banega. Arjantinli yıldız için nabız yoklayan Kanarya, bu 4 yıldızdan birisini kadrosuna katmayı hedefliyor. 