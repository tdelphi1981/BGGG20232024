Serdar Aziz'e iyileştirme
Bursaspor'da alt yapıdan yetişen yetenekli savunma oyuncusu Serdar Aziz'in aldığı ücrette iyileştirme yapılmasının kararlaştırıldığı öğrenildi.
Bursaspor yönetiminin bugün gerçekleştirdiği toplantıda, genç stoper Serdar Aziz'in yıllık maç başılar da dahil olmak üzere aldığı 715 bin TL'de iyileştirme yapma kararı aldığı öğrenildi. Yeşil beyazlı yönetimin, yarın Ziraat Türkiye Kupası'nda oynanacak Fenerbahçe maçının ardından Serdar'ın menajeri ve genç oyuncuyla bir araya gelerek görüşme yapacağı kaydedildi.

Serdar Aziz'in Bursaspor kulübüyle 2015 yılına kadar sözleşmesi bulunuyor.