Ömer Aşık ribaunda asıldı
Houston Rockets'in deplasmanda Minnesota Timberwolves'u 87-84 mağlup ettiği maçta, milli basketbolcu Ömer Aşık 9 sayı attı ve 16'sı savunma olmak üzere 17 ribaunt aldı. Aşık, ilk 5'te başladığı karşılaşmada 35 dakika sahada kaldı. 
Rockets'de öne çıkan isim, 17'sini dördüncü çeyrekte attığı 30 sayıyla maçın yıldızı olan James Harden oldu. Evsahibi takımda ise J.J. Barea'nın 18 ve Rus çaylak Alexey Shved'in 16 sayısı yenilginin önüne geçemedi.

Enes'ten 10 sayı

Utah Jazz'ın evinde Golden State Warriors'a 94-83 yenildiği maçta ise Enes Kanter 10 sayı ve 3 ribauntlık performans sergiledi.