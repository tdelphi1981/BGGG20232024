Muratpaşa'nın isteği Lig zaferi ve Türkiye Kupası
Bayanlar Hentbol Süper Ligi ekiplerinden Muratpaşa Belediyesi Antrenörü Birol Ünsal, geçen sezon olduğu gibi yine Türkiye Kupası ve Süper Lig şampiyonluğunu kazanmak istediklerini söyledi.Ünsal, Çankaya Belediyesi ANKA gibi güçlü ve iyi oyunculardan kurulu bir takımı mağlup ettikleri için mutlu olduğunu söyledi.

Karşılaşmanın genelinde oyuna hakim olduklarını, maçın bekledikleri gibi geçtiğini ve istedikleri 2 puanı aldıklarını dile getiren Ünsal, Karşılaşmada iyi savunma yaptık, hücumlarımızdan da gol atarak döndük. Oyuncularımı yürekten kutluyorum, iyi bir mücadele sergilediler. Ligde ve kupada yolumuza namağlup bir şekilde devam ediyoruz dedi.

Ünsal, deplasmanda yapacakları zorlu Üsküdar Belediyesi maçı öncesi bu galibiyetin takım için moral olduğunu vurgulayarak, Üsküdar Belediyesi maçında da tek hedefimiz galibiyet olacak. Güçlü bir takıma karşı deplasmanda oynayacağız. Oyuncularım kazanmak için ellerinden gelene mücadeleyi, oyunu ortaya koyacaktır diye konuştu.

Bayanlar Hentbol Süper Ligi'nde hedeflerine emin adımlarla ilerlediklerini belirten Ünsal, Geçen sezon olduğu gibi yine Türkiye Kupası ve Süper Lig şampiyonluğunu kazanmak istiyoruz. Çankaya Belediyesi ANKA maçını unutup, ara vermeden deplasmanda oynayacağımız zorlu Üsküdar Belediyesi maçına hazırlanacağız dedi.

Ünsal, bundan sonra oynayacakları maçların telafisi olmayacağını ve kritik bir sürece girdiklerine dikkati çekti.