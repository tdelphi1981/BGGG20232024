Messi'den çocuklar için büyük bağış
Barcelona'nın Arjantinli yıldız futbolcusu Lionel Messi, Arjantin'deki bir çocuk hastanesi için 780 bin dolar bağışladı.
Messi'nin doğduğu kent olan Rosario belediyesi yetkilileri, yıldız oyuncunun, şehirdeki Victor J. Vilela de Rosario çocuk hastanesi için 780 bin dolar bağışladığını duyurdu.

Paranın, hastanenin onkoloji kliniğinin onarımında kullanılacağı belirtildi.

Rosario'da kendi adına yardım vakfı bulunan Messi, daha önce 1,2 milyon nüfuslu kentteki bir spor merkezinin onarımı için 195 bin dolar bağışta bulunmuştu.