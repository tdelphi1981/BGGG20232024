Yenge Sneijder konuştu
Galatasaray'ın yeni transferi Sneijder'in eşi Yolanthe Cabau, GSTV'ye konuştu.
Eşi Wesley Sneijder'in Galatasaray'a transfer sürecinde Twitter'da açıklamalar yapan Yolanthe Cabau, İstanbul'a hareket etmeden önce İstanbul tweet'i attı. Yolanthe Cabau "Artık bitti. Bu inanılmaz şehirde 4 yıl geçirdim. Teşekkürler Milano. Seni her zaman seveceğim. Bütün Inter taraftarlarına teşekkür ederim. Inter her zaman kalbimde olacak. Hüzün ve mutluluk bir arada. Bekle bizi İstanbul; biz geliyoruz" şeklinde tweet attı.

Cabau "Karşılamadan çok etkilendim. Bu kadarını beklemiyordum. Gerçekten şoke oldum. Çok mutluyum. İstanbul'da daha önce 5 kez bulundum. Galatasaray büyük bir kulüp. Wesley burada başarılı olacaktır" dedi.

Sneijder'in kardeşi Jeffrey Sneijder de "Şunu kesinlikle söyleyebilirim ki Wesley bu tercihi tamamen kalbiyle yaptı" ifadesini kullandı.