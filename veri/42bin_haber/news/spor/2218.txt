Eurolegaue'de kara hafta
FIBA Kadınlar Euroleaguede mücadele eden Galatasaray, Fenerbahçe ve Tarsus Belediyesi haftayı yenilgiyle kapattılar.
Kupada 7. hafta geride kalırken A Grubunda mücadelesini sürdüren Tarsus Belediyesi deplasmanda karşılaştığı Wisla Can-Pack takımına 1 sayı farkla 74-73 mağlup olarak beşinci yenilgisini aldı. Temsilcimiz grubunda da altıncı sırada bulunuyor. 
B Grubundaki Fenerbahçe de İtalyadan yenilgiyle döndü. Sarı Lacivertliler rakibine 74-69 yenilirken ikinci mağlubiyetini almasına rağmen averajla ikinci sırada yer aldı. C Grubunda bu haftaya kadar yoluna kayıpsız devam eden Galatasaray ise ilk yenilgisini aldı. Sarı Kırmızılı ekip Abdi İpekçi Spor Salonunda karşılaştığı UMMC Ekaterinburga 1 sayı farkla 70-71 kaybetti.