Avrupa bunları konuştu
Adanın gündemi Bradford ve Turton.
1- ASTON Villayı eleyen Bradford, 50 yıldan sonra lig kupasında adını finale yazdıran ilk 4. Lig takımı oldu. Premier Lige 9 yıl önce veda eden ve transfere 7 bin 500 Sterlin harcayan kulüp, Arsenalden sonra Villayı da Lig Kupasının dışına itmiş oldu. Bu peri masalını daha anlamlı kılan isim ise takım kaptanı Gary Jones ve kulübün minik taraftarı Jake Turton oldu. 35 yaşındaki kaptan, kemoterapi tedavisi gören bu gence maç sonrası fark etmiş ardından Turtona bir öpücük vererek moral vermişti. 
2-Hazarddan top toplayıcıya tekme 
İNGİLTERE Lig Kupasında Swansea 2-0ın rövanşında Chelsea ile 00 berabere kaldı ve finale yükseldi. Maçın 80. dakikası ise ilginç bir olaya sahne oldu. Hazard, topun hemen oyuna sokulması için top toplayıcı çocuğun yanına kadar gitti. Charlie Morgan isimli top toplayıcının ağır hareket etmesine ve topu saklamasına sinirlenen Hazard, kendisiyle fiziki bir münakaşaya girdikten sonra gence tekme attı. Belçikalı oyuncu, tekmenin ardından direkt kırmızı kartla oyun dışında kaldı.  
3-Perez ayrılık iddialarını yalanladı 
JOSE Mourinho ile sorun yaşayan Casillas ve Ramos, Real Madrid Başkanı Florentino Pereze Portekizli teknik adamla devam edilmesi halinde kendilerinin takımda kalmayacağını bildirdi... İddia İspanyada şok etkisi yaratırken dün öğle saatlerinde bir basın toplantısı düzenleyen Perez, haberi yalanladı. Açıklamasına Konuşmama alışkanlığımı, bugün bozmak zorunda kaldım. Çünkü kulübü etkileyen bir haberi yalanlamak zorundayım diye başlayan Perez, Casillas ve Ramos ile salı günü bir yemekte buluştuklarını, bu yemekte bu tip bir ültimatom olmadığını söyledi. 
4-Casillasın eli kırıldı 
İSPANYA Kral Kupası çeyrek final rövanşında kaleci Casillasın eli kırıldı. Maçın 16. dakikasında, Valencianın bir korner atışında topa çıkan Casillas, takım arkadaşı Arbeloa ile çarpışmış ve daha sonrasında sakatlanarak sahadan çıkmıştı. Valenciadan döner dönmez, gece Madriddeki La Moraleja Hastanesine giden Casillas, bir dizi kontrolden geçti. Kullandığı arabayla hastaneden çıkan Casillasın sol elinin dirsek hizasına kadar sarılı olduğu gözlendi. Real Madridden yapılan açıklamada ise, Casillasın sol elinde kırık tespit edildiği bildirildi.