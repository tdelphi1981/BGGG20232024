Bursasporlu taraflardan takımlarına protesto
Takımlarının İstanbul Büyükşehir Belediyespor'a deplasmanda 4-1 yenildiği maçın ardından İstanbul'dan dönen bir grup Bursaspor taraftarı, Özlüce Tesisleri'nde yönetim, teknik heyet ve futbolcular aleyhine tezahürat yaptı.
İstanbul deplasmanı dönüşü Bursaspor'un Özlüce Tesisleri'ne giden 50'yi aşkın yeşil-beyazlı taraftar, giriş kapısını aşarak ana binanın önüne kadar geldi. Taraftarlar burada yönetim, futbolcular ve teknik heyet aleyhine tezahüratlarda bulundu.

En büyük tepkiyi futbolculardan Tuncay Şanlı'ya gösteren Bursasporlu taraftarlar, daha sonra dağıldı.

Bursaspor, 23 Ocak Çarşamba günü Ziraat Türkiye Kupası (A) Grubu maçında, Fenerbahçe'ye İstanbul'da 3-0 yenilmesinin ardından Spor Toto Süper Lig'de karşılaştığı İstanbul Büyükşehir Belediyespor'a 4-1 mağlup oldu.