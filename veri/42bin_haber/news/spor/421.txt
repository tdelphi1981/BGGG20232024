Yaptık yine yaparız
AYKUT Kocaman, durum tespiti yaptı, umut dolu mesajlar verdi...
 'AVRUPA'DA işler iyi gidiyor ama ligde puan olarak standartlarımızın altındayız. Süper Lig'i domine etmiş bir takımın, bir an önce kendi standartlarını yakalaması gerek. Bu zor günlerde futbolcularımın verdiği reaksiyon, birlikte hareket etme duygusu beni geleceğe yönelik umutlandırıyor. Herkesteki taşın altına elini koyma gayretini görüyorum ve çok memnunum. 
 SAKAT oyuncularımızın da katılmasıyla, bazı maçlarda başardığımız mücadele gücü, temposu yüksek futbol anlayışını, sezonun tümüne yaymak istiyoruz. Yine kazanan takım olmak istiyoruz. Biz bunu daha önce de yaptık, yine yapacağız. Kimse umutsuzluğa kapılmasın. Her şey çok güzel olacak.'