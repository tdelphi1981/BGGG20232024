Orduspor devreyi kayıpsız kapatmak istiyor
Orduspor Kulübü Basın Sözcüsü Levent Yıldırım, Antalyaspor ve Akhisar Belediyespor maçını da kazanarak 6 puan almayı hedefliyoruz dedi.Levent Yıldırım, Vali Kemal Yazıcıoğlu Tesisleri'nde düzenlediği basın toplantısında, mor-beyazlı ekibin devre arası öncesi oynayacağı son iki maçtan da 3 puan almayı hedeflediğini belirtti.

Son haftalarda arzu edilen ve istenilen sonuçları alamadıklarını ve puan kayıpları yaşadıklarını ifade eden Yıldırım, şunları kaydetti: Dolayısıyla biz de bu durumdan üzüntü duyduk. Fakat önümüzdeki maçlara bakıyoruz. Hafta sonu Antalyaspor ile karşılaşacağız. Bu maçı ve Akhisar Belediyespor maçını da kazanarak 6 puan almayı hedefliyoruz. Tabi ki Antalyaspor çok iyi bir çıkış yakaladı. Güçlü ve iyi bir takım. Bu durumun bilincindeyiz. Hocamız da, oyuncularımız da ciddiyetle bu maç için çalışıyor.

Teknik direktör Hector Cuper'in raporu doğrultusunda devre arasında takıma takviyeler yapılacağını anlatan Yıldırım, Bazen istediğimiz sonuçları aldık, bazen de alamadık. Hocamızın ikinci yarıda bize göstermiş olduğu doğrultuda gerekli önlemleri alarak ikinci yarıya güçlü bir Orduspor olarak başlamayı arzu ediyoruz diye konuştu.