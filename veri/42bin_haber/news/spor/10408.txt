Trabzonspor tepetaklak
Spor Toto Süper Lig'in 24. haftasında Kasımpaşa, Trabzonspor'u 2-0 mağlup etti. 
Kasımpaşa Recep Tayyip Erdoğan Stadı'nda oynanan karşılaşmada Kasımpaşa'nın gollerini 37. dakikada Viudez ve 44. dakikada Uche kaydetti. 
Maçtan Dakikalar

5. dakikada Sapara'nın ara pasıyla ceza sahasına girerek kaleciyle karşı karşıya kalan Olcan Adın'ın şutunda, Isaksson topu kurtardı. Pozisyonun devamında Abdurrahman Dereli topu taca attı. 
8. dakikada Viudez'in kullandığı korner atışında Ernst'in ön direkte yaptığı kafa vuruşunda, top az farkla auta gitti. 
18. dakikada Abdullah Karmil'in hatasıyla topu kazanan Sancak Kaplan, soldan ceza sahası içine yaptığı ortada yaşanan karambolde meşin yuvarlak Uche'nin önünde kaldı. Uche'nin kaleciyle karşı karşıya kaldığı pozisyonda yaptığı vuruşta, Onur iki hamlede topun sahibi oldu. 
27. dakikada Adem Büyük'ün ceza sahası dışının sol çaprazından yaptığı vuruşta, top az farkla direğin yanından dışarı çıktı. 
37. dakikada Kasımpaşa öne geçti. İbricic'in ara pasında kaleciyle karşı karşıya kalan Viudez düzgün bir vuruşla kaleci Onur'un müdahalesine rağmen, topu ağlarla buluşturdu: 1-0. 
44. dakikada Kasımpaşa farkı 2'ye çıkardı. Uche'nin sağ kanattan ceza sahasına yaptığı ortada arka direkte iyi yükselen Adem Büyük'ün kafa vuruşunda, üst direkten dönen topu kale önünde Ernst tamamlamaya çalıştı. Bu kez kaleci Onur'dan dönen topu gerilerden gelen Uche, düzgün bir vuruşla, filelere gönderdi: 2-0. 
Karşılaşmanın ilk yarısı, Kasımpaşa'nın 2-0 üstünlüğüyle bitti.
53. dakikada Olcan Adın'ın soldan kullandığı serbest atışta Celustka'nın yaptığı kafa vuruşu, az farkla üstten auta gitti. 
57. dakikada Olcan Adın'ın pasında Henrique'nin rakibinden sıyrılarak ceza yayının üzerinden yaptığı vuruşta, top üstten dışarı çıktı. 
76. dakikada Celustka'nın soldan ortasında Olcan Adın'ın ceza sahasında yaptığı kafa vuruşu, yan direkten döndü. Altıpas içinde müsait durumda dönen topla buluşan Henrique'nin vuruşu istediği gibi olmayınca, meşin yuvarlak yandan auta gitti. 
80. dakikada Şahin Aygüneş'in pasında ceza yayının önünde topla buluşan Viudez'in şutunda, top direğin dibinden dışarı gitti. 
Kalan dakikalarda başka önemli pozisyon olmadı ve Kasımpaşa sahadan 2-0 galip ayrıldı. 
Stat: Kasımpaşa Recep Tayyip Erdoğan
Hakemler: Mustafa Kamil Abitoğlu, Mehmet Şahan Yılmaz, Serdar Akçer
Kasımpaşa: Isaksson, Abdurrahman Dereli, Barış Başdaş, Elyasa Süme, Sancak Kaplan, İbricic, Ernst, Kerem Şeras, Viudez (Dk. 84 İlhan Eker), Adem Büyük (Dk. 79 Şahin Aygüneş), Uche (Dk. 90+2 Pintos)
Trabzonspor: Onur Recep Kıvrak, Abdullah Karmil (Dk. 46 Halil Altıntop), Mustafa Yumlu, Giray Kaçar, Celustka, Serkan Balcı, Colman, Zokora (Dk. 80 Yasin Öztekin), Olcan Adın, Sapara (Dk. 46 Alanzinho), Henrique
Goller: Dk. 37 Viudez, Dk. 44 Uche (Kasımpaşa)
Sarı Kartlar: Dk. 65 Adem Büyük, Dk. 75 Ernst, Dk. 78 İbricic (Kasımpaşa)