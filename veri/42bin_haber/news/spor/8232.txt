Teklerde de kazandı
Erkekler dünya sıralamasının 5 numarası İspanyol tenisçi Rafael Nadal, yaklaşık 7 ay süren sakatlığının ardından katıldığı VTR Açık'taki ilk tekler maçında, vatandaşı Federico Delbonis'yi 2-0 yendi.Sol dizindeki sakatlığın ardından korta dönen İspanyol tenisçi, Şili'nin Vina Del Mar kentinde düzenlenen toprak kort turnuvası VTR Açık'ta ilk tekler maçına çıktı. Nadal, karşılaşmada vatandaşı Federico Delbonis'ye 2-0 üstünlük sağladı. Nadal, tekler maçında ilk setin başındaki 2 oyunda yalnızca 1 puan alabilirken, 6-3 ve 6-2 kazanarak çeyrek finale yükseldi.

Maç sonrası basın toplantısında konuşan 7'si toprak kort turnuvası Fransa Açık'ta olmak üzere 11 grand slam şampiyonluğu bulunan Nadal, Fransa Açık'ın çok önemli bir turnuva olduğunu, ancak buradaki işini bitirinceye kadar düşünmeyeceğini belirterek, Dünya sıralamasının 15, 20, 30 veya 40'ıncı basamağında olmamın bir önemi yok. Tek önemsediğim, daha önceki gibi oynamak ve fiziksel olarak yüzde 100 hazır olmak. Hedefim, en yakın zamanda en üst düzeyde rekabet edebilir duruma gelebilmek dedi.

26 yaşındaki Nadal, teklerde, vatandaşları Albert Montanes ya da Daniel Gimeno-Traver'e, çiftlerde ise partneri Juan Monaco ile Guillaume Rufin-Flippo Volandri çiftine karşı korta çıkacak.