Djokovic Murray'i devirdi
İngiltere'nin başkenti Londra'da devam eden ATP Sezon Sonu Tenis Turnuvası'nda Sırp tenisçi Novak Djokovic, Britanyalı Andy Murray'yi 2-1 yendi.Dünya klasmanında ilk sırada yer alan Djokovic, O2 Arena'da oynanan ve toplam 2 saat 35 dakika süren mücadelenin setlerini 4-6, 6-3 ve 7-5 kazanarak, A Grubu'ndaki ikinci maçından da galibiyetle ayrıldı.
Çekişmeli geçen karşılaşmada hiç çift hata yapmayan Djokovic, 4 ace attı ve 3 kez servis kırdı. 9 ace atan ve 1 çift hata yapan Murray ise 2 kez servis kırma başarısını gösterdi. Bu gruptaki ikinci maçta akşam Çek Tomas Berdych ile Fransız Jo-Wilfried Tsonga karşılaşacak.