Phelps'in antrenörü Bowman geliyor
Türkiye Yüzme Federasyonu Başkanı Ahmet Mazhar Bozdoğan, olimpiyat şampiyonu ve rekortmeni ABD'li Michael Phelps'in antrenörü Bob Bowman'ın 14 Şubat Perşembe günü Türkiye'ye geleceğini söyledi.Bozdoğan, AA muhabirine yaptığı açıklamada, ABD'li ünlü antrenör ile Kısa Kulvar Dünya Şampiyonası sırasında görüştüklerini belirterek, Kendisine Türkiye'de çalışıp çalışmayacağını sorduk. Sıcak baktı. Daha sonra maille haberleşerek ön görüşmeyi ayarladık. Ücret ve diğer detaylarda anlaşabilirsek el sıkışacağız diye konuştu.

Bowman'ın 14 Şubat Perşembe günü İstanbul'a, oradan da Ankara'ya geleceğini kaydeden Bozdoğan, Ankara'da Spor Genel Müdürlüğü ile görüşmelerimiz olacak. Sayın bakanımız Suat Kılıç'ın programı müsait olursa, onunla da görüştürmek istiyoruz dedi.

Bozdoğan, Bowman'ın Türkiye'de pilot olarak belirlenen 6 ilde yapılacak yüksek performans ve test merkezlerinde eğitimlerde bulunacağını anlatarak, şunları söyledi:

Açıkçası detaylar net değil. Kendisi özel olarak milli takım sporcularını da çalıştırabilir. Kafamızda bir çok düşünce var. Önce kendisiyle görüşmemiz gerekiyor. Plan ve program ondan sonra şekillenecek.