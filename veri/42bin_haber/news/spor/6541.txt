Sezer Öztürk'ten Beşiktaş ve Belhanda açıklaması!
Son günlerde adı Beşiktaş ile anılan F.Bahçe'nin yıldız futbolcusu Sezer Öztürk söylentilere nokta koydu.
F.Bahçede bu sezon gösterdiği performansla dikkatleri yeniden üzerine çeken, ancak Belhandanın transfer ihtimali nedeniyle Beşiktaşa transfer olacağı iddia edilen Sezer Öztürk sessizliğini bozdu.

Öztürk, HABER1903'e yaptığı açıklamada;

Öncelikle şunu dile getirmek istiyorum. Bugün basında Aykut hocaya Belhanda gelirse ben giderim diye bir açıklama yaptığım yönünde haberler yer almış. Bunlar tamamen asılsızdır. Benim bu konu hakkında hocamız Aykut Kocaman ile hiçbir görüşmem olmamıştır. Beşiktaş Kulübünün beni istediğini ben de duyuyorum. Ancak şu anda F.Bahçe Kulübünün sözleşmeli futbolcusuyum. Eğer F.Bahçe Kulübü, beni gözden çıkarır ve kadrosunda düşünmeyip, Beşiktaş Kulübü ile görüşmemi isterse o zaman Beşiktaş Kulübü ile görüşürüm diye konuştu.