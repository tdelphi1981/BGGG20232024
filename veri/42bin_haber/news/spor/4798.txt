Kuyt'sız şartsız Emanuelson!
Montpellier Başkanı Louis Nicollin'in Younes Belhanda transferinde takındığı olumsuz tavra karşılık F.Bahçe de B Planı'nı devreye soktu. Sarı-Lacivertli kulüp, Milan'ın Hollandalı orta saha oyuncusu Urby Emanuelson'u transfer gündemine aldı. Emanuelson'un transferinde aracılık görevini ise tanıdık bir isim yaptı: Dirk Kuyt...
 ALOOO BEN DİRK!..
 İTALYAN Soccermagazine'in verdiği habere göre; F.Bahçe, Milan'ın 26 yaşındaki Hollandalı yıldızı Urby Emanuelson'un transferinde çok önemli bir mesafe kat etti. İtalyanlar, önemli gelişmelerin yaşandığı bu transferin her an mutlu sonla bitebileceğini savundu. Emanuelson'u F.Bahçe'ye transfer olmaya ikna eden faktör, vatandaşı Kuyt oldu. F.Bahçeli futbolcu, Emanuelson'u arayıp, 'F.Bahçe'ye gel' dedi.
 O BİR AJAX ÜRÜNÜ
 SURİNAM asıllı Urby Emanuelson, sol bek ve sol açık olarak da oynayabiliyor. Ajax'taki kariyeri boyunca savunmanın sağında görev yaptı. Ancak Milan'da Massimiliano Allegri, Hollandalı futbolcuyu hücuma yönelik oynattı. Ajax altyapı sisteminin ürünü olan 27 yaşındaki Hollandalı, 2011'de transfer olduğu Milan'dan yıllık 2.5 milyon euro kazanıyor. Bu sezon toplam 22 maçta 2 gol ve 5 asistle oynadı. 
 KULÜBEDE YATIYOR
 GEÇEN sezon da 43 maçta 2 gol ve 6 asist yaptı. Ancak istatistikler yanıltıcı. Zira geçen sezon 43 maçta aldığı dakika sadece 2 bin 359 dakika oldu. Yani 43 maçın neredeyse yarısını kulübede geçirdi. Bu sezon da ilk 12 lig maçında sadece 777 dakika alabildi. Yani Milan'da yedek kalmaktan usandı. 
 BONUSU SCHELOTTO 
 SOCCERMAGAZİNE, F.Bahçe için iddialarını Emanuelson'la sınırlamayıp Sarı-Lacivertli kulübün, Inter taraftarlarının takımlarında görmeyi çok istediği Ezequiel Schelotto'ya da talip olduğunu yazdı. Dergi, 'Inter'in transferini F.Bahçe kapacak' diye yazdı.
  