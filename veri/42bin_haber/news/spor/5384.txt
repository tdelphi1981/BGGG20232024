Murray'den Berankis'e geçit yok
Dünya üç numarası Andy Murray antrenman partneri Ricardas Berankisi 6-3/6-4/7-5 ile mağlup ederek dördüncü tura yükseldi.
Kariyerinin ilk Grand Slam şampiyonluğunu Amerika Açıkta elde eden ve üst üste ikinci slam zaferini arayan Britanyalı tenisçi, 22 yaşındaki rakibinin inatçı oyunu karşısında ara ara sinirlerine hakim olamasa da set vermeden turlamayı bildi. 
Elemelerden gelen Litvanyalı tenisçi, geçtiğimiz senelerde çoğu kez antrenman yaptığı Murraynin zaaflarını ve kuvvetli yanlarını bildiğinden dolayı, dünya üç numarasını oldukça zorladı ancak Britanyalı tenisçi deneyimi ile maçı 2 saat 12 dakikada kazandı. 
Murray, Gilles Simon-Gael Monfils maçının galibi ile çeyrek finale çıkma mücadelesi verecek.