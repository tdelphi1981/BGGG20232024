Ağaoğlu: "Sporda açılım"
Golf Federasyonu Başkanı Ahmet Ağaoğlu, Bizim yakalamak istediğimiz hedeflerden birisi de en azından Doğu ile Batı arasındaki hoş olmayan eşitsizliği ortadan kaldırmak dedi.Ardahan Valisi Seyfettin Azizoğlu'nu makamında ziyaret eden Ağaoğlu, federasyon seçimlerinin ardından bölge illerine yönelik gezi programı düzenlediklerini söyledi. Ziyaretlerinde kentlerdeki eksiklikleri görme fırsatı bulduklarını belirten Ağaoğlu, Başkan seçildikten sonra usuldendir, milletvekilleri bölgelerini gezerler. Biz de bize bağlı illeri dolaşıyoruz. İlk olarak Erzurum ve Ardahan'dan başladık dedi.

Ağaoğlu, Ardahan'da antrenman sahası dışında bir sıkıntı görmediğini ifade ederek, Yazın sporcularımız merayı kullanıyordu. Mayıs ayında başlarsak en geç Temmuz'un 15'inde sahayı bitiririz. İnşallah portatif antrenman sahalarından birini yani açık alan antrenman sahalarından birini Ardahan'a, diğerini Ağrı'ya, mümkün olursa üçüncüsünü de Erzurum'a yapmayı düşünüyoruz diye konuştu.

Ardahan'da sporcuların kent içerisinde ulaşım sorunu yaşamamaları için bir minibüs vereceklerini belirten Ağaoğlu, Anayasa'nın 59. maddesi gereği devletin her bireyine spor yaptırmakla mükellef olduğunu anımsatarak, şöyle devam etti: Devlette bunu federasyonlar aracılığıyla yerine getirmekte. Sporu sadece müsabık olarak düşünmek son derece yanlış olur. Belki 10 bin tane güreşçi vardır. Fakat olimpiyatlara o sıkletlerden bir sporcu gönderiyorsunuz. Sporun amaçlarından birisi de gençlerimizin sosyalleşmesi, gençlerimizin kötü alışkanlıklardan korunması ruh ve sağlık bedenlerini koruyabilmeleridir.

Ağaoğlu, sporda açılım yaparak eşitsizliği ortadan kaldırmak istediklerine dikkati çekerek, konuşmasını şöyle tamamladı: Robert Kolejli Özlem ile Ardahanlı Özlem aynı yerde aynı ortamı paylaşıyorsa bu eşit olduklarını gösterir. Sporun asıl amaçlarından bir tanesi de budur. Bizim yakalamak istediğimiz hedeflerden birisi de en azından Doğu ile Batı arasındaki hoş olmayan eşitsizliği ortadan kaldırmak. Bunun adına bir yerde açılımda diyebilirsiniz, sporda açılım.