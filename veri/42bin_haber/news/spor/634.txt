Sol bileği 6 hafta alçıda kalacak
Spor Toto Süper Lig takımlarından Sivasspor'da forma giyen Çek futbolcu Milan Cerny, sakatlığı nedeniyle İstanbul'da ameliyat oldu.Cerny, Acıbadem Fulya Hastanesi Sporcu Sağlığı Merkezi'nde sol ayak bileğinden ameliyat edildi. Ortopedi ve Travmatoloji Uzmanı Prof. Dr. Ömer Taşer tarafından gerçekleştirilen ameliyatta, Cerny'nin sol ayak bileğindeki kırığa çivileme ve yırtılan bağlara da onarım işlemi yapıldığı bildirildi.

İki gün sonra taburcu olması beklenen Milan Cerny'nin sol ayak bileğinin 6 hafta alçıda kalacağı ve alçıdan sonra fizik tedavisinin planlanacağı belirtildi.