Sneijder oynasa gelmezdi
Samet Aybaba, Cim Bom'un 'yeni transferi' için ilginç bir göndermede bulundu
 Devre arasında takımında direkt oynayan oyuncuyu alamazsınız. Takımında oynayan futbolcuyu kim verir? Bakın G.Saray 4 aydır oynamayan Sneijder'ı aldı
 Beşiktaş Teknik Direktörü Samet Aybaba, her hafta gerçekleştirdiği sohbet toplantısında dün G.Saray'ın dünya yıldızına gönderme yaptı. Aybaba, Sneijder'ın Inter'de 4 aydır oynamadığı için Cim Bom'a geldiğini şöyle anlattı: 
 'DEVRE arasında takımında direkt oynayan oyuncuyu alamazsınız. Hazır bazı oyunculara talip olduk ancak transfer edemedik. Takımında oynayan futbolcuyu kim verir? G.Saray 4 aydır oynamayan Wesley Snejder'ı  kadrosuna kattı. Onun otuzda bir maliyetine biz oyuncu aldık. 2. ligden bir oyuncuya talip olduk fiyatı 1.5 milyon euroya çıktı. Gökhan Süzen'ı takımın en iyi oyuncusu diye aldık. Transfer ettiğimiz dönemde oynuyordu.
 MUSTAFA OLSAYDI NiANG'I ALMAZDIK
 NİANG 30 gündür idman yapmıyor. Çocuğu olmuş ve ülkesine gitmiş. Bu nedenle çalışmamış. Ama koşularını yapmış. Kendisini hazırlayacağız. Elazığ'da kadroda olur mu olmaz mı bakacağız. Yerli santrfor olsa Niang'ı niye alalım? Mustafa olsaydı niye alalım? Ayrıca Mustafa'nın henüz bir ayı daha var.
 OYUNCUYA SORMADAN OYNATMAM
 OYUNCUYA sormadan biz onu oynatır mıyız? Futbolcu 'Ben hazırım' demedikten sonra onu oynatmayız. Sağlık ekibi oynaması için onay verse dahi oyuncuya hazır olup olmadığını sorarız. Almeida konusu böyle oldu. Dentinho'nun eksiği yoktu ve hazır geldi. Eski takımında antrenmanlarını yaptı ve bazı turnuvalarda oynadı. Zeminde sorun yok. Biz de çalışma programımızı yapıyoruz. Sakatlık konusunda şansızlıklar yaşıyoruz.
 İNöNü'DE AYAKLARIMIZ TiTRiYOR
 İNÖNÜ'DE oynamak kolay mı. İzleyenin eli ayağı titriyor. Oynayanın eli ayağı titremez mi? Sinan'ı beğenerek takıma aldık. Henüz 18 yaşında ve orta vadeli planlarımız için transfer ettik. Sonuçta maça ısınmadan girmek zorunda kaldı.'
 Coşkulu savunma yapamıyoruz!
 Futbolda iş sadece kaleci ile bitmez. Kaleciyle de başlamaz. Coşkulu hücum yapıyoruz, ancak savunmayı aynı şekilde yapamıyoruz. Son karşılaşmada yediğimiz goller bireysel hatalardan oldu.
 KARABÜK karşısında 2 gol attık, 6 pozisyon kaçırdık. Genç oyunculara da şans veriyoruz. Karabük karşısında ayağımızdaki toplarla gol yedik. Ersan, yediğimiz ikinci golde kendisine faul yapıldığını söyledi. Faul var.