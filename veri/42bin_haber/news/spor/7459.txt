İmparator'dan altyapı hamlesi
Terim, futbol okulu yöneticilerine İlk hedef insan yetiştirmek. Her zaman Ronaldo, Messi, Arda ve Emre Çolak çıkmayabilir dedi.
ALTYAPIDA da İmparator ayarı... Galatasaray Teknik Direktörü, Fatih Terim Genç Aslanlarını arıyor adı altında futbol okulları ve altyapıya da yeni projeleri ile hayat verecek. Dün Floryada futbol okulu yöneticilerine seslenen Terim, Önceliğimiz insan yetiştirmek dedi ve devam etti: Hepimiz futbolcu istiyoruz ama her saniye önemli isimler çıkmayabilir. Her zaman Ronaldo, Messi, Arda ve Emre Çolak çıkmayabilir, bu yüzden kendinizi paralamayın. 
SİSTEMİ BAŞTAN YARATACAK 
Terimin, futbol okullarında imza atacağı değişiklik ve yenilikler şöyle... 
1-Tüm Galatasaray futbol okullarındaki sporcular sigortalanacak.
2-Futbol okulundaki oyunculara bilimsel test ve ölçümler yapılacak. Antrenman programı ile elit sporcu yetiştirilmesi sağlanacak.
3-Tesislerde belirli noktalara kameralar ta-kılacak ve merkez tarafından takip edilecek.
4-Galatasaray futbol okullarını, antrenör ve sporcuları teşvik etmek adına GS TVde program yapılacak.
5-Merkez Web Sitesi projesiyle tüm futbol okulları ile ilgili haberler bu siteden takip edilecek.
6-Galatasaray futbol okullarının antrenörlerine sık sık gelişim seminerleri verilecek.
7-Futbol okulu öğrencilerine futbol, yelken, kayak gibi sosyal kamplar düzenlenecek.
8-Galatasaray Futbol okullarından seçilmiş sporcular Metin Oktay Tesislerinde değerlendirilecek.