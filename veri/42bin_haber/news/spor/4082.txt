Kulüp doktoruydu, başkan oldu
Fenerbahçenin kardeş kulübü FK Novi Pazar, Partizanda 8 senedir kulüp doktorluğu yapan Sead Malicevici başkanlık görevine getirdi.
Sırbistan Süper Liginde mücadele eden FK Novi Pazar ilginç bir olaya imza attı.  
Müslüman ve Sancaklı nüfusun çoğunlukta yaşadığı şehrin kulübü, Partizanda 8 yıldır kulüp doktorluğu görevini sürdüren Sead Malicevici başkan seçti. 
Novi Pazar doğumlu olan Sead Malicevic, 2003-2004 sezonundan itibaren Sırbistanın en köklü kulüplerinden biri olan Partizanda kulüp doktorluğu görevine başladı. 
43 yaşındaki Malicevic, siyah beyazlı ekipteki doktorluk görevinden 17 Ocak 2011 tarihinde ayrıldı. 
Sırbistanda futbol bilgisi üst seviyede olan ve bu konuda otorite olarak gösterilen bir isim olan Sead Malicevic, Novi Pazardaki başkanlık görevine geçtiğimiz günlerde başladı. 
Kulüpte köklü değişiklikler yapmayı ve mali açıdan yeniden yapılanmaya gitmeyi planlayan Malicevic, göreve geldikten sonra öncelikli hedeflerinin bu sezon da Sırbistan Süper Liginde tutunmak olduğunu dile getirdi.