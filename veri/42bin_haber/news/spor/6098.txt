Krasic'ten menajerine şok talimat!
Fenerbahçe'de bir türlü isteneni veremeyen Sırp yıldızın menajerine "bana kulüp bul" dediği iddia edildi.
Kanarya'nın sezon başından Juventus'tan 7 milyon euro bonservis bedeli ödeyerek transfer ettiği Milos Krasic'in Türkiye macerası hüsranla bitecek gibi...

Takıma bir türlü uyum sağlayamayan Sırp yıldızın, menajeri Dejan Joksimovic'ten kendisine takım bulmasını istediği iddia edildi. "Türkiye'ye alışamadım. Ne yapsam olmuyor" dediği belirtilen Krasic'in gitmesine teknik heyetin de sıcak baktığı öğrenildi. F.Bahçe'de 20 maçta forma giyen Krasic, 1 gol atabildi.