Rıdvan Dilmen: 'Oyunun ibresi tamamen...'
Süper Lig'de oynanan Trabzonspor-Beşiktaş maçının ardından Rıdvan Dilmen maçı değerlendirdi.
Dilmen, iki takımın da risk almadığını belirtirken, lig standartlarının altında bir derbi oynandığını söyledi. "Beşiktaş 'ta stoperler dışında üç yıldız vereceğimiz oyuncu yoktu" diyen Dilmen "Adrian'ın sonuçlandıramadığı bir pozisyon vardı, Escude çok önemli bir hamle yaptı ve rakibi bozdu. Kurallar dahilindeydi, itirazlar oldu ama penaltı değildi" dedi.

Trabzonspor ile Beşiktaş arasında oynanan ve 0-0 sona eren Süper Lig mücadelesinin ardından Rıdvan Dilmen mücadeleyi değerlendirdi.

"OYUNUN İBRESİ TAMAMEN TRABZONSPOR'DAYDI!"

Beşiktaşlıların puana sevindiğini belirten Dilmen, "Oyunun ilk 25 dakikasının dışında ve ikinci yarının tamamında Trabzonspor oyuna hakimdi. Oyun ibresi tamamen Trabzonspor'daydı. Beşiktaş için böylesine oyunda 1 puan değerli. Beşiktaş'tan stoperler dışında üç yıldız vereceğimiz oyuncu yok. Trabzonspor'da ise Mustafa Yumlu, Serkan ve Soner..." diye konuştu.

İki takımın da risk almadığını belirten Dilmen, "Trabzon bunu pasla yaptı, Beşiktaş ise savunarak yaptı. Niang, Mustafa yakalandığında etkisizdi. İki takımın kalecisi de soğuktu, Onur'un refleksi çok önemliydi, müthiş bir refleksle çıkardı" dedi.

Adrian'ın pozisyonu için Dilmen, "Adrian'ın sonuçlandıramadığı bir pozisyon vardı, Escude çok önemli bir hamle yaptı ve rakibi bozdu. Kurallar dahilindeydi, itirazlar oldu ama penaltı değildi" ifadelerini kullandı.