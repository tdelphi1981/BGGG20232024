17 taraftar hakkında işlem yapıldı
 
 Hafta sonu oynanan ve aralarında Galatasaray-Beşiktaş derbisinin de bulunduğu bazı maçlarda, Spor Müsabakalarında Şiddet ve Düzensizliğin Önlenmesine Dair Kanun'a muhalefet ettikleri gerekçesiyle 17 taraftar hakkında yasal işlem yapıldı.
 
 Spor Toto Süper Lig'de, 26 Ocak'ta oynanan Gaziantepspor-Fenerbahçe maçında 4, aynı gün PTT 1. Lig'de oynanan Kayseri Erciyesspor-Bucaspor maçında ise 1 taraftar hakkında meşale yaktıkları gerekçesiyle işlem yapıldı.
 
 27 Ocak'ta oynanan Galatasaray-Beşiktaş maçında 1 taraftarın meşale yaktığı, 1 taraftarın da tribünde alkol kullandığı belirlendi. Aynı maçta stada usulsüz girdikleri tespit edilen 9 kişi hakkında işlem yapıldı. Bu kişilerden 5'inin sahte akreditasyon kartı kullandığı, 3'ünün ise polis yeleği giydiği belirlendi.
 
 Sanica Boru Elazığspor-Trabzonspor maçında da müsabaka bitiminde sahaya atlayan 1 taraftar hakkında da işlem yapıldı. Para cezası uygulanan bu taraftarlar, müsabaka izlemekten de men edilecek ve takımlarının maçlarının olduğu günlerde en yakın karakola gidip imza verecekler. 
 NTV Spor ve Ajanslar