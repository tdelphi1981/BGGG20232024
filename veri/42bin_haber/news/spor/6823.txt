Yangınlar bizi yıkmaz
Terim, geçtiğimiz günlerde yanan Galatasaray Üniversitesini ziyaretinde böyle konuşurken, Bu ilim ve irfan yuvasının ışığı yanmaya devam edecektir. Takım olarak desteğe hep hazırız dedi.

CİM-BOM’UN hocası Fatih Terim ve 9 futbolcu geçtiğimiz günlerde yanan Galatasaray Üniversitesi’nin binasını ziyaret etti. Rektör Prof. Dr. Ethem Tolga’nın makamında gerçekleşen ziyarete, Sabri, Hamit, Yekta, Gökhan, Burak, Emre, Semih, Amrabat ve Selçuk katıldı. Terim, yangının kendilerini çok üzdüğünü aktararak, “Yangının olduğu gece başkanımız Ünal Aysal ile denizden buraya gelmiştim. Çok üzücü bir olay. Ama hiçbir yangın Galatasaray’ı yakamaz. Bu ilim ve irfan yuvasının yanan ışığı devam edecektir. Galatasaray Futbol Takımı olarak, her zaman üniversitemizin yanındayız, her konuda desteğe hazırız” dedi. Tolga da Bizi çok mutlu ettiler, şeref verdiler. Yangından sonra ilk kez yüzümüz güldü’’ ifadesini kullandı.