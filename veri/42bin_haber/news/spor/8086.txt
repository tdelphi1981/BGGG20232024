Afrika Kupası Nijerya'nın
 
  C Grubu’nu lider bitiren Burkina Faso ile ikinci bitiren Nijerya, Afrika Uluslar Kupası’nın finalinde tekrar karşı karşıya geldi.
 
 1980’lerde turnuvayı domine eden Nijerya, daha önce bir kez dördüncü olabilmiş Burkina Faso karşısında 19 sene sonra tekrar şampiyonluk istiyordu.
 
 Final mücadelesine Emenike’den yoksun bir kadro ile çıkan Nijerya, bu futbolcunun yokluğunu hissetse de ilk yarıda golü buldu. 40. dakikada Burkina Faso savunmasının uzaklaştıramadığı topu önün çok iyi alan Sunday Mba, şık bir vuruşla takımını öne geçirdi.
 
 İlk yarı bu sonuçla biterken iki takım da ikinci yarıda bulduğu fırsatlardan yararlanamadı. Karşılaşma 1-0 Nijerya üstünlüğü ile sonuçlanırken, yeşil-beyazlılar Afrika’nın en büyüğü oldu.
 
 1980 ve 1994 yıllarında Afrika Uluslar Kupası’nda zafere ulaşan Süper Kartallar, böylece 19 yıl sonra tekrar zirvede yer aldı.
 
 Turnuvadaki ilk maçlarında C Grubu’nda birbiri ile karşılaşan iki takımdan Nijerya, Emmanuel Emenike’nin golüyle öne geçmiş ancak 90+4’te Alain Traore’nin golüne engel olamayarak bir puana razı olmuştu. İki takım da grubu beşer puanla bitirmiş Burkina Faso averajla lider olmuştu.
 
 Eurosport
  