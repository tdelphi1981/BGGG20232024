"Geriye düştük ancak oyunu bırakmadık"
PTT 1. lig ekiplerinden Kayseri Erciyesspor yardımcı antrenörü Cengizhan Baskın, Sarıyer'i 4-1 yenerek Ziraat Türkiye Kupası'nda bir üst tura yükseldikleri için mutlu olduklarını söyledi.Baskın maçın ardından yaptığı açıklamada, Ziraat Türkiye Kupası 3. Turu'nda Spor Toto 2. Lig Kırmızı Grup takımlarından Sarıyer karşısında iyi bir mücadele sonucunda galip geldiklerini belirtti.

Galibiyeti taraftarlara armağan ettiklerini dile getiren Baskın, Bugün Sarıyer karşısında iyi bir oyun sonucunda sahadan galip ayrıldık. Futbolcularımıza karşılaşmanın başından sonuna kadar verdikleri mücadele için çok teşekkür ediyorum. Maçta geriye düşmemize rağmen oyuncuların oyunu bırakmadı ve sahadan galip ayrıldık. Bir üst tura yükseldiğimiz için çok mutluyuz. Kupada gidebildiğimiz yere kadar gitmek istiyoruz diye konuştu.

Sarıyer Teknik Direktörü Mehmet Birinci ise rakiplerinin haklı bir galibiyet aldığını ifade ederek, Kayseri Erciyesspor, kaliteli bir takım. Maçta fiziksel anlamda Erciyesspor'un gücüne erişemedik. İlk yarı 1-0 öne geçmemize rağmen rakibimiz ikinci yarıda 15 dakikada 4 gol buldu. Rakibimizi kutluyoruz. Maçı kaybettiğimiz için üzgünüz dedi.