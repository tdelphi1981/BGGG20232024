Bu işte bir 'Hikmet' var
 
 Yeşil beyazlılar geçen hafta Galatasaray maçında oynadığı futbolu Karabük'te aldığı flaş sonuçla taçlandırırken, Timsah oynadığı futbol ve attığı goller alkış aldı. 
 Spor Toto Süper Lig'de 21. hafta maçında Bursaspor, deplasmanda Karabükspor'u 3-0 mağlup etti.
 
 Oldukça zevkli ve çekişmeli geçen ilk yarıda daha net pozisyonlara giren Bursa ekibi Pinto ve Batalla'nın son vuruşlarda cömert davranması sebebiyle golü bulamadı. Deplasmanda aldığı sürpriz sonuçları evinde taçlandırmayan Karabük ekibi boş alan bulmakta zorlanınca hücumda üretken olamadı.
 
 İkinci yarıya Bursaspor etkili başladı ve 54. dakikada Tuncay Şanlı ile golü buldu. 6 senelik aranın ardından bu sezon lige dönen milli oyuncu ilk golünü Karabük'te kaydetti. Oyunun başından beri iştahlı bir futbol sergileyen konuk takım gelen golle de iyice morallendi. 61. dakikada organize gelişen Bursaspor atağında Basser klas bir vuruşla topu Karabük ağlarına gönderdi: 0-2
 
 80. dakikada sahneye çıkan Batalla enfes bir golle skoru belirledi: 3-0 88. dakikada Karabükspor'da bir pozisyonun ardından yardımcı hakeme itiraz eden Ahmet İlhan direk kırmızı kart gördü.
 
 Bursaspor bu galibiyetle 31 puana çıkarken, evinde peşpeşe 3. yenilgisini alan Karabükspor ise 28 puanda kaldı. 
 LigTv