Fenerbahçe son topta kaybetti
Sarı-Lacivertli temsilcimiz, FIBA Kadınlar Euroleague B Grubundaki ikinci maçında deplasmanda karşılaştığı Nadezhdaya 65-64 mağlup oldu. Sarı lacivertliler aldığı bu mağlubiyetle Avrupa'da 25 maç sonra kaybetti.
FIBA Kadınlar Euroleague B Grubundaki ikinci maçında Nadezhdanın konuğu olan Fenerbahçe, üçüncü periyotta 11 sayı geriye düştükten sonra gösterdiği çabaya rağmen güçlü Rus ekibine 65-64 kaybetti. Angel McCoughtrynin 15 sayı- 9 ribaundla mücadele ettiği temsilcimizde Cappie Pondexter 14 sayı atarken, Ivana Matovic 13 sayı- 9 ribaundla oynadı. Dewanna Bonnerın bitime 12 saniye kala bulduğu isabetle galip gelen ev sahibinde Natalia Zhedik ise 19 sayı- 5 ribaund- 3 asistle karşılaşmanın en skorer ismi oldu. Zane Tamane de eski takımına karşı 8 sayı- 11 ribaund üretti. 
Fenerbahçe maçın başında Cappie Pondexterın skorer oyunuyla 13-2lik seri yakalayarak oyuna ağırlığını erkenden koydu. Natalia Zhedikin isabetiyle nefes alan Nadezhda, pota altında Ivana Matovici durduramayınca ilk periyodu 15-26 mağlup kapattı. Fakat ev sahibi ikinci çeyrekte 13-1lik seriyle öne geçmeyi başardı. Konuk ekip, Agnieszka Bibrzyckanın basketiyle toparlansa da devreyi 38-35 geride bitirdi. 
Nadezhda üçüncü periyoda da hızlı başladı ve Dewanna Bonner önderliğinde bulduğu 8-0lık seriyle farkı çift hanelere yükseldi. Angel McCoughtrynin gayretiyle maça asılan Sarı-Lacivertliler çeyrek sonunda farkı 5e indirdi: 52-47. Final periyodunda hız kesmeyen temsilcimiz, Agnieszka Bibrzyckanın da katkısıyla skoru lehine çevirmeyi bildi (54-56). Takımlar son 3 dakikaya 60-60 eşitlikle girdikten sonra Cappie Pondexterın basketine Natalia Zhedik üçlükle yanıt verdi. Ardından faul çizgisine giden McCoughtry hata yapmadı ama Bonner bitime 12 saniye kala bulduğu isabetle Rus ekibine galibiyeti getirdi. 
SALON: Orenburg
NADEZHDA (65): Renee Montgomery 10 (4 ribaund- 5 asist), Natalia Zhedik 19 (5 ribaund- 3 asist), Elena Danilochkina 4 (1 ribaund- 1 asist), Iva Perovanovic 3 (4 ribaund), Dewanna Bonner 16 (9 ribaund- 3 asist), Liudmila Sapova 5 (4 ribaund- 2 asist), Zane Tamane 8 (11 ribaund), Katerina Keyru (1 ribaund- 2 asist), Kelli Miller.
FENERBAHÇE (64): Agnieszka Bibrzycka 11 (4 ribaund- 3 asist), Birsel Vardarlı (5 ribaund- 2 asist), Esmeral Tunçluer 3 (1 ribaund), Anastasiya Verameyenka 4 (6 ribaund- 1 asist), Yasemin Horasan 2, Ivana Matovic 13 (9 ribaund- 2 asist), Cappie Pondexter 14 (3 ribaund- 1 asist), Angel McCoughtry 15 (6 ribaund- 1 asist), Nevin Nevlin (2 ribaund- 2 asist) 
1. PERİYOT: 15-26
2. PERİYOT: 23-9
3. PERİYOT: 14-12
4. PERİYOT: 13-17