Basketbol maçında rekor!
Hakkari'de 2012 -2013 Kulüpler arası yıldız erkekler basketbol müsabakalarında mücadele eden Hakkari Gençler Gücü Basketbol Takımı, rakibi Amatör Gençlik Basketbol Spor'u 299 sayı atarken potasında hiç basket görmedi.
Hakkari'de 2012 -2013 Kulüpler arası yıldız erkekler basketbol müsabakalarında mücadele eden Hakkari Gençler Gücü Basketbol Takımı, rakibi Amatör Gençlik Basketbol Spor'u 299-0 sayı farkla yendi.

Hakkari'de 7 Basketbol Takımı'nın katıldığı Yıldız Erkekler Basketbol müsabakaları devam ederken, 4 takımı yenen Hakkari Geçler Gücü Basketbol Takımı, 5'inci karşılaşmasını Amatör Gençler Basketbol takımı ile yaptı. Gençlik Hizmetleri Spor İl Müdürlüğü'nün salonunda karşılaşan iki takım arasında adeta basket şov yaşandı. Hakkari Geçler Gücü Basketbol Takımı, rakibini 299-0 sayı fankla yenerek zor bir rekora imza attı.

Bu karşılaşmanın ardından 2 maçı kalan ve Malatya'da yapılacak olan bölge illeri Basketbol müsabakalarında Hakkari'yi temsil etmek isteyen Hakkari Geçler Gücü Basketbol Takımı, hazırlıklarına devam ediyor. Hakkari Gençler Gücü Takımı Antrenörler Mahmut Şimşek ise tarihte ilk kez Hakkari'de basketbolda 299'luk sayı farkının yaşandığını, bunun da bir rekor olduğunu söyledi.