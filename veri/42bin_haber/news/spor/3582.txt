Zarate pazarlığı
Fenerbahçe, dört koldan transfer harekatını sürdürürken, Lazio Başkanı Claudio Lotito, “Zarate için Fenerbahçe'den 9.5 milyon Euro bonservis bedeli istedik. Görüşmelerimiz devam ediyor” dedi 
 İlk yarı bitiminde, “3 kaliteli oyuncu alacağız” açıklaması yapan Başkan Aziz Yıldırım’ın sözleri doğrultusunda kadroyu takviye etme çalışmalarını sürdüren Fenerbahçeli yöneticiler, belirlenen isimler ve kulüpleriyle görüşmelerini sürdürüyor. Bu kulüplerden biri Lazio, görüşülen oyuncu ise golcü Zarate. İtalyan kulübünün Başkanı Claudio Lotito, dün ülke basınına yaptığı açıklamada, görüşmeleri doğruladı. Lotito, “Zarate için Fenerbahçe’den 9.5 milyon Euro bonservis bedeli istedik. Görüşmelerimiz devam ediyor. Eğer bir aksilik çıkar ve Fenerbahçe ile görüşmeler tıkanırsa, bu durumda futbolculumuzu Genoa’ya kiralayabiliriz” sözlerini sarfetti. İtalya’da kulübüyle ilgili gelişmeleri açık yüreklilikle anlatmasıyla bilinen Lazio Başkanı’nın bu sözlerinin ardından gözler Fenerbahçe Yönetimi’ne çevrildi. Bu arada kulübüyle 2014 yılına kadar sözleşmesi bulunan Zarate, geçen sezon İnter’de kiralık oynamış, sezon bitiminde kulübü Lazio’ya geri dönmüştü. Bu arada asbaşkan Ömer Temelli, transfer çalışmalarının sürdüğünü, 6 Ocak’a kadar bir transferi açıklayacaklarını söyledi.
 
 Fanatik