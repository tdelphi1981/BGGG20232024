Federer ilk turda zorlanmadı
Avustralya Açık 2013 - Kariyerinin 18. Grand Slam zaferini kovalayan Roger Federer ilk turda karşılaştığı Benoit Paire'i 6-2/6-4/6-1 ile çok rahat alt etti.
Avustralya Açık öncesi herhangi bir turnuvaya katılmayan ve sezon dışı zamanını Güney Amerikada gösteri turnuvalarına katılarak geçiren Roger Federer, ilk mücadeleci maçında çok rahattı.

Fransız Benoit Paire ile karşılaşan İsviçreli raketi, maçın ilk oyununda servis kırarak dizginleri eline aldı. Yedinci oyunda bir kez daha servis kıran dünya iki numarası, ilk seti kolayca hanesine yazdırdı. İkinci sette Paire biraz daha dirençli olsa da Federer yine erken bulduğu servis kırma avantajını setin sonuna kadar bırakmadı. İsviçreli raket üçüncü sette rakibinin teslim olmasıyla zorlanmadan ikinci tura yükselmiş oldu.

17 kez Grand Slam şampiyonu Federer, ikinci turda Dudi Sela  Nikolay Davydenko maçının galibi ile karşılaşacak.

İki Fransızı karşı karşıya getiren ilk tur eşleşmesinde, 2008 finalisti Jo-Wilfried Tsonga, Michael Llodrayı 6-4/7-5/6-2lik setlerle geçmeyi başardı. 13 numaralı seribaşı Milos Raonic, ilk seti kaybettiği maçta Jan Haneki 3-6/6-1/6-2/7-6 ile turnuva dışına itti.