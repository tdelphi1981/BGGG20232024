Meireles'ten karar için ilk yorum!
Galatasaray maçında kırmızı kart gören ve hakeme tükürdüğü için toplamda 11 maç ceza alan fakat Tahkim Kurulu tarafından cezası 4 maça indirilen Raul Meireles, Portekiz Futbol Federasyonu'nun sitesine açıklamalarda bulundu.
 Tahkim Kurulu tarafından 11 maçlık cezası 4 maça indirilen Fenerbahçeli futbolcu Raul Meireles, "Adaletin sağlandığını düşünüyorum" dedi.
  
 Portekiz Futbol Federasyonu'nun resmi internet sitesine konuşan Meireles, yapmadığı şeyler için cezalandırılmaması gerektiğini her zaman söylediğini belirterek, adaletin yerini bulduğunu söyledi..
  
 Meireles'in ses kaydının da bulunduğu "Meireles rahatladı" başlıklı haberde futbolcunun şu ifadeleri yer aldı;
  
 "Adaletin sağlandığını düşünüyorum. Ben her zaman için cezalandırılacak bir şey yapmadığımı söylüyordum. Bu cezayı hak etmemiştim. Suçladığım şeyleri de yapmam mümkün değildi. Tükürük konusunda haklı bulunduğum için sevinçliyim. Bu konu hakkında benim yanımda olan ve beni destekleyen herkese teşekkür ediyorum."
  