TED Ankara Kolejliler'in gözü Fransa'da
Basketbolda, FIBA Kadınlar Avrupa Kupası (B) Grubu'nda TED Ankara Kolejliler, sahasında Belçika'nın Lotto Young Cats takımını 81-64 yendi.TED Ankara Kolejlilerin'in gruptan çıkarak Avrupa mücadelesine devam edebilmesi için Fransız takımı Hainaut Basket'in bu akşam deplasmanda Belarus temsilcisi Olimpia'yı yenmesi gerekiyor.

Salon: TOBB-ETÜ
Hakemler: Damir Kunosic (Bosna Hersek), Erion Hoxhaj (Arnavutluk), Rafael Ganiev (Rusya)
TED Ankara Kolejliler: Saadet 8, Tuğçe Murat 8, Ana Dabovic 18, Makbule Amachree 17, Tuğçe Canbaz 11, Duygu 13, Deniz 6, Büşra, Zübeyde, Nehir, Elif
Lotto Young Cats: Rosseel 11, Hendrickx 17, Delaere 12, Vanloo 7, Grzesinski 4, Celus 4, Strubbe 6, Hayse 1, Maes 2
1. Periyot: 19-14
Devre: 45-25
3. Periyot: 64-42

MAÇIN AYRINTILARI

Karşılaşmanın ilk basketini Delaere ile kaydeden konuk takım, Grzesinski ile üst üste bulduğu 5 sayıyla üçüncü dakikada 7-0'lık skora ulaştı. Bu dakikadan sonra toparlanan evsahibi ekip, Ana Dabovic ve Makbule Amachree'nin sayılarıyla oyunda dengeyi sağlamaya çalıştı. Maçın 5. dakikası Belçika temsilcinin 8-6'lık üstünlüğüyle geçildi. Makbule Amachree ile beraberliği (8-8) yakalayan TED Ankara Kolejliler, ardından Duygu'nun basketiyle karşılaşmada ilk kez öne geçti: 10-8

Hücumda ve savunmada rakibine oranla daha etkili bir oyun sergileyen TED Ankara Kolejliler, ilk periyotu 19-14 önde tamamlamasını bildi. Karşılaşmanın ikinci periyotuna başkent temsilcisi Duygu'nun 3 sayılık basketiyle başladı. Makbule Amachree, Saadet ve Ana Dabovic ile sayılar üreten TED Ankara Kolejliler, 13. dakikada farkı 16 sayıya (30-14) çıkardı. Evsahibi takım, 17. dakikasını 42-20 önde geçtiği karşılaşmanın ilk yarısını da 45-25 önde tamamladı.

Karşılıklı basketlerle başlayan maçın ikinci yarısında aradaki skor farkını korumaya çalışan TED Ankara Kolejliler, bunu başararak, 25. dakikayı 51-32 önde geçti. Hücum organizasyonlarında başarısız olan rakibi karşısında Ana Dabovic ve Tuğçe Canbaz ile pota altında etkisini sürdüren başkent temsilcisi, 3. periyotu da 22 sayı farkla 64-42 üstün tamamladı.

Karşılaşmanın son çeyreğinde de üstün taraf TED Ankara Kolejliler takımıydı. Son 5 dakikaya 72-69 önde giren başkent temsilcisi, sahadan da 81-64 galip ayrılan taraf oldu.

ARTUN: HERKES ÇOK ARZULU OYNADI

Basketbolda, FIBA Kadınlar Avrupa Kupası (B) Grubu'nda sahasında Belçika temsilcisi Lotto Young Cats takımını 81-64 yenen TED Ankara Kolejliler'in Başantrenörü Kaan Artun, takımın genelindeki istek ve arzunun farklı galibiyeti getirdiğin söyledi. Karşılaşmanın ardından Artun, farklı bir galibiyet almalarının kendilerini sevindirdiğini belirterek, Bugün herkes gerçekten çok istekli, çok arzulu oynadı. Bunun sonucunda da farklı galibiyet geldi dedi.

Rakiplerinin genç bir kadrosu bulunduğuna da işaret eden Artun, Benim oyuncularım Eurocup'a da çok önem veriyor. Makbule ve Ana sakatlıklarına rağmen büyük bir fedakarlıkla bu maçta mücadele etmek istediler. İyi de oynadılar. Bu galibiyette önemli rol aldılar. Ama bugün tüm oyuncularımdan memnunum.

Artun, gruptaki diğer maçın sonucuna göre Avrupa sahnesinde devam edip etmeyeceklerinin belli olacağını ifade ederek, Kendi sahamızda kaybettiğimiz bir Olimpia maçı var. Bu maç ipleri bizim elimizden çıkardı. Bu akşam Fransız ekibi Hainut Basket'in, Belarus temsilcisi Olimpia'yı yenmesini bekliyoruz. Bizim Avrupa'da devam edip etmeyeceğimiz bu maça bağlı. İnşallah oradan bizim beklediğimiz sonuç çıkar dedi.