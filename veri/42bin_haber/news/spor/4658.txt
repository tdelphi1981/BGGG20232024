Adamlıkta 10 futbolculukta 7
'Bu bir takım oyunu. Teknik kapasitesi eksik ama takıma uyumu ve insanlığı büyük isimleri alabiliriz. Gelecek isimde, adamlığı 10 numara, futbolculuğu 7 numara olacak'Beşiktaş, hücum hattına yapacağı takviye konusunda arayışlarını sürdürürken, Başkan Fikret Orman, transfer edecekleri futbolcu konusunda çok çarpıcı açıklamalarda bulundu. Beşiktaş Başkanı, TGRT Haber'e alacakları oyuncunun kriterlerini şöyle açıkladı:
 'BÜTÇEMİZ doğrultusunda transfer yapacağız. Futbolcu arayışımız devam ediyor. Kesinlikle kadrodaki dengeyi bozmamaya çalışıyoruz. Nene transferi maliyetinden dolayı gerçekleşemedi. Nene dışında ilgilendiğimiz 3 futbolcu daha var. Maddiyat dışında, teknik ölçülere de çok dikkat ediyoruz. Karakter yapısı da bize uymak zorunda. Beşiktaş'a bakışı ve maliyeti de çok çok önemli.
 YILDIZ ALMAYIZ 
 BİZİM için transfer edeceğimiz oyuncunun karakteri, oyuncunun kalitesinden daha iyi olmalı. Bu bir takım oyunu ve insan odaklı bir yarış. Yani teknik kapasitesi eksik, ama takıma uyumu, insanlığı büyük isimleri alabiliriz. Alacağımız oyuncu; adamlıkta 10 numara, futbolculukta 7 numara olacak. Böyle bir oyuncu bulamazsak transfer yapmayabiliriz. Kesinlikle yıldız almayacağız.'
 RAUL'DAN BİZE NE!
 TÜKÜRÜK olayıyla spor gündemini belirleyen F.Bahçeli Raul Meireles hakkında da açıklamalarda bulunan Orman, 'Bu tür kavgaların, demeç yarışlarının, kimseye hiçbir faydası olmadığını, sadece camiaları karşı karşıya getirdiğini düşünüyorum. Beşiktaş olarak herkese saygılıyız ve mesafeliyiz. Bizim hesabımız sahada ve bunun hesabını da sporun içinde görmeye çalışıyoruz. Biz efsane Başkanımız Süleyman Seba'dan bunu böyle öğrendik. Raul Meireles bizi bağlamaz' dedi.
 iYi NiYETLE COZULMEZ
 Yıllardır Beşiktaş-Bursa taraftarları arasındaki kavga bitmek bilmiyor. Beşiktaş Başkanı Fikret Orman'ın, 'Bu kavga artık bitmeli' açıklamasına Bursa Başkanı İbrahim Yazıcı Beyaz TV'den yanıt verdi: 
 'FİKRET Bey'in düşünceleri kendisi açısından doğru olabilir. Bursa'yı çok iyi tanıyorum. Fikret Orman da Beşiktaş'ı iyi tanıyor. Bu dostluğun tabanda olması gerekiyor. Eğer tabanlar anlaşırsa bu işler olur. Bizim anlaştık dememiz yeterli olamaz. Bursaspor'un bu işten çok büyük mazaretleri var. 
 BEN DE CEZA ALDIM 
 AYLARCA Beşiktaş olayları için hapiste kalan taraftarlar var. Bunlar unutulacak şeyler değil. Bu olayla ilgili ağır cezada yargılanıyorum. Ben ne yaptım da ağır cezada yargılanıyorum? Ancak taraftarların bir yerde birleşmeleri ile düzelir.
 İSTANBUL'DA bir maç oldu ve taraftarlarımız karşılaşma öncesi bıçaklandı. Bunlar unutulmuş şeyler değil. Bursaspor taraftarının düşüncesini gayet iyi biliyorum. Bu iş Fikret Orman'ın söylediği gibi olmaz.'
  