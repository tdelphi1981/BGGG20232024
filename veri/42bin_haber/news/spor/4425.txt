Yıldız erkekler turnuvası Sakarya'da
Uluslararası Yıldız Erkekler Hazırlık Turnuvası 1-9 Şubat'ta Sakarya'da düzenlenecek
Türkiye Basketbol Federasyonu'ndan alınan bilgiye göre, federasyon tarafından her yıl geleneksel olarak düzenlenen turnuvanın geçen yıl olduğu gibi Sakarya'da organize edileceği bildirildi. Türk Milli Takımı'yla birlikte 12 ülke yıldız erkek milli takımının katılımıyla gerçekleştirilecek turnuvanın maçlarına Sakarya Atatürk ve Lütfü Yaman Spor Salonları ev sahipliği yapacak. Turnuvada Türkiye'nin yanı sıra, Arjantin, Fransa, Almanya, Yunanistan, Letonya, Karadağ, Çin, Sırbistan, Slovenya, İsveç ve Ukrayna yıldız milli takımları mücadele edecek.
 
Türkiye Basketbol Federasyonu tarafından ilki 1994 yılında düzenlenen turnuva, önceki yıllarda Hikmet Erdem Turnuvası olarak anılırken, 20082012 yılları arasında da Türk Telekom Uluslararası Yıldız Erkekler Basketbol Turnuvası adıyla düzenlenmişti.