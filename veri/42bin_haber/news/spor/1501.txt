Adana Demirspor, otobüsüne kavuştu
PTT 1. Lig takımlarından Adana Demirspor Kulübü, borcundan dolayı yaklaşık 9 ay önce uygulanan haciz işlemi nedeniyle el konulan otobüsüne tekrar kavuştu.Kulüpten yapılan yazılı açıklamaya göre, U-18 takımını Kırıkkalespor ile oynayacağı müsabaka için Kırıkkale'ye götüren otobüse, kulübün borcu nedeniyle Kırşehir İcra Müdürlüğü tarafından el konulmuştu.

Kulübün borcu ödendikten sonra 01 DS 608 plakalı otobüs geri alındı.

Genel bakımdan geçirilen kulüp otobüsü, Adana Demirspor'un cumartesi günü deplasmanda Gaziantep Büyükşehir Belediyespor ile oynayacağı karşılaşmada mavi-lacivertli kafileyi taşıyacak.