Bu tribün çok güzel tribün
Aralarında genel müdür de var fabrikada çalışan işçi de. Ama maçlarda kendi içlerinde rütbesizler.Fenerbahçeli taraftarlardan ilham aldılar. Bir araya gelip organize oldular. Salona koşup takımlarına sahip çıktılar.Taraftar olarak lugatlarında kötü yok. Tigers için marşlarda ölmek lafı yasak. Onun yerine coşmak var.Salonlarda onlar gibisi görülmedi. Aralarında kimler yok ki. CEO, genel müdür, işçi, çaycı. Hepsi omuz omuza. Şiddete ve küfüre karşılar. Olumlu tezahüratlarla ve rakibi alkışlamakla gurur duyuyorlar.
TÜRK Voleybol Dünyası Tigersı konuşuyor. 2009-2010 sezonunda Fenerbahçenin ateşli taraftar topluluğundan ilham alarak kurulan Eczacıbaşı Vitra Voleybol Takımının taraftar grubu Tigers, Türkiyenin en ilginç taraftar oluşumlarından birisi.  
CEOdan başlayarak en alt kademede çalışan personele kadar tüm maçlarda omuz omuza Eczacıbaşı Vitra Voleybol takımını destekleyen Tigers arasında maç boyunca her türlü hiyerarşi ikinci plana düşüyor. CEO ile çaycı, işçi ile genel müdür omuz omuza tezahürat yapıyor başarıyı, üzüntüyü paylaşıyor. 
Bu yöntemle hem takımlarına büyük destek sağlamayı hem de tüm çalışanların bir bütün olma duygusunu yaşadıklarını belirten Tigers topluluğu, Bu da bizi daha mutlu çalışma ortamına sürüklüyor diyorlar. 
MARŞTAN ÖLÜMÜ ÇIKARTIP COŞMAYI KOYDULAR 
TIGERS taraftar grubu maçlarda yaptığı tezahüratların büyük bölümünü Beşiktaş, G.Saray ve F.Bahçe taraftarlarından esinlenerek kopyalamış. Arman için oyna, forman için oyna, Tigers için oyna, Turuncu beyaz şampiyon Eczacı, Yönetici, voleybolcu, taraftar şampiyonsun eczacı, Gücüne güç katmaya geldik, formanda ter olmaya geldik, Eczacım seninle coşmaya geldik gibi tezahüratlara davul, bateri, trompet gibi enstrümanlarla takılarına maç boyunca destek veriyorlar. 
VOLEYBOLCULARLA BİR BÜTÜN OLDULAR 
MAÇLARA gide gele taraftarlarla voleybolcular arasında sıkı bir dostluk oluştuğunu belirten Eczacıbaşı Yapı Ürünleri Grubu Başkan Yardımcısı Atalay Gümrah Facebook ve twitterda sporcularla sohbetler ediliyor, antrenman sonrası buluşulup sohbetler yapılıyor. Voleybolcuların veya taraftarlar arasındaki bazı kişilerin doğum günleri, anne veya baba olmaları hep birlikte kutlanılıyor. Tigers ile sporcular bir bütünün iki parçası haline geldiler ve artık çok büyük bir aile durumuna dönüştük dedi. 
 
MAÇLAR SAYESİNDE DOSTLUKLAR EDİNDİK 
ECZACIBAŞI Lojistik bölümünde çalışan Sena Küçükler, bu yaşına kadar hiç maça gitmediğini belirterek Sporla temasım Tigers sayesinde oldu ve tribünlerde yerimi aldım. Artık hiçbir maçı kaçırmıyorum. Hem eğleniyoruz hem de takımımıza aidiyet hissediyoruz. Maçlar sayesinde tribünlerde birçok çalışanla tanıştık, dost olduk. Bu sayede belki de yılda birkaç kez görebileceğimiz müdürlerimizi sık sık görür olduk diye konuştu.  
F.Bahçeden ilham aldık 
2008-2009 sezonunda çok iyi bir takım olmalarına rağmen F.Bahçenin taraftarının oluşturduğu baskıya dayanamayarak şampiyonluğu kaybettiklerini belirten Eczacıbaşı Yapı Ürünleri Grubu Başkan Yardımcısı Atalay Gümrah O gün aslında sözüm ona Ayazağadaki kendi salonumuzda oynuyorduk. Ancak maç saati yaklaştıkça salon adeta sarı lacivert renklere boyandı. O gün bizim de bir taraftar grubu kurmamız ve takımımızın peşine düşmemiz gerektiğine karar verdim.  
İlk günler sayımız 10-15ti 
RENGİMİZ turuncu olduğu için herkes Bengal Kaplanının sembol olarak seçilmesinde hemfikir oldu. Ancak uluslararası bir şirket olduğumuz için kendimize Tigers demeyi uygun bulduk. O günden bu güne takımımızın peşine düştük. İlk haftalarda sayımız 10-15 iken bugün bazı maçlarda sayımız 500ü bile rahatıkla geçebiliyor diye konuştu. 
Taraftar denince akıllara önce kadınlar gelecek 
ECZACIBAŞI Sigorta Pazarlama bölümü çalışanı Elif Kaplan tribünlerdeki kadın hakimiyetini şu sözlerle anlattı: Aynı şirketin bünyesinde çalıştığımız halde hiç tanımadığım birçok kişiyle bu sayede tanıştım. Hatta bazılarıyla çok sıkı dostluklar kurdum. Taraftar denildiği zaman aklıma erkek olgusu gelirdi. Burada biz bu olguyu yıktık. Ben şahsen şirket içinde veya yakın çevremde tanıdığım tüm kadınları maça davet etmeye çalışıyorum. 
Çünkü ben o kadar büyük bir zevk alıyorum ki bunu başka hemcinslerimin de yaşamasını istiyorum. Birkez olsun gelsinler, takımı görsünler, voleybolu sevsinler en azında bu sporla alakalı olarak biraz fikirleri olsun istiyorum. Bu nedenle Tigers grubunda kadınların gücü hızla yükseliyor