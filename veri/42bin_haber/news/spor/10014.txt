Ryan Giggs sözleşmesini uzattı
Galli futbolcu Ryan Giggs, kulübü Manchester United ile sözleşme yeniledi.
İngiltere Premier Lig takımı Manchester United formasını giyen 39 yaşındaki futbolcu, Old Trafford'daki kariyerine 24. sezonunu ekleyecek. Kulübüyle sözleşmesini 1 yıl daha uzatan Giggs, 'Mutluyum, futboldan her zamankinden daha fazla keyif alıyorum. Ancak en önemlisi, takıma katkı sağlıyorum' dedi.

Galli futbolcu, Norwich ile yarınki lig maçına çıkarsa Manchester United formasını bininci kez giyecek.

Manchester United Menajeri Alex Ferguson da 'Ryan Giggs, fevkalade bir futbolcu, sıradışı bir insan' ifadesini kullandı.