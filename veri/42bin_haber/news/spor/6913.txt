Fenerbahçeli yıldız için Fikret Orman devrede
Beşiktaş'ta bir süredir gündemde yer alan Sezer Öztürk ile ilgili girişimlerin en üst düzeyde başladığı belirtildi.
Lig Tv'nin servis ettiği bilgiye göre; Beşiktaş Başkanı Fikret Orman'ın Fenerbahçe Başkanı Aziz Yıldırım ile Sezer Öztürk transferi sebebiyle görüştüğü kaydedilirken Fenerbahçe'nin yapılan teklifi yeterli bulmadığı ancak transfer görüşmelerinin sürdüğü ifade edildi.

SERDAR KURTULUŞ TRANSFERİ BELİRSİZ
Beşiktaş, bir diğer yandan Serdar Kurtuluş konusunda da girişimlere başladı.

Lig Tv'de yer alan habere göre; Siyah Beyazlı ekibimizin yaptığı teklifin ardından Gaziantepspor Başkanı İbrahim Kızıl'ın oyuncuyu satmaya sıcak bakmadığı ifade edildi. Başkan İbrahim Kızıl'ın takımdan ayrılmak istediğini ifade eden Serdar Kurtuluş ile yaptığı görüşmede oyuncuya 'takımda bir çok sakat var, senin transferine izin vermem mümkün değil. Takımda kalıyorsun' şeklindde konuştuğu gelen bilgiler arasında.