Semih korkuttu
Galatasaray'da sahayı sedyede terk eden Semih Kaya korkuttu. 
Şampiyonlar Ligi 2. Tur rövanş maçında İstanbul'daki 1-1'lik beraberliğin ardından Schalke ile deplasmanda karşılaşan Galatasaray'da talihsiz bir sakatlık yaşandı.

Sarı-kırmızılı takımın genç stoperi Semih Kaya, başarılı bir performans sergilediği maçın ikinci yarısında oyundan çıkmak zorunda kaldı. Maçın 76. dakikasında Schalke'nin ofansif orta saha oyuncusu Julian Draxler'in kramponu Semih Kaya'nın suratına geldi ve sarı-kırmızılı futbolcu yerden kalkmadı.

Semih Kaya'nın yerde kalmasının ardından Galatasaray sağlık heyeti hemen oyun alanına girerek genç futbolcuya müdahale etti. Kontrollerin ardından oyuna devam edemeyeceği anlaşılan Semih Kaya sedye ile oyundan çıktı.ı.

Doktorlar tarafından yürütülen Semih, baş ağrısı olduğu gerekçesiyle tedbir amaçlı hastaneye götürüldü.

Öte yandan hastanede yapılan kontrollerin ardından Semih Kaya'nın durumunun iyi olduğu ve ciddi bir probleminin olmadığı belirtildi.