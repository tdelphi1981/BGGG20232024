Kartal galibiyete hasret
Turkish Airlines Euroleague Top 16'da 10. maçına çıkan Beşiktaş, 20 sayı farkı kapattığı karşılaşmada Caja Laboral'a 73-83'lük skorla mağlup oldu.Top 16'da F Grubu'nda henüz galibiyeti bulunmayan Beşiktaş, Abdi İpekçi Spor Salonu'ndaki mücadeleye hücumda tutuk başlarken ilk yarıyı 20 sayı farklı, 23-43 geride kapadı. Üçüncü çeyrekte Cevher Özer önderliğinde farkı eriten siyah-beyazlılar, Andres Nocioni'nin sayılarına çare bulamayınca sahadan mağlup ayrılan taraf oldu. 

İlk çeyrekte hiç oyundan çıkmayan Thomas Huertel'in asistleri ve Fernando San Emeterio'nun sayılarıyla skor üstünlüğünü erken eline alan Caja Laboral, Beşiktaş'ta boyalı alandan etkili olmaya çalışan Gasper Vidmar'ı da faullerle durdurdu. İlk 10 dakikalık bölümde serbest atış çizgisinden 1/6 ile oynayan Vidmar, skoru dengeleyemeyince ilk çeyrek 10-18'lik skorla İspanyol ekibin üstünlüğü ile geçildi. İkinci çeyrekte dümeni eline alan Andres Nocioni, farkı da iyice açarak devre sonunda skoru 23-43'e taşıdı. İlk yarıda sadece 2 sayısı olan Cevher Özer'in üçüncü çeyrekteki durdurulamaz oyunu ve 11 sayısıyla, farkı 20'den 2 sayıya kadar indirerek müthiş bir geri dönüş yapan Beşiktaş, son bölümde rakibinin üçlüklerine engel olamayınca son çeyreğe de 50-58 geride girdi. Takımının sahadaki lideri olan Nocioni'nin oyunuyla son çeyrekte kontrolü yeniden devralan Caja Laboral, maçtan 73-83 galip ayrılarak 10. maçında 5. galibiyetini elde etti. 

SALON: Abdi İpekçi 
HAKEMLER: Sasa Pukl, Borys Ryzhyk, Elias Koromilas 
BEŞİKTAŞ (73): Muratcan Güler 3 (2 ribaund- 4 asist), Can Akın 4 (1 ribaund- 5 asist), Tutku Açık (1 asist), Gasper Vidmar 18 (6 ribaund), Randal Falker (1 asist), Serhat Çetin 3 (1 ribaund- 3 asist), Damir Markota 13 (2 ribaund- 2 asist), Patrick Christopher 5 (1 ribaund), Ricky Minard 14 (7 ribaund- 2 asist), Cevher Özer 13 (3 ribaund- 2 asist) 
CAJA LABORAL (83): Omar Cook (1 ribaund- 5 asist), Andres Nocioni 22 (6 ribaund- 4 asist), Milko Bjelica 2 (4 ribaund- 1 asist), Fernando San Emeterio 10 (5 ribaund- 4 asist), Tibor Pleiss 15 (4 ribaund), Thomas Heurtel 3 (1 ribaund- 4 asist), Maciej Lampe 14 (6 ribaund- 1 asist), Nemanja Bjelica 11 (8 ribaund- 4 asist), Fabien Causeur 6 (3 ribaund- 1 asist) 
1.PERİYOT: 10-18 
2.PERİYOT: 13-25 
3.PERİYOT: 27-15 
4.PERİYOT: 23-25