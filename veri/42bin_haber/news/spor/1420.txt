'Milan'ı hiç böyle kötü görmemiştim'
Fransız ekibi Paris Saint Germain forması giyen Brezilyalı Thiago Silva, eski takımı Milan'ın ligdeki konumuna çok üzüldüğünü belirtti.
 Sezon başında İyalyan devi AC Milan'dan Fransız ekibi Paris Saint Germain'e transfer olan Thiago Silva, eski takımı hakkında çarpıcı tespitlerde bulundu.
 Gazzetta dello Sport'a konuşan Brezilyalı savunma oyuncusu, Milan'ı hiç bu kadar kötü durumda görmediğini belirtirken; "Dışarıdan kulüp hakkında yorum yapmak pek doğru olmaz, bu yanıltıcı olabilir ama kulübün daha önce bu kadar zorlandığını görmemiştim. Lig'de ilk 12 maçın 6'sını kaybeden bu takım Milan olmaz. Umarım bir an önce toparlanırlar" diye konuştu.
 Milan'dan ayrılan önemli isimlerden biri olan Silva, hâla eski takımına sempati duyduğunu kaydederek; "Milan'ı her zaman destekleyeceğim çünkü oradayken çok güzel zamanlar geçirdim ve çok mutluydum" dedi.
 Milano ekibi şu anda Serie A'da 14 topladığı 14 puanla Roma'nın ardından 13. sırada bulunuyor. Ligde ilk 3 sırayı ise Juventus, Inter ve Napoli alıyor.
 Sporx.com