Emenike'nin kilolarından şikayetçiler!
Rusya Premier Lig ekiplerinden Spartak Moskova'da Emmanuel Emenike'den şikayetler geliyor...
  
 Rusya Premier Lig ekiplerinden Spartak Moskova'da Emmanuel Emenike şaşkınlığı yaşanıyor. Fizik ve kondisyon olarak geride kalan golcü oyuncu konusunda şikayetler gelmeye başladı.
 25 yaşındaki yıldızın form durumundan memnun olmayan Spartak Moskova'nın teknik direktörü Unai Emery, basın toplantısında futbolcusunun kendisini toparlaması gerektiğini ifade etti.
 Moskova temsilcisinde antrenörler ve doktarların özel diyet programları hazırladığı Emenike'nin sorumluluk alması gerektiğinin altı çizildi. Volga ile 17 Kasım'da oynanan lig karşılaşmasında 90 dakika sahada kalarak ikinci yarıda performansı düşen Nijeryalı'nın kilolarından şikayet edildi.
 Volga maçının ardından 3 gün sonra Barcelona ile oynanan Şampiyonlar Ligi karşılaşmasında da silik bir görüntü çizen Emmanuel Emenike'nin yanında yalnızca Welliton'u bulunduran Emery'nin golcü sıkıntısına vurgu yapıldı.
 Ligde son oynadığı 5 müsabakayı boş geçen 25 yaşındaki futbolcunun 16 haftası geçilen Rusya'da yalnızca 3 golü bulunuyor.