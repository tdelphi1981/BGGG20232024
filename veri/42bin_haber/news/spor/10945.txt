Manisaspor zirve aşkına
PTT 1. Lig'de zirve mücadelesi veren Manisaspor, evinde ligin dişli ekiplerinden Adana Demirspor'u 3-0 yenerek maç fazlasıyla liderliğe yükseldi. Ev sahibi ekip puanını 46'ya yükseltirken, son 25 dakikayı 10 kişi oynayan konuk ekip 35 puanda kaldı.
Manisaspor maça hızlı başladı. 2. dakikada sol kanattan Iwanski'nin yerden pasında ceza sahasına sokulan Hasan Ali şık bir vuruşla kaleci Şener'i avladı: 1-0. 
11. dakikada gelişen Adana Demirspor atağında Luiz ceza yayı üzerinden sert vurdu, kaleci Volkan topu son anda kornere tokatladı. 
35. dakikada sağ kanattan ilerleyen Fuchs ceza sahasındaki Cem Sultan'ı gördü. Cem'in cılız vuruşunda arka direkte araya giren Hasan Ali, Nurullah'a rağmen topa dokunarak kendisinin ve takımının ikinci golünü kaydetti: 2-0. 
56. dakikada Erman'ın pasıyla ceza alanına giren Junior sert vurdu, kaleye giden topu Hikmet son anda kornere gönderdi. 
59. dakikada Eray ceza sahasına girer girmez sert vurdu, top kaleci Şener'de kaldı. 
74. dakikada sağdan Bekir kesti, Murat'ın şık vole vuruşunda meşin yuvarlak az farkla auta gitti. 
80. dakikada Bekir'in arapasında ceza sahasına sokulan Eray, topu uzak köşeye göndererek maçın skorunu belirledi: 3-0. 

KARŞILAŞMA SONRASI AÇIKLAMALAR 
STAT: 19 Mayıs 
HAKEMLER: Bülent Yıldırım (7), Mustafa Sönmez (7), Cemal Bingül (7) 
MANİSASPOR: Volkan (6) - Benjamin (7), Hikmet (7) (Dk. 86 Zafer), İsmail (6), Bülent (6), Hasan Ali (9), Iwanski (7), Bekir (6) (Dk. 85 Gökay), Eray (7), Cem Sultan (6), Kahe (6) (Dk. 65 Murat Tosun 5) 
ADANA DEMİRSPOR: Şener (5) - Özgür (5), Berat (4), Ufukhan (4) (Dk. 46 Burak 4), Nurullah (5), Erçağ (4) (Dk 46. Rıdvan 4), Roger (4), Taha (4), Erman (5), Junior (5), Luiz (4) (Dk. 73 Sinan 4) 
GOLLER: Dk. 2 ve 35 Hasan Ali, 80 Eray (Manisaspor) 
SARI KARTLAR: Benjamin (Manisaspor), Roger, Luiz, Taha, Nurullah (Adana Demirspor) 
KIRMIZI KART: Dk. 65 Roger (Adana Demirspor)