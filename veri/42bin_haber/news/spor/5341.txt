154 maç ceza alıp küme düstüler
Amatör küme maçında inanılmaz olaylara yol açan Nurtepeli 15 futbolcuya 3 ile 20 maç arası ceza verildi, takım bir alt kümeye indirildi.
Türkiye Futbol Federasyonu İstanbul İl Disiplin Kurulu Başkanlığının amatör kümenin köklü takımlarından Nurtepespora verdiği ceza, Türk futbol tarihine geçti. Futbolculara verilen toplam 154 maç ceza ve takımın küme düşürülmesi, dünyada bile ender görülen cinsten...

Peki ama ne oldu da, bu kadar ağır cezalar verildi?

Tarih 29 Aralık 2012... İstanbul 1nci amatör Lig 13ncü grupta Nurtepespor ile Atışalanı, Nurtepe sahasında karşı karşıya geliyor.  
SEN MİSİN MAÇ BİTERKEN GOL ATAN! 
89. dakikada konuk Atışalanı 2-1 öne geçiyor. Maç bitmek üzereyken gelen bu gol Nurtepeli oyuncuları adeta çıldırtıyor. Önce hakem Serkan Karaca ve yardımcıları, ardından konuk Atışalanılılar büyük bir saldırının hedefi oluyor. Hakemler ile Atışalanısporlular, kan revan içinde kalıyor.

İşte izleyenler ve duyanlara Bu kadar da olmaz dedirten olaylı maçın hakem ve gözlemci raporlarını değerlendiren Türkiye Futbol Federasyonu İl Disiplin Kurulunun dün verdiği karar futbol tarihine geçti.  
Hakem dehşeti anlattı 
ÖNCE 10 numaralı Civan Ali Erdoğan Senin ananı ... deyip karnıma yumruk attı, düştüm, tekmelemeye başladı. Kaleci Yavuz Bayrak kafama yumruk atıp dizlik fırlattı. Onur Kurnaz yumruk ve tekme attı. Muhammet Öztürk itip darp etti Yunus Özcan yardımcımın boğazını sıktı. Polis eşliğinde stattan çıkarken 17 oyuncu, bir yönetici, bir teknik direktör, rakip oyuncuları ile şahsımı darp etti. 
NELER YAPTILAR? 
- Hakemleri dövdüler.
- Soyunma odası bastılar.
- Rakip takımın oyuncularını dövdüler
- Hakem ve rakiplere ağır küfürler ettiler. 
- Tekme ile rakip antrenörün burnunu kırdılar.