Mersin BŞB'de keyifler yerinde
Türkiye Kadınlar Basketbol Ligi'nde dün Fenerbahçe'yi yenerek, rakibine bu sezon ligdeki ilk mağlubiyetini tattıran Mersin Büyükşehir Belediyesi'nde sevinç yaşanıyor.Kulüp Başkanı Mehmet Özcan, yaptığı açıklamada, oyuncularının son periyotun ortalarına kadar skor olarak geride olduğunu hatırlattı.

Skor dezavantajına rağmen maçtan kopmadıklarını ifade eden Özcan, Savaşan görüntüden ödün vermedik. İnançla galibiyeti arzuladığımızı ortaya koyduk. Maçın sonuna doğru dar rotasyon nedeniyle takımımızın yorulacağı, belki de Fenerbahçe'nin farka koşacağı düşünülse bile, seyircimizin desteğiyle oyuncularımız mükemmel bir son periyot çıkarttı. Hem savunmada hem de hücumda performanslarının üzerinde mücadele ederek, inandıkları ve istedikleri galibiyeti elde ettiler dedi.

FENERBAHÇE UNVANINI KAYBETTİ

Rakiplerine ilk mağlubiyeti aldırdıkları için mutlu olduklarını anlatan Özcan, galibiyette en büyük teşekkürü de Mersin Büyükşehir Belediyesi Spor Kulübü Onursal Başkanı Macit Özcan ve taraftarın hak ettiğini söyledi.

Taraftarın maç boyunca göstermiş olduğu performansı muhteşem diye nitelendiren Özcan, bu desteğin önümüzdeki maçlarda da sürmesini istedi.