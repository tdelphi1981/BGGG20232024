Abdul Kader Keita yeniden Türkiye'de
Şanlıurfaspor'da göreve yeni başlayan Fethi Şimşek başkanlığındaki Yönetim Kurulu ilk transfer bombasını patlattı.
Sarı-yeşilli kulüp, bir dönem Galatasaray forması giyen Fildişili oyuncu Abdul Kader Keita'yı sezon sonuna kadar kiralık olarak kadrosuna kattı.

PTT 1. Lig'de mücadele eden Şanlıurfaspor'da geçtiğimiz hafta yapılan genel kurul sonrasında Fethi Şimşek başkanlığındaki yönetim kurulu göreve başlamıştı. Ünlü türkücü İbrahim Tatlıses'in de yönetim kurulunda yer aldığı Şanlıurfaspor, ilk bombayı patlattı. Sarı-yeşilli kulüp, 2009-2010 sezonunda Galatasaray forması giyen Abdul Kader Keita'yı sezon sonuna kadar kiralık olarak kadrosuna kattı. Keita, Katar'ın Al-Sadd takımına transfer olduktan sonra hocası ile bir takım sıkıntılar yaşamıştı. Fildişili oyuncu, Şanlıurfaspor'da başarılı olması durumunda, yönetimin 31 yaşındaki oyuncunun bonservisini de alacağını belirtildi.
Keita'nın Cuma günü İstanbul'a geleceği ve sağlık kontrolünden geçtikten sonra sözleşme imzalayacağı kaydedildi.