Fenerbahçe'den bilet açıklaması
Fenerbahçe Kulübü, futbol takımının Spor Toto Süper Lig'de deplasmanda Mersin İdmanyurdu ile yapacağı maçta, kendi taraftarına ayrılan bölümün biletlerinin kulüp tarafından satılacağını açıkladı.
Kulüpten yapılan açıklamada, deplasman tribünü biletlerinin sarı-lacivertli taraftarlara kimlik fotokopisi ve bilet ücreti karşılığında satılacağı duyuruldu.

Fenerbahçe Futbol AŞ imzasıyla yapılan açıklamada, uygulamayla ilgili şöyle denildi:

'Söz konusu uygulama, Türkiye Futbol Federasyonu'nun, daha önceki haftalarda muhtelif karşılaşmalarda ve son olarak geçtiğimiz hafta Gaziantepspor karşılaşmasında deplasman tribününde yaşanan Sporda Şiddet Yasası'na aykırı bazı eylemler emsal olarak gösterilerek bilgisi ve onayı dahilinde, bu emsallerin kulübümüze para ve saha kapatma cezası olarak geri dönüş zaruretiyle ve Mersin İdman Yurdu Spor Kulübü'yle yapılan karşılıklı protokol çerçevesinde gerçekleşecektir.'