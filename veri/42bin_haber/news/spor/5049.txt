Tek kuruş almadan Fenerli oldum
Milli formayla 54 Dünya Kupasında bir maçta 3 gol atarak tarihe geçen 85 yaşındaki Sargın Başkan Osman Kavrakoğlu, Küçük Fikret hariç tüm oyuncuları kovdu, Lefter yurt dışına gitti. Beşiktaşlı olduğum bilindiği halde apar topar hiç para almadan F.Bahçeye gittim dedi.
F.BAHÇEnin Canavar lakaplı golcüsü Burhan Sargın, Beşiktaşlı olduğum halde, oyuncularını takımdan gönderen F.Bahçe zor durumda kaldığı için para almadan sarı lacivertli takıma transfer oldum dedi. Şükrü Saracoğlu tarafından daha önce F.Bahçeye getirilmek istendiğini belirten Sargın, Saracoğluna Bu mümkün değil Başbakanım. Ben koyu bir Beşiktaşlıyım yanıtını verdiğini anlattı. Yeni takımındaki ilk senesinde ligi 3. bitirebildiklerini ve çok tepki aldıklarını vurgulayan Sargın, şunları söyledi..... 
BEŞİKTAŞLILIĞIMI BİLİYORLARDI 
FUTBOLA 1935te Hacettepede başladım. Ben aslında sıkı bir Beşiktaş taraftarıydım. 1951de tam Beşiktaşa gidecekken F.Bahçede bir karışıklık oldu. Lefterli dev kadro bilmediğim bir nedenle isyan bayrağı çekip Sezon açılışına katılmayacağız ve idmanlara çıkmayacağız demişler. Aynı zamanda Adnan Menderesin yardımcısı olan TBMM Başkanlığı da yapan F.Bahçe Başkanı Osman Kavrakoğlu da buna kızıp bir mektupla Küçük Fikret hariç herkesi takımdan kovdu. Lefter yurt dışına gitti. F.Bahçe zor durumda kalmış yeni futbolcular toplamaya başlamıştı. Herkes Beşiktaşlı olduğumu bildiği halde bedavaya F.Bahçeye transfer oldum.  
 
ÇOLUK ÇOCUKLA YENİDEN YARATTIK 
İLK yıl ligi ancak 3. bitirebildik. O efsane kadro gitmiş yerine yeni kurulan takım şampiyon olamamıştı. Büyük tepki aldık, hakaretlere uğradık. Yolda yürürken Altıyolda yüzümüze tükürenler yuh çekenler oldu. Ancak biz bütün takım olarak yeni sezona büyük bir hırsla hazırlanmaya başladık. Saracoğlu Stadının tahta tribünlerinin altında odalar vardı. Kulüpte de bizde de beş kuruş para yoktu. Aramızda karar alıp herkese ders vermeye yemin ettik. Tam 6 ay hiçbir gece dışarı çıkmadık. Hocamız Lazslo Szekelly ile 1952-53 sezonunu namağlup şampiyon bitirdik. Biz o yıl F.Bahçeyi çoluk çocukla yeniden yarattık. Her şeyimizi verdik helal-ı hoş olsun. Fener.bahçede bize bugünlere kadar süren büyük bir gurur ve onur sundu. 
GÜNDÜZ KILIÇ BENİ CİMBOMA İSTEDİ 
GÜNDÜZ Kılıç, Turgay Şereni araya koyarak beni Galataraya götürmek istedi. Turgay Gündüz Hoca seni mutlaka Galatasarayda istiyor. Metin Oktay, sen, ben müthiş bir takım oluruz dedi. Ona Sana Fenerbahçeden teklif gelse gidermiydin? diye sordum o buna cevap veremeyince En iyisi sen Galatasaraylı Turgay olarak kal, ben de Fenerbahçeli Canavar Burhan olarak kalayım dedim. İyi ki de böyle düşünmüş ve bu kararı almışım. Bir kez de hocamız Lazslo Szekelly aracılığıyla Interden teklif geldi. Ancak o yıllarda lise son sınıf öğrencisiydim ve gidemedim. 
8 kez milli oldu 
Adı: Burhan Sargın
Doğum tarihi: 11 Şubat 1929
Doğum yeri: Ankara, Türkiye
Oynadığı takımlar: Hacettepe, Fenerbahçe
Milli takım: 8 maç (8 gol) 
Sadece kalecilere canavarım 
İLK olarak Haydarpaşa Lisesi Müdürü Ferhan Bey okulda öğrencilerine Bu Burhan canavar gibi oynuyor diye bahsetmiş. O hafta öğrenciler de maça gelince bana Canavar Burhan diye tezahürat yaptılar. Bunun ardından basın da bu lakabı benimseyince böyle anılır oldum. Aslında beni bilenler bilir hiçte öyle canavar değil tersine çok uysal ve arkadaş canlısı bir insanım Ben sadece futbol sahalarında kaleciler karşısında gollerimle canavarlaşıyordum. 
Romada İtalyayı devirdik 
HOLLANDA, Fransa, İtalya ile karşılaştık ve başarılı olup İtalyanlarla final oynadık Roma Olimpiyat Stadında. Ordu Milli Takımıyla şampiyon olmuştuk O saha İspanyaya gol attığım için uğurluydu. 
Bugün hala 3 gol atan çıkmadı... 
54 Dünya Kupasında 7-0 kazandığımız G.Kore maçındaki rekorum hala kırılmadı.  
 -1954 Dünya Kupasına kurayla gittik ama grup kuralarında bu şansımız devam etmedi ve en kuvvetli gruba düştük. Dünya devleri Almanya, Macaristan ve Güney Kore ile eşleştik. İlk maçımızda Almanyaya 4-1 yenildik. Grup öylesine kuvvetliydi ki düşünün Almanya ve Macaristan o yıl final oynadılar Macaristan şampiyon oldu. Ama Almanları yenebilseydik çok farklı olabilirdi.  
Şimdiki imkanlar olsa 
Sonraki maçta Koreyi 7-0 yendik ve ben o maçta 3 gol atarak Dünya Kupasında bir maçta en fazla gol atan futbolcu olarak uzun yıllar rekorum kırılmadı. Bu gün hala 3 gol atan bir Türk futbolcu çıkmadı. Milli formayla 8 gol attım. Bugünkü imkanları o yıllardaki futbolculara sunacak sihirli bir değnek olsa inanıyorum ki o takım dünya şampiyonu bile olurdu.