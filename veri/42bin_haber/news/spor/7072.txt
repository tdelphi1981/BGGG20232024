David Beckham'ı şaşkına çeviren teklif
Paris Saint Germain ile sözleşme imzalayan David Beckham'a, ocak ayının son günü Norveç'ten ilginç bir teklif geldi.
Norveç 8.Lig amatör küme ekiplerinden Orn Kristiania 37 yaşındaki yıldız futbolcu için oldukça mütevazi bir teklifte bulundu. Beckham'a 460 dolar maaş teklif eden ekip, anlaşmada yer alan birbirinden ilginç maddelerle dikkat çekti.
 
David Beckham'a maaşının yanı sıra, kulübün 1 adet spor çantasını, cekete takması için armasını ve 7 numaralı formayı garanti eden kulüp amacına da ulaşamasa da teklifiyle tüm dünyada büyük yankı uyandırdı.
 
Norveç basını bu ilginç transfer teklifi öyküsünü, "Beckham, bu adamlarla forma giyme şansını kaybetti" başlığıyla duyururken, "İngiliz oyuncu, duran toplardaki yeteneğiyle Norveç'te şampiyonluk yaşayabilirdi" ifadelerine yer verdi.
 
Başarılı futbolcu PSG'ye imza atmadan önce 12 resmi teklif aldığını açıklamış, alacağı ücretin çocuk kuruluşlarına bağışlanacağını söylemişti.
 
Orn Kristiana kulübünün teklifi 
* 1 adet Kulübün Spor çantası
* 1 adet Kulübün arması cekete takılması için 
* 7 numaralı forma 
* Transfer ücreti olarak 2500 Norveç Kronu yani 460 dolar