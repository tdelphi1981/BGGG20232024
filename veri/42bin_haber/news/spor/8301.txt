Aybaba'dan Niang'a hazır ol emri
Beşiktaş'ta teknik direktör Samet Aybaba, Mamadou Niang'dan ilk onbirde forma giymeye hazır olmasını istedi.
Beşiktaş, Cumartesi günü Gaziantepspor ile oynayacağı Spor Toto Süper lig'deki 22. Hafta mücadelesinin hazırlıklarını sürdürüyor.

Siyah beyazlıların sabah antrenmanında teknik direktör Samet Aybaba, Mamadou Niang ile özel olarak görüştü.

Tecrübeli teknik adam Sanika Boru Elazığspor maçında yaklaşık 10 dakika görev verdiği Senegalli golcüye kendisini onbirde sahaya çıkmaya hazırlamasını, Gaziantepspor karşısında maça onunla başlamayı planladığını söyledi. Mamadou niang da en iyi performansı sergilemek için elinden geleni yapacağını belirtti.

Samet Aybaba, Elazığ deplasmanında sergilediği performansla tam not alan Manuel Fernandes'i de oyunundan dolayı kutladı.

(Lig Tv)