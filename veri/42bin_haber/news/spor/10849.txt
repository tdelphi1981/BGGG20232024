38 sayı attı ama yetmedi
NBAde Houston Rocketsi konuk eden Phoenix Suns, Goran Dragicin son çeyrekteki ektili oyunuyla karşılaşmayı 107-105 kazanmayı başardı.
Karşılaşmaya konuk ekip etkili başlarken, ikinci çeyrekte savunmada toparlanan Suns, soyunma odasına 50-46 önde girmeyi başardı. Devre dönüşü maçı kazanmak için hamle yapan Rockets, son 12 dakikaya bir sayı geride, 77-76 ile gitti. Son çeyrekte ise Goran Dragic önderliğinde iyi bir hücum performansı ortaya koyan Phoenix Suns karşılaşmayı 107-105 kazanmayı başardı. 
Sunsta kenardan gelerek 22 sayı, 7 asist ve 3 ribaund üreten Jared Dudley takımının en etkili ismi olurken, 13ü son çeyrekte olmak üzere 18 sayı atan Goran Dragic galibiyeti getiren oyuncu oldu. 
Rocketsta ise James Hardenın 38 sayı, 8 asist ve 5 ribaundluk performansı mağlubiyete engelleyemezken, Carlos Delfino 21 sayıyla geceyi noktaladı. 38 dakika süre alan Ömer Aşık ise 4 sayı, 16 ribaund ve 2 blokla parkeden ayrıldı.