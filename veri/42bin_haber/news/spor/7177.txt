G.Saray'a iyi Fener'e kötü haber!
Afrika Uluslar Kupası'ndaki çeyrek final karşılaşmasında Fenerbahçeli Yobo'nun forma giydiği Nijerya, Galatasaraylı Didier Drogba, Eboue ve Trabzonsporlu Zokora'nın takımı Fildişi Sahilleri'ni 2-1'lik skorla yenerek yarı finale çıktı.
Galatasaray'ı mutlu eden haber Afrika'dan geldi. Yeni transfer Didier Drogba ve sağ bek Emmanuel Eboue'nin formasını giydiği Fildişi Sahilleri, favori olarak gösterildikleri Afrika Uluslar Kupası'na çeyrejk finalde veda etti.

Royal Bafokeng Stadı'nda oynanan karşılaşmada Nijerya'ya galibiyeti getiren golleri eski Fenerbahçeli Emmanuel Emenike ile Sunday Mba kaydetti. Fildişi Sahilleri'nin tek golünü ise Cheik Tiote kaydetti. Bu golün asistini ise Galatasaraylı Drogba yaptı. Yobo, Eboue, Drogba ve Zokora, 90. dakikada forma giydi.

BU HAFTA GELECEKLER

Türkiye'den de Fenerbahçe ile Galatasaray teknik ekip ve yöneticilerinin yakından takip ettiği maçta Nijerya rakibini eleyince Fenerbahçeliler üzüldü, Galatasaraylılar ise sevindi. Fenerbahçe'den Yobo 89. dakikada oyuna girerken takımı tur atladığı için Yobo'nun dönüşü de uzadı.

Galatasaray'ın yeni transferi Didier Drogba ve Eboue'nin 90 dakika forma giydiği Fildişi'nin turnuvaya veda etmesi ise Galatasaraylıları sevindirdi. Sarı - kırmızılı ekibin yeni oyuncusu Didier Drogba ve Eboue'nin en kısa sürede Türkiye'ye gelmesi bekleniyor.