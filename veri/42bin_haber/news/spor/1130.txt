Quaresma ülkesinde gözaltına alındı!
Beşiktaş'ın Portekizli yıldızı Quaresma'nın Portekiz'de gözaltına alındığı belirtiliyor.
Beşiktaş Kulübü yönetiminin kadro dışı bıraktığı Ricardo Quaresma Portekiz'in Lizbon şehrinde gözaltına alındı.

Portekiz gazetesi Abola'nın yaptığı habere göre; Quaresma'nın geçtiğimiz Ocak ayında maruz kaldığı soygunla ilgili davanın duruşmasında polise saldırdığı iddia ediliyor. Lizbon'daki adliye binasında duruşmaya giren Ricardo Quaresma bir polis memuruna saldırdığı iddiasıyla gözaltına alındı.

Quaresma'nın saldırdığı polis memurunun hastaneye kaldırıldığı da gelen haberler arasında.