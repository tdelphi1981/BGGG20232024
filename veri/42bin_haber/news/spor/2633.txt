Ah o eski derbiler
Metin Oktay ile Can Bartunun birbirlerinin formalarını giydiği günlerin üzerinden uzun zaman geçti. Ezeli rekabette de pekçok şey değişti. Ama geçmişteki derbilerin bıraktığı tat hiç unutulmadı.
TAÇSIZ Kral Metin Oktay ve Sinyor Can Bartunun Türk futbol tarihine geçen efsane görüntüsü eski derbilerden günümüze nelerin değiştiğini gözler önüne seriyor. İşte 10 maddede futbolseverlerin özlemle hatırladığı eski derbiler...  
1-Futbol mabedi Mithatpaşa  
O zamanlar İstanbulun tek stadı şimdiki adı İnönü olan Mithatpaşa Stadıydı. İki kapalı bir açık tribünü vardı. Derbilere ev sahipliği yapan statta tribünler Fenerbahçe, Galatasaray ve Beşiktaş şeklinde üçe ayrılmıştı. 
2-Bilet kuyrukları hiç bitmezdi 
DERBİ öncesi bilet bulmak ve satın almak oldukça zordu. 
Taraftarlar bir gün önceden stadın önüne gelip sıraya girerdi. Kimi battaniyesi, kimi yastığı ile stadının önünde sabahlayarak maçın biletini almak için beklerdi. 
3-Herkes kendi marşını okurdu 
G.SARAY taraftarı, Cimbom sarı kırmızı, elimizde bayraklar, gönül verdi size milyonlarca taraftar tezahüratını yaparken, F.Bahçeliler de Mazinde bir tarih yatar, yaşa Fenerbahçe! nidalarıyla karşılık verirdi. 
4-Tribünler yarı yarıyaydı 
F.BAHÇE ve G.Saray taraftarları ezeli rekabetin ilk dönemlerinde birlikte maç izlerdi. Zamanla tribünler yarı yarıya ayrıldı. Ancak aralarındaki rekabet her zaman aynı olarak kaldı. 
5-Top değil, meşin yuvarlak 
GÜNÜMÜZDE meşin yuvarlak olarak anılan futbol topları meşinden yapılırdı ve üstü sibopluydu. Önceden yağlanır ve yumuşamaya bırakılırdı. Toprak saha ve suyla karıştığında ise ağırlığı bir o kadar artardı. 
6-Futbolcular tekmelik giymezdi 
FUTBOLDAN geçmişte büyük paralar kazanılmazdı. Yine de hayatını buradan kazanan oyuncuların birbirlerine olan saygıları sertliğe müsamaha göstermezdi. Futbolcular, konçlarında tekmelik bulundurmazlardı. 
7- Formalarda reklam yoktu 
FUTBOLUN büyük bir ekonomi olmadığı yıllarda ezeli rekabet sadece sahada yaşanırdı. Geçmiş dönemlerde kulüplerin sponsorları olmadığı gibi futbol-cuların forma-larında da reklam yer almazdı. 
8-Bayraklar sopaya sarılırdı 
TARAFTARLAR için o dönem kulübün özel ürünlerini satan mağazalar yoktu. Bayraklar terzilerde yaptırılır ve tahta sopalara sarılırdı. Bayraklardaki sopalarsa, şimdiki gibi yasaklı maddeler arasında yer almazdı. 
9-Sahaya giren muhabirler 
Video paylaşım sitelerinde tıklanma rekorları kıran görüntülerde, maç sürerken sakatlanan futbolculara soru soran, gol sevincini paylaşan tv muhabirleri vardı.  
10-Tam bir futbol bayramıydı 
LİGİN bir adı olmadığı gibi localar da yoktu. İnsanlar futboldan rant sağlamıyordu. Fenerbahçe ile Galatasaray arasındaki derbi futbol bayramı şeklinde geçerdi. 
Tarih: 23 Ağustos 1969
Yer: İnönü Stadyumu 
G.SARAYın efsanesi Metin Oktayın ikinci jübile maçı. Sarı kırmızılılar ilk maçı renktaşları Göztepe ile yapmıştı, ikinci maç ise ezeli rakip, ebedi dost Fenerbahçe ile. Karşılaşmanın son bölümünde Metin Oktay F.Bahçe, Can Bartu ise G.Saray forması giyerek adeta bugünler için bir mesaj yolluyor. 
Eksikseniz oynamayalım 
FENERBAHÇE Kaptanı Galip Kulaksızoğlu, bir karşılaşmaları öncesinde Galatasaraylılara, Sizi karşımızda eksik kadroyla görmek istemiyoruz. Dilerseniz maçı erteleyelim diye haber göndermişti.  
Tarihe geçen derbi anekdotları 
Spor tarihçilerine göre, ezeli rekabetin yeni başladığı dönemlerde Galatasaray ile Fenerbahçe sporcuları ortak kiraladıkları bir evde kalıyorlar, hatta beraber ava çıkıyorlardı.  
Maçınız var git, dinlen 
İKİ takım sporcuları maç öncesi geceleri bir araya gelerek sohbet ediyorlardı. Yine bir gece sohbetin koyulaştığı sırada Ali Sami Yen, Fenerbahçelileri, Sait, yarın bizimle maçınız var. Git yat ve dinlen diye uyardı. 
İsterseniz erteleyelim 
17 Kasım 1922de Kadıköyde yine ezeli rakiplerin maçı vardı. Yağmur sahayı göl haline getirmişti. F.Bahçeli Galip Kulaksızoğlu, G.Saray Kulübüne Saha kötü, isterseniz maçı erteleyelim dedi. Ancak G.Saray çıkıp maçı oynadı.