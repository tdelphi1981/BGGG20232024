Barça tüm kategorilerde rakipsiz
İspanya La Liganın namağlup lideri Barcelona, tüm yaş kategorilerinde hafta sonunu galibiyetle kapatarak büyük bir başarıya imza attı.
Futbol ekolü ve yarattığı sistemle rakiplerini çaresiz bırakan Barcelona, alt yapı takımlarıyla da fark yaratmaya devam ediyor.
Barcelonanın B takımından, yıldız gençlerine kadar uzanan kategoride hafta sonu elde edilen galibiyetler camiada büyük sevinç yarattı.

Rakip filelere 92 gol bıraktılar

A takımın yanı sıra Barcelonanın tüm yaş kategorilerinde mücadele eden diğer 15 takımı sahadan galibiyetle ayrıldı. Katalanlar bu 16 karşılaşmada rakip filelere 92 gol bırakırken, kalelerinde sadece 9 gol gördü.

Ezeli rakibe 18 puan fark

Sezonun ilk yarısında oynadığı 19 karşılaşmada 18 galibiyet ve 1 beraberlik elde ederek topladığı 55 puanla zirveye kurulan Barcelona, en yakın rakibi Atletico 

Madride 11, Real Madride ise 18 puan fark attı.

Tek beraberliğini 7. haftada Real Madrid'e karşı 2-2lik skorla alan Barcelona, La Liga tarihinde sezonun ilk yarısında en fazla puan toplayan takım oldu.
La Liga'da geçtiğimiz sezonu 100 puan ve 121 golle bitirerek rekor kıran Real Madrid, ilk yarıda 55 puana ulaşan ve 64 gol atan Barcelona'nın bu performansını sürdürmesi halinde rekoru ezeli rakibine kaptırabilir.

Messi atmaya ve attırmaya devam ediyor

2012 yılında attığı 91 golle bir takvim yılı içerisinde en fazla gol atan futbolcu unvanının sahibi olan Messi, 2013 yılında da gollerine devam ediyor. La Ligada attığı 28 golle zirvede yer alan Arjantinli yıldız, ligde yaptığı 8 asistle takımın skor yüküne en çok katkı sağlayan futbolcu oldu.
Malaga karşısında attığı tek golün yanı sıra, yaptığı iki asistle yıldızlaşan Messi, Barcelona kariyerindeki 113.asistine imza atarken, La Ligada ise 80.kez arkadaşlarına gol pası vermiş oldu. Geçtiğimiz yıl ligi 50 golle bitirerek bir ilki gerçekleştiren Messi bu performansıyla rekorunu geliştirmeye de oldukça yakın.

Iniesta asistleriyle parlıyor

Barcelonanın orta sahadaki maestrosu Iniesta, takım arkadaşlarını golle en çok buluşturan isim oldu. Iniesta bu sezon 13 asiste imza atarken bunların 11ini ligde kaydetti.

Xaviden 400.galibiyet

Katalan ekibinde en fazla forma giyen futbolcu olan Xavi Hernandez ise Malaga deplasmanında alınan galibiyetle tarihe geçti.Hafta sonu 655.kez Barcelona formasını sırtına geçiren Xavi, 400 galibiyete ulaşan ilk futbolcu oldu. Xavi, 400 galibiyetin yanı sıra 146 beraberlik ve 109 mağlubiyet yaşadı.

Skora 14 futbolcu katkı yaptı

La Ligada atılan 64 golün 28ine imzasını atan Messinin yanı sıra Barcelona takımında 13 futbolcu daha skora katkı yaptı.
Fabregas attığı 6 golle Messinin ardından en golcü futbolcu olurken onu, Xavi, Villa, Adriano (5), Pedro, Tello (3), Alba (2), Pique,Puyol, Song, Iniesta, Busquets ve Thiago izledi.

Tüm kategoriler
Málaga 1 Barça 3
Barça B 4 Xerez 2
Prat 0 Juvenil B 2
Cadete A 4 Lleida Esportiu 0
Cornellà 1 Cadete B 8
Sants 0 Infantil A 4
Infantil B 6 Canonja 0
Alevín A 6 Damm B 1
Alevín B 4 Damm 0
Castelldefels 1 Alevín C 3
Sants B 1 Alevín D 12
Manresa 0 Benjamín A 7
Benjamín B 3 Cornellà 1
Sant Feliu de Llobregat 0 Benjamín C 6
Benjamín D 9 EFO 1
Prebenjamín 11 L'Hospitalet 0