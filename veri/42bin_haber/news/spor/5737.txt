Ersan İlyasova 'Süpermen'e dönüştü!
Ersan İlyasova’nın yıldızlaştığı maçta Milwaukee Bucks, Bradley Center’da Philadelphia 76’ers’ı 110-102’lik skorla mağlup etti. 
Milli oyuncumuz Ersan İlyasova’nın muhteşem bir performans sergilediği karşılaşmada Milwaukee Bucks, Bradley Center’da Philadelphia 76’ers’ı 110-102’lik skorla mağlup etti. 
Sezonun en iyi maçlarından birini çıkartan temsilcimiz Ersan İlyasova, 27 sayı- 16 ribaund- 2 asist- 3 top çalma ve 1 blokla double double yaptı. Milli oyuncumuz maç boyunca 36 dakika oyunda kaldı ve 8/13 iki sayı- 2/4 üç sayı ve 5/6 üç sayı isabetiyle oynadı. 
Milwaukee’de ayrıca Brandon Jennings 25 sayı- 7 asist- 3 top çalma ve Monta Ellis de 18 sayı- 5 ribaund- 10 asistle maçı tamamladı. 
Philadelphia 76’ers’ta ise Evan Turner 23 sayı- 6 ribaund, Spencer Hawes 21 sayı- 12 ribaund ve Nick Young da 20 sayı- 3 ribaund- 3 asistle mücadeleyi noktaladı.