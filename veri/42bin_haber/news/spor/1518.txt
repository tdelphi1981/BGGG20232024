Muhteşem bir rekoru kırdı
Amerikan Kolej Basketbol Ligi NCAA'de Grinnell forması giyen Jack Taylor, kırılması güç bir rekora imza attı.
Salı gecesi Fait Baptist Bibble Koleji'yle oynadıkları mücadeleyi 179-104 kazanan Grinnell'da guard Jack Taylor 138 sayı atarak NCAA'de en fazla sayı atan oyuncu unvanını kazandı. 
Jack Taylor, 36 dakika sahada kalırken 37'de 25 ikilik, 71'de 27 üçlük ve 10'da 7 serbest atış isabet oranıyla inanılmaz bir performans sergiledi. Taylor daha önce Black River Falls'a karşı 48 sayı atma başarısı göstermişti. 
Daha önce 1954'te Rio Grande forması giyen Bevo Francis, NCAA'de 113 sayı atarak bu rekoru eline almıştı. Grinnell takımında ise en fazla sayı atan oyuncu rekoru geçen sezon bir karşılaşmada 89 sayı atan Griffin Lentsch'te bulunuyordu. 
Genç oyuncunun bu performansı NBA oyuncularının da dikkatini çekti. New York Knicks'in yıldızı Carmelo Antonhy, "Hayatımda böyle bir şey görmedim. Oyun gibi sanki" ifadelerini kullanırken Oklahoma City Thunder'lı Kevin Durant de Twitter hesabından Taylor hakkında övgü dolu sözlerde bulundu. 
 