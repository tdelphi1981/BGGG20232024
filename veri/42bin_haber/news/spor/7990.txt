Kaçkar Dağları'nda heliski heyecanı
Kaçkar Dağları'nda 2005'ten bu yana yapılan ancak yeterli kar olmadığı için bu sezon geciken heliski heyecanı, gelecek haftadan itibaren yeniden başlıyor.
Güneydoğu Havacılık Yönetim Kurulu Başkanı Hasan Sarıdağ, yaptığı açıklamada, heliskinin dünyada sınırlı bölgelerde yapılan, kayakçıların helikopterle çıktıkları dağların zirvesine atlayarak kaydığı bir spor türü olduğunu belirtti.

Çamlıhemşin ilçesinin Ayder yaylası ve çevresinde Kaçkar Dağları'nda 2005 yılından itibaren heliski yapılmaya başlandığını ifade eden Sarıdağ, Bu sürede yabancı firmalar bölgede faaliyet gösterdi. Son iki yıldır bir Türk firması olarak bu görevi biz üstlendik. Bölgede Türk helikopteri ve Türk pilotlar görev alıyor. Son iki yıllık çalışma ile Türk firmalarının da bu işi başarabileceğini ispatladık dedi.

İlgili bakanlıkla görüşmelerin tamamlanmasının ardından Ocak-Mart ayları arasında helikopterli kayak için izin aldıklarını kaydeden Sarıdağ, şunları söyledi:

Ancak bu yıl Karadeniz'de çok farklı bir iklim var. Hava sıcaklığı mevsim normallerinin çok üstünde. Bu da faaliyetleri ertelememize neden oldu. Ancak yapılan değerlendirmelerde şartların son dönemde uygun olduğunu tespit ettik. Bölgede, Salı ve Çarşamba günü kar yağışı bekliyoruz. İki helikopterimizi ve ekiplerimizi gelecek grup için bölgede hazır hale getirdik. İlk etapta 32 kişilik grup, kayak için bu gece bölgeye gelecek. Bir grup Artvin yaylalarında, bir grup İkizdere Vadisi'nde kayak yapacak.

Talebin geçmişe göre fazla olduğunu dile getiren Sarıdağ, sözlerini şöyle sürdürdü:

Heliskiye katılım her geçen yıl artıyor. Avrupalı sporcuların ilgisi artarak devam ediyor. Ancak hava şartları kayak süresinin kısa olmasına neden oldu. Bu nedenle taleplerin tamamını karşılama şansımızın olmadığını düşünüyoruz. Gelecek hafta yapacağımız toplantı net sporcu sayısını ortaya çıkaracak. Talep durumunu değerlendirerek helikopter sayısını 4'e kadar çıkaracağız. Mart sonuna kadar heliski tutkunlarına hizmet vereceğiz. Güvenliği ön planda tutarak hareket ediyoruz diye konuştu.

Sarıdağ, Avrupa'ya en yakın heliski parkurunun Kaçkarlar olduğunu, bunun da talebi yoğunlaştırdığını belirterek, etkinliğin Doğu Karadeniz'in tanıtımına ciddi katkı sağladığını kaydetti.