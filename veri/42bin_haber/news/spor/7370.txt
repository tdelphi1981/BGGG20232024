Alemin kralı geliyor!
 
 Galatasaray’da Didier Drogba için geri sayım başladı. Afrika Kupası Çeyrek Finali’nde Nijerya’ya 2-1’lik skorla yenilen Fildişi Sahilleri, turnuvaya veda etti. Bu gelişmenin ardından Güney Afrika’yı terk eden Didier Drogba, ülkesine giderek eşyalarını toplamaya koyuldu. 34 yaşındaki futbolcu, buradaki işlerini bitirdikten sonra yola çıkacak. Kulüpten henüz konuyla ilgili net bir açıklama yapılmış değil, ancak Drogba’nın yarın ya da perşembe günü İstanbul’da olması bekleniyor. Sarı-Kırmızılı taraftarlar da, tıpkı Wesley Sneijder’in gelişinde olduğu gibi yine krallara layık bir karşılamaya imza atacak. Bunun için de hazırlıklar başladı. Galatasaraylılar internet siteleri, forumlar ve özellikle de twitter üzerinde organize oluyor.
 
 TRİBÜNLERİ DE İNLETECEK
 
 Kulübün, Drogba’nın net geliş tarihini açıklaması da dört gözle bekleniyor. Tecrübeli futbolcunun, pazar günkü Antalyaspor maçında Arena’nın tribünlerinde olmasına ise kesin gözüyle bakılıyor.