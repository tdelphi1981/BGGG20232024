Milli Takım'a şok haber!
A Milli Futbol Takımı kalecisi Volkan Demirel sakatlığı nedeniyle Milli Takım kadrosundan çıkartıldı.
500. maçına çıkacak olması nedeniyle bu akşam Türk Telekom Arena Stadı'nda Danimarka ile karşılaşacak olan A Milli Futbol Takımı'na maça saatler kala kötü haber geldi.

A Milli Futbol Takımı'nın, Danimarka ile bugün yapacağı maçın aday kadrosunda bulunan Volkan Demirel, sakatlığı nedeniyle aday kadrodan çıkarıldı.

Futbol Federasyonu'ndan yapılan açıklamada, kampa katıldığında sağ uyluk ön (rectus femoris) adalesinde gerilmeye bağlı ödem tespit edilen Volkan Demirel'in ağrısının devam etmesi üzerine, Milli Takım teknik heyeti tarafından kadrodan çıkarılmasına karar verildiği bildirildi. Milli kalecinin sağlık durumu hakkında Fenerbahçe kulübünün sağlık ekibinin de bilgilendirildiği açıklandı.

İŞTE MUHTEMEL 11'LER:

TÜRKİYE-DANİMARKA
SAAT: 21:00
STAT: Türk Telekom Arena
YAYIN: Atv
HAKEM: Felix Brych

TÜRKİYE: Onur, Gökhan, Bekir, Semih, Hasan Ali, Kerim, Emre, Nuri, Arda, Mevlüt, Burak

DANİMARKA: Andersen, Kjaer, Poulsen, Jacobsen, Stockholm, Kvist, Eriksen, Jorgensen, Krohn-Dehli, Lorentzen, Bendtner