Los Angeles Lakers'a bir darbe de Enes'ten
Utah, sezona kötü başlayan Los Angeles Lakers'ı hiç geri düşmediği maçta 94-86 yenerken, Lakers beşinci maçında dördüncü yenilgisini aldı.
Enes Kanter 13:19 dakika sahada kaldı ve takımına katkı verdi. İlk yarıda hiç şut kaçırmadan 7 sayı atan Kanter, maçı da 9 sayı (4/5 iki sayı, 1/1 serbest atış), 1 ribaund, 1 top kaybı ile tamamladı. Kanter sahadayken, Utah rakibine 11 sayı fazla attı. 
Al Jefferson 18 sayı, 10 ribaund, 4 top çalma, 2 asist, Mo Williams 16 sayı, 7 asist, benchten gelen Randy Foye 17 sayı (5/9 üç sayı) ile oynadı. 
Lakers'ta Kobe Bryant 0/4 üçlüğe rağmen çmbere giderek attığı sayılarla 29'a ulaştı, 5 ribaund, 4 asiste karşın 6 top kaybetti. Dwight Howard ise 19 sayı (5/12 serbest atış), 9 ribaund, 5 top kaybı ile oynadı. 
Karşılaşmayı 19.91 kişi izledi.