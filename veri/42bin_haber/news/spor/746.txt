Kürekte ikinci kez başkan İlhami İşseven
Türkiye Kürek Federasyonu Başkanlığına İlhami İşseven, yeniden getirildi.Akar Otel'de yapılan Kürek Federasyonu 3. Olağan ve Mali Genel Kurul'da saygı duruşu ve İstiklal Marşı'nın okunmasının ardından Divan başkanlığına Remzi Tan getirildi. Yönetim Kurulu faaliyet ve denetleme kurulu raporlarının ibra edilmesinin ardından, 2013 ve 2014 yıllarına ilişkin tahmini bütçe onaylandı.

Federasyon başkanlığı için yapılan seçimde İlhami İşseven, Gökhan Çetintürk ve Çetin Öztürk yarıştı. Genel kurulda toplam 155 delegeden, 143'ü oy kullandı.

Gökhan Çetintürk'ün 38, Çetin Öztürk'ün ise 43 oy aldığı seçim sonucunda İlhami İşseven 61 oyla 2. kez Kürek Federasyonu başkanı oldu. İşseven, seçimin ardından yaptığı konuşmada, kürek yarışına benzettiği seçimde başkanlık görevini yeniden kendisine layık gören delegelere teşekkür etti.

Artık her şeyin en iyisini yapmanın kendilerine düştüğünü ifade eden İşseven, kürek sporunu en iyi yerlere taşımak için ellerinden gelen gayreti göstereceklerini belirterek, sözlerini tamamladı.

İlhami İşseven başkanlığındaki Yönetim Kurulu Miraç Tombaz, Argun Çizmecioğlu, Serkan Taranoğlu, Tevfik Tetik, Ozan Bayülken, Gürhan Saatçioğlu, Köksal Yüzbaşıoğlu, Yılmaz Akça, Fikret Bora, Fahri Özbey, Onur Akatlar, Nuri Topsakal, Seçkin Durahim ve Celal Pekbaşoğlu, Disiplin Kurulu'nda Savaş Adalet, Doğan Kandemir, Murat Topçuoğlu, Nejdet Tolga ve Hakan Çelen, Denetleme Kurulu ise Sabahattin Keskin ile Turgay Gürsu isimlerinden oluştu.