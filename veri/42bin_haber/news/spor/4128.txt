LeBron şaşırttı
Son dakikaları tam bir heyecan fırtınasına sahne olan Portland Trail Blazers-Miami Heat karşılaşmasında son gülen evsahibi Portland oldu.
Son 45 saniyesine 90-88 Miami'nin önde girdiği karşılaşmada son saniyeleri daha iyi oynayan Portland karşılaşmadan 92-90 galip ayrılmayı başardı. Evsahibi takımda Nicolas Batum, 28 sayı, 7 ribuand ve 5 asistle oynarken ona Marcus Aldridge 20 sayı 15 ribaund ve Lesley Matthews 18 sayıyla destek oldu. 
Miami'de ise Cris Bosh 29 sayıyla takımının en skoreri oldu. Süperstar yıldızlar LeBron 15, Dwyane Wade ise 18 sayıyla oynadı. Oynadığı son 54 maçta en az 20 sayı kaydeden LeBron, Portland karşısında 15 sayıda kalarak bu istatistiğine de son verdi. 