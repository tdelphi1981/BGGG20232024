Antep'e dünya yıldızı...
Beko Basketbol Ligi'nde oynayan Royal Gaziantep Büyükşehir Belediyespor Basketbol takımı, Olympiakos'tan ayrılan 2.06 boyundaki ABD'li NBA patentli basketbolcu Joey Dorsey'i kadrosuna kattı.
Royal Gaziantep Büyükşehir Belediyespor Basketbol takımı, Turkish Airlines Euroleague'de geçtiğimiz sezon Olympiakos ile Avrupa şampiyonluğuna ulaşan NBA patentli basketbolcu Joey Dorsey 1 yıllık sözleşme imzaladı. Gaziantep Grand Otel'de düzenlenen toplantıda konuşan Royal Gaziantep Büyükşehir Belediyespor Basketbol Şube Başkanı Metin Uzer, takım olarak 6 haftada hedefledikleri sonuçları alamadıklarını ancak, Beko Basketbol Ligi'nde takımın kalıcı olması için hiç bir fedakarlıktan kaçınmadıklarını belirterek, "Takımımıza olan inancımız tamdır. Tofaş maçı ile birlikte takımımız çıkışa geçecek ve başarılı işler yapacaktır. Daha önce takımımızla sözleşmesini fesheden Vernon Macklin'in yerine dünya basketbol kamuyonunun yakından tanıdığı Joey Dorsey ile 1 yıllık anlaşma yaptık. NBA ve Avrupa'nın dev kulüplerinde oynamış kariyeri başarılarla dolu bir oyuncu olan Joey Dorsey'in transferinde bize destek veren Royal Halı'ya ve emeği geçen yönetim kurulu arkadaşlarımıza teşekkür ediyorum. Gaziantep basketboluna ve kulubümüze hayırlı olmasını diliyorum" dedi.

HEYECANLIYIM
Sempatik tavırlarıyla dikkat çeken ve takımın hafta sonu oynayacağı Tofaş maçına yetişmesi planlanan 29 yaşındaki başarılı oyunca Joey Dorsey ise Gaziantep'te bulunmaktan dolayı mutlu olduğunu söyledi. Dorsey, "Burada bulunmaktan dolayı heyecanlı ve mutluyum. Takımda daha önceden tanıdığım isimler var. Onlarla beraber iyi işler yapacağıma inanıyorum" diye konuştu.

SOSYAL MEDYAYI SALLADI
Takım yöneticilerinden Güven Güzelbey ise Dorsey'in Avrupa'nın en kariyerli oyuncularından biri olduğunu ifade ederek şunları söyledi: "Dorsey'in sıralamada baktığınız zaman 15'nci olan bir takımı tercih etmesi için gerçekten iyi ikna olması lazımdı. Biz kendisi ve menajriyle yaptığımız görüşmede bugüne kadar yaptıklarımızı ve bundan sonra yapacaklarımızı anlattık kendisi de ikna oldu" dedi. Dorsey'in transfer ücreti açıklanmazken, transfer sosyal medyada günün konusu oldu. 

JOE DORSEY KİMDİR?
Kolej kariyerine Memhpis Tigers'ta başlayan Joey Dorsey, 2008 yılında NCAA finali oynadı. Mezuniyetinin ardından Portland Trail Blazers tarafından 33. sıradan draft edilen Dorsey, ardından Houston Rockest'a takas yoluyla transfer oldu. Böylece NBA kariyeri başlayan Dorsey, NBA'da sırasıyla Houston Rockest, Sacnamento Kings ve Toronto Raptors formaları giydi. NBA'da geçen 3 sezonun ardından İspanya birinci lig takımlarından Caja Laboral'e transfer olarak Avrupa Baksketboluna adım atan Dorsey, son olarak Ocak 2012'de Yunanıstan'in Olympiakos takımıyla anlaşarak, bu takımla hem Yunanistan ligi şampiyonluğu, hemde Euroleage şampiyonluğu yaşadı.