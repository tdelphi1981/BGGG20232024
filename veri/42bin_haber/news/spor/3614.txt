"İkinci yarı daha iyi olacağız"
Acıbadem Erkekler Voleybol Ligi takımlarından Sivas 4 Eylül Belediye'nin antrenörü Levent Zoroğlu, Ligin ikinci yarısında çok daha iyi olacağız dedi.Acıbadem Erkekler Voleybol Ligi takımlarından Sivas 4 Eylül Belediye'nin antrenörü Levent Zoroğlu, Ligin ikinci yarısında çok daha iyi olacağız dedi.

Zoroğlu, devre arası tatilinin ardından takımın toplanarak ikinci yarı hazırlıklarına başladığını bildirdi. Ligin ilk yarısını arzu ettikleri şekilde bitiremediklerini ifade eden Zoroğlu, Ligin ilk yarısını en az 15-16 puanla kapatmayı arzuluyorduk. Sahamızda beklenmedik yenilgiler aldık. Mutlak kazanmamız gereken Greenwich Saat TED Kolejliler ve Ziraat Bankası maçlarını kaybetmemiz nedeniyle hedeflerimizi tutturamadık diye konuştu.

Yaşadıkları maddi sıkıntıları aşarak Sivas'ı voleybolda en iyi şekilde temsil etmeyi arzuladıklarını kaydeden Zoroğlu, ligin ikinci yarısında çok daha iyi olacaklarını belirterek, İkinci yarıdaki hedefimiz ligde kalmak ve daha sonra play-off'lara kalmak. Bu hedefimizi tutturmak için de elimizden gelen gayreti gösteriyoruz. Sporcularımız da bu bilinçle hareket ederek mücadele veriyor. Ligin ilk yarısında olduğu gibi ikinci yarıda da taraftar desteğine ihtiyacımız var ifadelerini kullandı.

-Yankı Uslu'yu kadrosuna kattı-

Transfer çalışmalarına da değinen Zoroğlu, İstanbul Büyükşehir Belediyespor'dan smaçör Yankı Uslu'yu sezon sonuna kadar kiralık olarak transfer ettiklerini bildirdi.

Teledünya Türkiye Kupası 2. etap rövanş maçında 9 Ocak Çarşamba günü saat 16.00'da deplasmanda İstanbul Büyükşehir Belediyespor ile karşılaşacaklarını hatırlatan Levent Zoroğlu, bu maçı kazanmak istediklerini söyledi.