Volkan: 'Şampiyon olacağız'
Fenerbahçe'nin başarılı file bekçisi Volkan Demirel, basın toplantısı düzenledi. Demirel bu toplantıda şampiyonluk şanslarını değerlendirdi.
 Fenerbahçe'nin başarılı file bekçisi Volkan Demirel, basın toplantısı düzenledi. Demirel, Galatasaray ile aradaki puan farkını kapatarak şampiyon olacaklarına takım olarak inançlarının tam olduğunu söyledi.
 "BANA G.SARAYLI TARAFTARLARDAN DAHA ÇOK MESAJ GELİYOR"
 "Biz hiçbir zaman Galatasaray'a karşı psikolojik olarak hiçbir zaman kötü durumda olmadık. 10 senede olanlar ortada. Ben, Fenerbahçe kalecisiyim ama bana Galatasaraylı taraftarlardan daha fazla mesaj geliyor. Olumlu ya da olumsuz farketmiyor. Mesala Fenerbahçe birini getiriyor, o konuşuluyor. Fenerbahçe birini getiremiyor; yine o konuşuluyor. Fenerbahçe her kesim tarafından çok konuşuluyor. "
 "SÖZ VERİYORUZ"
 "Daha zor durumda şampiyon olmayı başarmıştık. Konuşmadan, anlatmadan bazı şeyleri izah edemiyorsunuz ve biz de aklımızdaki sizlerle paylaşıyoruz. İstediğimiz ve inandığımız tek şey mücadele ettiğimiz tüm kulvarlarda mutlu sona ulaşmak. Üç hedefe de ulaşmak için ben ve takım arkadaşlarım elimden gelenin en iyisini yapacaktır. 1 haftadır buradayız ve bütün takım arkadaşlarım ne gerekiyorsa yapacak, taşın altına elini sokacak. Kendimizi, taraftarlarımızı ve camiamızı mutlu etmek adına tüm kulvarlarda başarıya ulaşacağız ve bunu başarmak için de elimizden geleni yapacağız. Buna söz veriyoruz. Bir kere 8 puan, bir kere de 9 puan geride geldik, bu sezon da aynısını yapabiliriz. Daha önce bunları yaşadık ve bu konuda tecrübelerimiz var. Bunları yaşadığım için buraya çıkıp konuşuyorum. İnşallah camiamızı mutlu edeceğiz.
 "5-6 AY SONRA OTURUR HESAPLAŞIRIZ"
 Hem kadro olarak, hem puan olarak hem de güç olarak aradaki puan farkını kapatabileceğimizi düşünüyoruz. Fenerbahçe'nin geçmişte neler yaptığonı hepimiz çok iyi biliyor. Aklımızdakileri, eylem olarak da sahaya dökerse en iyisini yapacağımızı düşünüyorum. Herkesle beraber birlikte olursak başaracağız, şayet başaramazsak 5 ay sonra oturur hep birlikte hesaplaşırız. Ancak şu anda köstek olmak değil destek olmak gerekir. Şu anda hesap sorulacak bir durumda değiliz. Alex'in gidişi ve Aykut hocanın istifasından sonra zor günler yaşadık. Ancak biz geçen sezon da aynı sorunları yaşamıştık. Bu sorunlara rağmen geçen sezon da son haftaya kadar şampiyonluğu kovaladık. Aykut hocayı göreve tekrardan döndürdük. Hocamızın görevi bırakması bizim için çok zor olacaktı, çünkü yeni bir isim gelecekti ve yine bir adaptasyon sorunu yaşanacaktı. Bu sebepten dolayı Aykut hocanın göreve devam etmesini istedik."