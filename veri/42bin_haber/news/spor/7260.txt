İşte Niang'ın giyeceği forma numarası
Beşiktaş ara tranfser döneminde kadrosuna dahil ettiği Mamadou Hamidou Niang ile resmi sözleşme imzaladı. BJK Ümraniye Nevzat Demir Tesisleri'nde düzenlenen imza törenine futbolcunun yanısıra Kulüp İkinci Başkanı Ahmet Nur Çebi de katıldı.
İkinci Başkan Çebi, ara transfer döneminde kadrolarını golcü Niang ile güçlendirdiklerini belirterek, "Türk futbolunun ve Türk futbol seyircisinin yakından tanıdığı Niang'ı sezon sonuna kadar renklerimize kattık. Sezon sonuna kadar Niang Beşiktaş'ın başarısı için çalışacaktır. Kendisinin katkı sağlayacağını düşünüyoruz. Kendisinden çok umutluyuz." diye konuştu.
 
Çebi, Niang'ın sözleşmesinde uzatma opsiyon bulunmadığını, ancak sezon sonunda gösterilecek performansa göre yeni kontrat yapabileceklerini sözlerine ekledi.

NİANG: TAKIMIN ŞAMPİYON OLMASINA YARDIMCI OLACAĞIM
Siyah - beyazlı takımın yeni tranfseri Niang da yaptığı açıklamada, "Burada olmaktan dolayı çok mutluyum. Yeni takımımla sözleşme imzalamaktan dolayı mutluyum. Başkan ve yöneticilere bana tekrar Türkiye'ye dönme şansı verdikleri için teşekkür ediyorum. Bu sene takımımın şampiyonluğu kazandırmak için yardımcı olmaya çalışacağım." dedi.
 
Golcü oyuncu, hafta sonu Sanica Boru Elazığspor maçında oynayıp oynamayacağına teknik direktör Samet Aybaba'nın karar vereceğini kendisinin de sıkı çalıştığını kaydetti.

Senegalli futbolcu, "Beşiktaş yönetimi bana güvenerek tekrar Türkiye'ye getirdi. Ben de sahada savaşacağım. Maçlarımızı kazanmak için sonuna kadar çalışacağım. Sahada iyi oynarım veya kötü oynarım ancak kalbimi koyarak sahada mücadele edeceğim." diye konuştu.

Niang, Fenerbahçe'den herhangi bir teklif almadığını sözlerin ekledi. Niang 53 numaralı forma ile basın mensuplarına poz verdi.