Kayaklı Koşu Türkiye Şampiyonası yapıldı
Türkiye Kayak Federasyonu tarafından Erzurum'da düzenlenen Kayaklı Koşu Türkiye Şampiyonası sona erdi.Kandilli Kayak Merkezi'nde düzenlenen şampiyonanın son gününde, klasik stil kategorisinde yarışlar yapıldı.

Toplam 103 kayakçının mücadele ettiği yarışlarda, dereceye giren sporculara törenle madalyaları verildi.

Türkiye Kayak Federasyonu İl Temsilcisi Nevzat Bayraktar, yaptığı açıklamada, Kayaklı Koşu Türkiye Şampiyonası'nın sorunsuz bir şekilde tamamlandığını söyledi.

Sporcuların yarışlarda gösterdiği performansın sevindirici olduğunu belirten Bayraktar, şampiyonayı takip eden kayakseverlerin güzel vakit geçirdiğini dile getirdi.
Şampiyonada takım halinde Ağrı 2 bin 882 puanla birinci, Hakkari 2 bin 3 puanla ikinci, Ankara bin 921 puanla üçüncü oldu.
Klasik stil yarışlarında dereceye giren sporcuların isimleri ise şöyle:

Büyük bayanlar
1. Büşra Güneş
2. Yonca Karademir
3. Rojbin Ören

Büyük erkekler
1. Erkan Orhan
2. Ömer Yusufoğlu
3. Fatih Yüksel

Genç bayanlar
1. Hicran Akpınar
2. Leyla Turan
3. Ebru Ören

Genç erkekler
1. Onur Kılıçarslan
2. Aykut Taşçı
3. Enver Balcıvan

Yıldız bayanlar
1. Zozan Malkoç
2. Remziye Yılmaz
3. Zilan Öztunç

Yıldız erkekler
1. Fatih Gökçay
2. Adem Barthan
3. Zana Öztunç

Çocuk bayan
1. Melika Arslan
2. Gülşah Aga
3. Büşra Çelebi

-Çocuk erkek-

1. Yasin Özer
2. Onur Zegerek
3. Seyit Güneş