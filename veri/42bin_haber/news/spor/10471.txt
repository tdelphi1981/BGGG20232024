İstanbul 2020 için geri sayım başladı
Artık nefeslerin tutulduğu anı yaşamaya başlayacağız. Uluslararası Olimpiyat Komitesi (IOC)'nden oluşan 13 kişilik değerlendirme komitesi, Tokyo'yu denetliyor.
İlk olarak masa tenisi ve halter müsabakalarının yapılacağı salonlar denetlendi. Tokyo'ya gelen ve 20 kişiden oluşan Türk gazetecileri ise Japonların odak noktası oldu. Spor yazarlarına sorulan ilk konu, "İstanbul 2020'yi biliyoruz. Çok gizemli bir kent. 7 Eylül'e kadar İstanbul-Tokyo çekişecek" diyorlar. İspanya ekonomisinin adeta çökme noktasına gelmesi ise Madrid 2020'nin şansını oldukça düşürüyor. Japonlar ve yabancı medya, iki kıtanın birleştiği yerde olimpiyat düzenlenecek olmasının İstanbul 2020'nin her platformda en büyük avantajı olduğu belirtiliyor.

İSTANBUL 2020'Yİ AYNI EKİP DENETLEYECEK

Tokyo'da bulunan IOC Değerlendirme Komitesi'nde şu isimler bulunuyor:

Sir Craig Reedie (Komisyon Başkanı İngiliz)
Guy Drut (Fransız) IOC üyesi
Frank Frederıcks (Namibya) (IOC üyesi)
Nat Indrapana (IOC Üyesi)
Claudia Bokel (Almanya) IOC Üyesi
Patrıck Baumann (İsviçre) IOC üyesi
Eduardo Paloma (İspanya) (El Salvador Olimpiyat Komitesi Başkanı)
Andrew Parsons (Brezilya Olimpiyat Komitesi Başkanı) 
Stefano Manelli (İtalya Ulaşım Mühendisi)
John McLaughlın (Kanada) (IOC Finans yetkilisi) 
Grant Thomas (Amerika) (IOC Çalışma Grubu Üyesi) 
David Stubbs (IOC Çevre Danışmanı) 
Gılbert Felli (İsviçre IOC Spor Direktörü) 

1964'TEKİ TESİSLER AĞIRLIKTA 

Japon Olimpiyat Komitesi Üyeleri, IOC Değerlendirme Komitesi'ne yaptıkları sunumda 1964 Tokyo Olimpiyatı'nda kullanılan tesislerin sunumunu yaparken, ünlü Olimpiyat Stadı'nın yeniden restore edilerek 2020'ye yetiştirileceğini sözünü verdiler. Japon yetkililer ayrıca 1964 kullanılan Olimpik alanının 31 bin hektardan, 44 bin hektara çıkarılacağı sözünün verdiler. Japon Olimpiyat Komitesi Başkanı ve aynı zamanda Tokyo 2020 Başkanı Tsunekazu Takeda, "2020'yi almak için her şeyimiz hazır. 1964'teki Olimpiyat Stadı'nı yeniden revize edeceğiz. Bu konuda IOC'ye söz verdik" dedi. Takeda, Japon halkı arasında yapılan son büyük ankette, "Büyük çoğunluğun, yeniden Olimpiyat Oyunları'nın Tokyo'da yapılması gerektiği sonucunun ortaya çıktığını söyledi. Takeda, "Altyapı sorunumuz yok. İletişim ağımız ve ileri teknolojimiz bu konudaki en büyük avantajımız ve hatta İstanbul ve Madrid'ten öne çıkan tarafımız. Ayrıca hükümetimiz Olimpiyat Oyunları'nın Tokyo'da gerçekleşebilmesi için her türlü maddi desteği vermiş ve vermeye devam etmektedir" diye konuştu.. 

GÖĞSÜMÜZÜ KABARTAN TABLO 

Şu anda kaldırılması düşünülen serbest ve grekoromen güreşin bir anısı ise Tokyo Olimpiyat Stadı'nın mermerlerine kazınmış iki Türk'ün ismi ile daha da önem kazanmış. Serbest stilde İsmail Ogan ve grekoromende şampiyon olan Kazım Ayvaz'ın adları birer gurur abidesi olarak Japonya'da anılıyor. İki şampiyon Türk'ün isimleri ile Türk kafilesi 49 yıl geriye giderek epey sükse yaptı güreş adına. 

JAPONLARIN GURURU

Diğer taraftan Masa Tenisi Salonu'nun kullanılacağı yerde 1964'te tarihe geçen Japon Jimnastik Takımı'nın bir de büyük anısı bulunuyor. Takım birincisi olarak erkeklerde Olimpiyat şampiyonu olan Japonlar, salona bu büyük gururu yaşatmak için bronzdan bir de pano yapmış. 1964 yılında Kadınlarda Çek jimnastikçi Caslavstka şampiyon olarak tarih yazmıştı. 

HALTER SALONU LÜTFİ KIRDAR'IN AYNISI

Japonlar bir taraftan 1964 Olimpiyat Oyunları'nın yapılacağı alanları revize ede dursun IOC Değerlendirme Komitesine sunulan halter müsabakalarının yapılacağı salon İstanbul'daki Lütfi Kırdar Salonu'nun aynısı. Bir gökdelenin 7. katına kurulacak podyumda Japonlar, IOC üyelerine bir de gösteri sundu. Salonun bir başka özelliği de gökdelenin yedinci katında bulunmasına rağmen tavan yüksekliğinin 50 metreyi bulması.

İSPANYOLLARDAN KİMSE YOK

İstanbul ve Tokyo'nun yanı sıra 7 Eylül'de Buenos Aires'te 2020 Olimpiyat Oyunları'nın yapılacağı kentin açıklanacak olması, bunun yanı sıra Dünya'nın dört bir yanından gelen gazetecilerin içerisinde bir tek İspanyol basın mensubunun bulunmaması ise dikkat çeken bir başka konuydu. 

ABRAHAMSON'DAN ÖNEMLİ DEĞERLENDİRME

Japon ve İngiliz gazeteciler ile Amerikan NBC Televizyonu'nun deneyimli Olimpiyat yayıncısı Alan Abrahamson, İstanbul 2020 ile ilgili olarak önemli bir değerlendirmede bulundu. Abrahamson, "Çok cazip bir kent. Türklerin ekonomisi Dünya'nın gözünde. 7 Eylül'de İstanbul ismi çıkarsa bu benim için sürpriz olmaz" dedi. 

TOKYO ATEŞ PAHASI

Dünya kentleri içerisinde Tokyo'nun pahalılığı ise ön plana çıkan en önemli husus. Lüksemburg ve Zürih'le kıyaslandığında Tokyo'da canınız bir kahve içmek istiyorsa 25-30 TL'yi gözden çıkarmanız gerekecek. Bunu iki kişilik sade bir yemek organizasyonu ile kıyasladığınızda ortaya çıkacak rakam 250-300 Dolar civarında oluyor. 

İSTANBUL, DENETLENECEK SON KENT

Uluslararası Olimpiyat Komitesi'nin 13 üyesinden oluşan Değerlendirme Komitesi 23 Mart'ta İstanbul'u denetleyip IOC'ye iki ayrı rapor sunacak. Tokyo'dan, Madrid'e geçecek 13 kişilik ekip, buradan İstanbul'a gelerek 7 Eylül'de belirecek 2020 Olimpiyat Oyunları'nın kentinin açıklanacağı toplantıdan önce son kez İstanbul'da inceleme yapacak. 

DİKKAT EDİLECEK HUSUSLAR 

İstanbul 2020'nin geçeceği sınav öncesi dikkat edilecek hususların başında, kentin Olimpiyat ile alakalı görüntülere yer verilmesi birinci husus olarak gösteriliyor. Tokyo'nun Narita Havalimanına iner inmez gümrükten çıkarken 1964 Olimpiyat Oyunları'nın üç altın madalyalı Japon sporcunun devasa posterleri dikkat çekiyor. Atatürk Havalimanı'nda bu önlemlerinin alınmasıyla birlikte, Mahmutbey'e kadar uzanacak bölgenin trafik sorunu da denetlemenin yapılacağı tarihte gayet akıcı gözükmesi gerekecek. Buralarda alınacak kötü not ve izlenimler, İstanbul 2020'yi etkileyebilecek.