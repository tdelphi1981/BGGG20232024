Carmelo bu kez otobüs beklemedi
8 Ocak gecesi New York'ta oynanan Knicks, Celtics maçında Carmelo Anthony ile Kevin Garnett arasında yaşananlardan dolayı merakla beklenen New York Knicks - Boston Celtics maçından 89 - 86'lık skorla New York galip ayrıldı.
New York'taki maçta ağız dalaşına girdiği Kevin Garnett'i bir de maç sonunda takım otobüsü önünde bekleyen Carmelo Anthony'nin, Boston deplasmanına özel koruma tutarak gitmesi karşılaşma öncesi en çok konuşulan konulardan biri oldu. Ancak karşılaşma başladığında görüldü ki ilk maçın aksine bu kez gerilim Carmelo'ya yaramıştı. Maç boyu etkili bir performans ortaya koyan New York'un all-star oyuncusu 28 sayı, 9 ribauntla galibiyetin de mimarı oldu. Anthony ayrıca bu istatistikle peş peşe 27 maçta 20 sayı barajını aşmayı başardı. New York'ta ayrıca Amar'e Stoudemire da 15 sayı ve 9 ribauntla oynadı. 
CARMELO VE GARNETT ARASINDA GERİLİM YAŞANDI 
Boston'da ise 23 sayı, 11 asist ve 10 ribauntluk performansıyla Rajon Rondo ayakta kalan isimdi. Rondo'ya, 22 sayı, 6 ribauntuyla Paul Pierce eşlik ederken gözlerin üstünde olduğu bir diğer isim Kevin Garnett 8 sayı, 12 ribauntla silik bir performans sergiledi. 
New York bu galibiyetle Boston deplasmanındaki 11 maçlık mağlubiyet serisini noktalarken rakibinin kötü gidişini de 5 maça çıkardı.  
NBA'de gecenin diğer maçlarında şu sonuçlar alındı; 
Toronto Raptors 97 - 95 Orlando Magic
Los Angeles Clippers 88 - 93 Phoenix Suns