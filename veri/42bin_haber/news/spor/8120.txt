Del Bosque'den özel açıklamalar...
FIFA Tarafından 2012 Yılının en iyi teknik direktörü seçilen, Real Madrid'te kazandığı Şampiyonlar Ligi, La Liga ve Süper Kupa Finalleri'nin yanısıra, İspanya Milli Takımı'yla bir dünya, bir de Avrupa şampiyonu olan, Vicente Del Bosque, Türk ve İspanyol futboluyla ilgili önemli açıklamalar yaptı.
Özgür Sancar ve Yakup Çınar'ın sundugu Bugün TV'deki Sporextra Programı'na katılan ünlü İspanyol teknik direktör, Beşiktaş'ta geçirdiği dönemi, Galatasaray ve sarı kırmızılıların yeni transferlerini, Arda Turan ve Messi ile Real Madrid-Barcelona derbisiyle ilgili önemli tespitlerde bulundu.

İşte Vicente Del Bosque'nin çok özel sözleri:

Özgür Sancar: Sizinle röportaj yapmak benim için büyük bir onur. Çok Teşekkür ederim.
Del Bosque: Ben teşekkür ederim.

ÖS: Nasılsınız?
Del Bosque: İyiyim. Çalışıyoruz. Mart ayında Dünya Kupası Grup Elemeleri'nde iki önemli maçımız var: 22'sinde Finlandiya, 26'sında Paris'te Fransa'ya karşı. İkisi de çok zor. Biz bu iki karşılaşmaya hazırlanıyoruz.

BİZİM İÇİN DOSTLUK MAÇI RESMİ MAÇ AYRIMI YOK, HEPSİNE AYNI MOTİVASYONLA ÇIKARIZ

ÖS: Tebrikler. Uruguay karşında 3-1 galip geldiniz.
Del Bosque: Teşekkürler. Bizim için dostluk maçı ya da resmi maç ayrımı yok. Hepsine aynı ciddiyetle hazırlanıyoruz. Hepsine tama anlamıyla konsantre olup. Mücadeleci anlayışımız ayırt etmeksizin bütün maçlara yansıtıyoruz.

MUSLERA ÇOK İYİ BİR KALECİ OLDUĞU İÇİN GALATASARAY'DA OYNUYOR

ÖS: Uruguay'la oynadığınız maçta Galatasaray'ın kalecisi Muslera talihsiz bir gol yedi. Ne düşünüyorsunuz Muslera hakkında?
Del Bosque: Cesc Fabregas şut attı. Muslera'nın ellerinden kaydı gol oldu. Top tuhaf bir biçimde gitti. Evet Galatasaray'ın kalecisi için kötü bir sürprizdi.

ÖS: Sizce Muslera, 1. sınıf bir kaleci mi?
Del Bosque: Evet. Uruguay Milli Takımı'nın kalecisi. Bence Güney Afrika Kupası'nda çok başarılı maçlar çıkardı. Ve Copa America'da Uruguay'ın kupayı kazanmasında çok önemli bir yere sahipti. Bence iyi bir kaleci. Zaten iyi kaleci olduğu için Galatasaray gibi büyük bir kulüpte oynuyor.

İSTANBUL'U VE ORADAKİ DOSTLARIMI ÖZLÜYORUM

ÖS: Eminim İstanbul'u ve buradaki arkadaşlarınızı özlemişsinizdir.
Del Bosque: Evet. Özledim. Hep söylüyorum. Orada güzel günlerim geçti. Ailem gibi hissettiğim insanlar dostluklarımız oldu. Çok özlüyorum.

ARDA, ÇOK PARLAK BİR PERFORMANS GÖSTERİYOR. BURADA ONUN ADINA HER ŞEY İYİ

ÖS: Arda'nın Atletico'daki performansını beğeniyor musunuz? Sizce gelecek sezon da Atletico'da kalmalı mı?
Del Bosque: Arda, Atletico'da çok rahat gözüküyor. Bana göre Atletico Madrid'de oynamaktan dolayı çok mutlu. Şu ana kadar çok başarılı maçlar çıkardı. İyi bir sezon geçiriyor. Geçen sezon Avrupa Ligi şampiyonu oldular. Şu anda Real Madrid'in çok önünde lig ikincisi durumundalar. Bence kısa bir sürede son derece parlak bir performans gösterdi. Ben Atletico Madrid'te çok iyi durumda olduğunu rahat ve başarılı olduğunu düşünüyorum. Bence onun adına her şey iyi.

GALATASARAY ÇOK BÜYÜK TRANSFERLER YAPTI

ÖS: Galatasaray, Drogba ve Sneijder'i transfer etti. Sizce bu transferler Galatasaray'ı Şampiyonlar Ligi'nde kupaya kadar götürür mü?
Del Bosque: Çok iyi transferler. Chelsea geçen sezon Şampiyonlar Ligi'ni kazandı. Bence bu başarı öncelikli olarak Drogba'nın performansına bağlıydı. Çok cesur, çok büyük bir oyuncu. Sneijder ise çok kaliteli bir orta saha oyuncusu. Gole hep yakın olan bir oyuncu.

GALATASARAY, ŞAMPİYONLAR LİGİ MAÇLARINA İYİ KONSANTRE OLUYOR

ÖS: Galatasaray - Schalke maçı...
Del Bosque: Şampiyonlar Ligi'nde iyi futbol oynayan iki ekip. Zor iki karşılaşma. Bana göre denk güçlerim maçı. Galatasaray'ın da şansı aynı, Schalke'nin de... Ama Galatasaray, bu tür yarışmalarda çok daha iyi motive oluyor ve başarı kazanıyorlar.

BEŞİKTAŞ'IN O DÖNEMKİ YÖNETİMİ HAKKINDA KONUŞMADIM, KONUŞMAYACAĞIM, KİMSEYE KARŞI GAREZİM YOK

ÖS: Siz FIFA tarafından dünyanın en iyi teknik direktörü seçildiniz. İspanya Milli Takımı ve Real Madrid'le dünyanın en büyük kupalarını kazandınız. Fakat Türkiye'de değeriniz anlaşılmadı. Biliyorum, makul olmayan davranışlarla karşılaştınız...
Del Bosque: Ben hiç bir zaman Beşiktaş'ın o dönemki yönetimine karşı, yaşananlar ne olursa olsun, konuşmadım. Konuşmayacağım da... Kimseye karşı her hangi bir garez, nefret duymadım. Biz İstanbul'da mutlu olduk ve yaşananları futbolun içerisindeki şeyler olarak kabul etmek gerekir. Elimizden gelenin en iyisini yapmaya çalıştık. Orada gerçekten fantastik anılarımız var. Ve ben Beşiktaş'ın her zaman en iyi yerde olmasını arzu ediyorum. Her zaman.

ÖS: Biliyorsunuz, Beşiktaş'ın eski başkanı Demirören, şimdi TFF Başkanı...
Del Bosque: Biliyorum. Futbol Federasyonu başkanı....

YAKIN ZAMANDA TÜRKİYE'YE GELMEM ÇOK ZOR

ÖS: Bir gün Türkiye'ye ziyaret ya da iş için dönmeyi düşünüyor musunuz?
Del Bosque: İstanbul'dayken çok güzel anılarımız ve arkadaşlıklarımız oldu. Tabii ki bir gün ziyaret etmeyi düşünürüm. Ancak bunun yakın zamanda olması oldukça zor gözüküyor. Burada yapmam gereken çok iş var. Sorumluluklarımız var.

REAL MADRİD İÇİN ASIL ÖNEMLİ OLAN ŞAMPİYONLAR LİGİ'Nİ KAZANMAKTIR

ÖS: Eski kulübünüz Real Madrid, La Liga'da iyi günler geçirmiyor. Sizce problem ne?
Del Bosque: Real Madrid ve Barcelona iki büyük kulüp. Çok büyük ve kaliteli oyunculardan kurulu ekiplere sahipler. Bence La Liga'daki mücadeleden çok her ikisi de Şampiyonlar Ligi'ni kazanmak için sonuna kadar mücadele edecekler. Asıl mücadele orada. Bence Avrupa'nın en iyi iki ekibi. Real Madrid ve Barcelona.

TEKNİK DİREKTÖRLÜK KARİYERİMİN SON AŞAMASI İSPANYA MİLLİ TAKIMI'DIR

ÖS: Bir gün Real Madrid'e teknik direktör olarak dönmeyi düşünüyor musunuz?
Del Bosque: Hayır, hayır...

ÖS: Neden?
Del Bosque: Ben teknik direktör olarak son etabı İspanya Milli Takımı projesi içerisinde belirledim.

REAL MADRİD VE BARCELONA AVRUPA'NIN EN İYİ İKİ TAKIMIDIR

ÖS: Messi için ne diyeceksiniz? Sözleşmesini yeniledi.
Del Bosque: Biz dünyanın en iyi oyuncusundan bahsediyoruz. FIFA tarafından defalarca ödüllendirildi. 2012 FIFA Altın Top ödülünü kazandı. Dünyanın en çok tanınan isimlerinden bir tanesi. Takımıyla arasında dengeyi bozan, bir anda her şeyi değiştiren bir oyuncu. Messili Barcelona, Real Madrid'le birlikte Avrupa'nın en iyi iki takımıdır.

MOURINHO? ASLA BİR BAŞKA TEKNİK ADAM HAKKINDA KONUŞMAM

ÖS: Mourinho'nun performansı hakkında yorum yapmak ister misiniz?
Del Bosque: Bir teknik direktör olarak asla bir başka teknik direktör hakkında yorum yapmam.