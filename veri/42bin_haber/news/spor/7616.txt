Hikmet Karaman Bursa'da
Bursaspor'un 2,5 yıllığına anlaşma sağladığı Teknik Direktör Hikmet Karaman ekibiyle birlikte Bursa'ya geldi.
Ertuğrul Sağlam'ın istifasının ardından teknik direktör arayışlarına giren Bursaspor, Gaziantepspor kulübünün sözleşmesini feshettiği Teknik Direktör Hikmet Karaman ile 2,5 yıllık anlaşma sağladı. 

Dün Başkan İbrahim Yazıcı ile birlikte Marmaris'te görüşen ve anlaşma sağlayan Karaman, bugün ekibiyle birlikte Özlüce Tesisleri'ne geldi. Futbol Şube Sorumlusu Erkan Kamat ile tesislere giriş yapan Karaman'ı, yardımcı antrenör Ersel Uzgur karşıladı. Genel Müdür Vekili İsmail Özmedir yeni teknik direktöre çiçek verirken, Karaman ve ekibi bir süre tesisi dolaştıktan sonra saat 13.30'da düzenlenecek imza törenini beklemeye başladı.