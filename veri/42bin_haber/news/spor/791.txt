Milli takımda aday kadro açıklandı
A Milli Takımımızın, 16 Kasım Çarşamba akşamı İstanbul'da Danimarka ile oynayacağı tarihindeki 500. maçın aday kadrosu ve programı açıklandı. 
 İşte Milli Takım'ın aday kadrosu: Ersan Gülüm, Alper Potuk, Bekir İrtegün, Caner Erkin, Mert Günok, Gökhan Gönül, Hasan Ali Kaldırım, Mehmet Topal, Volkan Demirel, Burak Yılmaz, Emre Çolak, Hamit Altıntop, Selçuk İnan, Semih Kaya, Umut Bulut, Aykut Demir, Onur Kıvrak, Soner Aydoğdu, Arda Turan, Emre Belözoğlu, Kerim Frei, Nuri Şahin, Sercan Saraer, Mevlüt Erdinç ve Gökhan Töre.
 
 A Milli Takım, 11 Kasım Pazar günü saat 20.00'de Le Meridien Otel'de kampa girecek. A Milli Takım Teknik Direktörü Abdullah Avcı, teknik heyet ve milli takım kadrosunda yer alan bazı oyuncular, 12 Kasım Pazartesi günü saat 12.00'de Esma Sultan Yalısı'nda düzenlenecek FIFA U20 Dünya Kupası maskot tanıtım törenine katılacak.
 
 A Milliler, Danimarka maçının ilk antrenmanını, 12 Kasım Pazartesi günü saat 19.30'da, Kasımpaşa Recep Tayyip Erdoğan Stadı'nda yapacak. Bu çalışmanın ilk 30 dakikası basın mensuplarınca takip edilebilecek.
 
 Teknik Direktör Abdullah Avcı ve bir futbolcunun katılacağı basın toplantısı, 13 Kasım Salı günü saat 12.00'de Milli Takım'ın kamp yaptığı Le Meridien Otel'de olacak.
 
 A Milli Takım, aynı gün saat 18.00'de BJK İnönü Stadı'nda son antrenmanını yapacak. Basın mensupları bu çalışmanın ilk 15 dakikasını izleyebilecek.
 
 14 Kasım Çarşamba akşamı Ali Sami Yen Spor Kompleksi Türk Telekom Arena'da oynanacak Türkiye-Danimarka hazırlık maçı, saat 21.00'de başlayacak.
 
  