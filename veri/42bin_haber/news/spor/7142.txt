F.Bahçe liderliğini korudu
Türkiye Kadınlar Basketbol Ligi 16. hafta maçında Fenerbahçe, Homend Antakya Belediyesi'ni 72-57 yenerek, liderliğini sürdürdü.
Fenerbahçede Birsel Vardarlı 15 sayı, 3 ribaunt, 4 asist ve 5 top çalmayla takımının galibiyetine katkıda bulundu. Homend Antakya Belediyesi'nde ise Ana Turcinovic, 17 sayı ile sahanın en skorer oyuncusu oldu.  
Sarı-lacivertliler, Ülker Sports Arena'da oynanan karşılaşmanın ilk periyodunu 18-15 yenik kapadı. Karşılıklı basketlerle geçen 2. periyot sonunda devre 29-29 berabere sonuçlandı. Üçüncü periyotu 50-46 önde kapayan Fenerbahçe, son periyotta farkı açtı ve sahadan 72-57 galip ayrıldı.