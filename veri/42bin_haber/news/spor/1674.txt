G.Saray'ı gözüne kestirdi
Beko Basketbol Ligi'nde Galatasaray ile karşılaşmaya hazırlanan Mersin Büyükşehir Belediyesi, galibiyet istiyor.Kulüp Başkanı Mehmet Özcan, cumartesi günü deplasmanda oynayacakları maçın oldukça çekişmeli geçeceğine inandığını söyledi. Galatasaray'ın ligin 6 haftasında kazanan bir yapısı olduğunu dile getiren Özcan, şöyle konuştu:

Rakip Galatasaray ve çok iyi bir kadroya sahipler. Ancak biz de kadro olarak iyi bir ekibiz. Her ne kadar deplasmanda tek galibiyetimiz olsa bile, takımımızın Galatasaray'ı yenecek gücümüz var. Bu inançla İstanbul'a gidiyoruz. Zorlu İstanbul deplasmanından galibiyet alıp, deplasmandaki ikinci galibiyeti de hanemize yazdırmak istiyoruz.