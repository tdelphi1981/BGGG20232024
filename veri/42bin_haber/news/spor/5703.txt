Sneijder'den imza sonrası itiraf
İngiltereden gelen cazip teklifleri geri çeviren Wesley Sneijder, De Telegraafa çok çarpıcı bir itirafta bulundu. Sneijder, Kendimi dünyanın en iyi 5 futbolcusundan biri olarak görmediğim için Avrupanın en büyük 5 kulübünden birine gitmedim dedi.
Galatasarayın dünyaca ünlü yıldızı Wesley Sneijder, Hollanda basınına çok konuşulacak açıklamalar yaptı. De Telegraaf gazetesine konuşan 28 yaşındaki Sneijder, Bana neden Avrupanın en büyük 5 kulübünden birine transfer olmadığımı soracak olursanız, bunun cevabını artık dünyanın en iyi 5 oyuncusundan biri olmadığım şeklinde verebilirim. 2010da kendimi o seviyede görüyordum ifadelerini kullandı.

Sneijder, Galatasaray forması giyecek olmaktan dolayı çok mutlu olduğunu da söyledi. Kariyeri açısından doğru bir zamanda Türkiyeye geldiğini kaydeden tecrübeli futbolcu, Daha önce Ajax, Real Madrid ve Interde oynadım. Galatasarayı bir gerileme olarak görmüyorum. Önemli bir kulübe geldim ve burası benim tekrar çıkışa geçmemi sağlayabilecek doğru bir yer. Türkiye ligi kaliteli ve burada birçok iyi oyuncu bulunuyor. 2014 Dünya Kupasının da yaklaşmakta olduğunu düşündüğümde iyi bir tercihte bulundum diye konuştu.

Sneijder, FIFA tarafından verilen 2010 Ballon Dor (Altın Top) oylamasında Lionel Messi, Andres Iniesta ve Xavi Hernandezin ardından en çok oyu alan dördüncü isim olmuştu.