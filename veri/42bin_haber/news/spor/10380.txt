Yüz akımız Nevin Yanıt
Türkiye, İsveçte düzenlenen Dünya Salon Atletizm Şampiyonasında beş kez final heyecanı yaşarken sadece iki podyum gördü. Tek altın madalyamızın sahibi ise Nevin Yanıt oldu.
1 Martta İsveçin Göteborg kentinde başlayan 32. Avrupa Salon Atletizm Şampiyonası, önceki gün gerçekleştirilen son yarışlarla nihayete erdi. 13 kişilik bir kafile ile İsveçe giden Ay-Yıldızlılar, sadece iki madalya ile organizasyonu noktaladı. Türkiye, elde ettiği bir altın ve bir gümüş madalya ile organizasyonu 10. olarak tamamladı. Kadınlar 100 metre engellide üst üste iki kez Avrupa Şampiyonu olan ve bu disiplinde yaşlı kıtanın en iyi kadın sporcularından biri olarak gösterilen Nevin Yanıt, kariyerinin ilk salon altın madalyasına ulaştı. 60 metre kadınlarda Nevini Alina Talay ve Veronica Borsi takip etti. 
3000de üç final hiç madalya 
ŞAMPİYONANIN son gününde ise İlham Tanui Özbilen altını, son metrelerde kaybedip 1500 metre erkeklerde gümüş madalya ile yetindi. Bundan bir yıl önce İstanbulda düzenlenen Dünya Salon Atletizm Şampiyonasında 1500 metrede yine yarışı önde götürürken ikincilikle yetinen, Nevin gibi Turkcellin sponsor olduğu İlham, Yine aynı hataya düştü.  Kendi disiplinlerinde final koşma şansını elde eden üç sporcumuz ise podyuma çıkmadı.. 3000 metre kadınlarda Dudu Karakaya, erkeklerde ise hem Halil Akkaş hem de Polat Kemboi Arıkan finalde ilk üçe giremedi. Dudu ve Halil yarışları 10. olarak tamamlarken Polat da 5. sırayı aldı. 
Var mı Klishinaya yan bakan 
RUSYAnın en önemli uzun atlamacılarından biri olan Darya Klishina, iki sene önce Pariste elde ettiği Avrupa Şampiyonu unvanını Göteborgda da korumayı başardı. 22 yaşındaki sporcu, uzun atlama finallerinde 7 metreyi aşan tek isim olurken, bunu da ilk hakkında başararak altın madalyaya uzandı.  
Lavillenieyi bar yaktı 
Avrupa Salon Atletizm Şampiyonasının son gününde büyük bir dram yaşandı. Uzun zamandır salonda 6.07 barajını geçmek için uğraşan Fransız Renaud Lavillenie, bu kez istediğine ulaştı ancak atlayışı geçerli sayılmadı. Lavillenie, altın madalya kazanırken, 6.07lik atlayışı barın normal durması gereken yerde değil, barı tutan çubuğun üstteki bir bölümünde durması ve atlayışının geçersiz sayılmasıyla yıkıldı.  
Kızgın çocuk Dwain Chambers 
BRİTANYAnın organizasyondaki en önemli altın madalya adaylarından biri olan Dwain Chambers, şampiyonanın henüz ilk gününde 60 metre 1. Turunda elenince sinirlerine hakim olamadı. Yarış sonrasında mix zoneda gazetecilerin soruların cevaplamak için bile durmayan 34 yaşındaki sporcu, ayakkabılarını ve atletini de sinirli bir şekilde çıkarıp attı. Tecrübeli sprinter böylece 2007den beri ilk salon atletizm şampiyonalarında (Dünya ve ya Avrupa) madalya kazanamamış oldu.  
4.72LiK YÜKSEKLiK AŞILAMADI 
Kadınlar sırıkla atlamada şampiyon, çıta yüksekliğinin aşağıya çekilmesiyle belli oldu. 
AVRUPA Salon Atletizm Şampiyonasının belki de en ilginç mücadelesi kadınlar sırıkla atlama finallerinde yaşandı. Holly Bleasdale ile son şampiyon Anna Rogowska altın madalya için kıyasıya bir çekişmeye girdi. 4.67lik yüksekliği her iki sporcu da ikinci haklarında aşarken, çıta 4.72lik yüksekliğe taşındı. Ne 21 yaşındaki Britanyalı ne de 31 yaşındaki Polonyalı, üç haklarında bu yüksekliği aşamadı. Dolayısıyla bir jump-off gerçekleştirildi. Ama iki sporcu da bir kez daha denedikleri yüksekliği aşamadılar. Bu sebeple çıta bir kez daha 4.67lik yüksekliğe geriletildi. Bu uzunluğu aşan Bleasdale, kariyerinin ilk Avrupa şampiyonluğuna ulaşmış oldu.