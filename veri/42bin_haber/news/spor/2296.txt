G.Saray çok büyüdü
Barcelona'nın Arjantinli yıldızı, Şampiyonlar Ligi'nde eşleşme ihtimali bulunan G.Saray'la ilgili soruya 'Daha ileriye gidip, orada da karşılaşabiliriz. Her geçen gün büyüyor, gelişiyorlar' karşılığını verdi
 SÜLEYMAN ŞEN
 Dünyanın en çok tanınan adamı Lionel Messi, dün THY'yle sponsorluk anlaşması imzaladı. Dünya futbolunun gözbebeği Messi, Türkiye'yle ve Türk futboluyla ilgili enteresan tespitlerde bulundu. Şampiyonlar Ligi'ndeki muhtemel rakipleri G.Saray'a övgü yağdıran Messi'nin o açıklamaları şöyle:
 'GERÇEKTEN G.Saray'la oynama ihtimalimiz var tabii ki. İkimiz de daha ileriye devam edip orada da karşılaşabiliriz. Artık dünya çapında tanınmaya başlayan İspanya'da oynayan Türk oyuncular var. G.Saray da her gün büyüyor, gelişiyor.'
 BARÇA BENSİZ DE GİDER
 BENFİCA karşılaşmasında yaşadığı sakatlık hakkında ise Messi şunları söyledi: 'Şu anda kendimi çok daha iyi hissediyorum. Darbeyi aldığım ana oranla bilemiyorum tabii ama umarım daha da iyiye gider. O anda ben de çok kötü hissettim kendimi ama orada kaldı. Ama ben sakatlansam da Barcelona elbette benimle ya da bensiz yoluna devam ederdi. Yerime oynayacak oyuncular da en azından benim kadar çaba gösterecekti.'
  Dondurmadan şaşma!
 Messi'den muhtemel rakipleri Aslan'a övgü dolu sözler
 THY'nin yeni reklam filminde uçakta seyahat eden Messi'ye hostes ikramda bulunuyor. Bu sırada yanına, elinde üzerinde THY'nin logosu bulunan topuyla bir çocuk Messi'nin yanına geliyor. 'Messi!' diyor. Arjantinli yıldız, 'Hey ufaklık!' diyerek karşılıyor. Tam topu imzalamak üzereyken çocuk Kobe Bryant'ı görüyor ve ona yöneliyor. Bu sırada Kobe yaptığı şovla çocuğun ilgisini üzerinde topluyor. Ardından Messi futbol topuyla şova başlıyor. İki oyuncunun futbol topuyla marifetleri, iskambil kağıtları ve balonlarla sihirbazlık numaraları yapmaya kadar varıyor. Tam bu sırada hostes, 'Dondurma ister misin küçük bey?' diye soruyor. İşte o zaman ikisini de unutup dondurmayı tercih ediyor.
 Katalan Thiago
 Messi oğlu Thiago'nun Barcelona'da doğması ve Katalunya hakkındaki soruyu ise şöyle cevapladı: 'Seçim sonuçları ortada. Benim Katalanlar'la hiçbir sorunum olmadı. Burada büyüdüm,  yıldız oldum. Çocuğumun da burada doğup büyüyecek olması beni mutlu ediyor.'
 THY'nin yüzü olmak onurdur
 TÜRK Hava Yolları'nın 'marka elçisi' olan Messi, 3 yıllık anlaşma imzaladı. Yıldız oyuncu yaptığı açıklamada, 'Dünyanın en hızlı büyüyen ve Avrupa'nın en iyi havayolu şirketi olan Türk Hava Yolları'nın marka yüzü olmak benim için büyük bir onur' dedi.
 
 VE asıl ödüllendirilmesi gereken kişilere geliyor sıra. Bir ömür sözleşme yaptığı eşi Fulya Terim'e, iki kızı Merve ve Buse'ye dönüyor, öpücük yolluyor ve hayat arkadaşına sınırsız desteğinden dolayı teşekkür ediyor.