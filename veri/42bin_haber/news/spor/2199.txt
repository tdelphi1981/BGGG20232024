Lionel Messi: 'Ben tek siz hepiniz'
İspanya devi Barcelonanın hafta içi Benfica ile oynadığı Şampiyonlar Ligi grup maçı ilginç bir görüntüyü de beraberinde getirdi.
Karşılaşmaya ikinci yarıda dahil olan ve sakatlanarak oyunu terk eden yıldız futbolcu Lionel Messi, 72.dakikada sağ kanattan topu aldığı anda etrafı Benfica takımı tarafından sarıldı. 
Kaleci hariç tam 10 oyuncu Messiyi müdafaa etmeye çalışırken ortaya çıkan bu kare, Euro 2012 Avrupa Futbol Şampiyonasını akıllara getirdi. İspanya milli takımının başarılı futbolcusu Iniesta da tıpkı takım arkadaşı Messi gibi topu ayağına aldığında etrafı en az 5 oyuncu ile çevrilmiş, ortaya çıkan görüntüler günlerce haber konusu olmuştu. 
Benzer görüntü bu kez Camp Nou Stadında objektiflere takılırken, mahalle maçlarında kullanılan ben tek siz hepiniz sözünün adeta modernize edilmiş şekli gibiydi. 
AS gazetesi, Messinin etrafı Benficalı 10 oyuncu ile kuşatıldı ifadelerini kullanırken, Mundo Deportivo ise, Barcelona-Benfica; Messiye karşı hepsi başlığını kullandı. 
 