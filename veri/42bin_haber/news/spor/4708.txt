"Şampiyonluğa en yakın takım..."
 
 Beşiktaş Kulübü Başkanı Fikret Orman görüşmeler yapmak üzere Bursa'ya geldi. Mudnaya ilçesine gelen Orman, iş adamı arkadaşlarıyla bir restoranda yemek yedi.
 
 Basın mensuplarının sorularını yanıtlayan Fikret Orman, "Bursaspor iyi ve eski bir kulüp, başarıları ortada, Bursaspor camiasını tabi ki seviyoruz. Bursaspor sevdiğimiz bir camiadır bunun böyle bilinmesini istiyorum. Fırsat buldukça geleceğiz. Bizleri burada çok güzel karşıladılar, burada olmaktan mutluyuz" dedi.
 
 "ŞAMPİYONLUĞA EN YAKIN TAKIM BEŞİKTAŞ"
 
 Daha ikinci yarının ilk karşılaşmasının oynanmadığını belirten Orman takımın son durumuyla ilgili, "Beşiktaş olarak biz çok iyi durumdayız ancak çok daha iyi duruma gelmeyi hedefliyoruz. Her kulübün hedefinde şampiyonluk vardır, Beşiktaş kulübü olarak bizlerinde hedefinde şampiyonluk var. şampiyonluğun en yakın takımı Beşiktaş'tır. Bu yıl ipi göğüsleyeceğiz hedefimizde süper bir şampiyonluk var" dedi.
 
 "ACELE ETMEYECEĞİZ"
 
 Transfer çalışmalarının devam ettiğini belirten Başkan Fikret Orman, "Tabii yeni transferleri düşünüyoruz ancak transfer yapmak için transfer yapmamak gerektiğini her zaman dile getiren bir takımız. Transfer sezonunun bitmesine henüz 20 gün var ve bunu iyi değerlendirmek arzusundayız. Bakıyoruz değerlendiriyoruz ve acele karar vermek istemiyoruz" diye konuştu. 
 
 NTV Spor
  