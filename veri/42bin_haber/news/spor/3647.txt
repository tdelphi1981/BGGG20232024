F.Bahçe istedi, Chelsea aldı
Adı Fenerbahçe ile de anılan Newcastleın golcü futbolcusu Demba Ba, Premier Ligin güçlü ekibi Chelseaye transfer oldu.
Newcastle United formasıyla oldukça başarılı performanslar sergileyen ancak sözleşmesinde 7 milyon Poundluk serbest kalma maddesi bulunan Demba Ba Chelsea ile 3,5 yıllığına anlaştı. 
Premier Lig'de aldığı üst üste kötü sonuçların ardından düşme hattına doğru yaklaşan Newcastle United, ara transferin yaklaşmasıyla birlikte hareketli saatler yaşamaya başladı. Bu sezon ligde 13 gol atan ve takımın en skorer isimlerden olan Demba Ba için, Chelsea 7 milyon Poundluk serbest kalma maddesini kullanmaya karar verdi. 
Dün akşam saatlerinde Alan Pardewin, "O harika bir oyuncu. Böyle bir futbolcuyu kaybetmek ve içinde yer alacağımız belirsizlik ortamı bizim açımızdan iyi olmayacak. Demba Ba, Chelsea'ya gittiği için üzgünüz" sözleri bu transferin bittiğini doğrularken, resmi açıklama bugün geldi. 
Senegalli futbolcunun Londra temsilcisiyle her konuda anlaştığı, 3,5 yıllık anlaşma sonucu haftalık 70 bin Pound kazanacağı belirtildi 
 