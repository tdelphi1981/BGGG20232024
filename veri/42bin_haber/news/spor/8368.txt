Fenerbahçe UEFA'nın kararını bekliyor
 
 Fenerbahçe'de gözler UEFA'nın vereceği karara çevrildi. Sarı-lacivertlilerin seyircisiz oynama cezasına yaptığı itirazın sonucu, Perşembe günü belli olacak.
 
 UEFA Disiplin Kurulu, grup maçlarında yaşanan olaylar nedeniyle, Sarı-lacivertlilere 1 maç seyircisiz oynama cezası vermişti. UEFA Tahkim Kurulu yapacağı toplantıda Fenerbahçe'nin başvurusunu değerlendirecek. Toplantıdan çıkacak karara göre, Sarı-lacivertlilerin Bate Borisov ile sahasında oynayacağı maçın akıbeti belli olacak.
 
 TEMELLİ: KARARIN DEĞİŞME İHTİMALİ ÇOK DÜŞÜK
 
 Fenerbahçe yöneticisi Ömer Temelli, cezanın kaldırılmasının zor olduğu görüşünde... Kararın değişme ihtimalinin düşük olduğunu ifade eden Temelli, taraftarın bundan sonra daha dikkatli olması gerektiğini söyledi.
 
 NTV Spor