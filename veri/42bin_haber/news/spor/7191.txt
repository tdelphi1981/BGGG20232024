"Galip ayrıldığımız için çok mutluyuz"
Kayseri Erciyesspor Basın Sözcüsü Kaan Savruk, Zorlu 1461 Trabzon deplasmanından galip ayrıldığımız için çok mutluyuz dedi.Kaan Savruk, AA muhabirine yaptığı açıklamada, deplasmanda 1461 Trabzon'u 1-0 mağlup ederek, ligde yeniden liderliğe yükselmenin mutluluğunu yaşadıklarını söyledi.

Trabzon'da çok zor geçen bir karşılaşmanın ardından galip geldiklerini vurgulayan Savruk, şöyle devam etti:

1461 Trabzon ligin güçlü ekiplerinden biri. Zaten ligde aldıkları puan ve Ziraat Türkiye Kupası'ndaki performansları güçlerini ortaya koyuyor. Biz de kendi gücümüzü, takımımızın potansiyelini biliyoruz. Trabzon'a maçı kazanarak yükselişimizi sürdürmek düşüncesiyle gitmiştik. Takımımız karşılaşma boyunca iyi oynadı. Kalemizde fazla pozisyon vermeden bulduğumuz pozisyonu değerlendirerek, 3 puanı alan taraf olduk. Zorlu 1461 Trabzon deplasmanından galip ayrıldığımız için çok mutluyuz. Bu galibiyet sonucunda liderliğe yükseldik. Hedefimiz üst sıralarda sezon sonuna kadar kalıcı olarak Süper Lig'e yükselmek. İnşallah bundan sonra da rehavete kapılmadan aynı ciddiyetle önümüzdeki maçlara çıkarak hedefimize ulaşmak istiyoruz.