Sapara ve Colman takımdan ayrı çalıştı
Devre arası kampı için Antalya'da bulanan Trabzonspor, hazırlıklarını sabah yaptığı idmanla sürdürdü.Bordo-mavili futbolcular, teknik direktör Şenol Güneş yönetiminde Serik ilçesine bağlı Belek beldesindeki Gloria Oteli'nin futbol sahalarında antrenman yaptı.

Teknik direktör Güneş, antrenman öncesi yaklaşık 10 dakika futbolcularla konuştu. Bordo-mavililer, antrenmanda önce kondisyon, ardından istasyon çalışması yaptı. Taktik ağırlıklı çift kale maçın ardından antrenman sona erdi.

Kampa geç katılan forvet Paolo Henrique ile Arjantinli orta saha oyuncusu Gustavo Colman ile 2 gün önce akşam antrenmanında sol ayak bileğinden sakatlanan Marek Sapara da idmana katılarak takımdan ayrı koşu çalıştı.

Göğüs ağrısı bulunduğu belirtilen Giray Kaçar'ın ise takımdan ayrı salonda çalıştığı öğrenildi.

Öte yandan idmanı seyretmek için Manavgat'dan gelen Trabzonspor futbol okulu öğrencileri bordo-mavili futbolcularla fotoğraf çektirdi.