Kocaman onları yine kadroya almadı!
Teknik direktör Kocaman, Hasan Ali Kaldırım, Krasic ve Stochu yine kadroya almadı.
Fenerbahçe, Spor Toto Süper Ligin 21. haftasında yarın deplasmanda oynayacağı Mersin İdmanyurdu maçının hazırlıklarını tamamladı.

Teknik direktör Aykut Kocaman yönetiminde, Fenerbahçe Can Bartu Tesislerinde basına kapalı olarak gerçekleştirilen antrenmanda sarı-lacivertli futbolcuların taktik ağırlıklı çalışmalar yaptığı bildirildi.

Afrika Uluslar Kupasında mücadele eden Nijerya Milli Takımında yer alan Joseph Yobo ile 19 Yaş Altı Milli Takımı ile İspanyada bulunan Recep Niyazın antrenmana katılmadığı, Sezer Öztürkün ise tedavi ve çalışmalarını tesislerde sürdürdüğü kaydedildi.

Mersin İdmanyurdu maçı hazırlıklarını tamamlayan Fenerbahçe, öğleden sonra Sabiha Gökçen Havalimanından kalkacak özel uçakla Adanaya hareket edecek. Sarı-lacivertliler, daha sonra karayolu ile Mersine geçecek.

Kadro belli oldu
Fenerbahçenin, Mersin İdmanyurdu maçı kadrosu belli olurken, teknik direktör Aykut Kocaman geçen hafta olduğu gibi Hasan Ali Kaldırım, Miroslav Stoch ve Milos Krasiçi kadroya almadı. Ayrıca, Serdar Kesimal, Selçuk Şahin ve Orhan Şam da kadroya dahil edilmedi.

Sarı-lacivertlilerin, Mersine gidecek kafilesinde şu futbolcular bulunuyor: Volkan Demirel, Fehmi Mert Günok, Serkan Kırıntılı, Gökhan Gönül, Bekir İrtegün, Egemen Korkmaz, Reto Ziegler, Caner Erkin, Salih Uçan, Mehmet Topal, Mehmet Topuz, Raul Meireles, Emre Belözoğlu, Cristian Baroni, Dirk Kuyt, Pierre Webo, Moussa Sow, Semih Şentürk, Beykan Şimşek.