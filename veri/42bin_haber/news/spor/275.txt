Türk derbisi Çakır'ın
'Elit' hakemimiz, Şampiyonlar Ligi'nde yarın akşam oynanacak olan Real Madrid-Borussia Dortmund maçını yönetecek
 FIFA'nın 'Elit Kategorisi'ndeki hakemimiz Cüneyt Çakır, dev bir maçta görev yapacak. Çakır, Şampiyonlar Ligi'nde 'Ölüm Grubu' olarak lanse edilen D Grubu'nda zirve yarışındaki R.Madrid ile B.Dortmund arasında yarın oynanacak dev maçta düdük çalacak.
 SANTİAGO Bernabeu'daki önemli mücadele saat 21.45'te başlayacak ve karşılaşmada Çakır'ın yardımcılıklarını Bahattin Duran ve Tarık Ongun yapacak. Cem Satman'ın dördüncü hakem olarak görev alacağı müsabakanın ilave yardımcı hakemleri ise Hüseyin Göçek ve Süleyman Abay.
 MESUT MU İLKAY MI?
 BU maçın bir başka özelliği ise, her iki takımda yer alan Alman milli Türk asıllı futbolcular. Real'deki Mesut Özil, B.Dortmund'un parlayan yıldızı İlkay Gündoğan'la bir Türk hakem Cüneyt Çakır'ın yöneteceği karşılaşmada rakip olacak.