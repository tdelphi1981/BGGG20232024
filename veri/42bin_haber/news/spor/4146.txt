Fenerbahçe ve Aziz Yıldırım'ın cezası onandı
TFF Tahkim Kurulu, Fenerbahçe'nin başkan Aziz Yıldırım ve kulübe verilen cezaya yaptığı itirazı reddetti. 
TFF'den yapılan açıklamaya göre, Fenerbahçe Kulübü'nün, Profesyonel Futbol Disiplin Kurulu (PFDK) tarafından kulüp başkanı Aziz Yıldırım'a verilen 21 gün hak mahrumiyeti ve 15 bin lira para cezası ile kulübe verilen 50 bin lira para cezasına yaptığı itiraz reddedildi, cezanın onanmasına oy birliğiyle karar verildi.

Tahkim Kurulu, PFDK'nın futbolcu temsilcisi Fuzuli Tuğrul'a verdiği 1 yıl hak mahrumiyeti cezasını da onadı.

Kurul, ayrıca PFDK'nın doping nedeniyle 2 yıl men cezası verdiği Fethiyesporlu futbolcu Anıl Abanoz'un itirazı üzerine, 17 Ocak Perşembe günü saat 14.30'da duruşma açılmasına, PFDK'nın gerekçeli kararının yazılmasının beklenmesine karar verdi.