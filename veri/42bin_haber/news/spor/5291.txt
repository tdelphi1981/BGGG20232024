Kuyt'ın oğulları Fenerbahçe altyapısında
Fenerbahçe Futbol Takımı'nın Hollandalı oyuncusu Dirk Kuyt'ın oğulları Roan ve Jordan, Fenerbahçe Futbol Okulu'ndaki ilk antrenmanına çıktı.
Sarı-lacivertli kulüpten yapılan açıklamada, eşi Gertrude Kuyt, oğulları, eşinin annesi ve babasıyla birlikte Fenerbahçe Dereğazı Lefter Küçükandonyadis Tesisleri'ne gelen Kuyt ailesini, Fenerbahçe Gençlik Geliştirme Program Sorumlusu Şenol Çorlu'nun karşıladığı ve kendilerine spor okulunun çalışma programı hakkında bilgiler verdiği ifade edildi.

Bu görüşmenin ardından Roan ve Jordan Kuyt'ın futbol okulundaki ilk antrenmanlarına katıldığı kaydedildi.