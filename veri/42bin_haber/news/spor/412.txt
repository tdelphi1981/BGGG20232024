Bu Galatasaray çok farklı!
Geçen sezonki futbolunu oynamadığını iddia edilen Galatasaray, yakaladığı istatistiklerle büyük şaşkınlık yarattı.
 Geçen sezonki futbolunu oynamadığı için zaman zaman eleştirilen Galatasaray, Spor Toto Süper Lig'in 10. haftasına gelindiğinde şaşırtıcı bir istatistik ortaya koydu. Sarı-kırmızılılar, 2011-12 sezonunda Süper Lig'in 10. haftasına kadar 15 gol atarken, bu sezon fileleri tam 25 kez sarstı.
 Geride bıraktığımız sezonda kalesinde de 9 gol gören sarı-kırmızılılar, 10. haftanın sonunda 18 puanla puan tablosunun 3. sırasında bulunuyordu. Bu sene ise kalesinde 13 gol gören Galatasaray 21 puanla Süper Lig'in lideri durumunda.
 Geçen sezon lider Fenerbahçe’nin 3 puan gerisinde yer alan Galatasaray bu sezon ezeli rakibine 5 puan fark attı.