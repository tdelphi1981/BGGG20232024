"Saha sorunu Türkiye'de çözülebilir"
1461 Trabzon'un teknik direktörü Mustafa Reşit Akçay, TFF'nin getireceği bazı ekonomik kesintiler ve ayrı bütçelerle saha sorunu Türkiye'de çözülebilir dedi.Akçay, yaptığı açıklamada, maçlarını oynadıkları Akçaabat Fatih Stadyumu ile ülkede çoğu statta zeminle ilgi problemin bulunduğunu belirterek, bu sorunun çözümünde muhatapların Türkiye Futbol Federasyonu (TFF) ve yöneticiler olduğunu savundu.

Bu konuda teknik heyet ve takımlar olarak yapabilecekleri bir şey olmadığına dikkati çeken Akçay, şöyle devam etti:

Bence bunun muhatabı TFF ve yöneticilerdir. Milyonlarca para ödenen kişileri mahkum ettikleri zeminle ilgili bence bir kez daha düşünülmeli. Gece yattığında bence uykularının kaçmış olması gerekiyor. Bu bizim sorunumuz olmaktan çıkıyor. Çünkü bizim yapabileceğimiz bir şey yok. TFF'nin getireceği bazı ekonomik kesintiler ve ayrı bütçelerle saha sorunu Türkiye'de çözülebilir. Trilyonlarca bütçesi olan bir TFF bunu başarabilir.

Ligde dün Kayseri Erciyesspor ile Akçaabat Fatih Stadyumu'nda karşılaşan 1461 Trabzon maçtan 1-0 mağlubiyetle ayrılmış, Kayseri Erciyesspor Teknik Direktörü Osman Özköylü de maçın ardından yaptığı açıklamada, saha zemininin kötü olmasına rağmen iki takımında mücadelesi yüksek bir oyun sergilediğini söylemişti.