Stoch'tan Fenerbahçe'ye kötü haber
 
 Fenerbahçe Can Bartu Tesisleri'nde, teknik direktör Aykut Kocaman yönetiminde gerçekleştirilen basına kapalı antrenmanda sarı-lacivertli ekibin, taktiksel ve bireysel çalışmalar yaptıkları bildirildi.
 
 Nijerya ile Afrika Uluslar Kupası'nda mücadele eden Yobo'nun yer almadığı antrenmanda, sakatlığı bulunan Sezer Öztürk takımdan ayrı program dahilinde çalıştı. Sakatlığı nedeniyle tedavisi süren Selçuk Şahin de antrenmana katılmadı.
 
 Ziraat Türkiye Kupası'nda Bursaspor ile yapılan maçta sağ omzundan sakatlık geçiren Stoch'un, omzunda ezilme tespit edildiği açıklandı. Omzundaki ağrıların sürmesi nedeniyle MR'ı çekilen Slovak futbolcunun, antrenmana katılmadığı ve tedavisine başlandığı belirtildi.
 
 Fenerbahçe kafilesi, akşam üzeri uçakla Gaziantep'e gidecek. 
 AA