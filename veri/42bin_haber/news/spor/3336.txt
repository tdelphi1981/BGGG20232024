Torul Gençlik'te olağanüstü kongre kararı
Acıbadem Erkekler Voleybol Ligi takımlarından Gümüşhane Torul Gençlik Kulübü'nün olağanüstü kongre kararı aldığı bildirildi.Kulüp Başkanı Evren Evrim Özdemir, AA muhabirine yaptığı açıklamada, kulübün Haziran ayı içerisinde yapılan genel kurul toplantısında kulüp başkanlığına İhsan Uçar'ın seçildiğini anımsatarak, Ancak başkanımız Ekim ayında yapılan Voleybol Federasyonu genel kurul toplantısında, federasyon yönetim kurulu üyeliğine seçilince prosedür gereğince kulüp başkanlığından istifa etti dedi.

Yönetim kurulu kararı ile Gümüşhane Torul Gençlik Kulübü başkanlık görevini bu güne kadar kendisinin vekaleten yürüttüğünü kaydeden Özdemir, şunları söyledi:

Tüzüğümüzün 12. maddesi gereğince yeni başkan ve yönetim kurulu seçmek için 6 Ocak 2013'te, çoğunluk sağlanamadığı takdirde 13 Ocak 2013 tarihinde olağanüstü genel kurul kararı aldık. Olağanüstü genel kurulda ayrıca tüzüğümüzün 12. maddesinde yer alan derneğin gelir kaynakları ve üye aidatları da görüşülerek karara bağlanacak.