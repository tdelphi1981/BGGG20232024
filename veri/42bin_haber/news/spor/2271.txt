Avantaj G.Saray'da!
Voleybolda Galatasaray Erkek Takımı, Avrupa Challenge Kupası'nda 3. tur ilk maçında İsviçre temsilcisi Volley Amriswill'i 3-0 yendi ve tur için avantaj sağladı.Maçta birinci sete İsviçre ekibi iyi başladı ve teknik molaları 8-7, 16-13 önde geçti. Etkili servis kullanan Galatasaray, Coskovic ile Vladimir'in sayılarıyla oyunda üstünlüğü eline aldı ve ilk seti 25-22 kazandı.

Etkili oyununu ikinci sete taşıyan sarı-kırmızılı ekip, teknik molaları 8-5 ve 16-7 geçtikten sonra bu seti de 25-14 alarak durumu 2-0 yaptı. Hakimiyeti tamamen elinde tutan ev sahibi takım, son seti de 25-16 kazanarak maçtan 3-0 galip ayrıldı.

İki takım arasındaki rövanş mücadelesi, 12 Aralık Çarşamba günü İsviçre'de oynanacak.

Salon: Burhan Felek Voleybol
Hakemler: Serhiy Hulka (Ukrayna), Mihai Armeanu (Romanya)
Galatasaray: Coskovic, Murathan Kısal, Vladimir, Janic, Erhan Dünge, Ulaş 
Kıyak (Salparov, Caner Dengin, Kemal Elgaz, Ferhat Akdeniz)
Volley Amriswill: Walzer, Alvarez, Brühwiler, Ljubicic, Herrea, Trevisan 
(Raymond, Heidrich, Schlapfer, Perler, Florian)
Setler: 25-22, 25-14, 25-16
Süre: 72 dakika (27, 22, 23)