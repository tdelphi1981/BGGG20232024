'Şaka gibi bir maçtı'
 
 Ligtv'ye konuşan Aykut Kocaman, 
 "Şaka gibi bir maçtı. Rakiplerimizin puan kayıpları vardı. Kupada iki tane deplasman maçımız vardı. Biraz daha yukarıya çıkıyor gibiydik. Normale dönecek gibi gözüküyordu her şey. Fakat tam tersi oldu. İlk yarıda kaleyi bulan iki şut gol oldu. Düşündüğümüz gibi oyuna başlayamadık. Sanki oyuna ikinci yarı başladık. İkinci yarı maçı çevirmek adına tüm enerjiyi sarfettik. Fenerbahçe'yi tatmin etmeyen bir skor ortaya çıktı" dedi. 
 'Nasıl olsa kazanacağız'
  
 "Her olayı bir nedene bağlamak doğru olmayabilirdi. Maçın başında 'Nasıl olsa kazanacağız' duygusu vardı. Ancak her şeyi bir nedene bağlamamak lazım. Futbol böyle bir oyun. Her zaman düşünülenler olmuyor. Özellikle ikinci yarıdaki reaksiyon doğru bir reaksiyondu" diye konuştu. 
 Transfer çalışmaları hakkında sorulan bir soruya cevap veren başarılı teknik adam, "Transferde değişen çok fazla bir şey yok. Bu iş ile ilgilenenler çalışmalarını sürdürüyor" sözlerini kullandı.