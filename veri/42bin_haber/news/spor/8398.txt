9 yaşında 11 kupa, 24 madalya
Kocaeli'de 2 yaşındayken ağabeyi aracılığıyla satranca ilgi duyan 9 yaşındaki Can Baylav, katıldığı müsabakalarda 24 madalya ile 11 kupa kazandı.Kocaeli'de 2 yaşındayken ağabeyi aracılığıyla satranca ilgi duyan 9 yaşındaki Can Baylav, katıldığı müsabakalarda 24 madalya ile 11 kupa kazandı.
Baylav, 2 yaşındayken ağabeyi Bartu'nun satranç taşlarını dizlemeye başladığını belirterek, büyüdükçe satranca ilgi duymaya başladığını söyledi.
Ağabeyi Bartu'nun evdeki çalışmalarında kendisini izlediğini ifade eden Baylav, ağabeyinin daha sonra oyunun kurallarını kendisine de öğrettiğini kaydetti.
Baylav, 5 yaşındayken ilk kez satranç turnuvasına katıldığını dile getirerek, istediği başarıyı elde edemediğini bildirdi.
İlk turnuvasında heyecanlı olduğunu ve satranca yeni başladığı için rakibine yenildiğini belirten Baylav, müsabakanın ardından bir süre üzüldüğünü fakat diğer müsabakalarda başarı elde etmek için çok çalıştığını söyledi.
Baylav, çalışmalarının ardından oyun stratejilerinde gelişme gösterdiğini ifade ederek, Dünya Okullar Bireysel Satranç Şampiyonası'nda 4'ncü oldum. 7 yaş altı kategorisinde yarışmıştım. Bu şampiyonada son turu çok hızlı oynadım. Kazansaydım 3'ncü de olabiliyordum. O tur sonunda üzüldüm ama bu sonuçla yetinmeye çalıştım. Bugüne katıldığım şampiyonalarda 11 kupa, 24 madalya kazandım. Bunlara sahip olmak çok güzel bir duygu diye konuştu.
Antalya'da düzenlenen Türkiye Küçükler Satranç Şampiyonası'nda 9 yaş kategorisinde Türkiye şampiyonu olduğunu dile getiren Baylav, antrenörü Tarkan Küçümenler'le çok çalıştıklarını anlattı.
Baylav, Küçümenler'in kendisini motive ettiğini belirterek, Mayıs ayında Yunanistan'da Dünya Okullar Satranç Şampiyonası yapılacak, burada 1'inci olmayı hedefliyorum. Devamında da Avrupa ve dünya şampiyonalarında dereceye girmek istiyorum dedi.

Rakiplerimizi iyi analiz ediyorduk

Geçen yıl temmuz ayında itibaren Can'la çalıştıklarını ifade eden antrenör Tarkan Küçümenler de Can'ın katıldığı Avrupa Şampiyonası'nda 7'ncilik elde ettiğini vurguladı.

Küçümenler, Can'ın taktikleri kolaylıkla kavradığını ve oyunlarda sergilediğini kaydetti.
Can için oyun stratejisi belirlediğini anlatan Küçümenler, Can, şampiyona öncesinde heyecanlıydı, bu anlamda kendisiyle görüşüyordum. Fakat kendisi çok çalıştı, Can'ın okulu olmasına rağmen şampiyonalara iyi hazırlandık. Rakiplerimizi iyi analiz ediyorduk şeklinde konuştu.

Kocaeli Büyükşehir Belediyesi Kağıtspor Kulübü Başkanı Fahrettin Kandemir de Büyükşehir Belediyesi, Satranç Federasyonu ve Kocaeli Milli Eğitim Müdürlüğü arasında imzalanan protokol kapsamında çocuklara 36 bin 500 adet satranç eğitim takımı dağıtılacağını kaydetti.

Kocaeli'nin satrancın merkezi olacağına dikkati çeken Kandemir, projenin tamamlanmasının ardından Kocaeli'de satranç bilen çocuk sayısının artacağını bildirdi.
Kandemir, gelecek 3 yılda bin lisanslı satranççıya ulaşmayı hedeflediklerini sözlerine ekledi.