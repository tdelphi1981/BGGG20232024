Futbolcuyken böyle sakatlanmadı
Fatih Terim ve Hasan Şaşın aldığı cezalar sonrası takımın başında sahaya çıkan Davala, Pazartesi günü saunada düşüp talihsiz bir olay yaşadı. İki gündür antrenmana katılamayan genç hocanın eline ameliyatla 9 vida ve 2 platin takıldı.
SPOR dünyasında çok sayıda isim, görünmez kazalar sebebiyle ağır sakatlıklar yaşadı. Galatasarayın eski futbolcusu Ümit Davala da pazartesi günü, oyunculuk kariyerinde bile başına gelmeyen bir olayla karşı karşıya kaldı. Florya Metin Oktay Tesislerindeki saunaya giren Davala, dengesini kaybedip düşünce, sağ elinin iki farklı yerinde kırık meydana geldi. 
Teknik direktör Fatih Terim ve yardımcısı Hasan Şaşın men cezası almasının ardından Galatasarayın başında Eskişehir karşılaşmasına çıkan Davala, yaşadığı bu talihsiz olay sonrası takımın dünkü ve salı günkü idmanına katılamadı.  
İKİ CİDDİ AMELİYAT GEÇİRDİ 
ORDUSPOR maçında hakem Serkan Çınar ile yaşadığı diyalog sonrası PFDK tarafından 3 maç cezaya çarptırılan Fatih Terim ve 1 maçlık cezasını tamamlayan Hasan Şaşın ardından dün de Ümit Davalanın başına ilginç bir kaza geldi. Galatasarayın dünkü antrenmanında sakatlığı bulunan futbolcular dışında bir eksik daha vardı; Ümit Davala... 
Ve idman başlarken bu durum, dikkat çekti. 2 gündür G.Saray Kulübü tarafından açıklanmayan gerçek ise dün ortaya çıktı. 
G.Sarayın başarılı teknik adamı Ümit Davalanın Floryada tesislerde bulunan saunada talihsiz bir kaza geçirip düşerek sağ elini kırmıştı.  
2 GÜN RÖTARLI GEÇMİŞ OLSUN MESAJI 
SAUNAYAgiren Davala, dengesini kaybedip sağ elinin üzerine düşünce, büyük acı içinde yerde kaldı. Davalanın apar topar hastaneye kaldırıldığı ve Liv Hospitalde sağ elinden iki önemli ameliyat geçirdiği ifade edildi. Başarılı hocanın, sağ elinin iki farklı yerinde oluşan kırığa, operasyonla 2 platin ve tam 9 adet vida takıldı. Ümit Davalaya pansuman tedavisi uygulanırken, genç antrenörün G.Birliği maçında kulübede olması bekleniyor. G.Saray Kulübüde pazartesi günü talihsiz bir kaza geçiren sarı kırmızılı antrenör Ümit Davalanın sağ elini kırması kamuoyunda konuşulunca 2 gün rötarlı olarak dün akşam saatlerinde geçmiş olsun mesajı yayınlandı. 
EN İLGİNÇ SAKATLIKLAR 
Ah o uzaktan kumanda... 
David Seaman: 2004te yeşil sahalara veda eden Arsenalın efsanevi kalecisi, evinde televizyon seyrettiği esnada uzaktan kumandaya uzanmak isterken ayağını kırmıştı. 
Banyoda düşüp üzüldü 
İBRAHİM Üzülmez... Beşiktaşın emektar yıldızı... G.Antepspordan siyah beyazlı takımın kadrosuna dahil edilen İbrahim, Kartalın sol bekinde uzun yıllar oynadı. İbrahim Üzülmez, saunada düşen Ümit Davala gibi banyoda kayıp düşünce, aşil tendonunu kesmişti. 
Sehpa yumruklayan adam 
ÖNDER TURACI: Daha önce Fenerbahçe forması da giyen Önder, alkollüyken kız arkadaşıyla tartışıp sehpaya yumruk atınca sakatlanmıştı. 
Küçük Beckham başa bela 
DAVID BECKHAM: Üç tekerlekli bisikleti ile babasının ayağını çiğneyen David Beckhamın küçük oğlu, babasının sakatlanmasına sebep olmuştu.