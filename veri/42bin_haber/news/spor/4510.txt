Fenerbahçe, Trabzon'dan üç puanla dönüyor
Ziraat Türkiye Kupası A Grubu ikinci hafta maçında Fenerbahçe ile 1461 Trabzon karşı karşıya geldi. Sarı-Lacivertli ekip deplasmandan Semih ve Kuyt'ın golleriyle 2-0 galip ayrıldı ve üç puanın sahibi oldu 
 Trabzon Avni Aker'de oynanan mücadeleye 1461 Trabzon hızlı başladı. 3. dakikada Kadir Keleş net bir fırsatı değerlendiremedi. 15. dakikada Fenerbahçe'nin Cristian ile kulladığı frikikte top direkte geri döndü. 
 İlk yarıda gol olmadı ve taraflar soyunma odasına 0-0'lık eşitlikle gitti. İkinci yarıya Fenerbahçe değişiklerle başladı. Gökhan Gönül ve Semih Şentürk oyuna girerken, Caner ve Selçuk oyundan alınan isimler oldu. 67. dakikada 1461 Trabzon'un kontratağında kaleci ile karşı karşıya kalan Yusuf Erdoğan'ın şutunu Mert çıkarttı. Fener geç açıldı Fenerbahçe, 84. dakikada geliştirdiği atakla golü buldu. 
 Sağ kanattan gönderilen ortaya ikinci yarıda oyuna giren Semih kafasını vurdu ve topu ağlara gönderdi: 0-1. Bu golden 3 dakika sonra sahneye çıkan isim Fenerbahçe'nin Hollandalı yıldızı Dirk Kuyt oldu. Kuyt, 87. dakikada takımını 2-0 öne geçiren golü kaydetti. Geriye kalan dakikalarda gol olmadı ve Fenerbahçe, 1461 Trabzon karşısında 2-0 galip geldi. Ağlar önünde ilk maç Hüseyin Avni Aker Stadyumu'nda son yıllarda seyircilerin sahaya yabancı madde atması nedeniyle sık sık ceza alan Trabzonspor'un kale arkası tribünlerinin önüne gerdirdiği ağlar, ilk kez Fenerbahçe maçında kullanıldı. 
 1461 Trabzon'u desteklemek için tribünlere gelen taraftarlar, maç öncesi yaptıkları tezahüratlarla ağları protesto etti. Sapanla taş atılmaması için önlem Fenerbahçe'nin konakladığı otelden Hüseyin Avni Aker Stadyumu'na gelişi sırasında geniş güvenlik önlemleri alındı. Özellikle stadyumun çevresindeki dar sokaklarda devriye ekipleri gezdi. Uzaktan sapanla taş atılması ihtimaline karşı da polis telsizinden sık sık uyarı anonslar geçilerek ekipler uyarıldı. 
 Tribünler büyük ölçüde doldu Karşılaşmadan önce başlayan yağmura rağmen Trabzonlu futbolseverler, Avni Aker Stadyumu'nun tribünlerini büyük ölçüde doldurdu. Kale arkası tribünlerinde boş yer kalmadı. Maraton tribününün de orta bölümünün de seyirciyle dolduğu görüldü. Karşılaşmayı yaklaşık 10 bin futbolsever izlerken Trabzonspor yönetimi de karşılaşma öncesi taraftarlara bordo ve mavi renkli yağmurluklar dağıttı. 
 Şike pankartaların izin verilmedi Karşılaşmada şike süreciyle ilgili pankartlara da izin verilmedi. Sadece izin verilen iki pankart, reklam panolarının ardında büyük kısmı görünmeyecek şekilde asıldı. Bu pankartlarda, "Üstünlerin hukukuna değil hukukun üstünlüğüne inanıyoruz" ve "Şampiyonluk kupamızı istiyoruz" yazılı olduğu görüldü. 
 Fanatik