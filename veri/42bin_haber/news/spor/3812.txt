Yenemesekte aslanlar gibi mücadele edeceğiz
Spor Toto Süper Lig'de ilk yarının lideri Galatasaray, Alanya'daki hazırlıklarına devam ediyor.
Dün yağmur altında çalışan sarı kırmızılılar bugün de sabah antrenmanına taraftar desteği ile başladı. Taraftarlara açık olarak geçekleştirilen antrenman, İmparator Fatih Terim tezahüratları ile başladı. Galatasaray kaleci antrenörü Taffarel, bugünkü antrenmanda da yer almadı. ülkesinde bulunan Taffarel Carlinhos transferi için çalışıyor.

GALATASARAY ANTRENMANINDAN KARELER - Adem KABAYEL'in objektifinden 
Antrenman öncesi NTV Spor canlı yayınına katılan golcü Burak Yılmaz kısa değerlendirmelerde bulundu.  
Trabzonspor maçından sonra yaptığı "Benim bu kulübe Trabzonspor taraftarının efsane dediği isimlerden daha fazla emeğim geçmiştir" açıklamaları hakkında açıklamalarda bulunan Burak, "İnsan değer verdiği insanların söylem ve davranışlarına kırılıyor. Ben Galatasaray'a transfer olduğum dönemde çok eleştirildim, hatta eleştirinin de yanında bazı hareketlere de maruz kaldım hepinizin gördüğü gibi. Çok kırıldım, çok üzüldüm ama eleştireleri her zaman saygıyla karşıladım, büyük bir çoğunluğuna katılmadığımı da belirtmek isterim" diye konuştu. 
"EFSANELERDEN AYRI AYRI ÖZÜR DİLİYORUM" 
Burak, "Ayrıca maç sonrası yaptığım açıklamada Trabzonspor'a ve Türkiye'ye malolmuş efsanelerinin kalbini kırdığımı düşünüyorum, o yüzden onlardan ayrı ayrı özür diliyorum. Hepsi benim büyüğüm. Ne duygular yaşadığımı bilirler, o yüzden onlar affetmesini bilir. Hepsinden ayrı ayrı özür diliyorum. Aslında benim orada söylemek istediğim; Trabzonspor ile alakalı geçmişte ne derece fedakarlıklar, ne derece mücadele ettiğimi göstermekti. Sizlerden de rica ediyorum, lütfen bunları başka yerlere çekmeyelim. Herkesten ayrı ayrı özür dilerim" dedi. 
"SCHALKE'Yİ ELEYECEĞİMİZİ DÜŞÜNÜYORUM" 
şampiyonlar ligi'ndeki Alman rakipleri Schalke hakkında da konuşan Burak, "Bizim gönlümüz de Schalke gibi bir kuradan yanaydı ama bu mutlaka eleyeceğiz anlamına gelmiyor. Aslanlar gibi çıkıp mücadele edeceğiz. Buradaki maçların hepsi çok zor, çok büyük rakipler, çok iyi takımlar. Aslanlar gibi çıkıp oynayacağız ve ben eleyeceğimizi düşünüyorum. Ama bundan önce lig var, lige konsantre olmamız lazım, ligi elimizde tutmamız lazım" diye konuştu.

TERİM SABRİ'YE YOĞUNLAŞTI

Antrenman öncesi tüm takımı orta sahada toplayarak oyuncularıyla bir konuşma gerçekleştirdi. Bu sırada sarı kırmızılı taraftarlar dev bir bayrak açarak futbolculara ve teknik heyete destek verdiler. Daha sonra ısınma hareketlerinin ardından çift kale maça geçildi.  Teknik direktör Afrika Kupası nedeniyle takımda yer almayacak olan Eboue'nin yerine Sabri'yi hazırlayan Terim,  oyuncusuna  as takımda sağ bek olarak Sabri'ye yer verdi.

Çift kale maçta İsveçli golcü Elmander attığı şık gollerle antrenmanı izleyen taraftarlardan ve takım arkadaşlarından alkış aldı. Galatasaraylı futbolcular sabah antrenmanının ardından takım otobüsünün önünde taraftarlara imza dağıtıp, fotoğraf çektirdiler.