Kasımpaşa Kulübü'nden 5 taraftara dava
Kasımpaşa Kulübü, lig maçında sahaya yanıcı ve yakıcı madde atarak 5 bin lira para cezası alınmasına sebebiyet veren 5 taraftar hakkında dava açtı.Lacivert-beyazlı kulüpten yapılan açıklamada, futbol takımının Spor Toto Süper Lig'de Medical Park Antalyaspor ile yaptığı maçta yaşananlarla ilgili 5 kişi hakkında, cezanın tazminine yönelik dava açıldığı bildirildi.

Kulüpten yapılan açıklamada, 10 Kasım 2012 tarihinde Recep Tayyip Erdoğan Stadyumu'nda oynanan Kasımpaşa-Medical Park Antalyaspor, Spor Toto Süper Lig müsabakası esnasında sahaya yanıcı ve yakıcı madde atarak kulübümüzün PFDK tarafından 5 bin lira ceza almasına sebebiyet veren 5 kişi hakkında kulübümüz tarafından avukatımız Ersin Hamarat aracılığıyla bu cezanın tazminine yönelik dava açılmıştır denildi.