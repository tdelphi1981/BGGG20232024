Kupa finali derbiye sahne olacak
 
 Spor Toto Erkekler Türkiye Kupası yarı final karşılaşmasında Galatasaray Medical Park ile Banvit, Eskişehir'de karşı karşıya geldi.
 
 Anadolu Üniversitesi Spor Salonu'nda mücadelede, rakibini uzatma periyodu sonunda 68 - 81 mağlup eden Sarı-Kırmızılı takım, finale yükseldi. Galatasaray Medical Park, finalde Fenerbahçe Ülker ile kozlarını paylaşacak.
  
 Ene atıldı
   
 Banvit’te antrenör Orhun Ene oyundan atıldı. Hakeme itirazları sonrası son çeyrek ve uzatmada teknik faul alan Ene diskalifiye oldu. 
  
 Final Pazar günü 
 
 Fenerbahçe Ülker ile Galatasaray Medical Park arasındaki final müsabakası Pazar günü, Eskişehir Anadolu Üniversitesi Spor Salonu'nda saat 15.00'te oynanacak. 
 Spor Toto Türkiye Kupası'nın yarı finalinde Beşiktaş'ı 75-66 yenen Fenerbahçe Ülker finale yükselmişti 
 Trtspor