Sneijder'de flaş gelişme!
İsmi Fenerbahçe ve Galatasaray'la anılan Wesley Sneijder, takımı İnter'le yılın ilk antrenmanına çıkmadı.
Hollandalı'da yaşanan bu gelişme, İtalya'da da büyük yankı uyandırdı. Galatasaray ve Fenerbahçe'nin transfer gündeminde olduğu iddia edilen İnter'in Hollandalı yıldızı Wesley Sneijder, İtalyan ekibiyle 2013 yılının ilk antrenmanına katılmadı.

Herhangi bir sakatlığı bulunmamasına rağmen İnter'in 'Pinetina' adı verilen tesislerinde gerçekleştirilen senenin ilk antrenmanında Sneijder yoktu.

Hollandalı futbolcunun idmana katılmaması, transfer iddialarını da canlandırdı. Kulüp tarafından futbolcuya da özel izin verildiği açıklandı. İtalyan basını, bu gelişmeyle birlikte Sneijder'in ocak ayında takımdan ayrılma ihtimalinin güçlendiğini yazdı.