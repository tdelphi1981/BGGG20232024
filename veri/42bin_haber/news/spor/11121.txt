Ünal Aysal: Neden olmasın!
Deplasmanda Schalke 04 ile karşılaşacak Galatasaray'da Başkan Ünal Aysal GS TV'ye açıklamalarda bulundu.
İlk maçta 1-1 beraberlikle Almanya'ya giden Sarı-Kırmızılı ekibin başkanı Ünal Aysal ümitvar ifadeler kullanırken çeyrek finalin mümkün olduğunu ifade etti.

Aysal'ın ifadeleri şöyle:

"Galatasaray'ın hedefi daima yükseklerdedir. Bugün Schalke ile zor bir maça çıkacağız. Rakibimize saygı duyuyoruz ancak onlardan çekinmiyoruz. İlk 16'ya kaldık sonra neden ilk 8 olmasın dedik. Schalke'yi eler çeyrek finale kalırsak ilk 4 ya da final neden olmasın diyeceğiz. Ekip olarak Schalke maçına hazırız inşallah her şey istediğimiz gibi olur."