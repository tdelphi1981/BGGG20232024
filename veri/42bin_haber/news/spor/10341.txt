Eredivisie'de 25. hafta değerlendirmesi
Hollanda Birinci Futbol Ligi'nde (Eredivisie) zirvede yer alan takımlar 25. haftayı galibiyetle kapattı. Evinde VVV-Venlo'yu 2-0'la geçen PSV Eindhoven, Ajax'la arasındaki iki puanlık farkı koruyarak liderliğini devam ettirdi. 
Hafta içinde Hollanda Kupası'nda finale yükselme başarısı gösteren PSV, küme düşmeme mücadelesi veren zayıf rakibi VVV-Venlo karşısında erken gol bulmasına rağmen zorlandı. Philips Stadı'nda 32 bin kişinin izlediği maçın 3. dakikasında Depay ile 1-0 öne geçen Eindhoven ekibi, devrenin sonuna kadar bu üstünlüğünü sürdürdü. 90. dakikada Van Bommel'ın serbest atıştan kazandırdığı golle farkı ikiyi çıkaran PSV, zorlu karşılaşmadan üç puanla ayrıldı. Bu sonuçla puanını 53'e çıkaran PSV, yakın rakibi Ajax'ın 2 puan önünde liderliğini sürdürdü. 
UEFA Avrupa Ligi'nden elendikten sonra tüm gücüyle lige sarılan Ajax, zorlu FC Twente deplasmanında rahat bir galibiyet aldı. Deplasmanda oynamasına rağmen baskılı bir oyun ortaya koyan Ajax, 4. dakikada Moisander ve 35. dakikada Alderweireld'in golleriyle karşılaşmayı 2-0 kazandı. Ajax bu sonuçla puanını 51'e çıkararak ikinci sıradaki yerini korurken, üst üste aldığı başarısız sonuçlardan sonra hafta içinde teknik direktörleri Steve McClaren ile yollarını ayıran Twente ise zirve yarışından iyice koptu.

Mütevazı kadrosuyla ligin üst sıralarını zorlayan Feyenoord da haftayı galibiyetle kapatarak şampiyonluk yarışına ortak olmaya devam etti. Geçen hafta lider PSV'yi yenen Feyenoord, güçlü rakibi NEC Nijmegen ile deplasmanda oynadığı maçta 3 puanı 3-0'lık galibiyetle aldı. 11. dakikada Boetius ile 1-0 öne geçen Rotterdam ekibi 42. dakikada Pelle ile farkı ikiye çıkardı. 83. dakikada bir kez daha sahneye çıkan Boetius, Feyenoord'u 3-0 öne geçirdi ve karşılaşma bu sonuçla tamamlandı. Bu galibiyetle puanını 50'ye çıkaran Feyenoord üçüncü sıradaki yerini korudu.

-Eredivisie'nin 25. haftasında alınan sonuçlar ve puan durumu şöyle:

Vitesse-FC Utrecht..............: 2-0
NAC Breda-sc Heerenveen.........: 1-2
PEC Zwolle-Willem II............: 2-0
PSV-VVV-Venlo...................: 2-0
FC Twente-Ajax..................: 0 2
NEC Nijmegen-Feyenoord..........: 0-3
RKC Waalwijk-AZ Alkmaar.........: 2-1
Roda JC Kerkrade-FC Groningen...: 4-1
ADO Den Haag-Heracles Almelo....: 3-1

-Puan durumu-
TAKIMLAR O G B M A Y P
...................................................
1 PSV 25 17 2 6 80 27 53
2 Ajax 25 14 9 2 56 25 51
3 Feyenoord 25 15 5 5 50 32 50
4 Vitesse 25 14 6 5 50 31 48
5 FC Twente 25 12 8 5 40 24 44
6 FC Utrecht 25 12 6 7 38 29 42
7 NEC Nijmegen 25 10 6 9 35 41 36
8 ADO Den Haag 25 8 11 6 41 43 35
9 sc Heerenveen 25 7 8 10 36 46 29
10 FC Groningen 25 8 5 12 24 39 29
11 Heracles Almelo 25 6 10 9 49 53 28
12 NAC Breda 25 7 6 12 27 42 27
13 RKC Waalwijk 25 6 8 11 27 33 26
14 PEC Zwolle 25 6 8 11 27 38 26
15AZ Alkmaar 25 6 7 12 35 43 25
16 Roda JC Kerkrade25 5 10 10 36 50 25
17 VVV-Venlo 25 5 7 13 28 51 22
18 Willem II 25 2 8 15 23 55 14

-Gol krallığı-

Eredivisie'de gol krallığı yarışında Vitesse'den Bony, gol sayısını 23'e çıkararak ilk sıradaki yerini korudu. Bu futbolcuyu 19'ar golle Feyenoord'dan Pelle, Heerenveen'den Finnbogason ve 17 golle AZ Alkmaar'dan Altidore takip ediyor.

-Eredivisie'de 26. hafta programı-

8 Mart Cuma: FC Groningen-NAC Breda
9 Mart Cumartesi: Heerenveen-PSV, Heracles Almelo-NEC Nijmegen, Willem II-VVV-Venlo, AZ Alkmaar-ADO Den Haag
10 Mart Pazar: Roda JC Kerkrade-Feyenoord, FC Utrecht-RKC Waalwijk, Ajax-PEC Zwolle, FC Twente-Vitesse