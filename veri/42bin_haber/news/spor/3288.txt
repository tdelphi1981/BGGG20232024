'Emenike'yi her an açıklayabilirler'
Fenerbahçe Eski Yöneticisi Hulusi Belgü, “Fenerbahçe, Emenike transferi için çok ilerledi. Bu transfer bitebilir” dedi.
 Radyospor’da Arkomen’in sunduğu Aydın Cingöz ile Haber Aktif Programı’na katılan Fenerbahçe Eski Yöneticisi Hulusi Belgü, Emenike hakkında çok önemli bir açıklama yaptı.
 Eski Yönetici, geçen yıl 10 milyon Euro karşılığında Sprtak Moskova’ya satılan Nijeryalı futbolcunun ara dönemde tekrar Fenerbahçe’ye dönebileceğini söyledi. Belgü, “Stoch gidebilir, Emenike gelebilir” dedi.
 KISA SÜRE SONRA AÇIKLANABİLİR
 Emenike’nin isminin geçtiğimiz günlerde basında yer aldığını ifade eden Belgü, “Emenike’nin geleceğini tahmin ediyorum. Bu bilgi bende sır olarak kalmamış. Fenerbahçe yönetimi, Emenike transferi için çok ilerledi. Yönetim,  Emenike için Spartak Moskova ile görüşüyor. Çok kısa bir zaman içinde bu transfer açıklanabilir. Hatta bu transferde Stoch ile Emenike takası bile olabilir” dedi.
 Geçiğimiz yıl 9 milyon Euro karşılığında Karabükspor'dan transfer edilen Emenike, şike soruşturması nedeniyle Fenerbahçe'den ayrılmak istemiş ve sarı-larcivertlilerde Nijeryalı futbolcuyu 10 milyon Euro karşılığında Spartak Moskova'ya satmıştı.