Bu da Orman'ın şampiyonluk hesabı
G.Sarayı tebrik ederken, Ben rakiplerimin başarısızlığından keyif almam ifadelerini kullanan başkan Fikret Orman şampiyonluk yarışı için ise, Yarıştığımız rakiplerle maçımız kalmadı. 23 puan alırsak yeterli olabilir diye konuştu.
BEŞİKTAŞ Kulübü Başkanı Fikret Orman, kafasındaki şampiyonluk hesabını sponsorluk anlaşması töreninde açıkladı. Orman, ligde geride 9 maç kaldığının hatırlatılıp, şampiyonluk için kaç puan alınması gerektiğinin sorulması üzerine, 23 veya 27 puan arası olabilir. 23 puan alırsak şampiyonluk için yeterli olur diye düşünüyorum. Şampiyonluk mücadelesi yaptığımız rakiplerimizle maçımız yok. Derbi maçlarını oynadık. Artık biz kendi işlerimize bakıp, kendi maçlarımızı kazanmaya gayret edeceğiz dedi. 
RAKİPLERİN YENİLGİSİNE SEVİNMEM 
şampiyonlar liginde Schalke 04ü yenerek çeyrek finale yükselen Galatasarayı tebrik eden Orman, Rakiplerimizin yenilmesiyle sevinen başkan modeli değilim. İkisinin de (Galatasaray ve Fenerbahçe) kazanmasından bir Türk vatandaşı olarak keyif alıyorum. Maçı keyifle seyrettim. Son dakikada atılan gol de mutluluk verdi. Seneye darısı başımıza inşallah diye konuştu. 
Orman, Demirören Ailesinin en yaşlı ferdi Tülin Demirörenin Artık Beşiktaşın ismini duymak istemiyoruz sözleri için ise, Açıklamasını duygusal buldum. Demirören Ailesi Beşiktaşla özdeşleşmiştir. Başka yorum yapmam dedi. 
YILDIRIMIN TARZI FARKLI 
BASIN mensuplarının, Fenerbahçe Başkanı Aziz Yıldırımın Bursaspor maçında hakeme yönelik söylemleri ile ilgili ne düşündüğünü sorması üzerine Orman şunları söyledi:
Herkesin bir tarzı var. Bizim yönetim stilimiz bu tarzda değil. Dost camianın başkanının yapmış olduğu hareketle ilgili yorum yapmak benim açımdan doğru değil. Onların bileceği, kamuoyunun değerlendirebileceği bir iş.  
Aziz Yıldırım ve Ünal Aysalı salı günü İnönüye bekliyoruz 
Kulübün 110. kuruluş yıldönümünü 19 Martta kutlayacaklarını açıklayan Beşiktaş Başkanı Fikret Orman, Ezeli rakiplerimizin değerli başkanlarını da davet ettik dedi. 
BEŞİKTAŞ Başkanı Fikret Orman, kulübün 110. kuruluş yılını 19 Mart Salı günü taraftarlarla birlikte kutlayacaklarını söyledi. Orman, yaptığı açıklamada, 19 Mart Salı günü saat 17.00de Çarşı Meydanda buluşacağız. Kortej halinde BJK İnönü Stadına yürüyeceğiz dedi.
Dev şölen için gereken izinleri aldıklarını ve statta tüm sporcularının yer alacağını açıklayan Orman, Ajda Pekkan, Gökhan Tepe ve Hakan Altunun da sahneye çıkarak konser vereceklerini ifade etti.   
Fikret Orman, Ezeli rakiplerimiz ve diğer kulüplerimizin değerli başkanlarını da kutlamalarımıza davet ettik. Tüm futbol ailesinin bir araya geleceği güzel bir günü yaşamak istiyoruz. Stada girişte önceliği ise kombine kart sahibi taraftarlarımıza verdik. Sağlığı müsaade ederse Onursal Başkanımız Süleyman Sebayı da aramızda görmeyi çok istiyoruz diye konuştu.