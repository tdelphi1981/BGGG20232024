Balıkesirspor dört oyuncu ile yollarını ayırdı
Kulüp Başkanı Tuna Aktürk, Yılmaz Coşkun, Orhan Terzi, Erhan Küçük ile kaleci Recep Biler ile devam etmeme kararı aldıklarını söyledi.Teknik heyetin verdiği rapor doğrultusunda bu futbolcularla yolları ayırdıklarını dile getiren Aktürk, Kulübümüze bugüne kadar yaptıkları katkılara teşekkür ediyoruz dedi. Aktürk, ara transferde sadece bir kaleci almayı planladıklarını ifade ederek, bunun dışında transfer düşünmediklerini bildirdi.
Takımın ikinci yarı hazırlıklarına başladığını belirten Aktürk, 7-16 Ocak arasında Antalya'da kamp yapacaklarını söyledi.