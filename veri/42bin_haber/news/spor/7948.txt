Barça da doping listesinde
Avrupada futbol bahis şikesiyle sarsılırken, dünya sporu da doping belasıyla uğraşıyor. Açıklanan ve sızan bulgular vahametin büyüklüğünü ortaya koyuyor.
FUTBOL asla sadece futbol değildir. Lakin artık yalnızca futbolun çarpıklığından bahsedersek diğerlerine ayıp etmiş (!) oluruz. Spor artık sadece spor değilmişi idrak ettiriyorlar. Şöyle bir yakın zaman zihin taraması yapalım. Spor gözümüzün önünde nasıl siyaha çalmış bakalım. Aslında Türkiyenin kabusla tanışması 3 Temmuza dayanıyor. Biz o gün anladık tozpembe gösteren gözlüklerimizi çıkarmamız gerektiğini. Şike davası, Aziz Yıldırım dahil Türkiye futbolunun neredeyse bütün paylaşanlarını adliyeye taşırken spor hukuku Yok bir şey adli yargı ise Çok şey var dedi. Biz bu garipliklere Türkiyede alışığız fakat durumu vahimleştiren işin sınır ve futbol ötesi hali.  
İLK TAŞI, BİSİKLETÇİ LANCE ARMSTRONG DEVİRDİ 
GERÇEK sporseverlerin gözlerinin açılması bir bisiklet efsanesi, Lance Armstrongun kazandığı bütün şampiyonluklarda doping yaptığını gözümüzün içine baka baka Kazanmak için doping yaptım. Pişman değilim açıklaması sağladı. Ne olmuştu da işler bu hale gelmişti. Kanseri yenip bisikletin zirvesi olarak adlandırılan Fransa Bisiklet Turunda tam 7 defa şampiyonluğa ulaşan, yazdığı kitaplarla, attığı her adımla gençlerin idolü olan Armstrongun mumunu söndüren yatsıya 2006da başlatılan Puerto Operasyonuyla geldik. 7 yıl süren operasyonun ana unsuru ise doktor Eufemiano Fuentesti. 
DOKTOR FUENTESİN LİSTESİNDE İSPANYA DA VAR 
Bu dava sürecinde Armstrong deliller karşısında itirafa zorunlu hale geldi. Armstrong böylece spor tutkunlarına en büyük darbeyi vuruyordu. Ama Fuentesin bize gösterdiği tek gerçek patronun bir yalancı olduğu değildi. Doktorun listesinde uzay takımı olarak ağzımız açık izlediğimiz Barcelona ve İspanya da vardı. İspanyanın dopingle savaşta işi ağırdan alması nedeniyle bilemiyoruz tam gerçeği. Ancak Fuentesin notlarında bu iki takım da var. 
Hatta İspanyol ekibi Real Sociedadın eski başkanı Inaki Badiola, 2001-08 arasında doktorla çalışıldığını açıkladı. 
SPORA SON DARBE, YİNE FUTBOLDAN GELDİ 
SON darbeyi ise yine futbol vuruyor. Aşık olduğumuz oyun, birileri için illegal para kazama yoluymuş. Europolun açıklamalarında görüyorduk, Avrupada 380, dünyada toplam 680 maç Singapur merkezli bir çete tarafından bahse meze edilmiş, öğreniyorduk. Türkiye de muhataptı 79 maçla bu işe, şampiyonlar ligi de. Dünya Kupası maçları da...
Artık bitiyoruz. Bundan sonra ya her kurumuyla savaşmak için sözbirliği yapıp kurtaracağız kötü adamların kaçırdığı sevgilimizi ya da ağıtlar yakmak için bile çok geç olacak. Karar zamanı. 
Nadal da şüpheli 
PEKİ Fuentes davasındaki tenis faktörüne ve bu sporun yılmaz savaşçısı Rafael Nadala ne demek lazım. Uzun süren sakatlığı süresince bir çok Grand Slamde mücadele etme hakkını kaybettiği gibi dünya 1 numarası unvanını da kaybetti İspanyol raket. Ama Fuentesin listesinde olduğu söylenen Nadalın sakatlık değil, bu iddiaların gündeme gelmesiyle kendisini geri çektiği söyleniyor. Yani iddialar onu sararken biz de pamuk ipliğine bağlıyoruz spora dair inançlarımızı... 
Arsene Wenger Kan testi yapılmalı 
Son dönemlerde ortaya çıkan doping ve bahis şikesi skandallarıyla ilgili bir açıklama yapan Arsenal Menajeri Arsene Wenger, şike konusunda İngilterenin sorun yaşamayacağını ancak doping konusunda bu kadar net konuşamayacağını söyledi. Fransız futbol adamı, dopingle mücadele etmek için daha fazla kan testi yapılamsı gerektiğini savunarak Şu an spor dünyası aslında yalancı olan efsaneler olduğunu görüyor. Futbolu bu suçlamaların uzağında tutmalıyız dedi. Yapılan doping testlerinin yetersiz olduğunun altını çizen Wenger Dünya Kupasında oynayan 740 oyuncu olacak ve hepsi tertemiz olacak. Bu bana inandırıcı gelmiyor. Mesela UEFAnın doping kontrollerinde kan örneği alınmıyor. Bence bu testler daha da genişletilmeli. Ben kan testlerinin yapılmasın destekliyorum ifadelerini kullandı. 
Wenger, Doktor Fuentesin merkezinde olduğu doping davası için Dava sadece doktorun bunu nasıl yaptığıyla ilgileniyor. Ama dava kimlerin doping yaptığıyla ilgilenmiyor dedi. 
Avustralya sporunun en karanlık günü 
Avustralya Şuç Komisyonu ve Avustralya Anti Doping Ajansının (ASADA) çalışmaları sonrasında bir basın toplantısı düzenlendi. Avustralya İç işleri ve Adalet Bakanı Jason Clare Bulgular şok edici ve spor severlerin midesini bulandıracak seviyede. En ünlü sporcuları da kapsıyor derken Eski ASADA Başkanı Richard Ings ise Bu Avustralya sporu için kötü bir gün değil. Bu en karanlık gün açıklamasını yaptı. 
Süreyya Ayhandan Alemituya doping kabusu 
TÜRKİYENİN dopingle imtihanın atletizm ayağı 2004de dayanır. Bu tarihte doping testine girmediği için Süreyya Ayhanın spor hayatı çıkmaza girdi. Aslında o tarihteki testi temizdi ama görevlileri engellediği için ceza almıştı. Sonra ise 2008deki örneklerinde yasaklı madde çıkınca spor hayatı bitti. Tam unutmuştuk olanları Karin Melis Mey hatırlattı. Uzun atlamada dünya 3.sü olan Melis, olimpiyatta finale çıksa da yarışmamıştı. Kötü haber de tez yayıldı. Sonrası çorap söküğü... Meryem Erdoğan ve Alemitu Bekelenin de doping kullandığı teşhis edildi. 
Halterde yer yerinden oynadı 
Halterde doping yüzünden federasyon başkanı, yeni oturduğu koltuğu kaybetti. 2011de, Olimpiyat ve Dünya Şampiyonu kadın haltercimiz Nurcan Taylanın aldığı dört yıllık ceza ile sarsılan halter camiası İzzet İnce ve Bünyamin Sudaşın kötü haberleriyle adeta yıkıldı. Bunların üstüne U-23 Avrupa Şampiyonasında da beş sporcu dopingli çıkınca, Federasyonu Başkanı Hasan Akkuş istifa etti.