'Fenerbahçe şike yapmadı'
 
 Bir dönem Beşiktaş’ta yöneticilik de yapan Futbol Federasyonu Basın Sözcüsü Profesör Mete Düren’den şike davasıyla ilgili ortalığı sarsacak sözler. CNN Türk’te Enver Aysever’in sunduğu “Aykırı Sorular” programına konuk olan Düren, Futbol Federasyonu’nun, şike sonucunu düzgün bir şekilde sonuca bağladığını belirterek, “Demirören yönetimi şike davasını hakka ve adalete uygun bir biçimde çözmüştür. Benim vicdanım çok rahat. Fenerbahçe’nin şike yapmadığını, şampiyonluğu hak ederek elde ettiğini düşünüyorum. 15 yıldan beri aktif olarak futbolun içierisindeyim ve hiç şike duymadım. Böyle bir intiba bende uyanmadı. Hatır şikesi hep konuşulmuştur. Bunun bir yakıştırma ve bir etiketleme olduğuna inanabilirsiniz. Ben sahada oynanan futbolun temiz olduğuna inanıyorum” dedi.
 
 UEFA’DA SORUN YOK
 
 Aziz Yıldırım’ın da aklandığını söyleyen Düren, “Türk futbolunun önemli karakterlerinden biri olan Yıldırım’ın kendine has bir üslubu var. Spor hukuku açısından da bu durumdan aklanarak çıkmıştır. UEFA ‘yeni bir dosya ulaşmadığı sürece şu andaki sistemi eski kaldığı yerden devam ettiriyoruz’ dedi bize. Ben artık birşey olacağını sanmıyorum. Şenol Güneş’in ‘Fenerbahçe ile bağlarımız kopmuştur’ açıklaması çok yanlış. Bu tür beyanatlardan şiddetle uzak durulması gerekiyor. Hatalı bir açıklama. Bunun kimseye bir fayda getireceğini düşünmüyorum” sözlerini sarfetti.
 
 Fanatik