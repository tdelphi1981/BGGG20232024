Beşiktaş'ta Fernandes şoku
Beşiktaş Kulüp Doktoru İsmail Başöz, Fernandesin sakatlık nedeniyle 2-3 hafta takımdan uzak kalacağını açıkladı. Ersan Gülüm'ün ise 1 hafta sonra takımla birlikte çalışmalara başlayabileceğini belirtti.
Kulüp Doktoru Başöz'ün açıklaması şöyle:

"Trabzonspor karşılaşmasında sol uyluk arka adalesinde ağrı oluşan futbolcumuz Fernandes'in yapılan muayenesinde adalesinde zorlanmaya bağlı ödem ve küçük bir alanda kanama olduğu tespit edilmiştir. Oyuncunun tedavisine başlanmıştır. Fernandes'in 2-3 hafta takımdan uzak kalacağı öngörülmektedir."

"Yine aynı maçta sakatlanarak oyundan çıkan Ersan Gülüm'ün sol ayak bileği iç yan bağlarında zorlanma ve kemik ödemi tespit edilmiştir. Oyuncunun yaklaşık 1 hafta sonra takımla çalışmalara başlayabileceği düşünülmektedir."