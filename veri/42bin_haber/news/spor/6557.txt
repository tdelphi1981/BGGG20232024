Bu 'Katar'I çok fazla
Olimpiyatı düzenleyen ilk Müslüman ülkenin kendileri olmasını isteyen Katar'ın, 2020'yi kazanması için İspanya başkenti Madrid'e sponsor olduğu iddia edildi
  
 MURAT TARHAN 
 Olimpiyatlar için Tokyo ve Madrid ile yarışa giren Türkiye, oy kullanacak Uluslar arası Olimpiyat Komitesi (IOC) üyeleri nezdinde kulis çalışmalarını sürdürüyor. Ancak son günlerde kulislere düşen bir söylenti, İstanbul için şok etkisi yarattı. Gençlik ve Spor Bakanlığı'nın en güvendiği Müslüman ülkelerin başında gelen Katar'ın, Madrid'in resmi sponsoru olduğu iddia edildi. Katar'ın, kıskançlık yüzünden bu adımı attığı öne sürüldü.
 ZORLUK ÇIKARIYOR 
 SON üç aday şehir arasına Doha'yı sokamayan ve bunun sorumlusu olarak Türkiye'yi gören Katar, olimpiyatı düzenleyen ilk Müslüman ülke olmak için Türkiye'nin kuyusunu kazıyor. İstanbul'un tanıtımını üstlenen konsorsiyumda yer alan yabancı ortaklar, Katar'ın bu girişiminin uluslar arası kulislere yansıdığını Türk yetkililere iletti. 
 OYLAR BÖLÜNMESİN
 2016'YI Rio'ya kazandıran şirketin de yer aldığı ve 160 kişinin çalıştığı İstanbul tanıtım oluşumu, Müslüman ülkelerin oyununun bölünmemesi için yoğun bir kulis faaliyeti gösteriyor.
 YURTLAR AVANTAJ
 UZUN yıllardır Olimpiyat hayalali kuran Türkiye adaylık sürecinde en az harcama yapılacak ülke. İstanbul'un ulaşım yapısı, hükümet bütçesinde yer alıyor. Olimpiyat köyü için yapılacak yurtlar da Kredi Yurtlar Kurumu tarafından programa alındı. Bu yatırımların bütçeleri, İstanbul için bütçede hazır ve olimpiyat harcama kalemlerinde yer almıyor.