Gaziantep'te puanlar paylaşıldı
Spor Toto Süper Lig'in 25. haftasında Gaziantepspor ile Akhisar Belediye Gençlik ve Spor 2-2 berabere kaldı. 
Kamil Ocak Stadı'nda oynanan karşılaşmada Akhisar Belediye Gençlik ve Spor'un gollerini 9. dakikada Gkekas ve 52. dakikada Rosa kaydederken, Gaziantepspor'un gollerini 79. dakikada Traore ve 81. dakikada Wilton attı. 
Maçtan Dakikalar
3. dakikada Dorge, Akhisar Belediye Gençlik ve Spor ceza sahasında Medunjanin'e pas verdi, bu futbolcunun sert şutu kalenin üstünden auta çıktı. 
9. dakikada Akhisar Belediye Gençlik ve Spor, aradığı golü erken buldu. Sertan'ın pasıyla topla buluşan Gkekas, kaleci Karcemarskas ile karşıya karşıya kaldığı pozisyonda, meşin yuvarlağı ağlarla buluşturdu: 0-1 
25. dakikada köşe vuruşundan gelen topa Rosa kafayla vurdu, ancak direğe çarparak dönen topu Gaziantepspor savunması uzaklaştırdı. 
29. dakikada Emrah'ın sağ çaprazdan ortaladığı topa Sertan kafayla vurdu, meşin yuvarlak yandan auta çıktı. 
37. dakikada Dorge orta sahadan getirdiği topu sol çaprazda bekleyen Sernas'a verdi. Sernas'ın sert şutunu kaleci Oğuz yumruklarıyla çeldi. 
Karşılaşmanın ilk yarısı Akhisar Belediye Gençlik ve Spor'un 1-0 üstünlüğüyle sona erdi.
52. dakikada Çağdaş'ın ortaladığı topa kaleci Karcemarskas erken çıktı, Rosa'nın kafayla karşıladığı top ağlarla buluştu: 0-2 
Golün ardından sahaya inen bir Gaziantepspor taraftarı özel güvenlik ekipleri tarafından sahadan çıkarıldı. 
71. dakikada Serdar'ın sağ çaprazdan Akhisar Belediye Gençlik ve Spor ceza sahası içine ortaladığı topa Traore kafayla vurdu, meşin yuvarlak auta çıktı. 
74. dakikada Serdar'ın sağ kanattan ortaladığı topa Turgut kafayla vurdu, meşin yuvarlağı kaleci Oğuz son anda çıkardı. 
79. dakikada Serdar'ın aktardığı topla, Akhisar Belediye Gençlik ve Spor defansını çalımlayarak geçen Traore meşin yuvarlağı filelerle buluşturdu: 1-2
81. dakikada Serdar'ın pasında ceza sahası önünde topla buluşan Wilton, ceza sahası önünden sert vurarak, meşin yuvarlağı ağlara gönderdi: 2-2 
Karşılaşma 2-2 berabere sona erdi. 
Stat: Kamil Ocak
Hakemler: Serkan Çınar, Cem Satman, Bülent Gökçü
Gaziantepspor: Karcemarkskas, Şenol, Medunjanin, Sernas, Kemal, Serdar, Cenk, Kesojevic, Oktay (Dk. 46 Wilton), Taşkın (Dk. 67 Turgut), Dorge (Dk. 46 Traore)
Akhisar Belediye Gençlik ve Spor: Oğuz, Çağdaş, Sertan (Dk. 85 Kenan), Emin, Uğur, Gkekas (Dk. 77 Mustafa), Sonko, Güray, Emrah, Bilal (Dk. 90 Ahmet), Rosa
Goller: Dk. 79 Traore, Dk. 81 Wilton (Gaziantepspor), Dk. 9 Gkekas, Dk. 52 Rosa (Akhisar Belediye Gençlik ve Spor)
Sarı kartlar: Dk. 33 Serdar, Dk. 69 Kesojevic, Dk. 87 Turgut (Gaziantepspor), Dk. 33 Rosa, Dk. 90 Sertan (Akhisar Belediye Gençlik ve Spor)