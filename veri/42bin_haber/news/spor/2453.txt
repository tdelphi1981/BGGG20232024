Lauren Boyle altına yüzdü
İstanbul'da devam eden 11. Dünya Kısa Kulvar Yüzme Şampiyonası'nda kadınlar 800 metre serbest hızlı seride birinci olan Yeni Zelandalı Lauren Boyle, altın madalya kazandı. 
Sinan Erdem Spor Salonu'nda gerçekleştirilen şampiyonanın ikinci gün akşam seansındaki kadınlar 800 metre serbest hızlı seride Boyle, 8.08.62'lik derecesiyle birinci olarak altın madalya aldı.

Danimarkalı Lotte Friis 8.10.99'luk derecesiyle gümüş, ABD'li Chloe Sutton da 8.15.53'lük derecesiyle bronz madalyanın sahibi oldu.