Mersin B.B'de Fenerbahçe hazırlıkları tam gaz
Türkiye Kadınlar Basketbol Ligi takımlarından Mersin Büyükşehir Belediyesi, Fenerbahçe maçının hazırlıklarını sürdürdü.Edip Buran Spor Salonu'nda antrenör Ceyhun Yıldızoğlu'nun nezaretinde yürütülen idman, yaklaşık 2 saat sürdü. Antrenör Yıldızoğlu, AA muhabirine yaptığı açıklamada, kendileri için her maçın değerli olduğunu söyledi.
Rakiplerinin zorlu ve güçlü olduğunu belirten Yıldızoğlu, Ama diğer rakiplerimiz de çok zorluydu. Mesela geçen hafta yaptığımız maç. Dolayısıyla biz maç seçmiyoruz. Her maça çıkıp elimizden gelenin en iyisini yapmaya çalışıyoruz dedi.

Fenerbahçe maçının da bunlardan biri olacağını dile getiren Yıldızoğlu, şunları kaydetti:

Aslında Fenerbahçe maçı, bizim için sıkıntılı bir süreçte denk geldi. Uzun oyuncularımızda sakatlık sorunu var. Ama ne olursa olsun biz sahaya çıktığımızda taraftarımızın da desteğiyle en iyi basketbolu oynamak istiyoruz.
Yıldızoğlu, Erlana Lanay Larkins ile Oksana'nın antrenmanlar sırasında sakatlık yaşadığını, bu iki oyuncunun maç saatine yetişip yetişemeyeceğinin henüz belli olmadığını sözlerine ekledi.