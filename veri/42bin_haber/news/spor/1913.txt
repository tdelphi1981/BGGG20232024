Kayserisporlu golcü Bobo dalya  dedi
Spor Toto Süper Lig ekiplerinden Kayserisporlu futbolcu Bobo, Türkiye kariyerinde resmi maçlarda 100 gol attı.Ligin 13. haftasındaki Sivasspor maçında 1 gol atan Brezilyalı futbolcu, Türkiye kariyerinde resmi maçlarda attığı gol sayısını 100'e çıkardı. Brezilyalı futbolcunun Türkiye serüveni, 2006 yılında Beşiktaş'a transferiyle başladı. 

Bobo, Beşiktaş'ta görev aldığı 6 sezonda 215 lig ve kupa maçında rakip filelere toplam 92 gol attı.

Kayserispor'a ise bu sezon katılan Bobo, yeni takımında forma giydiği 13 maçta rakip ağlara 8 gol göndererek Türkiye kariyerindeki gol sayısını 100'e çıkardı.
2005-2006 sezonu devre arasında Beşiktaş'a transfer olarak Türkiye kariyerine başlayan Bobo, ilk sezonunda 9 kez rakip fileleri havalandırdı. 

2006-2007 sezonunda resmi maçlarda 19, daha sonraki sezonda da 16 gol atan Bobo, 2008-2009'da 18, 2009-2010'da 14, 2010-2011'da 16 gol kaydetti.

Ligde 65, Avrupa'da 10 gol attı

100 gollü Bobo, gollerin 65'ini Süper Lig, 24'ünü Türkiye Kupası, 10'unu Avrupa kupaları, 1'ini ise TFF Süper Kupa'da attı. Bobo, Süper Lig'de 157 maçta 65, Türkiye Kupası'nda 38 maçta 24, UEFA Avrupa şampiyonlar ligi'nde 15 maçta 5, UEFA Avrupa Ligi'nde 16 maçta 5 ve Türkiye Süper Kupa'da 2 maçta 1 olmak üzere, topu rakip filelerle 100 kez buluşturdu.

Bobo'nun Beşiktaş ve Kayserispor formalarıyla resmi maçlardaki golleri şöyle:

Takım Sezon Lig T.Kupası Avrupa Süper Kupa Toplam
---------- ------ --- -------- ------ ---------- ------
Beşiktaş 2005-06 5 4 9
Beşiktaş 2006-07 11 7 1 19
Beşiktaş 2007-08 10 1 4 1 16
Beşiktaş 2008-09 11 7 18
Beşiktaş 2009-10 12 1 1 14
Beşiktaş 2010-11 8 4 4 16
Kayserispor 2012-13 8 8