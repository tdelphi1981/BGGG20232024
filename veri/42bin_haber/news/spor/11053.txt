Gaziantepspor, Orduspor maçı hazırlıklarına başladı
Gaziantepspor, Spor Toto Süper Ligin 26. haftasında 17 Mart Pazar günü deplasmanda karşılaşacağı Orduspor maçı hazırlıklarına akşam saatlerinde yaptığı antrenmanla başladı.
Celal Doğan Tesisleri'nde teknik direktör Bülent Uygun yönetiminde yapılan antrenman, ısınma koşusu ve açma - germe hareketleri ile başladı. 

Daha sonra ise oyuncular 5'e 2 pas çalışması gerçekleştirdi. Antrenman soğuma hareketleri ile son buldu.

Gaziantepspor, Orduspor maçı hazırlıklarına yarın yapacağı antrenmanlar ile devam edecek.