Barcelona'dan sabah antrenmanı!
İspanya La Liga'nın 23. haftasında Barcelona ve Getafe karşı karşıya geldi. Barcelona, kendi sahasında ağırladığı Getafe'yi 6-1'lik farklı skorla geçti.
Karşılaşmanın henüz 6. dakikasında Alexis Sanchez'in golüyle öne geçti. Bu gol Alexis Sanchez'in kariyerindeki 50. gol oldu. 13. dakikada Lionel Messi'nin golüyle devreyi önde kapatan Barcelona, ikinci yarıya yine hızlı başladı. 58. dakikada David Villa'nın golüyle rahatlayan Barcelona, Cristian Tello'nun 79. dakikada attığı golle farkı artırdı. Getafe'den Adrian Vazquez 83. dakikada takımın tek golünü attı. Bu golün ardından Andreas Iniesta ise 90. dakikada, Gerard Pique ise 90+2. dakikada attığı golle tabelayı belirledi. 
1965 yılından bu yana ilk kez Camp Nou'da bir gündüz maçına çıkan Barcelona bu sonuçla puanını 62'ye çıkardı. Getafe ise 29 puanda kaldı. 
Barcelona gelecek hafta Granada ile deplasmanda karşılaşacak. Getafe ise kendi sahasında Celta Vigo ile zorlu bir 3 puan mücadelesine girişecek.