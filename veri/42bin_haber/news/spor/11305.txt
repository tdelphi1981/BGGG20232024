Yıldırım Demirören Beşiktaş'a dava açtı
Beşiktaş Futbol Yatırımları Sanayi ve Ticaret AŞ'nin eski yöneticilerinden Yıldırım Demirören, Ertunç Soğancıoğlu ve Mehmet Soysal, olağan genel kurulda ibra edilmemeleri nedeniyle şirket aleyhine dava açtı.
Beşiktaş Futbol Yatırımları Sanayi ve Ticaret AŞ'nin, Kamuyu Aydınlatma Plaftormu'nda (KAP) yer alan açıklamasına göre, şirketin eski yönetim kurulu üyelerinden Yıldırım Demirören, Ertunç Soğancıoğlu ve Mehmet Soysal, 28 Aralık 2012 tarihinde yapılan olağan genel kurul toplantısında haklarında alınan ibra edilmeme kararlarının hükümsüzlüğü ile şahsi kusur ve eylemlerinden dolayı şirkete karşı sorumlu olmadıklarının menfi tespit davası niteliğinde olmak üzere tespiti ve hükmen ibralarına karar verilmesi talepli olarak İstanbul 31. Asliye Ticaret Mahkemesi'nin 2013/74 E. sayılı dosyası ile şirket aleyhine dava açtı.

Açıklamada davanın ön inceleme aşamasında olduğu bildirildi.