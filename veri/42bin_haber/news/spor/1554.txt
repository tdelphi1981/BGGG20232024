İşte kasadaki para:24 milyon euro
M. United galibiyetiyle gruptan çıkma yolunda büyük avantaj sağlayan G.Saray, Şampiyonlar Liginde yoluna devam ederse parasına para katacak.
GALATASARAY bir maçı kazanmaktan öte işler yaptı. Sarı kırmızılı takım sadece Manchester Unitedı devirmedi, Fatih Terim ve öğrencileri bu galibiyetle G.Saray Kulübü ve yönetimini ekonomik açıdan rahatlattı ve dev bir adım atmasını sağladı. Futbol takımı, şampiyonlar ligindeki başarısı ile şu an itibariyle G.Saray Kulübüne tam 24.1 milyon Euroluk girdi sağladı. Sahadaki performansı ile Galatasaray kulübün kasasını doldurdu. Sezon başındaki transferler ve kadro yatırımlarının karşılığı da alınmış oldu. 
PARA PARAYI ÇEKTİ  
g.saray, Şampiyonlar Liginde gruplara kaldığı için 8.6 milyon Euro ayak bastı parası aldı, üzerine 2 galibiyet ve 1 beraberlik karşılığı 2.5 milyon Euro koydu. Bir de Fenerbahçenin Devler Liginden elenmesi ile sezon sonu kulüplere ödenen market pool bedeli de bölünmeden asgari 13 milyon Euro olarak Galatasaraya kaldı. 
Transfer döneminde kadrosuna 6 önemli futbolcuyu katıp, kasasından bonservis ve kiralama bedeli olarak toplamda 21.6 milyon Euro çıkaran G.Saray bu harcama ile eleştiri dahi almıştı.  
Hamit, Burak, Amrabat, Dany, Melo ve Umut için bonservis ile kiralama bedeli olarak 21.6 milyon Euro ödeyen G.Saray, Şampiyonlar Ligindeki başarı ile 24.1 milyon Euro gelir elde edip kâra geçti. 
DAHA GELECEK DE VAR 
7 puanla Şampiyonlar Ligi H Grubunda ikinci sıraya yerleşen G.Saray, Braga maçından istediği sonucu da alıp, bir üst tura çıkarsa 3.5 milyon Euro gruptan çıkma ödülü alacak. Braga karşısında alınacak 1 puana 500 bin, galibiyet halinde ise 1 milyon Euro daha gelir elde edecek sarı kırmızılılar, Şampiyonlar Liginde elemeyi de geçip çeyrek finale kalırsa 3.9 milyon Euro daha bonusa sahip olacak.  
G.Saraylı taraftarlar kıskandırdı 
İNGİLİZ BBC kanalının spikeri Conor McNamara maçı anlatırken, T.T Arena ile Old Traffordu kıyasladı ve Old Trafford güzel ama çok sessiz. Galatasaray, Arenanın atmosferi ile asla kıyaslanamaz diyerek sarı kırmızılı tribünleri övdü. 
Eski kralı yakaladı 
ŞAMPİYONLAR Liginde geride kalan 5 maçta 5 gol atan Burak Yılmaz, 2003-2004 sezonunda 6 maçta 5 gol atan Hakan Şükürü yakaladı. Burak, ligde attığı 7 golle de, 9 gollü Umuttan sonraki en golcü sarı kırmızılı futbolcu. 
TRANSFER HARCAMALARI 
· Hamit: 3.5 milyon Euro
· Burak: 5 milyon Euro
· Amrabat: 8 milyon Euro
· Dany:         3 milyon Euro
· Melo:  1 milyon 750 bin Euro
· Umut:         350 bin Euro 
TOPLAM: 21.6 MİLYON EURO 
ŞAMPİYONLAR LİGİ GELİRLERİ 
· Katılım geliri: 8.6 milyon Euro
· Cluj beraberliği: 500 bin Euro
· Cluj galibiyeti:  1 milyon Euro
· M.United galibiyeti:  1 milyon Euro
· Market Pool geliri: 13 milyon Euro 
TOPLAM: 24.1 MİLYON EURO 
Futbolculara sıcak para 
SARI kırmızılı yönetim, Manchester United galibiyeti için futbolculara vaat ettiği 50şer bin dolar primi, birkaç gün içinde ödeyecek. Futbolcuların en geç pazartesi gününe kadar primlerini alacakları öğrenildi.