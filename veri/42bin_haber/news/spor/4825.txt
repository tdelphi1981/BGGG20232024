F.Bahçe seyirciye negatif etki yaptı
1461 Trabzon Başkanı Suat Şen, istenmeyen durumlar yaşandığını söylerken, Maçın F.Bahçe ile oynanması seyirci üzerinde negatif etki yaptı dedi.
Maçla ilgili değerlendirmelerde bulunan 1461 Trabzon Başkanı Suat Şen, iyi oynadıklarını, tecrübe kazanmaları açısından kazançlı çıktıklarını söyledi. İlk gole kadar maça hakim olduklarını anlatan Şen, olaylarla ilgili şöyle konuştu:
Maç öncesi ve sırasında taraftarları sağduyuya davet ettik. Ancak maçın F.Bahçe ile oynanması seyirci üzerinde negatif etki yarattı. Atılan yabancı maddeler istenmeyen bir durum oluşturdu.