Buz hokeyinde Bulgaristan seferi
20 Yaş Altı Buz Hokeyi Milli Takımı, Dünya şampiyonası 3. Grup müsabakaları için Bulgaristan'a gidecek.Buz Hokeyi Federasyonu Başkanı Orhan Duman yaptığı açıklamada, müsabakaların, başkent Sofya'da 14 Ocak'ta başlayacağını belirtti.
Milli takım kafilesinin yarın yola çıkacağını belirten Duman, zorlu bir grupta yer aldıklarını ve güçlü rakipleri olduğunu kaydetti. Duman, Milli takımımızın hedefi Bulgaristan'da başarılı bir sonuç elde edebilmek. Grupta 1 takım üst gruba çıkmaya hak kazanacak. Millilerimize güveniyorum. Orada tur atlayan takım olabilmek için canla başla mücadele edeceklerine ve iyi bir performans sergileyeceklerine yürekten inanıyorum değerlendirmesini yaptı.
Başantrenör Tarık Göçmen, yardımcı antrenörler Mehmet Balkaya ve Eduard Hartmann yönetiminde 2 Ocak itibarıyla kamp çalışmalarını Kocaeli'de yapan milliler, Çin, Bulgaristan, Meksika, Yeni Zelanda ve Birleşik Arap Emirlikleri ile mücadele edecek.

Milli takımın maç programı şöyle:

14 Ocak Pazartesi:
13.00 ÇinTürkiye
15 Ocak Salı:
16.30 Birleşik Arap Emirlikleri-Türkiye
17 Ocak Perşembe:
13.00 Meksika-Türkiye
18 Ocak Cuma:
16.30 Yeni Zelanda-Türkiye
20 Ocak Pazar:
16.30 Bulgaristan-Türkiye