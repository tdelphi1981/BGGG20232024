Nöbetçi golcüden ağlatan gol
Fenerbahçe'nin golcü futbolcusu Semih Şentürk bu sezon ilk golünü atınca ekran başında gözyaşı döktü.
Sarı-lacivertlilerde bu yıl 12'nci maçına çıkan nöbetçi golcü, 1461 Trabzonspor karşısında gol perdesini aralayan isim oldu. Semih, 84. dakikada fileleri havalandırırken, bu sezon ilk kez gol sevinci yaşadı. 

242 GÜN SONRA GELEN GOL

Semih, gol sevincini hocasıyla paylaşırken, en büyük mutluluğu eşi Pınar Şentürk yaşadı. Pınar hanım twitter hesabından, "Allah'ım sana şükürler olsun. Çok özlemiştim gollerini. Gözyaşlarıma hakim olamıyorum. Beni hep böyle ağlat sen aşkım" diye yazdı. Semih, dün attığı golle 242 gün sonra gol sevinci yaşadı. Yıldız forvet son olarak 16 Mayıs 2012'deki Türkiye Kupası finalinde fileleri sarsmıştı.