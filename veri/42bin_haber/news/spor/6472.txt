Buz hokeyi maçında yumruklar konuştu
Amerikan Hokey Ligi (AHL)'de mücadele eden iki takımın nefes kesen maçında rakip oyuncular birbirine girdi. Sahada tekme ve yumruklar havada uçuştu.
Kavga, Cumartesi günü New York'taki War Memorial Stadyumu'nda oynanan Syracuse Crunch - St. John's Icecaps maçında yaşandı. İkinci periyoda gelindiğinde ev sahibi takımdan bir oyuncunun rakibine sert girmesinin ardından saha karıştı. Tekme ve yumruklarla birbirine giren oyuncular, seyircilerin yoğun tezahüratları altında kavga etmeye başladı. Saha hakemleri uzun süre müdahalede zorlandı. 

Bu esnada takım arkadaşlarından ayrılan Syracuse Crunch oyuncusu Dustin Tokarski ve St. John's Icecaps'li Eddie Pasquale, kask ve eldivenlerini çıkardıktan sonra sahanın ortasında kavga etmeye başladı. Tokarski ve Pasquale'ın bir düelloyu andıran hesaplaşması ilginç görüntüler oluşturdu. Sahadaki karışıklık hakemlerin çabalarıyla son buldu. Maçı ev sahibi ekip 6  3 kazandı. 
(CİHAN)