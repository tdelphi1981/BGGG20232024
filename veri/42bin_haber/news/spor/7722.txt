Elemeler bitti, sıra finallerde
Atletizm Kulüplerarası Yıldızlar Salon Ligi'nde eleme aşaması sona erdi.Aslı Çakır Alptekin Atletizm Salonu'nda iki gün süren yarışları, erkeklerde Ankara Ego Spor Kulübü 94, kızlarda da İzmir Büyükşehir Belediye Spor Kulübü 78 puanla lider olarak tamamladı.

Erkeklerde Kocaeli Büyükşehir Belediyesi Kağıt Spor Kulübü 91,5 puanla 2'nci, Üsküdar Belediye Spor Kulübü 88 puanla 3'üncü sırayı aldı. Kızlarda ise Bursa Osmangazi Belediye Spor Kulübü 73 puanla 2'nci, Üsküdar Belediye Spor Kulübü de 49,5 puanla 3'üncü oldu.

Erkeklerde 10, kızlarda ise 8 takımın mücadele ettiği ligde, final yarışları, 2-3 Mart tarihlerinde yine aynı salonda yapılacak.