Denver seriye bağladı
NBA'in formda takımlarından Denver Nuggets, Pepsi Center'da ağırladığı Chicago Bulls'u 128-96 yendi
Chicago Bulls: 96 - Denver Nuggets: 128  
NBA'in formda takımlarından Denver Nuggets, Pepsi Center'da ağırladığı Chicago Bulls'u  farklı yenerek peş peşe 8. galibiyetini aldı.  
Rakibini 32 sayı farkla mağlup eden Denver'da, 6 oyuncu çift haneli sayılara ulaşırken, kenardan gelen Wilson Chandler 24 sayı atarak maçın en skorer isim oldu. Kenneth Faried ise 21 sayı 12 ribauntla double double'a imza atarken, yaptığı smaçlarla da taraftarları coşturdu.  
İlk 5 oyuncularından Ty Lawson 16 sayı 12 asist, Danilo Gallinari 15, Andre Iguodala 14 ve kenardan gelen JaVale McGee de 10 sayılık bir performans sergileyerek skora katkı yapan diğer isimler oldu.  
Geceyi ağır bir yenilgi ile kapatan Bulls'ta ise 5 oyuncu çift haneli sayılara ulaşırken, kenardan gelen Daequan Cook, attığı 19 sayıyla takımının en skorer ismi oldu. Carlos Boozer'in 18 sayısı galibiyet için yeterli olmazken; Nate Robinson 14, Luol Deng 11 ve Marquis Teague de 10 sayıyla geceyi kapattı.