Bu Kartal son maça kadar uçar
Devre arası kampını Antalyada yapan Beşiktaş, olumlu izlenimler bıraktı.
Ligin ikinci yarısına iyi bir şekilde hazırlanan siyah beyazlılar, üst sıralardan inmeyecek gibi. Manuel Fernandesin kondisyon problemini halletmesiyle, daha iyi olacaklar.  
SEZONA Feda diyerek başlayan Beşiktaş, ligin ilk yarısını beklenenden çok başka bir yerde bitirdi. Devre arası kampını Antalyada geçiren siyah beyazlılar, rakiplerinin içinde en başarılı kamp dönemi geçiren ekip oldu. 
Tek hedefi ligde şampiyonluk olan Beşiktaşta teknik direktör Samet Aybaba, oyuncularıyla Sidedeki kampta tek tek ilgilendi. Deneyimli teknik adam, kamp kadrosuna altyapıdan oyuncu takviyesi yapmayı ihmal etmedi.  
Tek tek ilgilendi 
Tuttur Cup Turnuvasında Wolfsburga 2-0 yenilen, Trabzonsporla 1-1 berabere kalıp, penaltılarda yenilen Beşiktaşta teknik direktör Samet Aybaba, skordan çok sistem üzerine yoğunlaştı. Futbolcularıyla hazırlık maçlarından sonra görüşmeler yapan deneyimli hoca, verdiği taktiklerin sahada uygulanması yönünde telkinlerde bulundu. 
Kampta takip ettiğimiz kadarıyla; Beşiktaş, ligin ikinci yarısında da taraftarlarını sevindirecek. Tek kulvarda devam eden Kartal, sonuna kadar şampiyonluk yarışını zorlar. 
İbrahim Toraman: Oyuncularla tek tek ilgilenerek, takımın birlikteliği için çaba sarf etti. Takımın en çok koşan ismiydi.  
Necip Uysal: Orta alandaki en önemli silah. Fernandesin yokluğunu hissettirmedi. Antrenmanların en çalışkan ismi. 
Filip Holosko:  Kampın en neşeli oyuncusu. Yerli ve yabancı futbolcuların moral kaynağı. Çalışkan, hırslı ve tempolu.  
Hasan Türk: Kampın hayal kırıklığı yaratan oyuncuların başında geliyor. Sezon başındaki temposunun çok gerisinde.  
Oğuzhan Özyakup:İlk yarıdaki görüntüsünü arattı. Kampın en tembeli. Biraz koşsa çalışsa diye bekliyor Samet Aybaba. 
Olcay Şahan: Tek özelliği fiziği. Hazırlık maçlarının dışında antrenmanlarda da gol atma becerisini bir türlü gösteremedi. 
Fernandes: Sakatlıktan kurtuldu. Düz koşularda tempo çalıştı. Ancak henüz hazır değil. Kondisyon sorunu yaşıyor. 
Veli Kavlak: Durgunluk dönemini atlattı. Özellikle kanat ve forvet bölgesinde özel çalıştırıldı. Samet Hocanın gözdesi. 
Julien Escude: Teknik oyuncu. Antrenmanlarda ve hazırlık maçlarında fiziksel anlamda sorunlar yaşadı. Bunları aşarsa, oynayabilir.  
Batuhan Karadeniz:Bir türlü istenilen performansa ulaşamadı. Forvet yerine yanlış bölgede oynatılması da dikkatlerden kaçmadı.  
Ersan Gülüm:  Yaşadığı sakatlıkların etkisinden bir türlü kurtulamadı. Önceki sezonki performansından çok uzakta.  
Mehmet Akyüz: Forvet diye transfer edilmişti. Sağ kanatta güven veriyor. İlerleyen dönemlerde forma şansı bulabilir.  
Emre Metin:  Altyapıdan A takıma katılan genç kaleci, İskoç McGroger ve Cenk Gönenin arkasında heyecanla çalıştı. 
Sinan Kurumuş: Devre arası kampa katıldı. Gol yollarında Efsane futbolcu Feyyaz Uçarı andırıyor. Her an oynama şansına var. 
Muhammed Demirci:   Yıldız adayı tekniği ve zekası ile izleyenleri şaşırttı. Antrenman ve oynanan hazırlık maçlarında şov yaptı. 
Uğur Boral:  İyi niyetli. Sol kanatta yalnız kaldı. Gökhan Süzenin gelmesi ile ileri uçta orta yapma şansı yükseldi. 
Allan McGregor: Takıma katıldığı günden bu yana güven vermedi. Kalede duruşu ve performansı ile hayal kırıklığı yarattı. 
Erkan Kaş: Beşiktaş kampının iyi niyetli oyuncularından birisiydi. Çok çalışmasına rağmen forma bulma şansı zor.  
Gökhan Süzen:Çıktığı hazırlık maçlarında sol kanatta İsmail Köybaşını arattı. Sadece koşuyor. Forma şimdilik uzak.