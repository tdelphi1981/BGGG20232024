Portekiz basını Meireles'i 'uygunsuz' buldu
Spor Toto Süper Lig'in 16. haftasında oynanan ve Fenerbahçe'nin Galatasaray'a 2-1 kaybettiği karşılaşmada Raul Meireles'e çıkan kırmızı kart Portekiz basınında da geniş yer buldu.
 Süper Lig'in 16. haftasında Fenerbahçe, Galatasaray'a 2-1 kaybederken, Raul Meireles'in kırmızı kart pozisyonu da Portekiz basınında yankı uyandırdı.
 Portekiz basını Meireles'in, karşılaşmanın 82. dakikasında gördüğü kırmızı kartın ardından Halis Özkahya'ya büyük tepki göstermesi ve yaptığı uygunsuz el hareketi nedeniyle ceza almasının gündemde olduğunu belirtti.
 Portekiz'in en saygın spor gazetelerinden ''A Bola'' haberi ''Meireles'e ağır ceza riski'' başlığıyla duyurdu. Pozisyonun fotoğraflarını da internet sayfalarına taşıyan gazete Meireles'in yaptığı hareketi ''uygunsuz'' olarak tanımladı.
 ''Record'' gazetesi, internet sitesinde derbiye ve Meireles'in atılmasına yer verirken, Portekizli futbolcunun oyundan atıldığı pozisyonun videosunu da yayınladı.
 Portekiz'in en popüler spor portallarından ''Mais Futebol'' da derbiye ve Meireles'in oyundan atılmasına geniş yer verdi.
 Genel olarak Portekiz basınına yansıyan haberlerde Meireles'in hakeme yaptığı hareketin ''uygunsuz'' olduğundan ve Portekizli yıldızın ceza almasının gündemde olduğundan bahsedildi.
 -sporx-