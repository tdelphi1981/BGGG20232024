Kısa Kulvar Yüzme Şampiyonası sona erdi
Avrupa Kısa Kulvar Yüzme Şampiyonası, Fransa'nın başkenti Chartres kentinde sona erdi.Türkiye'yi temsil eden 25 sporcu, 22-25 Kasım tarihlerindeki şampiyonada 22 Türkiye rekoru kırdılar, 15 yarı final, 13 final yüzme başarısını gösterdiler.Yüzme Federasyonu Başkanı Ahmet Bozdoğan yaptığı açıklamada, 3 yıl önce kurdukları sistemin başarı ile işlediğini belirterek, Her Avrupa ve dünya şampiyonasında, bir önceki şampiyonadan daha başarılı sonuçlar alıyoruz. Sporcularımız sabah seçmelerde, öğleden sonra finallerde rekorlarını geliştiriyorlar. Türkiye rekorları artık Avrupa'da final seviyesine geldi dedi.

Bozdoğan, önceki yıllarda bayrak takımı çıkaramazken bu şampiyonada bayrak takımlarının 5 final yüzdüğünü ifade ederek, Sporcularımızdaki hızlı gelişme gelecek için bizleri umutlandırıyor. Fransa'da 20-22 yaş aralığındaki sporcularımız performanslarıyla bizi gururlandırdı. Böyle çalışmaya devam edersek yakın bir zamanda Avrupa ve dünyada madalyalar gelmeye başlayacak görüşünü dile getirdi.

12-16 Aralık tarihlerinde Sinan Erdem Spor Salonu'nda düzenlenecek Dünya Kısa Kulvar Şampiyonası yapılacağını anımsatan Bozdoğan, Türk halkını milli yüzücüleri desteklemeye davet etti.

Avrupa Kısa Kulvar Şampiyonası'nda milli sporcuların aldıkları sonuçlar şöyle:
Burcu Dolunay: 100 metre serbestte dördüncü
Dilara Buse Günaydın: 50 metre kurbağalamada sekizinci, 100 metre kurbağalamada yedinci, 200 metre kurbağalamada altıncı
Kemal Arda Gürdal: 100 metre serbestte sekizinci
İskender Baslakov: 50 metre sırtüstünde yedinci
Melisa Akarsu: 200 metre kelebekte sekizinci
İris Rosenberger: 100 metre kelebekte sekizinci
Bayrak takımları: 50 metre serbest karışıkta altıncı, 50 metre karışıkta sekizinci, bayanlar 50 metre serbestte yedinci, bayanlar 50 metre karışıkta altıncı, erkekler 50 metre serbestte sekizinci.