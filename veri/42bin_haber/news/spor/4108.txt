Yarım kalan maçta 3 paun Konyaspor'un
TFF Yönetim Kurulu, PTT 1. Lig'de yarıda kalan MKE Ankaragücü-Torku Konyaspor maçının konuk ekip lehine 3-0 tescil edilmesine karar verdi.Türkiye Futbol Federasyonu (TFF) Yönetim Kurulu, PTT 1. Lig'de MKE Ankaragücü ile Torku Konyaspor arasında 23 Aralık 2012 tarihinde Ankara 19 Mayıs Stadı'nda oynanırken tatil edilen maçın konuk ekip lehine 3-0 tescil edilmesine karar verdi.

Federasyondan yapılan açıklamada, TFF Yönetim Kurulu'nun konuyla ilgili kararı şu şekilde duyuruldu:

23 Aralık 2012 tarihinde Ankara 19 Mayıs Stadı'nda oynanan MKE Ankaragücü-Torku Konyaspor PTT 1. Lig müsabakası 42. dakikada 3-0 Torku Konyaspor takımının üstünlüğüyle devam ederken, Futbol Müsabaka Talimatı'nın 'Güvenlik Nedeniyle Müsabakaların Tamamlanamaması' kenar başlıklı 20. maddesi hükmünün uygulanması suretiyle müsabaka hakemi tarafından tatil edilmiştir. Futbol Müsabaka Talimatı'nın 20. maddesi uyarınca, Türkiye Futbol Federasyonu Yönetim Kurulu'nun 9 Ocak 2013 tarih ve 20 sayılı toplantısında, müsabakanın Torku Konyaspor lehine 3-0 tescil edilmesine karar verilmiştir.
MKE Ankaragücü-Torku Konyaspor karşılaşması, Torku Konyaspor'un 3-0 üstünlüğünde sürerken, maçın 42. dakikasında ev sahibi ekip taraftarlarının sahaya inerek konuk takım taraftarlarına saldırması sonucunda hakem Mürvet Sezer tarafından tatil edilmişti.