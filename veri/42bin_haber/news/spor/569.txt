Biletler satışa çıktı
Dünya Kısa Kulvar Yüzme Şampiyonası'nın biletleri satışa çıkarıldı.
12-16 Aralık 2012 tarihlerinde İstanbul Sinan Erdem spor salonunda düzenlenecek olan, Dünya Kısa Kulvar Yüzme Şampiyonası'nın biletleri satışa çıkarıldı. 2012 Avrupa Spor Başkenti olan İstanbul, sporseverleri önemli organizasyonlarla buluşturmaya devam ediyor.  
Organizasyonu, Türkiye Yüzme Federasyonu tarafından yapılacak olan şampiyona, Türkiye için yüzme dalında ilk kez bir Dünya Şampiyonasına ev sahipliği yapma özelliği de taşıyor. Şmapiyonaya, 160a yakın ülkeden, aralarında dünyaca ünlü yüzücülerinde bulunduğu 900e yakın yüzücü katılacak. 
Üç kategoride satışa çıkan biletlerin fiyatları, 160, 120 VE 80 Lira arasında değişiyor.