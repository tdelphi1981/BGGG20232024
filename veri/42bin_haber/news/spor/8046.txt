Mersin İdmanyurdu-Fenerbahçe maçında ilk gol Webo'nun
Fenerbahçe, Spor Toto Süper Lig'in 21. haftasındaki Mersin İdmanyurdu maçına, geçen hafta Sivasspor karşısındaki 11 ile sahaya çıktı. Sarı lacivertli ekip 45. dakikada Webonun attığı golle ilk yarıyı 1-0 önde kapattı.
İkinci yarısı oynanan karşılaşmada Fenerbahçe'nin 1-0'lık üstünlüğü devam ediyor.

MERSİN İY-FENERBAHÇE:

STAT: Tevfik Sırrı Gür
YAYIN: Lig TV
HAKEM: Özgür Yankaya

MERSİN iDMANYURDU: Bicik, Serkan, Murat, Stepanov, İvan, Hakan, Burhan, Culio, Mitrovic, Nduka, Nobre
TEKNİK DİREKTÖR: Giray Bulak

FENERBAHÇE: Volkan, Gökhan, Bekir, Egemen, Ziegler, Kuyt, Meireles, Baroni, Emre, Sow, Webo
TEKNİK DİREKTÖR: Aykut Kocaman 

CANLI ANLATIM İÇİN SKOR TABELASINA TIKLAYINIZ:






-Fenerbahçe Sivasspor 11'ni bozmadı-

Fenerbahçe Teknik Direktörü Aykut Kocaman, Mersin deplasmanında da geçen hafta Sivasspor maçında sahaya sürdüğü ilk 11'i bozmadı.

Kocaman, geçen hafta olduğu gibi bu maçta da Hasan Ali Kaldırım, Miroslav Stoch ve Milos Krasiç'i kadroya almadı. Ayrıca, Serdar Kesimal, Selçuk Şahin ve Orhan Şam da kadroya dahil edilmedi.

-Fenerbahçe'de kart sıkıntısı-

Fenerbahçe'de 4 oyuncu kart cezası sınırında bulunuyor.

Gökhan, Meireles, Baroni ve Semih, bugünkü maçta kart görmeleri durumunda, cezalı duruma düşecek ve Trabzonspor karşısında forma giyemeyecek.

-Kocaman-Bulak 12. kez rakip-

Mersin İdmanyurdu Teknik Direktörü Giray Bulak ile Fenerbahçe Teknik Direktörü Aykut Kocaman, bugünkü maçta 12. kez rakip oldular.

Geride kalan 11 maçta 4'er galibiyet alan deneyimli hocalar, 3 kez de beraberliği bozamadı.

-Semih forma giyerse 200. maçı olacak-

Bu arada, Fenerbahçe'nin 'nöbetçi golcü' yakıştırması yapılan futbolcusu Semih Şentürk oyuna girmesi durumunda Spor Toto Süper Lig'de 200. maçına çıkmış olacak.

Maça yedek soyunan Semih, 200. kez ligde forma giyebilmek için teknik direktörü Aykut Kocaman'ın işaretini bekleyecek.