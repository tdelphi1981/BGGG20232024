Galatasaray'ın yeni bombasını Nikon patlatacak
Wesley Sneijder ve Didier Drogba'nın transferlerinin ardından Galatasaray, transfer piyasasının popüler takımlarından biri oldu.
Wesley Sneijder ve Didier Drogba'nın transferlerinin ardından Galatasaray, transfer piyasasının popüler takımlarından biri oldu. Avrupa'nın birbirinden önemli yıldızları ile adı anılan Galatasaray, sezon sonunda TFF'nin yabancı kuralında kademeli olarak gideceği sınırlamayı da düşünerek önce kadrosunda bulunan yabancı oyuncuları eritecek ardından da nokta yabancı transferi yapacak!

NIKON'UN SÖZÜ VAR!

Bu nokta transferlerden birinin de; Keisuke Honda olduğu iddia edildi. Japon firması Nikon ile 3 yıllık bir sponsorluk anlaşması imzalayan Galatasaray'ın bir süredir Honda ile ilgilendiğ ve bu transfer için de Nikon'un devreye girmesini talep ettiği biliniyor. CSKA Moskova ile olan sözleşmesi sezon sonunda sona erecek olan Honda, kısa bir süre önce yaptığı açıklamada; takımdan ayrılacağını açıklamış ve en büyük hedefinin de Avrupa'da mücadele eden bir takımda oynamak olduğunu açıklamıştı.

ASIL HEDEF ASYA PAZARI

Japon yıldız Honda için bir süredir nabız yoklayan Galatasaray Yönetimi'nin sezon sonunda Nikon'u da devreye sokarak transfere nokta koymayı planlıyor. Honda transferi ile Asya pazarına da girmek isteyen sarı-kırmızılı kulübünün Tokyo'da GSStore açma düşüncesi ve Japonya'da GSTV projesinin hayata geçirilmesi gibi kritik konuların da işlerlik kazanması sağlanacak.

Bu sezon başında Endenezya'da düzenlenecek olan kampa katılmayı planlayan Galatasaray, burada Endonezya ve Malezya Milli Takımları'nın yanı sıra Everton ile de karşılaşacaktı ancak son anda yapılan değişiklik ile kamp iptal edilmişti. Sarı-kırmızılı kulübün önümüzdeki sezon başında kesin olarak Uzak Doğu seferi düzenlemesi bekleniyor.

(Sporx)