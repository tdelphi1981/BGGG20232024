Arena'da Barça modeli
Nou Camp Stadını örnek alan sarı kırmızılılar, müze, gezi ve konser alanı gibi yeniliklerin yanı sıra, yüksek teknolojili ısıtma sistemi yapacak, dış cephe camla kaplanacak.
G.Saray yönetimi, Türk Telekom Arena Stadını Barcelonanın stadı için yaptıklarını örnek alarak, modernize edecek. 
Hedef Avrupada ilk 10 kulüp arasına girmek diyerek çıtayı yüksek tutan sarı kırmızılılar, geçen yıl yaptıkları tesisleşme yatırımına bu kez Arena için devam edecek. Bu sezon tesisleşme ve alt yapı yatırımı için tam 23 milyon TL harcayan G.Saray, yeniliklere devam edecek. 2013 yılı bütçesinde Arena Stadı için tam 15 milyon TL gibi önemli bir rakam ayıran yönetim birçok önemli yeniliklere imza atacak.  
YENİ BİR KONSER ALANI 
G.SARAY öncelikle kulüp tarihini yansıtan önemli bir müze projesini devreye sokacak. Kulübün efsaneleri, tarihi, tanık olunan önemli zaferler ve başarıların da anlatıldığı teknolojik bir gezi alanı yapılacak. Burası Nou Camp Stadındaki gibi bir yapı olacak. 
Statta gezi ve tanıtım turları da yapılarak, kulübe gelir sağlanacak. Kuruçeşme Arenanın kaldırılması nedeniyle yönetim, Türk Telekom Arena Stadında aslanlı yol olarak adlandırılan bölgeyi konser alanına çevirecek. Buraya İstanbulun açık hava konser alanı eksikliğini giderecek, 10-15 bin kişi kapasiteli bir tesis inşa edilecek. 
ARTIK ÜŞÜMEK YOK  
ARENA Stadının tribün ısıtma sisteminin de eksikliği 3.4 milyon TLlik yatırımla ortadan kalkacak. Kış aylarında soğuk olan Arena Stadı artık 21 derecede sabitlenecek. Türk Telekom Arena Stadının çok fazla rüzgar almasını da estetik bir görüntü ile kapatmayı planlayan G.Saray, dış yapıyı cam tesisle kapatmak için 1.5 milyon TLlik bütçe belirledi. Ayrıca GSGM ile büyük tartışmalara yol açan çatı için ise 3.5 milyon TL ayrıldı.  
Servet harcandı, dahası da geliyor 
· Kalamış Tesisleri:  8.5 milyon TL
· GS Store Mağazası:  3 milyon TL
· GS TV yatırımı:  1.5 milyon TL
· Loca masrafları;  2.2 milyon TL
· Şifreli kombine sistemi:  600 bin Euro
· Arenaya güneş ışığı aracı:  1 milyon TL
· Arenaya tahliye merdiveni:  610 bin TL
· Metin Oktay Tesisleri:  1 milyon 270 bin TL 
· Alt Yapı Tesisleri 2 suni çim saha:  700 bin TL
· Alt Yapı Tesislerine yeni salon:  995 bin TL
· Basketbol Salonu:  200 bin TL
· Küçükçekmece Kürek Tesisleri:  500 bin TL
· Yeni Tekneler:  425 bin TL
· Hasnun Galip Voleybol:  500 bin TL 
TOPLAM: 23 MİLYON TL 
İşte Nou Campın, TT. Arenaya uyarlanacak müthiş özellikleri 
- Cruyfftan Maradonaya bütün efsanelerin anlatıldığı müze.
- 3 dev ekrandan Barcelona takımı ve üyeleri hakkında bilgiler.
- Dünyanın en iyi teknolojisine sahip dijital arena. 
- 8 metrelik dev dijital ekranda Barça tarihinin en iyi 200 anını izleme imkanı.
- 30 dilde Barcelona marşı ve Nou Camptaki tezahüratlar.
- Rezervasyon ile nikah imkanı.
- 20-25 Euroluk bedel karşılığında stadyumda gezi.