Recep Niyaz ameliyat oldu
Fenerbahçe'nin genç futbolcusu Recep Niyaz, "septoplasti" ameliyatı oldu. 
Fenerbahçe Kulübü'nden yapılan açıklamada, futbol takımı oyuncularından Recep Niyaz'ın, burun tıkanıklığı şikayetiyle gittiği Medical Park Hastanesi'nde "septoplasti" ameliyatı olduğu bildirildi.

Açıklamada, Medical Park Göztepe Hastane Kompleksi Kulak Burun Boğaz Uzmanı Doç. Dr. Ünal Bayiz'in genç futbolcunun ameliyatının başarılı geçtiğini ve yarın sabah taburcu olabileceğini ifade ettiği kaydedildi.