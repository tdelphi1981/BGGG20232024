Alex ilk golünü attı
Brezilya Ligi takımlarından Coritiba'ya transfer olan Alex de Souza, Paranaense'nin yedinci haftasında ilk golünü attı.
Fenerbahçe 'den ayrılarak eski takımı Coritiba'ya dönen tecrübeli futbolcu Alex, yeni formasıyla ilk golünü atmayı başardı. Arapongas ile oynanan maçın 51. dakikasında sahne alan Alex kendine has kafa gollerinden birini kaydetti.

Alex'in ilk golüne kulübün resmi sitesinde de geniş şekilde yer aldı. Alex gol sevincini sosyal paylaşım sitesindeki hesabından Türkçe paylaştı. Alex mesajında, "Arapongas: 1 - Coritiba: 1. İlk golümü attım" ifadelerine yer verdi.