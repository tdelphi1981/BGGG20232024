Jose yeniden Chelsea'ye...
Sezon sonunda Real Madrid'den ayrılması beklenen Jose Mourinho'nun bir sonraki durağı da büyük bir ihtimalle Chelsea olacak.
 Granada karşısında alınan mağlubiyet ile birlikte Real Madrid'deki geleceği bir hayli zor giren 'The Special One', Premier Lig'e dönmek için gün sayıyor. İspanya La Liga ekiplerinden Real Madrid'in teknik direktörü Jose Mourinho, cumartesi günü Granada deplasmanında alınan 1-0'lık yenilginin ardından takımdaki geleceğini bir hayli zora soktu.
 Sezon sonu takımdan ayrılacağı yönündeki dedikoduların bir hayli arttığı bir dönemde, Jose Mourinho'nun bir sonraki istikametinin de belli olduğu iddia edildi. İngiliz basınına göre Chelsea, sezon sonunda geçici olarak göreve getirdiği Rafael Benitez'den boşalacak olan menajerlik görevine Portekizli teknik adamı getirmek için çalışmalara şimdiden başladı.
 Newcastle United deplasmanından alınan 3-2'lik mağlubiyet sonrası lider Manchester United'ın 16 puan gerisine düşen Chelsea'de, Roman Abramovich'in Mourinho'yu takımında görmek istediği belirtildi.
 Sezon sonunda Real Madrid'deki görevinden ayrılması beklenen Jose Mourinho'nun Chelsea'ya dönmeye sıcak baktığı ve görüşmelerin Abramovich ve Portekizli teknik adamın menajeri Jorge Mendes arasında sürdüğü belirtildi.
 Hemen her yaptığı açıklamada günün birinde İngiltere Premier League'ye dönmek istediğini dile getiren Jose Mourinho'nun Abramovich ile olan yakın dostluğundan dolayı Londra temsilcisinden gelen teklife sıcak baktığı ifade edildi.
 Portekizli teknik adam, 2004 ile 2007 yılları arasında Chelsea'yi çalıştırmış ve Ada ekibinin başında üst üste iki şampiyonluk yaşamıştı.
  