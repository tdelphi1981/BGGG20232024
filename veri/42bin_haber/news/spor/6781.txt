Fenerbahçe Ziegler'i borsaya bildirdi!
Fenerbahçe Kulübü, İsviçreli eski futbolcusu Reto Ziegler'i kiralamak için görüşmelere başlandığını borsaya bildirdi.
Fenerbahçe Futbol AŞ'den İstanbul Menkul Kıymetler Borsası'na (İMKB) gönderilen ve Kamuyu Aydınlatma Platformu'nda da yer alan açıklamada, 'Reto Ziegler ve kulübümüz hakkında önceki günlerde çıkan haberler asılsız olup, oyuncunun kulübümüze geçici transferi konusundaki görüşmelere bugün başlanmıştır' denildi.

Geçen sezon da kiralık olarak sarı-lacivertli formayı giyen, İtalyan kulübü Juventus'un futbolcusu olan Ziegler, Süper Lig'de çıktığı toplam 38 maçta 1 gol attı. İsviçreli savunma oyuncusunun Türkiye Kupası mücadelesinde de 4 maçta 1 golü bulunuyor.