Özgür Eskişehir'e, Bienvenu Elazığspor'a
Fenerbahçe'de kamp kadrosuna alınmayan iki futbolcunun yeni takımı belli oldu.
 Fenerbahçe Teknik Direktörü Aykut Kocaman'ın kadroda düşünmediği Bienvenu ve forma giyebileceği bir takımda olmasını istediği Özgür Çek'in takımları belli oldu.
 Yılmaz Vural'ın daha önce dile getirdiği gibi Bienvenu Elazığspor ile anlaşırken, Özgür Çek'in ise Eskişehirspor'a gideceği öğrenildi. Ersun Yanal'ın sol kanata düşündüğü Özgür için sarı-lacivertli kulüp ile bir sorun yaşanmayacağı ve şartlarda anlaşma sağlanacağı belirtilirken, takım menajeri Zafer Tüzün, "Büyük ihtimalle Özgür Eskişehirspor için ter dökecek" dedi.
 Resmi açıklamaların bir kaç gün içinde açıklanması bekleniyor.