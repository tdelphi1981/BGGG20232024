A Milli Bayan Hentbol Takımı kampa girecek
2013 Dünya Bayanlar Hentbol Şampiyonası 4. eleme grubunda mücadele eden A Milli Bayan Hentbol Takımı, Azerbaycan ve Portekiz maçları öncesi Ankara'da kampa girecek.Milliler, 18 Kasım Pazar günü akşam saatlerinde Ankara Gordion Oteli'nde toplanacak. Hazırlıklarını THF Spor Salonu'nda sürdürecek Ay-yıldızlılar, 24 Kasım Cumartesi günü deplasmanda oynayacağı maç için 22 Kasım Perşembe günü Bakü'ye hareket edecek. Azerbaycan karşılaşmasının ardından Ankara'ya dönecek olan A Milli Takım, 1 Aralık Cumartesi günü başkentte Portekiz ile mücadele edecek.