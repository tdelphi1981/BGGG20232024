Hasan Dinçer yeniden başkan seçildi
İzcilik Federasyonu Başkanlığı'na, Hasan Dinçer Subaşı yeniden seçildi.CK Farabi Otel'de yapılan olağan genel kurula 104 delegeden 92'si katıldı. Subaşı, 62 oy alarak yeniden başkanlığa getirilirken, diğer aday Muzaffer Gündüz 28 oyda kaldı, 2 oy geçersiz sayıldı.

Hasan Dinçer Subaşı, 2004 yılından bu yana federasyon başkanlığı yaptığını belirterek, İlk başladığımızda 2 bin olan izci sayısı bugün 60 bin oldu. Bu, 8 yıl için büyük bir gelişme dedi.

Gerek doğaya yönelik gerekse sosyal ve kültürel birçok projeye imza attıklarını belirten Subaşı, Çocuk ve gençlerimiz için yapılması gereken çok şey var. Onları güzel ahlaklı, vatanına milletine hayırlı evlatlar olarak yetiştirme yolunda bizlere de görevler düşüyor. Milli Eğitimi Bakanlığı bünyesinde bulunan izcilik branşı Dünya İzcilik Federasyonu'nca tanınmıyordu. Yapılan protokolle birleştik. Yakın zamanda dünyada çok daha fazla tanınır hale geleceğiz diye konuştu.

Hasan Dinçer Subaşı'nın başkanlığındaki yönetim kurulu Ahmet Hamdi Çamlı, Mehmet Celalettin Akça, Metin Balıbey, Hasan Can, Gürsel Dönmez, Erhan Erkin, Aslan Demir, Fikret Işık, Kenan Sayacı, Bilal Durdalı, Ali İhsan Erdem, Taner Yalçın, Nurettin Özdebir ve Ahmet Bahattin Çelik'ten oluştu.

Süleyman Karakaya, Yıldırım Eroğlu denetleme, Engin Özdeğirmenci, Ahmet Bayrak, Mehmet Öztımar, Zekai Genç ve Fatih Ünal disiplin kuruluna seçildi.