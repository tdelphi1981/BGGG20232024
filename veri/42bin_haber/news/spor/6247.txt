Ali Bahadır Aksoy:"Yerimizi koruduk"
Aksoy: "Kazandığımız 3 puan, puan sıralamasında yerimizi korumamızı ve bizden daha alt sıralarda bulunan takımlar ile puan farkını artırmamızı sağladı" dedi.Gümüşhane Torul Gençlik Voleybol Takımı'nın antrenörü Ali Bahadır Aksoy, 4 Eylül Belediye karşısında çok güzel oyunla kazanılan 3 puanla, puan sıralamasındaki yerlerini koruduklarını ve alt sıralardaki takımlarla puan farkını artırdıklarını söyledi.

Bahadır, AA muhabirine yaptığı açıklamada, 4 Eylül Belediye karşılaşmasına mutlak 3 puan almak için çıktıklarını ve bunu da başardıklarını belirterek, Kazanmamız halinde rakibimizle aramızdaki puan farkı 6'ya çıkacak ve 7. 
sıradaki yerimizi koruyacaktık. Rakibimizin kazanması halinde ise puanlarımız eşit olacaktı. Bu nedenle her iki takım için önemli karşılaşmaydı dedi.

KIRAN KIRANA MAÇ TORUL GENÇLİK'İN

4 Eylül Belediye karşılaşmasının ilk 2 setini hatasız oynayarak kazandıklarını, 3. sette yapılan bariz hatalarla seti verdiklerini kaydeden Aksoy, şunları söyledi:

Ancak, 4. sette en az hata ve taraftarlarımızın da olağanüstü desteğiyle seti almasını bildik ve karşılaşmadan 3-1 galip ayrıldık. Sporcularımı kutluyor, taraftarlarımıza bu güzel desteklerinden dolayı teşekkür ediyorum. 2 günlük iznin ardından 2 Şubat'ta deplasmanda oynayacağımız Greenwich Saat TED Kolejliler karşılaşmasına hazırlanacağız.