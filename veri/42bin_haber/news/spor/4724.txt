Federasyonların ana statüleri...
Federasyonların gerçekleştirdiği genel kurullar sonrasında, yeni yasaya uygun hale getirilen ana statüler, Resmi Gazete'de yayımlanmaya başladı.Bu kapsamda, Atletizm Federasyonu'nun yenilenen ana statüsü bugünkü Resmi Gazete'de yayımlanarak, yürürlüğe girdi. Atletizm bu konuda ana statüsü yayımlanan ilk federasyon oldu.

Federasyonlar, Çerçeve Statü'nün Anayasa Mahkemesi tarafından iptal edilmesi sonrasında, Türkiye Büyük Millet Meclisi'nde (TBMM) çıkan 29 Mart 2011 tarih 6211 sayılı yasa kapsamında, 19 Temmuz 2012 tarihli 28358 sayılı Resmi Gazete'de yayımlanan Bağımsız Federasyonlarının Çalışma Usul ve Esasları hakkındaki yönetmelik hükümlerine göre, ana statülerini uygun hale getirdiler.