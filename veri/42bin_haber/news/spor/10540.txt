Fenerbahçe'den taraftarlara önemli uyarı
Fenerbahçe Spor Kulübü, resmi sitesinden yaptığı açıklama ile taraftarlarına Viktoria Plzen maçı için uyarıda bulundu.
İşte kulüpten yapılan o açıklama:

Kulübümüzün, UEFA organizasyonları kapsamında seyirci ve saha olayları sebebiyle almış olduğu cezalar ve bu cezaların kulübümüze vermiş olduğu zararlar malumunuzdur.

Bu nedenle, biletli seyircisi olduğunuz Viktoria Plzen-FENERBAHÇE SK arasındaki maç sırasında güvenlik ve disiplin kurallarına dikkatle uyulmasını, buna aykırı eylemde bulunacaklara engel olunmasını ve gerektiğinde ilgili güvenlik birimlerine bilgi verilmesini rica eder; takımımıza vereceğiniz destek için teşekkür ederiz.

Yüksek riskli maç kategorisinde değerlendirilen ve UEFA Delegesine eş olarak UEFA Güvenlik Temsilcisi atanan maç için biletsiz taraftarlar stat etrafında bulunan kontrol noktalarına ve stat içerisine, kesinlikle alınmayacaklardır.

FENERBAHÇE SPOR KULÜBÜ