Liverpoollu gözlemciler Selçuk'a bayıldı!
Spor Toto Süper Lig'in 16. haftasında Fenerbahçe'yi 2-1 ile geçen Galatasaray'da Selçuk İnan, Burak Yılmaz'ı izlemeye gelen Liverpoollu gözlemcilerin hayranlığını kazandı.
 Fenerbahçe ile Galatasaray arasında oynanan derbi maçı öncesinde İngiltere Premier League ekiplerinden Liverpool yöneticilerinin sarı-kırmızılı golcü Burak Yılmaz için TT Arena'da olacağı öğrenilmiş ve medyayı bu haber uzun süre meşgul etmişti. Merseyside ekibinn gözlemcileri, maçta etkisiz bir futbol ortaya koyan Burak'ı izlemek için geldiler ancak sahada bir başka G.Saraylı oyuncu kendisine hayran bıraktırdı!
 Milliyet'in haberine göre, Galatasaray'ın galibiyet golüne imza atan kaptan Selçuk İnan, Liverpool gözlemcileri tarafından tam not aldı. Kadrosunda bir başka Türk futbolcu Nuri Şahin'i de bulunduran Liverpool'un orta sahasında yaşadığı problemi çözmek için Selçuk'u kesinlikle transfer etmek istedikleri ve sarı-kırmızılı ekibin yöneticilerine görüşme için randevu talebinde bulundukları iddia edildi.
 90 dakika boyunca oldukça olumlu bir futbol oynayan ve serbest vuruştan attığı şık golle takımına 3 puan kazandıran Selçuk İnan için nasıl bir teklif yapacakları bilinmeyen Liverpool kadrosunda Nuri'nin yanı sıra Samed Yeşil de bulunuyor.