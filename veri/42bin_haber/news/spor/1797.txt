"En büyük hedefimiz..."
Banvit'i İzmir'de ağırlayacak olan Pınar Karşıyaka'nın antrenörü Ufuk Sarıca, kendi evlerindeki yenilmezliklerini sürdürmeyi hedeflediklerini bildirdi.Sarıca gazetecilere yaptığı açıklamada, Banvit'in, İzmir'de mağlup ettikleri Fenerbahçe Ülker ve Beşiktaş'tan daha tehlikeli bir takım olduğunu belirtti. Banvit'in tüm oyuncularının uzun süredir beraber oynadığını ifade eden Sarıca, Çok derin bir kadroya sahipler. Banvit karşısındaki avantajlarımız takım olma ruhunu yakalamış olmamız, arka arkaya aldığımız galibiyetler ve taraftarımız olacak. Karşıyaka'ya gönül veren herkesi salonumuzda görmek istiyoruz. İzmir'deki yenilgisizliğimizi sürdürmek en büyük hedefimiz dedi.

Yeşil-kırmızılı yönetim, yarın saat 18.00'da Karşıyaka Arena'da oynanacak karşılaşmanın bilet fiyatını 20 TL, sınırlı sayıda satışa sunulacak öğrenci bileti fiyatını ise 10 TL olarak belirledi.