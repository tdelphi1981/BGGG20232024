2 fark liderlik demek!
Beşiktaş, Süper Lig'in yeni takımı Akhisar Belediyespor'u bugün İnönü Stadı'nda ağırlıyor. 2 farklı galibiyet halinde Siyah-Beyazlılar zirveye yükseliyor 
 Ekonomik sıkıntılar, yıldızlarla yaşanan problemler, transfer dönemindeki imkansızlıklara rağmen Beşiktaş ‘Feda’ sezonunda mücadelesini sürdürüyor. Siyah-Beyazlılar bugün Akhisar Belediyespor’la karşı karşıya geliyor. İnönü Stadı’ndaki mücadele saat 20.00’de başlıyor. Halis Özkahya’nın düdük çalacağı müsabaka Lig TV’den naklen yayınlanıyor. Son haftalarda büyük çıkış yakalayan Beşiktaş için bugünkü karşılaşma 3 puandan daha farklı bir anlama daha geliyor. Eğer Kara Kartallar sahadan 2 farklı bir galibiyetle ayrılırsa, maç fazlası ve gol farkıyla Galatasaray’dan liderlik koltuğunu devralacak.
 
 GOL SİLAHI ALMEIDA
 
 Siyah-Beyazlılar’ın bugünkü en önemli kozu son haftaların formda ismi Hugo Almeida... Antalya karşısında, Türkiye kariyerinde ilk kez hat-trick yapan Portekizli yıldız, bugünkü Akhisar sınavında da Kara Kartallar’ın gol umudu olacak.
 
 Muhtemel 11'ler
 BEŞİKTAŞ: McGregor, Hilbert, Sivok, Ersan, Uğur, İ.Toraman,  Necip, Fernandes, Holosko, Olcay, Almeida
 AKHİSAR BLD.: Oğuz, E.Eren, Uğur, Sonko, Çağdaş, M. Aşan, Emin, Kenan, Anıl, Sertan, Bruno
 HAKEM: Halis Özkahya
 STAT: İnönü
 SAAT: 20.00
 YAYIN: Lig TV
  