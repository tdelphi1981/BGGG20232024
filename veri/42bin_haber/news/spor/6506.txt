Bienvenu Zaragoza'ya kiralandı
 
 Fenerbahçe'de forma şansı bulamayan Henri Bienvenu, Real Zaragoza'ya kiralandı. Fenerbahçe'den KAP'a gönderilen açıklamada "Garanti ücretleri Real Zaragoza tarafından karşılanmak üzere futbolcumuz Bienvenu'nün Real Zaragoza'ya 30.06.2013 tarihine kadar geçici transferi konusunda anlaşmaya varılmıştır" denildi.
 
 Sarı-lacivertli kulüpte beklentileri karşılayamayan Bienvenu, bu sezon Avrupa'da ve ligde oynadığı 5 maçta, toplam 143 dakika süre alabildi. 
 
 Real Zaragoza, 21. haftası geride kalan La Liga'da 23 puanla 14. sırada yer alıyor.