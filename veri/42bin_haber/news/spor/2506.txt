"İyi oyunumuzu puana yansıtacağız"
Denizli Belediyespor Teknik Direktörü Adnan Erkan, Beyaz Grup'ta yarın deplasmanda karşılaşacakları İnegölspor maçında iyi oyunu puana yansıtacaklarını söyledi.Adnan Erkan, yaptığı açıklamada, ligde çok iyi oynamalarına rağmen şanssız şekilde puanlar kaybettiklerini, ancak İnegölspor maçıyla bunu telafi etmek istediklerini kaydetti.

İnegöl'den 3 puanla dönmek istediklerini belirten Erkan, sözlerini şöyle konuştu: İlk devreyi en kötü 16 puanla tamamlamayı düşünüyoruz, ama 18 olursa harika olur. Buradan alacağımız puanlar, hem önümüzdeki hafta, hem de devre arasındaki planlamamız için çok önemli hale geliyor. Son haftalardaki iyi oyunumuz bizi ümitlendiriyor, mutlu ediyor. Son dört karşılaşmada yenilmedik, galip geldiğimiz bir maçın dışındaki karşılaşmalar beraberlikle sonuçlandı. Artık bu sefer iyi oyunumuzu puana yansıtacağız. İnegölspor maçından 3 puanı çıkarabilecek güçteyiz. Mutlu döneceğimizi düşünüyorum.

Denizli Belediyespor, yarınki müsabaka için karayoluyla İnegöl'e gitti.