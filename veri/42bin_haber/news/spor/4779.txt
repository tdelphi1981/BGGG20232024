Para babalarına Ada'da isyan
 
 Premier Lig’in 4 ekibi Arsenal, Manchester United, Liverpool ve Tottenham’ın, yeni yıldan önce Arsenal’in kulüp binasında toplanıp, ligin CEO’su Richard Scudamore’e bir mektup gönderdikleri ortaya çıktı. Gündemi sarsan bu haberde 4 kulüp, transferlere büyük paralar harcayan Manchester City ve Chelsea’nin Fair-Play’e uymayan harcamalarını durdurmak için Arsenal antetli kağıda, “UEFA ve Futbol Federasyonu tarafından yapılması istenen Fair-Play gelir-gider kurallarının, bazı kulüpler tarafından tam anlaşılmadığını görüyoruz” diye yazdı.
 
 ‘BAŞKANIMIZ PLATINI OLSUN’
 
 Mektupta yazılanlar hakkında 4 kulüp de ortak noktada buluştuktan sonra United’ın CEO’su David Gill, “Eğer eşitlik sağlanmayacaksa bütün Fair-Play harcamaları anlaşmasını, İngiltere Futbol Federasyonu yerine direkt olarak UEFA’ya bildirelim. Böylece UEFA Başkanı Michel Platini, aynı zamanda İngiliz kulüplerinin de başkanı olur!” diye konuştu.
 
 Edip Adanır/Londra