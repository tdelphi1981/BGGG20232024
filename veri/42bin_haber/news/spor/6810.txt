Emre, Atletico Madrid'e veda etti
Fenerbahçe'ye transfer olan Emre Belözoğlu, yaklaşık 6 ay formasını giydiği Atletico Madrid'e veda etti.
Atletico Madrid'in resmi internet sitesi aracılığıyla açıklama yapan Emre, 'Atletico Madrid'de büyük bir tecrübe yaşadım. Burada kendimi çok iyi hissettim, çok mutlu oldum, herkese teşekkürler' dedi.

Atletico'da büyük futbolcularla aynı ortamı paylaştığını, kendisini bir aile ortamında hissettiğini, teknik direktör Simeone, kulüp başkanı Enrique Cerezo ve yönetim kurulu başkanı Miguel Angel Gil gibi önemli kişileri tanımaktan memnuniyet duyduğunu belirten Emre, Fenerbahçe'ye transferinde sağladığı kolaylıklar nedeniyle Atletico Madrid yöneticilerine teşekkür etti.

'Atletico'da 20 maç oynadım. Bu normal, çünkü çok büyük bir takım. Fenerbahçe benim Türkiye'deki evim' diyen 32 yaşındaki milli futbolcu, 'Fenerbahçe beni çok istiyor ve 2,5 yıllık sözleşme teklif etti. Benim için en iyisinin bu olduğunu düşünüyorum. Yüreğimde çok garip hisler var, o yüzden daha fazla konuşmak istemiyorum' ifadesini kullandı.

Emre Belözoğlu, son olarak 'en büyük başarıları elde etmesini dilediği' Atletico Madrid'in bu yıl Avrupa Ligi Kupası'nı ve İspanya Kral Kupası'nı kazanmasını, ligi de gelecek yıl Şampiyonlar Ligi'nde mücadele edecek, konumda bitirmesini umduğunu dile getirdi.