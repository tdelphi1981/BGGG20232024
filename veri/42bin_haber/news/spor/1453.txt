Double double Ömer!
Milli oyuncumuz Ömer Aşık’ın da formasını giydiği Houston Rockets, sahasında konuk ettiği New Orleans Hornets’ı 100-96’lık skorla mağlup etti. 
Sezon öncesi, geçen sezonun "en iyi 6. adamı" ödülünün sahibi James Harden'ı takasla kadrosuna katan Houston Rockets, konuk ettiği New Orleans Hornets'i, Harden'ın 30 sayıyla sahanın en skoreri olduğu maçta 100-96 mağlup etti. 

Rockets'da Ömer Aşık, ilk 5'de başladığı maçı, 15 sayı, 12 ribaund ve 2 blokla tamamlayarak "double double" yaptı. Chandler Parsons da 13 sayı ve 10 ribaundla katkı yaptı.

Hornets cephesinde ise Venezuelalı Greivis Vasquez'in 24 sayı, 5 ribaund ve 9 asistle kariyer sayı rekorunu kırdığı maçta, oyuna sonradan giren Ryan Anderson'ın 20 sayı ve 12 ribaundluk gayreti galibiyet için yeterli olmadı.