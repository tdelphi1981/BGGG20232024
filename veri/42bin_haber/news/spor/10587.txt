Bilet krizi büyüyor
Taraftarlara ayrılmayan ve normal fiyatları 25 ile 44 Euro olan biletler, karaborsada tam bin 100 liraya satılıyor.
GALATASARAYın, Schalke maçı için Alman kulübünden gelen 2 bin 500 adet bileti taraftar için satışa çıkarmadan tüketmesinin yankıları sürüyor. Buna karşılık Almanyada yaşayan bazı kişilerin elde ettiği biletleri, normal fiyatları 25 ila 44 Euro arasında olmasına rağmen 1100 TLye sattığı belirtildi. Son bilet mağduru ise, G.Saray Kulübüne çok yakın bir turizm şirketi oldu.  
TURİZM ŞİRKETİ 100 BİN EURO ZARARDA 
NORMALDE, hiçbir turizm acentesine bilet verme taahüdünde bulunmayan sarı kırmızılı bir yönetici, bir şirkete 200 adet bilet garantisi verdi. Ancak, biletlerin loca sahipleri, yönetim ve sponsorlar tarafından tükenmesinin ardından şirket sahibine, Kusura bakmayın, kontrolümüz dışında bilet kalmadı denildi. 
Garanti verilmesi nedeniyle uçak kiralama bedeli olan 70 bin Euro ve 30 bin Euroluk Almanyadaki otel masraflarını ödeyen bu firma ise, toplamda 100 bin Euroluk zarara girdi. 
Yönetim kendini savundu 
G.SARAY dün bir açıklama yaparak, Biletlerin tümü turizm acentası vasıtasıyla ve doğrudan kulübe yapılan başvurular sonucu taraftarlarımıza intikal ettirilmiştir. 2 bin 700 bilet içinde tek bir biletin bile parasız verilmediğini özellikle belirtmek isteriz ifadelerini kullandı.