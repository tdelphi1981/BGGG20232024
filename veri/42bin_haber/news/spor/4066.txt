Yekta yeniden idmanda
Ailevi nedenlerden dolayı Galatasaray'ın kampından ayrılan Yekta Kurtuluş, tekrar kampa katılarak sabah yapılan antrenmanda yer aldı.Devre arası hazırlıklarını Antalya'nın Serik ilçesine bağlı Belek beldesinde sürdüren Galatasaray, basına kapalı gerçekleşen sabah antrenmanında Calista Oteli'nin futbol sahalarında çalıştı.

Üç grup halindeki top kapma çalışmasıyla başlayan sabah antrenmanında daha sonra ısınma hareketleri yapıldı. Ardından dar alanda çift kale maça geçilen antrenmanın ana bölümünde ise taktik çalışması gerçekleştirildi.

Ailevi nedenlerden dolayı bir süre önce kamptan ayrıldıktan sonra dün akşam yeniden kampa katılan Yekta Kurtuluş ise antrenmanda takımla birlikte çalıştı. Sakatlığı devam eden Semih Kaya da antrenman sahasında çalıştı.

Galatasaray, devre arası kamp çalışmaları kapsamında yarın Bundesliga 2. Lig takımlarında Aalen ile hazırlık maçında karşılaşacak. Mardan Antalyaspor Stadı'ndaki mücadele saat 14.30'da başlayacak.