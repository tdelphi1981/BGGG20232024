'Türkler takım oyunundan uzaklar'
Danimarka basını A Millilerimizle oynadıkları karşılaşmaya geniş yer ayırırken, maçı yayınlayan TV 2 kanalının spikeri oyuncularımızı takım olmaktan uzak olarak nitelendirdi.
  
 Türkiye - Danimarka milli maçını değerlendiren Danimarka basını, yedeklerle sahaya çıkan takımlarına övgü yağdırdı. Teknik direktör Morten Olsen, oyuncularının ağır hareket ettiğini söylerken, Danimarka basını ise orta saha oyuncularına 10 üzerinden 10, diğer oyunculara 10 üzerinden 7 puan verdi.
 Danimarka basınında yer alan satır başları şu şekilde:
 BT Gazetesi: Olsen'in yedekleri Türkiye ile 1-1 berabere kaldı. Bütün bir yıl kötü oynayan Danimarka Milli Takımı, Türkiye'de yedeklerle 1-1 berabere kalarak iyi bir futbol sergiledi. Türkiye'nin kendi evinde deliğinde almasını önlemek kolay iş değil. Milliler, 2013 için umut verdi. Türkiye de şans kaçırdı. Çok iyi futbolcu olan Arda Turan kaleye bir şut çekti, Danimarkalı kaleci golü güçlükle engelledi. Danimarka Milli Takımı evine başı dik döndü.
 Ekstra Bladet Gazetesi: Danimarka Milli Takımı Teknik Direktörü Morten Olsen, karşılaşmayı değerlendirirken "Neticeden biraz olsun memnunum, ama maç boyunca takımın birbirine daha bağlı olması gerekirdi. Maçta iyi pozisyonlar yaratan oyuncularımı gördüm. İyi başladık, paslarda çok ağır kaldık. Kaptan Bendtner'in tecrübeye ihtiyacı var. Sorumluluk alması gerekir" dedi. Morten Olsen, Türk Milli Takımı'nın da çok iyi oynadığını ve her zaman zorlu rakip olduğunu söyledi. Genç orta saha oyuncusu Christian Eriksen ise, Danimarka'nın daha iyi oynadığını, galibiyeti hak etmelerine rağmen alamadıklarını söyledi.
 Maçı naklen yayınlayan TV 2 spikeri: "Türk Milli Takımı çok teknik oyunculara sahip, ancak her zaman olduğu takım oyunundan biraz uzaklar"