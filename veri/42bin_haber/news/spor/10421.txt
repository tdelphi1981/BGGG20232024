Bucks uzatmayı seviyor
Ersan İlyasova ve Enes Kanter'i karşı karşıya getiren maçta, Milwaukee Bucks uzatma dakikalarında Utah Jazz'ı 109-108 yendi. 
Amerikan Ulusal Basketbol Ligi'nde (NBA) milli basketbolcular Ersan İlyasova ve Enes Kanter'i karşı karşıya getiren maçta, Milwaukee Bucks sahasında uzatma dakikalarında Utah Jazz'ı 109-108 yendi. 
NBA'e 7 maçla devam edildi. Normal süresi 99-99 biten maçta, İlyasova'nın takımı Bucks sahasında Kanter'in takımı Jazz'ı 109-108 mağlup etti. Karşılaşmaya ilk 5'te başlayan İlyasova 7 sayı, 4 ribaunt ve 4 asist kaydetti, 2 kez de top çaldı. İlyasova'nın takımında Monta Ellis 34, Brandon Jennings de 20 sayı ve 17
asistlik "double-double"ı ile galibiyete katkı sağladı.
 
Genç milli basketbolcu Enes Kanter ise sonradan girdiği oyunda 32 dakika forma şansı bulurken, 18 sayı, 10 ribaunt ve 1 asistle "double-double" yaptı, ancak takımının yenilgisinin önüne geçemedi. Son 5 maçının 4'ünü kaybeden Utah temsilcisinde Derrick Favors'ın 23 sayı ve 15 ribaundu, Paul Millsap'in 22 sayı
ve 14 ribaundu ve Alec Burks'ün 19 sayısı yenilginin önüne geçemedi.

Toplu sonuçlar şöyle:

Golden State Warriors-Toronto Raptors: 125-118
Portland Trail Blazers-Charlotte Bobcats: 122-105
Denver Nuggets-Atlanta Hawks: 104-88
Minnesota Timberwolves-Miami Heat: 81-97
New Orleans Hornets-Orlando Magic: 102-105
Milwaukee Bucks-Utah Jazz: 109-108 (Uzatmada)
Cleveland Cavaliers-New York Knicks: 97-102