Efes Moskova'da buz kesti
Basketbolda THY Avrupa Ligi "Top 16" turu E Grubu'ndaki ilk maçında Anadolu Efes, deplasmanda Rusya'nın CSKA Moskova takımına 90-71 yenildi. 
Rusya'nın başkenti Moskova'daki Universal Sports Hall CSKA'da yapılan maçın ilk çeyreği, 25-24 ev sahibi takımın lehine sonuçlandı. Devre ise 42-42 eşitlikle sona erdi. Üçüncü çeyreği 63-58 önde bitiren CSKA Moskova, sahadan da 90-71 galip ayrılan taraf oldu.

CSKA Moskova'da 22'şer sayıyla oynayan Nenad Krstic ve Sonny Wimms, takımlarını galibiyete taşırken, Anadolu Efesli basketbolcu Jordan Farmer ise 24 sayıyla maçın en skorer ismi oldu.

Anadolu Efes, turdaki ikinci maçını, 3 Ocak Çarşamba günü Yunanistan'ın Panathinaikos takımıyla sahasında yapacak.