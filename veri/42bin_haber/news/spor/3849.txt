İç sahanın lideri Fenerbahçe
Süper Lig'in son 5 sezonunda, şampiyonluk yaşayan 5 takım içinde kendi evindeki maçlarda en iyi performansı Fenerbahçe sergiledi.

Ligde 2008-2009 sezonundan başlayan ve bu sezonun ilk yarısını kapsayan değerlendirmede Fenerbahçe, şampiyonluk yaşayan diğer takımlar Beşiktaş, Galatasaray, Trabzonspor ve Bursaspor'a iç saha performansı bakımından fark attı.

Son 5 sezonda ev sahibi takım sıfatıyla Kadıköy'de 80 maça çıkan sarı-lacivertli ekip, 196 puan topladı ve en yakın rakibi Galatasaray'ın, bir maç fazlasıyla tam 35 puan önünde yer aldı. Ligin son 5 sezonunda kendi evlerindeki maçlarda Galatasaray 161, Trabzonspor 158, Bursaspor 157, Beşiktaş ise 156 puan elde etti.

-Bütün unvanlar Fenerbahçe'nin-
Fenerbahçe, Süper Lig'in son 5 sezonunda, ligde şampiyonluk yaşayan diğer 4 rakibiyle yapılan performans kıyaslamasında sadece puan olarak değil, diğer bütün istatistiklerde ön plana çıktı.

Sarı-lacivertli takım, en çok galip gelen (61), en az yenilen (6), en çok gol atan (177), en az gol yiyen (61) ve en iyi gol averajı (116) bakımından da Beşiktaş, Galatasaray, Trabzonspor ve Bursaspor'un önünde yer aldı.

'Sarı Kanaryalar' ayrıca, 2010-2011 ve 2011-2012 sezonlarını Fenerbahçe Şükrü Saracoğlu Stadı'nda yenilgisiz kapatarak, iç saha performansını pekiştirdi.

-En kötüsü Beşiktaş-
Beşiktaş, ligde son 5 sezondaki iç saha performansı bakımından şampiyonluk yaşayan diğer 4 takımın gerisinde kaldı.

Ligin son 5 sezonundaki 80 maçta ev sahibi takım sıfatıyla 156 puan toplayan siyah-beyazlılar, Fenerbahçe'den 40, Galatasaray'dan 5, Trabzonspor'dan 2, Bursaspor'dan da 1 puan az aldı.

'Kara Kartallar', şampiyonluk yaşayan 5 takım içinde son 5 sezonda iç sahada en az galip gelen (45), en çok berabere kalan (21) ve en çok gol yiyen (80) takım oldu.

-Cezalı maçlar-
Fenerbahçe, son 5 sezonda toplam 13 maçını cezası nedeniyle Kadıköy'de seyircisiz oynadı.

Beşiktaş, aynı sürede iç sahadaki cezalı 8 lig maçından 3'ünü tarafsız sahada (Antalya), 5'ini ise BJK İnönü Stadı'nda seyircisiz oynamak zorunda kaldı.

Galatasaray, son 5 sezonda cezası nedeniyle 1 maçını tarafsız sahada (Kayseri), 3 maçını ise kendi evinde seyircisiz yaptı.

Trabzonspor, aynı süre içinde 1 maçını tarafsız sahada (Kocaeli), 5 maçını kendi sahasında seyircisiz oynadı. Bordo-mavili ekip ayrıca, 2 maçını da Hüseyin Avni Aker Stadı'ndaki iyileştirme çalışmaları nedeniyle İstanbul Atatürk Olimpiyat Stadı'nda yaptı.

Bursaspor, son 5 sezonda cezası nedeniyle 2 maçını tarafsız sahada seyircisiz (Sakarya ve Eskişehir), 4 maçını da kendi sahasında seyircisiz oynamak zorunda kaldı. Yeşil-beyazlı ekip ayrıca, 2010-2011 sezonunda kendi evindeki Beşiktaş maçında, karşılaşma öncesi stat dışında çıkan taraftar olayları nedeniyle 3-0 hükmen yenik ilan edildi.

Türkiye Futbol Federasyonu'nun aldığı karar uyarınca maçlarda seyircisiz oynama cezaları son 2 sezondur kadınlar ile 12 yaş ve altı çocuklara açık şekilde uygulanıyor.

-Bir bakışta 5 sezon-
Süper Lig'de şampiyonluk yaşayan Beşiktaş, Fenerbahçe, Galatasaray, Trabzonspor ve Bursaspor'un son 5 sezonda kendi evlerinde yaptığı maçlar sonucu oluşan genel performans tablosu şöyle: Takım O G B M A Y AV P Fenerbahçe 80 61 13 6 177 61 116 196 Galatasaray 79 48 17 14 151 79 72 161 Trabzonspor 80 47 17 16 135 74 61 158 Bursaspor 80 46 19 15 123 63 60 157 Beşiktaş 80 45 21 14 144 80 64 156 

-Son 5 sezon-
Süper Lig'de şampiyonluk yaşayan Beşiktaş, Fenerbahçe, Galatasaray, Trabzonspor ve Bursaspor'un son 5 sezonda kendi evlerinde yaptığı maçlar sonucu oluşan takımlara göre performans tabloları şöyle:

Beşiktaş: Sezon O G B M A Y AV P 2012-2013 9 4 4 1 21 12 9 16 2011-2012 20 11 4 5 31 21 10 37 2010-2011 17 8 5 4 35 24 11 29 2009-2010 17 10 5 2 28 11 17 35 2008-2009 17 12 3 2 29 12 17 39 

Fenerbahçe: Sezon O G B M A Y AV P 2012-2013 9 6 1 2 18 10 8 19 2011-2012 20 16 4 0 43 13 30 52 2010-2011 17 14 3 0 41 8 33 45 2009-2010 17 13 2 2 33 13 20 41 2008-2009 17 12 3 2 42 17 25 39 

Galatasaray: Sezon O G B M A Y AV P 2012-2013 8 5 2 1 16 9 7 17 2011-2012 20 13 5 2 41 18 23 44 2010-2011 17 8 2 7 22 21 1 26 2009-2010 17 11 4 2 37 13 24 37 2008-2009 17 11 4 2 35 18 17 37 

Trabzonspor: Sezon O G B M A Y AV P 2012-2013 9 4 3 2 9 7 2 15 2011-2012 20 11 2 7 40 29 11 35 2010-2011 17 12 4 1 34 12 22 40 2009-2010 17 11 3 3 29 12 17 36 2008-2009 17 9 5 3 23 14 9 32 

Bursaspor: Sezon O G B M A Y AV P 2012-2013 9 3 4 2 12 7 5 13 2011-2012 20 11 4 5 28 16 12 37 2010-2011 17 9 4 4 22 20 2 31 2009-2010 17 14 1 2 37 9 28 43 2008-2009 17 9 6 2 24 11 13 33 

Not: Takımlar 2011-2012 sezonunda iç sahada 17'si Lig Grubu, 3'ü de Süper Final'de olmak üzere toplam 20'şer maç yaptı. Galatasaray, bu sezonun ilk yarısında kendi evinde diğer 4 rakibinden 1 maç eksik oynadı.