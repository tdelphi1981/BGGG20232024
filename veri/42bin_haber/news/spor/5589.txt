Sneijder hastaneye geldi
Galatasaray'ın İnter Kulübü'nden transfer ettiği Hollandalı yıldız futbolcu Wesley Sneijder sağlık kontrolü için hastaneye geldi.
Sarı - kırmızılıların dün İstanbul'a getirdiği ve binlerce taraftarın karşıladığı yıldız futbolcu, konakladığı otelden bu sabah saatlerinde sağlık kontrolü için Ulus'ta bulunan özel bir hastaneye geldi.

Sneijder'in hastaneye giriş yaptığı sırada hastane personelinin ve güvenlik elemanlarının kapı önündeki ilgisi yıldız futbolcuyu şaşırttı. 

Hollandalı futbolcunun tetkikleri devam ediyor.