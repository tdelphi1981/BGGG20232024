Alanya Şampiyon sesleriyle çınladı
Floryada dün sabahki idman sonrası Alanyaya uçan G.Sarayı coşkulu bir taraftar grubu Şampiyon tezahüratlarıyla karşıladı.
GALATASARAY dün sabah Florya Metin Oktay Tesislerinde çalıştıktan sonra devre arası hazırlık kampı için Alanyaya uçtu. Sarı kırmızılıları ise Gazipaşa Havaalanında coşkulu bir taraftar topluluğu karşıladı. Yaklaşık 400 kişilik taraftar grubu yeri göğü, Şampiyon Cimbom tezahüratıyla inletti. Ancak, futbolcuları görmek isteyen taraftar oyuncuların uçağın yanına gelen takım otobüsüne geçmesi ile büyük hayal kırıklığı yaşadı. 
ENGELLİ TARAFTARA JEST 
OTOBÜSTE Fatih Terim, engelli genç bir Galatasaray taraftarını görünce aracı durdurup indi. Bu gencin isteğini kırmayan Terim, taraftarla birlikte resim çektirip imza verdi. Kadroda 4 ay önce ağır bir sakatlık geçiren Ujfalusi de yer aldı. 
Ara  transfer dönemi yarın start alıyor 
2012-2013 futbol sezonu ikinci transfer ve tescil dönemi yarın start alıyor. FIFA kuralları gereği 28 gün sürecek transfer dönemi, 1 Şubat 2013 Cuma günü sona erecek. Takımlar bu süre içinde takımlarını takviye edebilecek. 
Ujfalusi sevinci  
SEZON başında çapraz bağları kopan Tomas Ujfalusi, aylar süren rehabilitasyon çalışmalarının ardından dün antrenmanlara başladı. Koşuların startını veren Çek futbolcunun şubat ayında oynayacak duruma geleceği öğrenildi.