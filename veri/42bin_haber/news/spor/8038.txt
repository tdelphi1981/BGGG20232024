Niang: "Teşekkürler Raul..."
Beşiktaş'ın devre arası transfer sezonunun son gününde Katar'ın Al-Sadd takımından 6 aylığına kiraladığı Mamadou Niang, dün akşam oynanan Sanica Boru Elazığspor maçı ile ilk kez Beşiktaş formasını giydi.Beşiktaş'ın devre arası transfer sezonunun son gününde Katar'ın Al-Sadd takımından 6 aylığına kiraladığı Mamadou Niang, dün akşam oynanan Sanica Boru Elazığspor maçı ile ilk kez Beşiktaş formasını giydi. Transferi öncesi 1 aydan fazla bir süre müsabaka oynamayan ve antrenman eksiği bulunan Niang, son 8 dakika oyunda kaldı.

Beşiktaş ile sadece 1 hafta antrenmanlara çıkmasına rağmen, oyunda kaldığı sürede kalitesini belli eden Niang, takımının attığı üçüncü golde de etkili oldu. Alt düzeyde futbolun oynandığı Katar'da geçirdiği bir buçuk yılın ardından Türkiye Ligi'ne yeniden alışmaya çalışan Niang, Al-Sadd'daki takım arkadaşı Raul Gonzalez'in fiziki açıdan kötü durumda olmamasında önemli bir rolü olduğunu belirtti. 

Sanica Boru Elazığspor maçı öncesi takım arkadaşları ile sohbet eden Niang bu sezon başında Al-Sadd'a transfer olan Raul'ün çok iyi bir profesyonel olduğunu ve İspanyol futbolcunun kendisini olumlu etkilediğini şu sözlerle ifade etti:

"Katar'da çok alt seviyede futbol oynanıyor. Maçların ve antrenmanların kalitesi iyi değil. Zaten genelde haftada 2 antrenman yapıyorduk. Ayrıca eşimin doğum yapması nedeniyle son bir ay futboldan uzaklaştım. Bırakın antrenman yapmayı sadece koşu yaparak formda kalmaya çalıştım. Şu anda tam hazır değilim ama üst düzey futboldan bir buçuk sene uzak kalmama rağmen kısa sürede ideal formuma ulaşacağım. Bu durunda Raul'un etkisi büyüktür. 

Bu sezon başında Al-Sadd'a transfer oldu ve kendisi ile iyi bir dostluk kurduk. Raul çok iyi bir profesyonel. Katar'da çok kaliteli bir ortamın olmadığının farkındaydı ama hiç bir zaman antrenman yapmayı ihmal etmedi. Raul'ün profesyonellik anlayışı beni etkiledi. Yaptığımız sohbetlerde futbolu bırakana kadar en üst düzeyde antrenman yapmaya devam edeceğini, eğer bu şekilde davranmaz ise kendisini kötü hissedeceğini söylüyordu. Ayrıca futbol hayatımız tamamlandıktan sonra fiziki anlamda sıkıntılar yaşamamak için bulunduğumuz yaşlarda iyi antrenman yapmanın öneminden bahsederdi. Belki Raul Al-Sadd'a transfer olmasaydı şu anda fiziki olarak çok geride olabilirdim. Son altı ay Raul ile aynı takımda oynamanın bana olumlu katkıları oldu. Bence Raul'un profesyonelliği tüm futbolculara örnek olmalı."