Kış topu belli oldu
PTT 1. Lig ve Ziraat Türkiye Kupası resmi top sponsoru Dünyaca ünlü spor giyim markası PUMA kış topu PowerCat 2.12 maçlarda kullanılmaya başladı.
Kış koşullarına uygun olarak ileri teknoloji ile üretilen top yine kış koşulları düşünülerek dikkat çekici renklerde tasarlanmış.  
PTT 1. Lig ve Ziraat Türkiye Kupası resmi top sponsoru dünyaca ünlü spor giyim ve yaşam markası PUMA'nın ürettiği, PowerCat 2.12 kış topu tüm karşılaşmalarda kullanılmaya başlandı. Futbolculara kötü hava koşullarında yüksek performans ve daha iyi görüş sağlaması için tasarlanan PowerCat 2.12 siyah ve parlak turuncu renklerden oluşuyor. PowerCat 2.12; 22 el dikişli panelden oluşan, üstün teknoloji ile tasarlanan özel dokulu dış yapısı sayesinde zemine daha iyi tutunma sağlıyor. 6 katmandan oluşan iç yapısı ile ağırlık merkezi dengeleniyor ve daha isabetli vuruşlar sağlıyor.