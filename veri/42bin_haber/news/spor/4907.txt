Fenerbahçe bu takası istiyor!
 
 Teknik direktör Aykut Kocaman’ın raporu doğrultusunda, bir türlü bekleneni veremeyen Bienvenu’yü gözden çıkaran ve kendisine kulüp bulmasını isteyen, Semih’in ilk yarıdaki performansından memnun olmayan Fenerbahçe Yönetimi, Mert Nobre’yi kadroya katabilmek için bir kez daha harekete geçti. Türkiye kariyerine Fenerbahçe’de başlayan Brezilyalı golcünün işini mutlak bitirmek isteyen Sarı-Lacivertliler, Mersin İdmanyurdu’na yeni bir teklif götürmeye hazırlanıyor. Uzun zamandır adı Fenerbahçe ile anılan Sambacı için Fenerbahçe Yönetimi’nin, Güney ekibine Orhan Şam ve bir miktar para önereceği belirlendi.
 
 NOBRE GELMEK İSTİYOR
 
 Mersin İdmanyurdu’nun kesinlikle bırakmak istemediği Brezilya asıllı Türk vatandaşı Nobre, eski takımına dönmeyi çok istiyor. Çocuklarının okulu nedeniyle futbol yaşantısını İstanbul’da sürdürmek isteyen golcü futbolcu, iki kulübün anlaşması halinde Sarı-Lacivertli formayı giymeye hazır olduğunu her fırsatta
 dile getirmişti.    
 
 Yalçın Türk/Fanatik