"Türk vatandaşı olmak istiyoruz"
Önümüzdeki sezon Süper Ligdeki yabancı futbolcu sayısının düşürülecek olması karşısında Beşiktaşın iki yıldızı yönetimin elini rahatlatacak bir teklifte bulundu.
BEŞİKTAŞın başarılı yıldızları Tomas Sivok ve Filip Holosko, futbol komitesinden Tamer Kıran ve kulüp direktörü Semih Usta ile dün görüşerek Önümüzdeki yıl yabancı oyuncu sayısı azaltılacak. Bu nedenle Beşiktaş da bizi tutmayı isterse Türk vatandaşlığına geçmeye hazırız dedi. 
Siyah beyazlı takıma geldiği günden bu yana taraftarların sevgilisi olan Holosko, Beşiktaşa ailece çok ısındık. Geldiğim günden bu yana gerek yönetim gerekse teknik ekip olarak çok sevildik. Beşiktaş Kulübünde futbolu bırakmak istiyorum. Çünkü bana en zor günümde sahip çıktılar. Milli takıma seçilemediğimde bunalıma girdim.  
Teknik direktör Samet Aybaba ve ekibi benden çok memnun. Eğer benimle devam etmek ve benden yararlanmak isteniyorsa seve seve Türk vatandaşı olurum. Ve Türk statüsünde oynarım diye konuştu. 
TÜRKİYEDE BIRAKMAK İSTİYOR 
SİVOK da Beşiktaş ile özdeşleştiğini vurgulayarak Holosko gibi Türkiyede futbol hayatını sonlandırmak istediğini söyledi. Sivok, Türkiyeyi çok seviyoruz. İleride futbol adamı olarak Türkiyede yaşamak isterim. Beşiktaşın menfaatleri doğrultusunda ne gerekiyorsa yaparım. Çek Cumhuriyeti Milli Takımında oynamama rağmen Türk vatandaşlığına geçmek benim için onur ve gurur vesilesidir. Elbette ki Türk vatandaşı statüsünde oynarsam mutlu olurum ifadesini kullandı. 
VATANDAŞLIK KRİTERLER İNCELENİYOR 
BU arada Beşiktaş Kulübü Direktörü Semih Usta İki futbolcu da Türk vatandaşlığı konusunda hemfikirler. Fakat Türk vatandaşlığına geçmek için kriterler var. Türk vatandaşlığına geçecek kişinin 5 yıl Türkiyede ikamet etmesi gerekir maddesine uyuyorlar. Şu anda 5 yıl içinde 5-6 ay yurtdışında kalmamaları gerekir. Bunları araştırıyoruz. Ayrıca Holosko ve Sivok kendi ülkelerinden izin alacaklar. Bu nedenle iki oyuncuya izin çıkıp çıkmayacağını bekliyoruz dedi.