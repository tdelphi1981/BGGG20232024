Londra'da biten transfer
Ali Yıldırım, Emre'nin Atletico'da mutsuz olduğunu duydu. Kocaman'ı aradı. "Olur" cevabı alınca da telefonla 5 dakikada Emre'yle anlaşma sağlandı
 Alattin Metin Emre'nin transferi 5 dakikalık bir telefon görüşmesiyle bitti. Londra'da bulunan Ali Yıldırım'a bir hafta önce bir dostu "Emre'nin kulübünde mutlu olmadığını, gönlünün F.Bahçe'de olduğunu" söylemesiyle başladı transfer. Ali Yıldırım işini gücünü bıraktı, bu haberin doğru olup olmadığını araştırdı. Emre'ye yakın olan kişiler, o günkü şartlarda F.Bahçe'den istemeye istemeye ayrıldığını söyleyip, "Ama şimdi isterseniz hemen yuvaya dönebilir" dediler.  ALİ Yıldırım hemen telefonla Başkan Aziz Yıldırım'ı aradı. Başkan, "Önce Aykut Hoca'yla konuş. Gelirse iyi olur" dedi. Ali Yıldırım, bu kez Aykut Kocaman'ı aradı.  SEN İSTERSEN ALIRIZ  KOCAMAN, telefonun ucunda önce şaşırdı ve sessiz durdu, arkasından "Ciddi misiniz? dedi. Ali Yıldırım da "Hoca sen istersen Emre'yi alırız" cevabını verdi.  "Tabİİ niye olmasın" karşılığını alınca da Emre'yi aradı. Emre telefonu açınca "Hayrola Ali abi" diye sordu.  ALİ Yıldırım, "Sana ihtiyacımız var. İspanya'da mutlu değilmişsin. Dön yuvana" teklifini yaptı. Hiç para konuşulmadı. Yıldırım ardından "Sen jübileni F.Bahçe'de yapmak istemiyor musun kadeşim" deyince "Mutlu olurum" cevabını aldı.  
 ŞİMDİ denecek ki "8 ay önce niye gönderildi." Veya daha ileri gidelim, "O vakit Alex'in ne suçu var?" denebilir. Şunu söyleyeyim, Emre'nin oynadığı hırslı-savaşçı futbola F.Bahçe'nin ihtiyacı var. O gittikten sonra bu boşluk dolmadı. Emre, 8 aylık İspanya tecrübesinde bayağı ders almış gibi. Çünkü dün twitterına "Şükür kavuşturuna" mesajını çekmesi de akıllandığının, durulduğunun bir işareti.   ARKADAŞLARI DA SEVİNDİ  F.BAHÇE taraftarları da mutlu. Dün twitterlara baktım, herkes Emre'nin dönüşünü sevinçle karşılıyor. Takım arkadaşları da öyle. Emre ile daha iyi olacağız diyorlar. Peki bundan sonra ne olacak? Bana göre Webo'nun transferi de bitti. Emreli Webolu, Sowlu kadro F.Bahçe'nin en azından hücum gücünü çoğaltıp orta sahada da Meireles ile birlikte top kazanma gücünü eski haline getirecek.      