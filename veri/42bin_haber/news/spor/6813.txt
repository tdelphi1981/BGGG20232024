Yuvaya dönüş -2
Emre'nin ardından Kadıköy'deki son G.Saray derbisinde şampiyonluk kaçınca hüngür hüngür ağlayan Ziegler de kiralık olarak Fenerli oldu
     F.Bahçe, Younes Belhanda'nın yerine yabancı kontenjanını Reto Ziegler'den yana kullandı. Sarı-Lacivertli kulüp, İsviçreli sol bekin kiralanması için kulübü Juventus'la görüşmelere başladığını KAP'a bildirdi.  
 ZİEGLER, F.Bahçe bonservisini almayınca Rus kulübü Lokomotiv Moskova'ya gitti. Uzun süre Beşiktaş'ın transfer gündeminde yer aldı. F.Bahçe sol bek arayışına geçince iki alternatif ortaya çıktı.   
 SANTOS OLMADI   
 YA Andre Santos ya da Ziegler gelecekti. Kulübü Arsenal, Brezilyalı için kiralama ücreti isteyince Sarı-Lacivertliler tercihlerini, İsviçreli sol bekten yana kullandı. Ziegler'in sezon sonu satın alma opsiyonu da F.Bahçe'nin oldu.   
 ZİEGLER'İ F.Bahçeliler, G.Saray derbisinde şampiyonluk kaçınca ağlamasıyla hatırlıyor.   
 KADIKÖY'DEKİ maçtan sonra neden ağladığını şöyle açıklamıştı:   
 "MAÇTAN sonra ağladım, eve gittikten sonra da ağladım. Üzüntümün sebebi geriden geldik. 9 puanlık farkı kapattık. Play-Off'ları çok da iyi oynadık. Hak ettiğimizi düşünüyorum ama kaderde bu varmış."     