"Sneijder, Galatasaray'a 'evet' dedi"
İtalya Birinci Futbol Ligi (Serie A) takımlarından FC Inter'de forma giyen Hollandalı yıldız futbolcu Wesley Sneijder'in Galatasaray'ın teklifine 'evet' dediği belirtildi. İtalyan haber ajansı ANSA'da yer alan haberde, 28 yaşındaki Sneijder'in Galatasaray'ın teklifine 'evet' dediği ve ilerleyen saatlerde kendisini Türk kulübüne bağlayacak sözleşmeye imza atacağı ifade edildi.

FC Inter Başkanı Massimo Moratti de bugün sabah saatlerinde bir televizyon programında, "Sneijder, Galatasaray'a gitmeye yakın mı" sorusuna, "Evet, sanırım öyle" yanıtını vermişti.