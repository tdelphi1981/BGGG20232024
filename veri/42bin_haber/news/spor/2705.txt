Kunter: Efes maçı kolay olmayacak
Beşiktaşın başantrenörü Erman Kunter, ligin 11. haftasında Anadolu Efes ile oynayacakları maçın zor geçeceğini söyledi.
Siyah Beyazlı kulübün internet sitesine açıklamalarda bulunan tecrübeli antrenör çalışmalarının devam ettiğini ancak Tutku ve Muratın bu karşılaşmada forma giyemeyeceğini söyledi. Kunter; Bu oyuncularımızın oynamaması bizim hücum gücümüzü biraz azaltıyor. Kazanmaya çalışacağız, bizim açımızdan çok önemli bir maç. Hazırlıklarımız bu yönde devam ediyor ifadelerini kullandı. 
Anadolu Efesin tehlikeli oyuncuları olduğuna dikkat çeken Kunter; Rakibimiz de çıkış arıyor, kötü giden bir performansları vardı fakat son maçı farklı kazandılar. Tehlikeli oyuncuları var, son haftalarda form tutan Vujacic gibi ama onlara karşı özel bir önlem almayacağız. Normal sistemimizle, takım oyunu oynayacağız. Ama kolay bir maç olmayacak şeklinde konuştu.  
Kunter, sözlerini şöyle sürdürdü; Aliağa Petkim maçında Cemali oynattık ve beklediğimden daha iyi durumda buldum. Onun için de zor bir durum aylar sonra takım idmanı yaptı ve maça çıktı. Onun da şu anda bir soğuk algınlığı var ama maç saatine kadar iyileşecektir diye düşünüyorum. Taraftarımız bizim zor zamanlardaki en büyük destekçimiz, Perşembe günü seyirci baskısını kurabilirsek sakat oyuncularımızın eksikliğini kapatırız diye düşünüyorum.