Real Ronaldo'yla yıkıldı
La Lİga'da 22. hafta mücadelesinde Real Madrid düşme hattından kurtulma mücadelesi veren Granada'ya deplasmanda C.Ronaldo'nun kendi kalesine attığı golle 1-0 yenildi.
Karşılaşmanın 22. dakikasında Nolito ile köşe vuruşu kullanan Granda, C.Ronaldo'nun ters bir kafa vuruşuyla üstünlüğü ele geçirdi. 
İlk yarıyı bu skorla tamamlayan Madrid ekibi, ikinci yarıda oyuna dahil olan Callejon'la 83. dakikada mutlak bir golü kaçırdı. 
Geriye kalan bölümde skor değişmedi ve Real Madrid, sahadan 1-0 yenik ayrıldı. Real Madrid 43 puanda kalırken, çok kritik bir galibiyet alan Granada ise puanını 23 yaptı ve düşme hattının iki basamak üzerine çıktı.