Şike suçlusu ayrıcalıklı kulüp
'Şike, ırkçılık ve hakaretten sonra hakeme tükürmek de böylece serbest hale gelmiştir
 G.Saray'dan sonra Meireles kararına bir sert tepki de Trabzonspor'dan geldi.
 G.Saray'ın, 'Türk Futboluna Tarihi Bir Leke daha' başlıklı açıklamasının ardından dün Trabzonspor daha da ağır bir bildiriyle, Meireles'in cezasının indirilmesine tepki gösterdi. 'Kararın, Türk futbolunun tükenmişliğinin en üst seviyeye ulaştığının çarpıcı örneği' olduğu belirtilen açıklamada şu ifadeler yer aldı:
 TAHKiM DERHAL iŞTEN EL ÇEKMELiDiR
 'TAHKİM adeta bir kulübün her türlü haklarını koruyup gözetmeye hevesli bir yapıda olduğunu bu tavrıyla bir kere daha gözler önüne sermiştir. Bugüne kadar o kulübü koruyup gözetmek doğrultusundaki görevini başarıyla yerine getiren (!) Tahkim bir an önce sorumluluğu çerçevesinde işten el çekmeli, mensupları da köşelerine çekilip vicdanlarıyla baş başa kalmalıdır.
 FENERLiLER TFF'YLE PAZARLIK YAPTI
 TAHKİM'in özenle koruduğu ayrıcalıklı kulüp için artık şike, ırkçılık ve hakaretten sonra hakeme tükürmek de serbest hale gelmiştir. Üstelik bu kararın şike zanlısı ve suçlusu ayrıcalıklı kulüp yöneticilerinin TFF binasına kadar gelerek Federasyon Başkanı'yla yaptıkları pazarlıkların ardından alınması, hukuksuzluğun bütün ülke önünde fütursuzca sergilendiğinin büyük ispatıdır.
 HAYSiYETLi YÖNETiCiLER BIRAKSIN
 ELBETTE Federasyonunun içerisinde de bu gelişmelerden rahatsız olan dirayetli ve haysiyetli mensuplar bulunmaktadır. Onlara düşen; bu anlayışları çerçevesinde görevi bırakmaları, gerekçelerini kamuoyuyla paylaşmaları, futbolumuzun içine düştüğü çirkin tablonun değiştirilmesi adına öncülüğü yapmalarıdır.
 KULÜPLER BiRLiĞi NEDEN SUSUYOR!
 KULÜPLER Birliği bu tiyatroyu seyretmekte ve 'Bana dokunmayan yılan bin yaşasın' sorumsuzluğuyla hareket etmektedir. Artık bu birliğin mensupları da biran önce kendilerini gözden geçirip, başkalarına yaşatılan haksızlıkların yarın karşılarına çıkabileceğini unutmamalıdırlar. Kulüpler Birliği'nin yaşanan bu gelişmelere karşı hangi tavrı takınacağını da merakla bekliyoruz.
 YÜZÜNE TÜKÜRÜLEN HAKEMi DÜŞÜN!
 AYRICA sahanın ortasında hakarete uğrayan ve yüzüne tükürülen FIFA listesinde yer alan hakem Halis Özkahya'nın da bundan böyle hangi psikolojiyle maçlara çıkacağı, otoritesini nasıl sağlayacağı ve gördükleriyle ilgili raporları ne düşünerek kaleme alacağı iyice düşünülmelidir.  
 AYNI Disiplin Kurulu, kulübümüze seyircisiz oynama cezası vermiştir. Ne garip tesadüftür ki aynı oyuncu (Burak Yılmaz) Trabzon'da oynarken Karabük'te yüzüne atılan buz parçası karşısında hiçbir şey yapılmamıştır.
 BU OLAY BARDAĞI TAŞIRAN DAMLADIR
 SIRF bu çelişki bile PFDK'nın formalara göre nasıl karar verdiğinin en çarpıcı göstergesidir. Bu federasyonun bütün kurullarıyla birlikte Türk futbolundaki misyonu uzun zaman öncesinden sona ermiştir. Gelinen nokta bardağı taşıran son damladır. Görevi bırakıp futbolumuzu kendilerinden kurtarmalıdırlar.'
 Şampiyon Trabzon'un heykelini dikeceğiz
 SERDAR Bali'nin, Trabzon Belediyesi'ne 2010-2011 şampiyonluk heykeli dikilmesi için verdiği dilekçeye Başkan Orhan Gümrükçüoğlu'ndan cevap geldi. Trabzon'un AK Partili Belediye Başkanı Gümrükçüoğlu, 'Trabzonspor, en büyük markamız. Şunu herkes bilmeli ki, 2010-11 sezonu şampiyonu Trabzonspor'dur. Kimse bunun aksini söyleyemez' dedi.
 ÇOK DA YAKIŞIR
 TEKLİFİ Kültür ve Sanat Kurulu'na ileteceklerini belirten Gümrükçüoğlu şu bilgiyi verdi: 'O kurulun görüş ve önerisiyle heykeli yapmak istiyoruz. Tabii ki 'onların her dediğini yapacağız' diye bir şey yok ama onların görüşleri bize yön verecek. Eğer olumlu bir karar gelirse ve meclis üyelerimiz tarafından da onaylanırsa, biz de dünyadaki diğer tarihi kentlerde olduğu gibi Trabzonumuz'a yakışan bir anıtı uygun görülen bir yere dikeriz.'
  