Bayern Münih'ten inanılmaz bütçe
Sezon sonunda Pep Guardiola ile takımın başına geçmesi için el sıkışan Bayern Münih yönetimi, İspanyol çalıştırıcıya inanılmaz bir transfer bütçesi sundu.
Barcelonada başarıdan başarıya koşan ve ardı ardına rekorlar kıran Pep Guardiolayla 2013-2014 sezonu için anlaşan Alman ekibi, İspanyol teknik adamın elini sıcak sudan soğuk suya sokmayacağa benziyor. Tüm bunlar doğrultusunda yeni sezon için Kırmızı-Beyazlı yönetim rekor bir transfer bütçesi ayırdı ve Avrupa futbol gündemine bomba gibi düştü.

Guardiolaya, Bayernle anlaşmadan önce Chelsea, Manchester City gibi İngiliz devleri uçuk rakamlar önermiş fakat proje takımı olduğu için Pepin Bayerni seçtiği iddia edilmişti ve çok takdir toplamıştı. Bu haberle işin aslının çok da öyle olmadığı anlaşıldı. Bayern Münih, Guardiola için tam 280 milyon Euroluk transfer bütçesi ayırdı. Tüm bunlardan sonra yaz transfer döneminde şimdiden Bayern Münihin en hareketli takım olması bekleniyor.