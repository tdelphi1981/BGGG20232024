'Agresif değil hırslıyım'
Galatasaray'ın başarılı futbolcularından Felipe Melo, FourFourTwo dergisinin Ocak sayısına röportaj verdi.
 Dünya Kupası'nda Brezilya Milli Takımı'nın formasını giymek... Galatasaray'la Şampiyonlar Ligi'nde en üst basamağa tırmanmak ve tüpsüz dalip en büyük balığı avlamak... G.Saray'ın "Pitbull" lakaplı yıldızı bunların hepsini yapmak istiyor. FourFourTwo'nun Ocak sayısında Ahmet Yavuz'a konuşan Melo, çarpıcı açıklamalarda bulundu.
 "Bazı balıklar çok tehlikeli olabiliyor ama korkmuyorum" diyerek köpek balığına vurgu yapan Melo'nun Elazığ'da kurtardığı penaltı için kullandığı bir terim var: "köpek balığı kurtarışı."
 Futbol dışında nasıl zaman geçiriyorsun?
 Twitter'ı çok seviyorum. Çünkü orada kendimi taraftara daha yakın hissediyorum. Ama bunun dışında başka hobilerim de var. Play Station oynamayı çok seviyorum. Basketbol oynamayı ve izlemeyi çok seviyorum. Ve tabii tüpsüz dalıp zıpkınla balık avlamayı çok seviyorum. Arkadaşlarımla ve babamla en büyük balığı kimin yakalayacağına dair yarışıyoruz. Babam bu konuda çok iyi bir profesyonel. Bazı balıklar çok tehlikeli olabiliuor ama babam hiçbir şeyden korkmuyor. Ben daha temkinliyim ama korkmuyorum.
 Peki idolün kim?
 Veron'un futboluna hayrandım. Zico'yu oynarken görmedim ama futbola başladığım kulüpte, Flamengo'da bir idoldü. Onun hikayeleriyle büyüdüm. Elbette Romario, Milli Takım'da müthiş işler başardı. Ona da hayrandım.
 Kaleciler arasında?
 Sadece Taffarel (gülüyor)
 Elazığ'da kurtardığın penaltıdan sonra FIFA 13 oyunu o hafta sana kalecilik özellikleri ekledi ve Fransa'da bir internet sitesi sseni haftanın kalecisi seçti!
 Haftanın kalecisi seçilmem normal. Çünkü o kurtarış takımın 3 puan kazanmasını sağladı. Güzel kurtarıştı değil mi? (gülüyor) Ama sadece bir kerelikti. Bunu bir daha yapmak istemiyorum!
 Agresif değil hırslıyım
 "Türkiye'de şimdiye kadar gördüğüm tek bir kırmızı kart var ve orada da agresif bir tavır yokru. Çok normal bir fauldü. Bir savunma oyuncusunun görevi rakibi durdurmaktır. Onun için bazen agresif olmak durumundadır. O anlam agresif bir futbolcuyum. Oynadım tüm takımlarda böyleydim."
 Hayalim milli forma
 "Her maçı, hatta her idmanı milli takıma bir adım olarak görüyorum. Çünkü 2014 Dünya Kupası'nda milli takım formasıyla dünya şampiyonluğu hayal ediyorum."
 İstanbul muhteşem
 "İstanbul muhteşem bir şehir. Kar yüzünden antrenmana arabayla gidememiştim ama çok mutluydum. Harika bir gündü. İstanbul'u gerçekten çok seviyorum. Burada çok iyi zaman geçirdim."
 Futbol tarihine geçtik
 "Geçen sezon Süper Final'de oynadığımız Fenerbahçe maçını unutamıyorum. Kadıköy'de şampiyon olup futbol tarihine geçtik. O maça dair her şeyi saklıyorum.