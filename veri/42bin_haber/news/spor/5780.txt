Balotelli Milan yolcusu mu?
 
 Bu kez iddiaların nedeni Balotelli'nin Manchester'da kiraladığı evini boşaltıyor olması. Guardian'ın haberine göre Balotelli eşyalarını da evden taşımış.
 
 Kimi iddialara göre, İngiliz Premier Ligi'nde geçen sezonun şampiyonu olan City, Milan'la 30 milyon euro civarında bir transfer ücretinde anlaşmayı umuyor. Bu para City'nin 2010 yılında Balotelli'yi transfer ederken Inter'e ödediği miktar.
 
 Balotelli ile Manchester City'nin hocası Roberto Mancini arasında idmanda dalaşma yaşanmış ancak Mancini daha sonra Balotelli'ye sahip çıkmıştı.
 
 AC Milan'ın sahibi Silvio Berlusconi de, Manchester City'nin golcüsü Mario Balotelli için önce 'çürük elma' tabirini kullanmış ardından bu sözler için özür dilemişti.
 
 BBC Türkçe