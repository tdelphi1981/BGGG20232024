Didem Akın: "Şifre takım oyunu"
Basketbol FIBA Kadınlar Avrupa Ligi (B) Grubu'ndaki 12. ve son maçında İtalya'nın Famila Schio takımını 82-68 yenerek grubunu ikinci sırada tamamlayan Fenerbahçe'nin menajeri Didem Akın, takım oyunuyla farklı kazandıklarını söyledi.
Didem Akın yaptığı açıklamada, genel sıralama açısından dünkü maçı kazanmalarının önemli olduğuna dikkati çekerek, İlk maçta kötü oynamış ve 5 sayıyla kaybetmiştik. İlk maçta yenildiğimiz için dün ayrı bir konsantrasyonla çıktık. Takım oyunu oynayarak farklı kazandık diye konuştu. Takımın Famila Schio maçındaki performansının kendilerini çok mutlu ettiğini vurgulayan Akın, Takımda form düşüklüğü olmuştu. Famila Schio maçında hücum ve savunma ribauntlarında da iyiydik. Yoğun bir tempoda, oyuncularımızı bu galibiyetten dolayı kutluyorum şeklinde konuştu.

İkinci turu 2-0 geçmek istiyoruz
Grup maçlarının ardından genel sıralamada 3. olduklarını ve ikinci turda Macaristan'ın Uni Györ takımıyla eşleştiklerini hatırlatan Didem Akın, ikinci turu 2-0 ile geçmek istediklerini kaydetti. Didem Akın, Macar ekibinden daha iyi bir takım olduklarını savunarak, Eşleşmede saha avantajı da bizde. İlk iki maçı kazanıp, üçüncü maça bırakmadan 2-0 ile turu geçmek istiyoruz. İyi bir kadromuz var. Takım oyununu play-off ve Sekizli Final'de de sergilersek büyük işler yapacağımıza inanıyorum ifadelerini kullandı.