Ben de senin gibi zayıftım
ABDli sporcu madalyasını hediye ettiği Arda Harunyana, O kadar çocuk arasından madalyamı sana hediye etme sebebim, yüzüne baktığımda kendi çocukluğumu hatırlamamdı dedi.
İSTANBULdaki Kısa Kulvar Dünya Yüzme Şampiyonasının iki gündür en çok konuşulan ismi Ryan Lochte... Diğeri ise bir Türk yüzücü. Şampiyonada yer almıyor ve yaşı sadece sekiz. Konuşulma sebebi ise Lochtenin kazandığı altın madalyayı boynuna geçirmiş olmasıydı.
Kullandığı boneyi ve gözlüğü arkadaşına bile teslim etmeyen Lochte, minik Arda Harunyana altın madalyasını hediye etmişti. Arda ise önceki gün dünyanın belki de en mutlu çocuklarından biri olmuştu. 
Minik yüzücüden mutlusu yok 
ŞAMPİYONANIN en özel yüzücülerinden ABDli Lochte kazandığı altın madalyayı Arda Harunyanın boynuna geçirince yer yerinden oynadı. Sekiz yaşındaki ilkokul öğrencisi aynı zamanda Avrupa Yüzme İhtisas Kulübünün yüzücüsü olan minik Arda ve yıldız sporcu Lochteyi HÜRRİYET bir araya getirdi. Lochteyle buluşmadan önce hayli heyecanlı olan ve dün Lochtenin madalyasını kapan Arda o anları şöyle anlattı: 
Ağlamadım, gözlerim doldu 
Ben havuzun yanına Lochtenin kolumu imzalaması için indim. Ama diğer çocuklar benden daha iri olduğu için korkulukların olduğu bölüme sıkıştım. Lochte bize doğru yürüyordu. Yanımızdan geçerken bir anda döndü ve beni öptü, ardından madalyasını boynuma taktı ve sarıldı. Ne olduğunu anlayamadım. Çok heyecanlandım. Dedikleri gibi de ağlamadım. Sadece heyecandan gözlerim doldu. 
Ben de senin gibi zayıftım 
ANCAK Ardanın anlayamadığı bir detay vardı. O kadar çocuk arasından neden Lochte onu seçmişti? Arda Lochteye bu soruyu yöneltti. Yıldız sporcunun yanıtı şuydu: Onu gördüğümde çok etkilendim. Çok minik ve tatlı bir çocuktu. Kendi yüzme günlerimi hatırladım. Ona vermeyi çok istedim derken, minik Arda bir soru daha sordu, Sen de benim gibi zayıf mıydın? Ryan evap verdi, Evet ben de senin gibi minik bir çocuktum. 
Ücretsiz çalıştırma talebi  
AVRUPA Yüzme İhtisasta yüzen ve kendi yaş kategori-sinde İstanbul 3.lüğü bulunan Arda Harunyan, yüzmeye 2 yıl önce başlamış. Kulüp başkanı Cengiz Arslan, Ardanın Lochteden aldığı bu altın madalyayı ileride yüzerek kürsüde alabilmesi için onu hiçbir ücret talep etmeden çalıştırmak ve ileride gerçek bir şampiyon olarak görmek istiyoruz.  dedi.