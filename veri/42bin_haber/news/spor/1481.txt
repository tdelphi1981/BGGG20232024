"Önemli bir galibiyet aldık"
Banvit Antrenörü Orhun Ene, ULEB Erkekler Avrupa Kupası (D) Grubu'nda, Ukrayna'nın BC Azovmash Mariupol takımı karşısında 97-81'lik skorla önemli bir galibiyet aldıklarını söyledi.Ene, maçın ardından düzenlediği basın toplantısında, iyi başladıkları maçta farkı ilk dakikalardan itibaren yakaladıklarını ve bunu karşılaşma sonuna kadar sürdürerek, sahadan rahat bir skorla galip ayrıldıklarını kaydetti.

Grupta oynadıkları üç maçın ikisini kazandıklarını anımsatan Ene, Hesaplarımız genelde tuttu diyebiliriz. Bugün Azovmash Mariupul önünde önemli bir galibiyet elde ettik. Oyuncularımı kutluyorum dedi.
Bu arada, antrenör Ene, sakatlığı bulunan Serkan Erdoğan'ın 3 hafta sonra takıma dönebileceğini bildirdi.