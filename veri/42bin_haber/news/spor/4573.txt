Karaman'la doğan Güneş
Trabzonsporun Antalya kampına yardımcı antrenörlük görevine dönen Ünal Karaman damgasını vurdu
Teknik direktör Şenol Güneşin, Benim yerime maç konuşmalarını yapabilir dediği Karaman, geçen sezondan tanıdığı futbolcuları geçerek kampın yıldızı oldu. 
DEVRE arası çalışmalarına 29 Aralıkta başlayarak en erkenci takım olan Trabzonspor, bugün 16 günlük Antalya kampına nokta koyacak. 29 Aralıkta kampta olması gereken Colman 5, 31 Aralıkta Antalyada olması gereken Alanzinho ve Henrique de takıma ikişer gün geç katıldı. Ayrıca takımdan ayrılması gündemde olan Barış Özbek de kampa götürülmedi. 
Görev tanımı İlk gün yapıldı 
Trabzonsporda kamp döneminin en önemli gelişmesi, geçen yılın sonunda takımdan ayrılan yardımcı antrenör Ünal Karamanın görülen lüzum üzerine yeniden takıma dönmesi oldu. Futbolcularla teknik direktör Şenol Güneş arasındaki iletişimi sağlayacak olan Karamanın görev tanımını da kampın ilk günü yapıldı.  
Tatlı sert tavrıyla dikkat çekti 
Güneş, Benim yerime yetkili yardımcı antrenör olacak. Antrenmanlarda yoksam takımı o çalıştıracak. Bazen benim yerime maç konuşmalarını da yapabilir dedi. Antrenmanları sık sık yarıda keserek uyarılarda bulunan, tatlı-sert üslubuyla futbolcularla hemen kaynaşan Karaman, oyuncuları geçerek adeta kampın yıldızı oldu. 
Şenol Güneşi  rahatlattı 
Sezon başında ayrılan Ünal Karaman, devre arası kampında tekrar takıma katılarak, teknik direktör Şenol Güneşi en çok rahatlatan isim oldu.  
Geleceğin teknik sorumlusu olacak  
Şenol Güneşin, Benim yerime maç konuşmalarını yapabilir dediği Ünal Karaman, gelmesiyle birlikte hemen oyuncularla kaynaştı. Kulislerinde geleceğin teknik sorumlusu ifadesi kullanılıyor.  
Onur Kıvrak
Trabzonsporun en sağlam mevkisi kale. Onur da ilk yarıdaki performansını kampta devam ettiren isim oldu. 
Tolga Zengin
Kaptan hem takıma ağabeylik görevi yapıyor hem de Onurla tatlı bir rekabet içinde. O da formunun zirvesinde. 
Serkan Balcı
Çok iyi bir profesyonel. Kampta da çok iyi çalıştı ve lige hazır. Sağ bekte forması garanti diyebiliriz.  
Mustafa Yumlu
Giray ve Bambanın yokluğunda savunmanın yönetimi onda. İyi niyetli gayretiyle kampta da elinden geleni yaptı. 
Emerson
Antalyasporla oynanan Türkiye Kupası maçında da sahadaydı. Hatalar yapsa bile profesyonelliğiyle parmak ısırttı.  
Aykut Akgün
Zokoranın Afrika Kupası nedeniyle olmadığı sürede en fazla yük binecek oyuncu. Bunun bilincinde çalıştı. 
Gustavo Colman
Yine çalışmalara geç katıldı. İyi bir Colmana Trabzonsporun çok ihtiyacı var ama onun oynamaya niyeti var mı bilinmiyor. 
Adrian
Ligin ilk yarısının ortalarında yakaladığı çıkışı kampta ve Antalyaspor maçında da devam ettirdi. Katkısı büyük olacak. 
Marek Sapara
Hırsıyla dikkatleri üzerinde topladı. Takımda kalacakmış gibi çalışmaya devam ediyor. En formda isimlerden. 
Alanzinho
Ailenin küçük sevimli çocuğu gibi geç katıldığı kampa neşe getirdi. Trabzonsporu sonuca götürebilecek biri. 
Yasin Öztekin
İlk yarıda göze batmayan oyunuyla tam bir görev adamı olduğunu kanıtladı. İstikrarını kampta da sürdürdü.  
Olcan Adın
Takımın şu anda en önemli hücum gücü. Kampta da iyi çalıştı. İkinci yarıda iyi bir Olcana ihtiyaç var. 
Volkan Şen
Devamlılığı olsa Trabzonsporu uçuracak oyunculardan biri. Antrenmanlardaki oyunu ve hırsını bir türlü sahaya taşıyamıyor. 
Robert Vittek
Görev verildiğinde elinden geleni yapıyor. Antalyaspor maçında attığı golle forvetin alternatifi olduğunu gösterdi. 
Halil Altıntop
Profesyonelliğin adını sorsalar Halil diyebiliriz. Sahaya çıkınca elinden geleni yapıyor. Her an göreve hazır. 
Marc Janko
İlk kez Antalyada takımla kamp yaptı. Yüksek toplarda etkili ancak takımın da ona göre oynaması gerekli. 
 