Eurocup'ta Sammy Meija ilk turun en iyisi
Eurocupta ilk tur maçları sonunda Banvit sporcularından Sammy Mejia en değerli oyuncu sıralamasında birinci sırada yer aldı.
Oyuncuların sayı, ribaund, asist, blok, top çalma, top kaybı ve atış yüzdeleri hesaplanarak oluşturulan en değerli oyuncu sıralamasında Chuck Davis ise 3. sırada yer aldı. 
Diğer istatistiklerde de Banvit BK sporcuları en üst sıralarda yer alma başarısı gösterdiler. Vladimir Stimac hücum ribaund ortalamasında 1., toplam ribaund ortalamasında 3. sırada yer alırken, Sammy Mejia top çalmada 1., sayı ortalamasında ise 6. sırada yer aldı. Bir diğer başarılı Banvit BK sporcusu Chuck Davis ilk tur grup maçları sonunda blok istatistiğinde ilk sırada, sayı ortalamasında ise 7.sırada yer alıyor. 
Eurocupta grubunu ikinci sırada tamamlayarak son 16 takım arasına ismini yazdıran yeşil-turunculu ekip ikinci turda I grubunda mücadele verecek ve Triumph Lyubertsy, Buducnost Voli ve Budivelnik Kiev takımlarının bulunduğu grupta ilk iki sırada yer alarak çeyrek finale yükselme şansı arayacak.