Galatasaray-MP Antalya Maçı Geniş Özeti! (2
Galatasaray Antalyaspor maçının geniş özeti Galatasaray 2 Antalyaspor 0 Maçın golleri ve en geniş özeti...
Fatih Terim tarafından bir kaç maçtır yedek kulubesinde bekletilen Burak Yılmaz Antalyaspor karşısında devleşti, attığı 2 golle takımını sırtlayan Burak Yılmaz aynı zamanda 100. golüne de imza atmış oldu. Maçın gollerini ve geniş özetini aşağıdaki linkten izleyebilirsiniz GazeteA24.com

Spor Toto Süper Lig'in 21. haftasında Medical Park Antalyaspor'u konuk eden Galatasaray'ın kadrosunda önemli değişiklikler dikkati çekti.

Maçın gollerini ve geniş özetini stargazete.com'da bulabilirsiniz

 Teknik direktör Fatih Terim, son oynanan Bursaspor maçının ilk 11'ine göre Medical Park Antalyaspor karşısına 4 değişiklikle çıktı.
 

Sarı-kırmızılı teknik adam, Bursaspor maçının ilk 11'inde yer alan Johan Elmander, Umut Bulut, Emre Çolak ve Engin Baytar'ı, Medical Park Antalyaspor karşısında ilk 11'de sahaya sürmedi.

Umut Bulut, Emre Çolak ve Engin Baytar yedekler arasında bulunurken, Elmander ise kadroya giremedi. Bu oyuncuların yerine Sneijder, Burak Yılmaz, Hamit Altıntop ve Amrabat kadroya girdiler.

-Sneijder ilk 11'de- 
Galatasaray'ın devre arası transfer döneminde kadrosuna kattığı Hollandalı yıldız Wesley Sneijder, Medical Park Antalyaspor karşısında ilk 11'de sahaya çıktı.

Sarı-kırmızılı formayı ilk kez Beşiktaş derbisinde giyen ve ikinci yarı oyuna dahil olan Sneijder, Bursaspor maçına da yedekler arasında başladıktan sonra Medical Park Antalyaspor mücadelesiyle ilk kez ilk 11'de yer aldı.

Hollandalı futbolcu, maç öncesi ısınma bölümünde taraftarların tezahüratları üzerine her iki kale arkası tribününe de giderek 'Üçlü' çektirdi.

-Burak Yılmaz, 2 maç aradan sonra şans buldu- 
Son iki maçta forma şansı bulamayan Burak Yılmaz, Medical Park Antalyaspor mücadelesinde yeniden formasına kavuştu.

Golcü oyuncu, Beşiktaş ve Bursaspor maçlarının yedekleri arasında olmasına karşın sahaya çıkamadı, ancak Medical Park Antalyaspor maçının ilk 11'inde şans buldu.

-Hamit cezasını doldurdu ve takımdaki yerini aldı- 
Beşiktaş derbisinde sarı kart görerek cezalı duruma düşen Hamit Altıntop, bir maç aradan sonra yeniden takıma döndü.

Cezası nedeniyle son yapılan Bursaspor karşılaşmasında oynayamayan Hamit, Medical Park Antalyaspor maçının ilk 11'inde yer aldı.

-Eboue, kadroda yok- 
Afrika Uluslar Kupası'nda ülkesi Fildişi Sahili'nin formasını giyen Emmanuel Eboue, dönüşünde kendisine kadroda yer bulamadı.


Savunmanın sağında Sabri Sarıoğlu ile devam eden Fatih Terim, Medical Park Antalyaspor maçında bu mevkide değişikliğe gitmedi.


Eboue, sarı-kırmızılı formayla ligde son olarak 17. haftadaki Trabzonsor maçında sahaya çıkmış ve son oynanan 3 maçta milli takımda bulunması nedeniyle forma giyememişti.


-Drogba, Türk Telekom Arena'da- 
Galatasaray'ın yeni transferi Fildişi Sahilli yıldız oyuncu Didier Drogba, Türk Telekom Arena'da Medical Park Antalyaspor maçını izledi.


Karşılaşmayı izlemek üzere stada gelen Drogba, kulüp başkanı Ünal Aysal'ın locasından mücadeleyi takip etti. Başkan Aysal'ın yanında oturan Fildişi Sahilli yıldız oyuncu, maç öncesi kendisine sevgi gösterisinde bulunan taraftarlarını el sallayarak selamladı.


Öte yandan, sarı-kırmızılı taraftarlar ise Drogba için stat tribünlerine, 'Şimdi sen 'yeniden', aslan gibi savaş Didier Drogba' ve 'Alınacak bütün kupalara atıyoruz bir gol daha! Hoşgeldin Didier Drogba' yazılı dev pankartlar astılar.


-Selçuk İnan 28. doğum gününü kutladı- 
Galatasaray takımının başarılı oyuncusu Selçuk İnan, 28. doğum gününü kutladı.


Florya Metin Oktay Tesisleri'nde, 10 Şubat 1985 doğumlu oyuncu için pasta kesildiği, takım arkadaşları ve çalışanların kendisini kutladığı bildirildi.


-GS Store'a büyük ilgi- 
Sneijder ve Drogba transferleriyle büyük coşku yaşayan Galatasaray taraftarları, kulübün lisanslı ürünlerinin satıldığı mağazaya adeta akın etti.


Türk Telekom Arena'nın hemen yanında bulunan GS Store mağazasına maçın başlamasından saatler önce gelmeyen başlayan taraftarlar, özellikle Sneijder ve Drogba'nın formalarına büyük ilgi gösterdi.


Maç öncesi mağazayı tıklım tıklım dolduran taraftarların, formalara isim yazdırılan bölümde ve kasalarda uzun kuyruklar oluşturdukları görüldü.


-Diyarbakırspor'a destek-

Galatasaray taraftarları, yaşanılan mali sorunlar nedeniyle sıkıntılı bir dönem geçiren Diyarbakırspor'a destek verdi.


Taraftarların tribüne astıkları dev pankartta, 'Dayan DiyarbakırSPOR kardeşliktir' ifadeleri yer aldı.


-Taraftarlar yalnız bırakmadı-

Galatasaray-Medical Park Antalyaspor maçında Türk Telekom Arena tribünleri büyük ölçüde doldu.


Maç öncesi tezahüratlar yaparak takımlarına destek veren Galatasaray taraftarları, oyuncuları da tek tek tribünlere çağırdılar.


Öte yandan, yaklaşık 1000 kişilik Medical Park Antalyasporlu taraftar grubu da kendilerine ayrılan bölümden takımlarına tezahüratlarda bulundular.


Ayrıca, vefat eden eski Türkiye Futbol Federasyonu başkanlarından Doğan Andaç için 1 dakikalık saygı duruşunda bulunuldu.

 

Maçtan dakikalar

M.S.Maçın uzatma bölümlerinde başka önemli bir pozisyon olmadı karşılaşma sona erdi.

90'Sağ kanattan gelişen Galatasaray atağında ceza sahasına gönderilen topu konuk ekip savunması topu uzaklaştırdı.

90'Maçın sonuna Barış Şimşek 3 dakika ilave etti.

89'Konuk ekip yarı alanında Selçuk İnan yerde kaldı ve maçın hakemi Barış Şimşek serbest vuruşu verdi. Burak Yılmaz ise maçın hakemine bir önceki pozison için itirazlarını sürdürünce sarı kart gördü.

88'Galatasaray'da Yekta Kurtuluş, Aissati'ye orta alanda yaptığı faulden sonra sarı kart gördü.

87'Kısa paslarla rakip yarı alana geçen ev sahibi ekipte Engin pasını sol kanattaki Emre'ye verdi ama Emre topa hareketlenmedi ve top taca çıktı.

86'MP Antalyaspor'da ise Zeki Yıldırım'ın yerine Okan Özçelik oyuna dahil oldu.

85'Sarı kırmızılı ekipte Hamit oyundan çıkarken yerine Engin Baytar girdi.

84'MP Antalyasporlu oyuncular bu dakikalarda gol bulabilmek adına biraz daha topa sahip olmaya çalışıyor.

83'Kırmızı beyazlı ekip rakip yarı alanda sol kanattan son çizgi yakınlarından taç kullandı ve atağın devamında ev sahibi ekip savunması araya girdi ve topun kontrolünü sağladı.

82'Konuk ekip yarı alanında Hamit ikili mücadelede yerde kaldı ve oyun şuanda durmuş durumda. Hamit'te tedavisi için saha kenarına gitti.

81'Ev sahibi ekipte bu kez Sneijder oyundan çıkarken yerini Emre Çolak'a bıraktı.

80'Galatasaray'da Amrabat oyundan çıkarken yerine Umut Bulut oyuna dahil oldu.

78'Sarı kırmızılı ekip oyuncuları kısa paslarla rakip yarı alana geçti ve topla en son sağ kanatta Hamit buluştu ve ceza sahasına ortasını gönderdi ama savunma topu uzaklaştırdı.

77'Isaac orta alandan aldığı topla ceza sahası yakınına kadar gitti ve kaleye sert bir şut çekti ama top üstten dışarıya gitti.

76'MP Antalyaspor savunmasının sol kanattan ceza alanına hareketlenen Isaac'e doğru uzun bir pas gönderdi ama ev sahibi ekip savunmasında Semih topu kafasıyla kalecisine kazandırdı.

75'Konuk ekip rakip yarı alanda sağ kanatta taç kullandı ama atağın gelişiminde topu Galatasaray savunması kazandı.

74'Kısa paslarla rakip yarı alana geçen ev sahibi ekipte Amrabat sol kanatta topla buluştu ve çaprazdan kaleye sert bir şut gönderdi ama top üstten dışarıya gitti.

73'Orta alanda ikili mücadele sırasında Uğur İnceman Yekta'ya yaptığı faulden sonra sarı kart gördü.

72'Hızlı gelişen ev sahibi ekip atağında topla sağ kanatta Sabri buluştu ve Sabri sağ çaprazdan ceza sahası dışından kaleye sert bir şut çekti ama top doğrudan dışarıya çıktı.

71'MP Antalyaspor'da Emrah oyundan çıktı ve yerine İbrahim Dağaşan girdi.


69'Kırmızı beyazlı ekip kısa paslarla rakip ceza alanı sol çizgisi önüne kadar geldi ve topla en son ali buluştu. Kaleye sol ayağıyla şut çekmek istedi ama top sol kanattan taca çıktı.

68'Sabri Sarıoğlu savunmasından aldığı topla sağ kanattan ileriye hareketlenip ortasını ceza sahasına gönderdi ama savunma topu uzaklaştırdı.

67'Sarı kırmızılı ekip atak yönüne göre sağ kanattan rakip yarı alanın ortalarından taç kullandı ama atağın gelişiminde konuk ekip savunması tehlikeyi önledi.

66'Ev sahibi ekip atağı sol kanattan Amrabat'la gelişti. Amrabat ceza sahasına ortasını gönderdi ama savunmada Musa topu karşılayan isim oldu.

65'MP Antalyaspor'da Diarra oyundan çıktı ve yerine Isaac girdi.

64'Konuk ekip rakip yarı alanın ilk metrelerinden sağ kanattan serbest vuruş kullandı. Ali topu doğrudan ceza alanına gönderdi ama Muslera için kolay bir top oldu.

63'Yekta,Burak'tan aldığı topu sağ kanattaki Hamit'e pasını verecekti ama yerde kaldı ve karar serbest vuruş.

62'Orta alanda Amrabat, topu İbrahim'den kaptığı gibi sol kanattan ileriye hareketlenen Burak' pasını verdi. Burak ceza alanına sol çaprazdan girdi ve güzel bir vuruşla farkı 2'ye çıkardı.

62'GOL! Burak

61'İkinci yarı başladığından oyundaki tempo ilk yarıya göre biraz daha düşmüş durumda.

60'Tehlikeli gelişen konuk ekip atağında Diarra ceza sahası sol çaprazında topla buluştu ama Semih baskı yaparak topu kazandı ve tehlikeyi önledi.

59'Sol kanattan gelişen MP Antalyaspor atağında Galatasaraylı oyuncular yaptıkları baskıyla topu tekrar diğer yarı alan gönderdiler.

58'Oyun tekrar başlamış durumda. Semih'te tedavisinin ardından oyuna tekrar döndü.

57'Bu arada Semih, Deniz'le girdiği ikili mücadele sonrasında bir sakatlık geçirdi ve oyun şuan için durmuş durumda. Semih'te tedavisi için saha kenarına gitti.

56'Gelişen konuk ekip atağında Deniz ceza sahası sol çizgisi yakınlarında yerde kaldı ama hakem oyunu devam ettirdi.

53'Galatasaray'da Sneijder köşe vuruşunu kullandı. Kale sahası içine gelen topa Dany yükselip kafayı vurdu ama top üstten dışarıya çıktı.

52'Konuk ekip savunmasında Ergün Teber topla çok fazla oynayınca Hamit topu kazandı ve Burak Yılmaz'a pasını verdi. Burak ceza alanı içinde rakibinden sıyrılamadı ve Ergün topu kornere gönderdi.

51'Tehlikeli gelişen Galatasaray atağında Sneijder ceza sahası dışından ceza sahası içindeki Amrabat'a pasını verdi. Amrabat ceza sahası içinde rakibine faul yaptı.

50'Ev sahibi ekip kısa paslarla rakip yarı alana geçti ve topla en son Yekta rakip yarı alanın ortalarında buluştu ama topu rakibine kaptırdı.

49'Konuk ekip bu kez rakip yarı alandan sol kanattan taç kullandı ama atağın gelişiminde topu Galatasaraylı oyuncular aldı.

48'Sağ kanattan gelişen Galatasaray atağında Hamit, Musa Nizam mücadelesinde top en son Hamit'ten dışarı çıktı.

47'MP Antalyaspor atak yönüne göre sağ kanattan taç kullandı. Emrah Başsan son çizgide topla buluştu ama top en son Emrah'tan dışarı çıktı.

46'Karşılaşmanın ikinci devresi Galatasaraylı oyuncuların vuruşuyla başladı.

D.A.Oldukça tempolu geçen karşılaşmada Galatasaray rakibine baskı yaptığı dakikalarda Burak Yılmaz'ın 8. dakikasında attığı golle ilk yarıyı önde kapayan taraf oldu.

D.A.Barış Şimşek ilk yarının son düdüğünü çaldı ve ilk yarı sona erdi.

45'Orta alanda top kapma mücadelesi sırasında Yekta'ya faul yapıldı.

45'Maçın hakemi Barış Şimşek ilk yarının sonuna 1 dakika ilave etti.

44'Köşe vuruşunu Selçuk kullandı ve savunmadan seken top bu kez Sneijder'in önünde kaldı. Snaijder'in vuruşu doğrudan dışarıya gitti.

43'Tehlikeli gelişen Galatasaray atağında önce sol kanttan Selçuk topu ceza alanına gönderdi ve savunmadan seken top Sabri'nin önünde kaldı. Sabri gelen topa çok sert vurdu ama Hakan topu kornere gönderdi.

42'Sol kanattan hızlı gelişen Galatasaray atağında Burak, Ali Tandoğan'la mücadelesi sırasında Ali'ye faul yaptı.

40'Bu arada MP Anatlyaspor'da Emrah Başsan orta alan yakınlarında yerde kaldı ve oyun kısa bir süre için durdu. Emrah'ın ciddi bir durumu yok oyunda kaldığı yerden devam ediyor.

39'Konuk ekip savunmasından rakip savunma arkasına kaçan Diarra'ya uzun bir top gönderildi ama Semih araya girip topu kafayla taca gönderdi.

38'Galatasaray'da Hamit Altıntop atak yönüne göre sağ kanattan son çizgiye kadar indi ve Ergün Teber^den sıyrılmak isterken topun kontrolünü kaybetti ve top Hamit'ten dışarıya çıktı.

37'Palaşılarak kullanılan köşe vuruşu sonrasında Emrah ceza sahasına ortasını gönderdi ve ceza sahasında tam bir karambol yaşandı. Ardından ev sahibi ekip savunması tehlikeyi önledi.

36'MP Antalyaspor rakip yarı alanın ceza sahasının sağ çizgisi yakınlarından serbest vuruş kullandı. Emrah Başsan topu doğrudan kaleye gönderdi ama Hamit araya girip topu kornere gönderdi.

35'Tehlikeli gelişen MP Antalyaspor atağında Aissati sol kanatta topla buluştu ve ceza alanına girip son çizgiye indi. Ardından kale sahasına pasını gönderdi ama Diarra'dan önce Dany topa müdahale etti ve topu uzaklaştırdı.

34'Burak Yılmaz tedavisi için oyun alanının dışına çıktı ve oyunda yeniden başlamış oldu.

33'Bu arada Galatasaray'da Burak, orta alanda Zeki Yıldırım'la girdiği ikili mücadelede sakatlık geçirdi ve oyun şuan için durmuş durumda.

32'Konuk ekip rakip yarı alanın ortalarından hafif sağ çaprazdan serbest vuruş kullandı. Doğrudan ceza alanına gönderilen topa Mehmet Eren istediği gibi vuramadı ve top doğrudan taca gitti.

31'Topla oynama oranlarında ev sahibi ekibin %64'e %36 üstünlüğü bulunuyor.

30'Geride kalan 30 dakikalık bölümde Galatasaray maçın başından itibaren rakibi üzerinde oldukça baskılı bir oyun ortaya koydu ama konuk ekip son bir kaç dakikadır biraz daha topla oynamaya başladı.

29'MP Antalyaspor'da Deniz Barış ayağındaki topu arkadaşına vermek üzereyken Amrabat'ın sert müdahalesiyle yerde kaldı ve Amrabat sarı kart gören isim oldu.

28'Galatsaray'da Hamit Altıntop orta yuvarlaktan pası aldı ve sağ kanattan ileriye hareketlenen Sabri'ye uzun bir pas gönderdi ama top biraz hızlıydı ve doğrudan taca çıktı.

27'Hızlı gelişen Galatasaray atağında Sneijder pasını sol kanattaki Amrabat'a gönderdi. Amrabat ceza sahasına ortasını gönderdi ama savunma topu uzaklaştırdı.

26'Galatasaray yarı alanında orta yuvarlağa yakın bir noktada Sneijder rakibinden sıyrılamadı ve yerde kaldı. Karar serbest vuruş.

25'Kırmızı beyazlı tam rakip yarı alana geçtiği sırada Sabri araya girdi ve topu kaparak pasını Burak'a gönderdi. Burak sağ kanattan hızlı bir şekilde son çizgiye kadar gitmeye çalıştı ama ikili mücadele sırasında rakibine faul yaptı.

24'Sarı kırmızılı ekipte Burak Yılmaz topla beraber sağ kanada gitti ve üst üste 2 kez ceza alanına orta yaptı ama her ikisini de konuk ekip savunması uzaklaştırdı. Ardından Amrabat rakibine faul yaptı.

23'Konuk ekip atak yönüne göre sağ kanattan taç kullandı ama atağın gelişiminde top en son Aissati'den dışarıya çıktı.

22'MP Antalyaspor savunmasından en ileri uçtaki Diarra'ya doğru uzun bir top gönderildi ama savunmada Dany topu karşıladı ve taca gönderdi.

20'MP Antalyasporlu oyuncular atak yönüne göre sağ kanattan atağa çıktı ama rakip savunma arasında sıyrılamayınca top en son Aissati'den taca gitti.

19'Yine gelişen Galatasaray atağında Selçuk pasını ceza sahası sağ çizgisi üzerindeki Hamit'e gönderdi ama Hamit topu ayağın altından kaçırınca top doğrudan dışarıya gitti.

18'Sneijder orta alanda aldığı topu doğrudan Burak'a gönderdi ama savunma Burak'tan önce topa müdahale etti ve topu taca gönderdi.

17'Bu dakikayı Galatasaraylı oyuncuların kendi yarı alanlarında paslaşmalarıyla geride bıraktık.

16'Sağ kanattan Galatasaray atağında Sabri pasını son çizgi yakınlarındaki Hamit'e gönderdi ama Ergün araya girdi ve topu tekrar rakip yarı alana gönderdi.

15'Aissati serbest vuruşu kullandı. Aissati pasını ceza sahası sol çizgisinde ileriye hareketlenen Mehmet'e pasını gönderdi ama Mehmet topu içeriye çevirmek isterken doğrudan dışarıya gönderdi.

14'Zeki orta yuvarlaktan aldığı topu Galatasaray savunma arkasına gönderdi. Ardından Diarra yüksekten gelen topu tekrar Zeki'ye indirdi ama Hamit, Zeki'ye faul yaptı.

13'Hakan Arıkan'ın tedavisi tamamlandı ve oyun yeniden başlamış oldu.

12'Konuk ekipte Ergün Teber kalecisi Hakan'a geri pas yaptı topa Burak'ta hareketlenince Hakan son anda topa hakim oldu ve kısa süreli bir sakatlık geçirdi.

11'Geride kalan 10 dakika itibariyle ev sahibi Galatasaray oldukça baskılı bir futbol ortaya koyuyor.

10'Golden sonra ev sahibi ekip bu kez sol kanattan atak geliştirdi. Sneijder sol kanattan ceza alanına hareketlenen Amrabat'a pasını gönderdi ama Hakan çıktı ve topa hakim oldu.

9'Bu kez gelişen MP Antalyaspor atağında Ergün sol kanattan ceza sahasına ortasını yaptı ama ev sahibi ekip savunması tehlikeyi önledi.

8'Sarı kırmızılı ekip rakip yarı alanının ortalarından serbest vuruş kullandı. Hamit serbest vuruşu doğrudan kaleye gönderdi ama savunmadan seken top kale sahası ön çizgisi sol tarafında Burak'ın önünde kaldı ve Burak topu ağlara gönderdi.

8'GOL! Burak

7'Savunma arkasına uzun koşu yapan Burak'a uzun top atıldı ve Burak yerde kaldı. Maçın hakemi Barış Şimşek oyunu devam ettirdi.

6'Ev sahibi ekip atağı Sabri ve Hamit'le beraber sağ kanattan gelişti. Son çizgiye kadar indiler ama rakip savunma oyuncularından sıyrılamayınca top en son Hamit'ten dışarıya çıktı.

5'Yine sağ kanattan gelişen sarı kırmızılı ekibin atağında Selçuk topla beraber ceza alanına girdi ve topu kale sahasına doğru ortaladı ama kaleci Hakan çıktı ve topa sahip oldu.

4'Selçuk serbest vuruşta topu yerden penaltı noktası üzerine gönderdi ama savunmada Emrah topu kornere gönderdi.

3'Ardından yine gelişen Galatasaray atağında Sabri sağ kanattan rakip ceza alanı yakınlarında yerde kaldı ve karar serbest vuruş.

2'İlk dakikayla birlikte Galatasaray rakip yarı alana geçti ve topla en son rakip yarı alanın ortalarında Yekta buluştu ve ceza sahasına uzun bir top gönderdi ama savunma karşıladı.

1'Karşılaşma MP Antalyasporlu oyuncuların vuruşuyla başladı.

M.Ö.Ali Samiyen Kompleksi Türk Telekom Arena'da İstiklal Marşı'mız okunuyor.

M.Ö.Galatasarayın yeni transferi Wesley Sneijder sarı-kırmızılı forma altında görev aldığı 2 maçta 52 dakika sahada kalırken kaleye şut atmadı. Sneijder, 35 pas yapıp %80 başarı oranı yakaladı.

M.Ö.Galatasaray bu sezon Süper Ligde oynadığı 20 maçta 6 kez maçın ilk golünü kalesinde gördü. Galatasaray bu 6 maçta 4 beraberlik 2 yenilgi aldı ve hiç kazanamadı.

M.Ö.M.P.Antalyaspor Süper Ligde deplasmanda oynadığı son 5 maçta galibiyet alamazken; Kasımpaşa, Bursaspor ve Orduspor ile berabere kalırken, Akhisara 1-0, Kayserispora 2-0 yenildi.

M.Ö.Mehmet Özdilek yönetimindeki M.P.Antalyaspor ile Galatasaray toplamda 11 maçta karşılaşırken Galatsaray ve M.P. Antalyaspor 4'er galibiyet aldı, 3 maçta beraberlikle sonuçlandı.

M.Ö.Süper Ligde bu sezon en çok galibiyet alan iki takım Galatasaray ve M.P.Antalyaspor oldu. Hem Galatasaray hem de

M.P.Antalyaspor bu sezon Süper Ligde 10 maçtan galip ayrıldı.

M.Ö.Her iki takımında karşılaşmaya başlayacakları ilk 11'leri belli oldu.


STAT: TT Arena
HAKEM: Barış Şimşek
YAYIN: Lig TV

GALATASARAY: Muslera, Eboue, Semih, Dany, Riera, Hamit, Selçuk, Yekta, Amrabat, Sneijder, Burak
TEKNİK DİREKTÖR: Fatih Terim

MP ANTALYASPOR: Hakan, Koray Aslan, Deniz, Musa Nizam, Ergün, İbrahim, Uğur, Aissati, Emrah, Isaac, Diarra
TEKNİK DİREKTÖR: Mehmet Özdilek