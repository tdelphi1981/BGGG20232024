Arda'yı istiyor mu?
Arda Turan'ı Türk Milli Takımı'ndan tanıyan ve izlerken çok beğendiğini dile getiren Hollandalı çalıştırıcı Guus Hiddink, transfer söylentilerine açıklık getirdi 
 Arda Turan'ı Türk Milli Takımı'ndan tanıyan ve izlerken çok beğendiğini dile getiren Hollandalı çalıştırıcı Guus Hiddink, Arda'yı Anji Mahaçkale'ye istediği ile ilgili haberlerin gerçeği yansıtmadığını söyledi.
 
 Türkiye Milli Futbol Takımı ile yollarını ayırdıktan sonra kadrosunda Eto'o, Roberto Carlos ve Yuri Jhirkov gibi dünya yıldızlarını barındıran Rus Premier Ligi takımı Anji Mahaçkale'yi çalıştıran Guus Hiddink, "Arda'yı istediğimiz doğru değil ve Arda ile iletişime geçilmedi. Genelde televizyonda İspanya ligini izlerken hep oynadığını görüyorum. O'nu televizyonda izlerken dominant bir rolde oynadığını görmek bana büyük zevk veriyor. Bildiğim kadarı ile Arda İspanya'ya gideli daha çok olmadı ve çok büyük liglerden birisi. Arda'nın, Anji'ye gelmesi ile ilgili hiç bir girişimde bulunulmadı. Ama ardayı oynarken görmek bana büyük zevk veriyor" dedi.
 
 Rusya Milli Futbol Takımı'nı da çalıştıran ve 2008 yılındaki Avrupa Futbol Şampiyonası'nda Rusya ile muhteşem bir performans ortaya koyan Hollandalı çalıştırıcı, 'Türkiye ile Rusya futbolunu kıyaslayacak olursanız neler söylersiniz?' sorusuna ise şöyle cevap verdi;
 "Son zamanlarda Türk futbolunu pek takip edemedim. Bu nedenle Türk ve Rus futbolunu kıyaslama yapmak çok zor. Ama size Rus ligini şöyle tanımlayabilirim; gelişen bir lig ve bu ligde oynarken çok mücadele etmeli ve çok profesyonel oynamalısınız. Benim kulübüm de çok profesyonel oynuyor. Rusya'da oynamak kolay değil. Çünkü büyük bir mücadele gerektiriyor. Fakat benim çok hoşuma gidiyor. Şu an Türk futbolu şöyledir diyemem çünkü her şey çok hızlı değişip gelişiyor" dedi.