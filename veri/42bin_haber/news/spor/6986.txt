Elini sıkmadı!
 
 Beşiktaş, Kardemir Karabükspor karşısında çok kritik 2 puan yitirirken, Manuel Fernandes ile teknik direktör Samet Aybaba arasındaki ipler gerildi. Karabükspor’un 68. dakikada gelen golü sonrasında hemen kulübeye yönelen Aybaba, yeni transfer Dentinho’yu sahaya sürdü. Ancak tabelada 4 numaralı Fernandes’in numarası gösterilince, Portekizli yıldızın yüzü değişti. Sinirli bir şekilde kulübeye gelen Fernandes, hocasının uzattığı eli sıkmadı.
 
 ‘O DA ÇIKABİLİR’
 
 Maçın ardından kısa bir açıklama yapan Samet Aybaba, “Fernandes’i oyundan almam doğaldır. Çünkü çok kötü oynadı, top kayıpları yaptı. Bize yardımcı olması bir kenara, sıkıntı yaşamaya başlamıştık. Bu yüzden herkes gibi o da kenara gelebilir” dedi. Maçta alınan sonucu, “Şaka gibi” sözleriyle yorumlayan tecrübeli çalıştırıcı, “2-0 öne geçtikten sonra 10 kişi kalmış rakibe karşı berabere kalmamız kabul edilemez. Gerçekten çok üzgünüz. Ancak takım çok kırılgan. Bu nedenle kayıp yaşadık. Telafi etmemiz gereken bir beraberlik” diye konuştu.
 
 Fanatik