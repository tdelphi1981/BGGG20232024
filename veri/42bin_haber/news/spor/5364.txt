Bu takıma sol bek lazım
İkinci yarının daha ilk maçında ortaya çıkan acı tablo, Galatasarayı harekete geçirdi. Yönetimin hedefinde Fluminenseden Carlinhos ve Orduspordan Atila Turan var.
GALATASARAY, Süper Ligde lider kapattığı ilk bölümün ardından ikinci yarıya 2-1lik şok Kasımpaşa yenilgisi ile başladı. İkinci devrenin açılış maçında ortaya konan futbol ve alınan sonucun, sarı kırmızılıların önüne çıkardığı dersler de vardı. Kendi sahasında maç kazanmakta çok zorlanan rakibine mağlup olan G.Sarayda, özellikle Rieranın forma giydiği sol bek mevkiinin koridora dönmesi sarı kırmızılıları harekete geçirdi.  
VIUDEZ ÇARESİZ BIRAKTI 
KASIMPAŞAnın hızlı ve atağa çabuk çıkan Uruguaylı futbolcusu Viudez karşısında etkisiz kalan Rieranın performansı, sol bek gerçeğini bir kez daha G.Sarayın yüzüne vurdu. Teknik ekip, Sneijder transferine yoğunlaşan yönetimden, daha da geç olmadan bir sol bek alınması talebini yineledi. Sarı kırmızılıların teknik heyeti, yönetim ve futbol komitesi ile yaptığı görüşmede Carlinhos için ısrar edilmesini istedi. Orduspordan Atila Turanın da listede olduğu öğrenildi. 
6.5 MİLYON EUROYA ÇIKACAKLAR  
ÖZELLİKLE şampiyonlar ligi düşünülerek ara transferde sol bek krizine artık çözüm bulmak isteyen G.Saray Yönetimi, bu gelişme üzerine Fluminense Kulübüne yeni bir teklif daha verme kararı aldı. Yaklaşık 6 aydır Carlinhosu transfer etmek için uğraşan sarı kırmızılılar, bu kez sambacı için kulübüne 6,5 milyon Euro önerecek ve bu teklifle de 6 milyon Euroya hayır diyen Brezilyalıları bir kez daha ikna etmeye çalışacak. 
Gözler derbiye çevrildi 
KASIMPAŞAya yenilerek 2nci yarıya kötü başlayan G.Saray, haftaya oynayacağı Beşiktaş derbisinin hazırlıklarına ara vermeden başladı. Florya Metin Oktay Tesislerinde basına kapalı gerçekleştirilen antrenmanda, Kasımpaşa karşısında forma giyen futbolcular yenileme çalışması yaptı.