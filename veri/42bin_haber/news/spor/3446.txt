"Her şey güzel olacak"
PTT 1. Lig'de Çaykur Rizespor'un Futbol Şube Sorumlusu Mutafa Baltacı, teknik direktörlük görevine getirilen Mustafa Denizli'nin yarın Rize'ye gelerek yeni dönem çalışmalarına başlayacağını söyledi.
Baltacı, yaptığı açıklamada, Denizli'nin göreve gelmesinin herkesteki havayı değiştirdiğini belirterek, Camia olarak Denizli'ye çok büyük bir teveccüh var. Herkes yeni dönemde yapılacak gelişmeleri sabırsızlıkla bekliyor. Bugüne kadar Türk futboluna kazandırdıkları ortada. Camiamıza da büyük katkı sağlayacağına yürekten inanıyoruz dedi.

Yeni dönemde çok şeyin değişeceğini ifade eden Baltacı, Mustafa Denizli yarın Rize'ye gelerek yeni dönem çalışmalarına başlayacak. Tesislerde yapacağı incelemelerin ardından saat 15.00'da bir basın toplantısı düzenleyeceğiz. Hocamız bu toplantıda gerekli değişikliklerle ilgili bilgi verecek diye konuştu.

İkinci dönemle ilgili değerlendirme toplantısının yarın Kulüp Başkanı Metin Kalkavan yönetiminde Rize'de yapılacağını kaydeden Baltacı, Bu toplantıya hocamız Mustafa Denizli de katılacak. İlk yarı değerlendirmesini yapacağız ve ikinci yarı ile ilgili çalışmalarımızı değerlendireceğiz. Yeni dönemde izlenecek yol ile ilgili kararlarımızı bekleyeceğiz. Camiamız büyük bir sabırla bizi bekledi. Biz de üzerimizi düşeni yapmaya çalışıyoruz. Toplantının ardından her şey çok daha net ve güzel olacak dedi.

Öte yandan, yeşil-mavili ekip, ikinci yarı için transfer çalışmalarına hız verdi. Yeşil-mavili ekibin Beşiktaş'ın genç oyuncuları Hasan Türk ve Atınç Nukan'ı kiralık olarak kadroya katmak için girişimlere başladığı öğrenildi. 
 