PFDK'dan Trabzonspor'a ceza
Türkiye Futbol Federasyonu (TFF) Profesyonel Futbol Disiplin Kurulu (PFDK) gündemindeki maddeleri görüştü.
TFF'den yapılan açıklamada, PFDK'nın, Ziraat Türkiye Kupası'nda Trabzonspor ile Eskişehirspor arasında oynanan maçta taraftarlarının neden olduğu saha olayları nedeniyle bordo-mavili kulübe 5 bin lira para cezası verdiği bildirildi.

Aynı maçta rakip takım oyuncusuna yönelik sportmenliğe aykırı hareket eden Eskişehirsporlu Erkan Zengin'in ise 1 resmi müsabakadan men ve 10 bin lira para cezası aldığı kaydedildi.

PDFK'nın aldığı diğer kararlar ise şöyle:

4 maç men: Fahri Küçükkurt (Alanyaspor A2 oyuncusu)

2 maç men: İsmail Dalkıran (Kayserispor A2 oyuncusu)

1 maç men: Ali Buçan (TKİ Tavşanlı Linyitspor A2 oyuncusu)

3 bin lira: 1461 Trabzon

Bin lira: Bucaspor