Türkiye'deki en geniş kapsamlı şampiyona
Gerçekleştirilen en geniş kapsamlı Türkiye Bedensel Engelliler Yüzme Şampiyonası olan bu organizasyona 200e yakın lisanslı sporcu katıldı.
2-3 Mart 2013 tarihlerinde İBB Cebeci Spor Kompleksinde, Türkiye Bedensel Engelliler Spor Federasyonu ve İstanbul Büyük Şehir Belediyesi işbirliği ile gerçekleştirilen şampiyona; Bugüne kadar gerçekleştirilen en geniş kapsamlı Türkiye Bedensel Engelliler Yüzme Şampiyonası oldu. Organizasyona İstanbul ve İl dışından toplamda 200e yakın lisanslı sporcu katıldı.

Şampiyonanın gerçekleştirildiği İBB Cebeci spor kompleksine gelerek engelli sporcuları destekleyenler arasında, Saran Holding Yönetim Kurulu Başkanı Sadettin Saran, İstanbul Büyükşehir Belediyesi Gençlik ve Spor Müdürü Osman Avcı, Türkiye Bedensel Engelliler Spor Federasyonu Yüzme Branş Sorumlusu Cengiz altaylı, İBB Spor Kulübü Genel Müdürü Ahmet İlbar, İSÖM Müdür Yardımcısı Gültekin Güllü, Bedensel Engelliler Spor Federasyonu Yönetim Kurulu Üyesi Hulusi Kalender, Bedensel Engelliler Spor Federasyonu Yönetim Kurulu Üyesi Hüseyin Ataşer, İstanbul Büyükşehir Belediyesi Basın yayın sorumlusu Taner Açıker, İstanbul GHSM Spor Şube Müdürü Adnan Kuzu da vardı.

Müsabakalar 2 Mart Saat:15.00da açılış seremonisi ile başladı. İlk gün tek seans, ikinci gün iki seans olarak gerçekleştirilen müsabakalar sonunda İBB Spor Kulübü Türkiye Şampiyonu olurken, ikinci Kahramanmaraş Engelliler Spor Kulübü, Üçüncü ise Yeni Mahalle Genç Engelliler spor kulübü oldu.

Şampiyonluk kupasını TBES Federasyonu Yüzme Asbaşkanı Cengiz Altaylı ve Yüzme Eğitim Kurulu Başkan Yard. Kerem Arda'nın elinden alan İBB spor kulübü sporcuları ve antrenörleri kupa töreninin ardından kendilerini havuza atarak şampiyonluklarını doyasıya kutladılar.