En iyisi Mesut
La Liga devi Real Madrid'in en gözde isimlerinden biri olan Mesut Özil, Almanya Futbol Federasyonu tarafından onurlandırıldı.
 Mesut Özil Almanya'da yılın oyuncusu seçildi. Almanya Futbol Federasyonu tarafından yapılan ankette en fazla oyu Mesut Özil aldı.
 16.000'den fazla kişinin oy kullandığı ankette, Mesut 5.000'in üzerinde aldığı oy ve %33'luk oranla birinciliği kimseye kaptırmadı. Ayrıca Real Madridli oyuncunun ülkesindeki en yüksek değere sahip futbolcu olduğu da açıklandı.
 Ankette ikinici sırayı ise %14'lük oranla Lazio forması giyen Miroslav Klose aldı. Borussia Dortmund'un 23 yaşındaki oyuncusu Marco Reus da kendisine %12'lik oranla 3. sırada yer buldu. Mesut'un Real Madrid'den takım arkadaşı olan Sami Khedira ise %4 oy olarak 7. sırada yer aldı.
 Mesut Özil, bu sonuçla Real Madrid'in en iyi oyunculardan birisi olduğunu kanıtlamış durumda.
 Mourinho'nun takımının omurgasının bir parçası olan yıldız futbolcu, bu sezon toplam 1.732 dakikayla, Casillas, Ronaldo, Pepe, Sergio Ramos ve Xabi Alonso'dan sonra en fazla dakika alan oyuncu durumunda. Buna ek olarak Alman oyuncunun skora katkı yaptığı da başka bir gerçek.