'Cim Bom' derbilerde zor kaybediyor
Spor Toto Süper Lig'de 2013 yılının ilk derbisinde 27 Ocak Pazar günü Beşiktaş'ı konuk edecek Galatasaray, son 2 sezondaki derbilerde Beşiktaş ve Fenerbahçe'ye karşı üstünlük kurdu.

Sarı-kırmızılı takım, son 10 lig derbisinden sadece 1'ini yitirdi, 4 kez kazandı, 5 kez de berabere kaldı.

'Cim Bom', şampiyon olarak tamamladığı geçen sezon Lig Grubu ve Süper Final Şampiyonluk Grubu'nda oynadığı toplam 8 derbiden sadece 1'ini kaybetti. Rakiplerini 3 kez yenen, 4 kez berabere kalan sarı-kırmızılılar, 1 kez ise sahadan puansız ayrıldı. Toplam 13 gol atıp, 9 yedi.

'Cim Bom', bu sezon ise Beşiktaş ile deplasmanda oynadığı maçta 3-3 berabere kaldı, Fenerbahçe'yi ise kendi evinde 2-1 yendi.

Galatasaray'ın, teknik direktör Fatih Terim yönetiminde Süper Lig'de son 2 sezonda Fenerbahçe ve Beşiktaş ile yaptığı derbilerde aldığı sonuçlar şöyle: Sezon Maç Sonuç 2011-2012 Beşiktaş-Galatasaray 0 - 0 (Lig Grubu) . Galatasaray-Fenerbahçe 3 - 1 (Lig Grubu) . Galatasaray-Beşiktaş 3 - 2 (Lig Grubu) . Fenerbahçe-Galatasaray 2 - 2 (Lig Grubu) . Beşiktaş-Galatasaray 0 - 2 (Süper Final) . Galatasaray-Fenerbahçe 1 - 2 (Süper Final) . Galatasaray-Beşiktaş 2 - 2 (Süper Final) . Fenerbahçe-Galatasaray 0 - 0 (Süper Final) 2012-2013 Beşiktaş-Galatasaray 3 - 3 . Galatasaray-Fenerbahçe 2 - 1