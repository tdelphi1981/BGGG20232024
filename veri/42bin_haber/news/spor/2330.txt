Türk hava sahası
Kanarya, THY Avrupa Ligi'ndeki var olma maçında İtalyan Cantu'yu zor da olsa devirdi. Khimki, Panathinaikos'u yenince de F Grubu'nda Beşiktaş ile buluştu
 YASEMİN AKBULUT
 THY Avrupa Ligi A Grubu'ndaki son maçında İtalyan Cantu'yu 77-69'luk skorla deviren F.Bahçe Ülker, TOP 16 vizesini aldı. İtalya'daki ilk maçı 82-58 kaybeden Kanarya, dün de maça kötü başladı. 12.38'de İlkan'ın smacı ile farkı 24-25 ile teke indirdi. 13.28'de de Barış'ın basketiyle 26-25 öne geçti.
 Bogdanovic'in fast-break'ten 2 smacı ile havaya giren F.Bahçe devreyi 43-38 önde geçmeyi başardı.
 CANTU KOVALADI 
 3. periyotta F.Bahçe'nin skor üstünlüğü devam etti. Son periyotta, Kanarya kaçtı, Cantu kovaladı. 36.33'ü McCalebb, Ömer ve Oğuz'un basketleriyle 74-67 lider geçen F.Bahçe, 9 bin 800 seyircinin izlediği maçı 77-69 kazandı. Bu arada Eurocup Bayanlar 3. turunda KASKİ, Mersin'i 63-55 yenerek çeyrek finale yükseldi.