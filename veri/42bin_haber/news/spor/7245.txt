Eski kulübünden Drogba açıklaması
Shanghai Shenhuanın sahibi Zhu Jun, yıldız oyuncuları Didier Drogbanın ayrılığı hakkında çarpıcı açıklamalar yaptı.
Uzun süreli Chelsea macerası sonrasında sürpriz bir kararla Çinin Shanghai Shenhua takımına transfer olan Fildişi Sahilli yıldız golcü Didier Drogba, ödemeler konusundaki sıkıntılar nedeniyle sözleşmesini tek taraflı olarak feshetmiş ve Galatasaraya transfer olmuştu.

Goal.com'da yer alan habere göre; Çin temsilcisi ilk etapta transferin gerçekleşemeyeceği ve tecrübeli oyuncuya borçlu olmadıkları yönünde açıklamalar yapsa da kulübün sahibi Zhu Jun, Drogbasız dönemle ilgili mesajlar vermeye başladı.

Drogba olmadan yola devam edebileceklerini belirten Jun, Herkes Drogbanın gidişiyle yeni sezonda ne yapacağımızı konuşuyor. Şehirdeki herkes bu kulübe destek olmalı. 2013te kendimize inanmalıyız dedi.

Fildişi Sahilli yıldızın bir kurtarıcı olarak görülmemesi gerektiğinin altını çizen Jun, Drogba çok yetenekli ve güçlü bir oyuncu. Ancak bir kurtarıcı değil. Eğer tek başına bir takımı başarıya götürebiliyorsa, neden Fildişi Sahili Dünya Kupası kazanamıyor? Drogbanın takıma pozitif bir hava getirdiği doğru. Ancak şimdi elimizdeki kadroyla yola devam etmeliyiz. Drogba gitti diye kulübün kapısına kilit vuracak değiliz diye konuştu.