F.Bahçe'nin eski doktoru G.Saray'da
Fenerbahçe'nin eski doktoru Yener İnce, bundan sonra Galatasaray için emek verecek.
Galatasaray, Sağlık Kurulu'na bağlı olarak çalışmak üzere Op. Dr. Yener İnce'yi futbol takımında da ortopedik konsultan olarak göreve başlattı.

Resmi internet sitesinden de yapılan açıklamada, İnce'nin müsabaka ve kamplarda takımla birlikte olacağı duyuruldu.

Sarı-kırmızılı ekibin yeni doktorlar İnce, son olarak Fenerbahçe'nin voleybol ve basketbol takımında görev almıştı.

RESMİ SİTEDEN ŞU AÇIKLAMA YAPILDI

Galatasaray Sağlık Kurulu'na bağlı olarak görev yapacak olan Op. Dr. Yener İnce Futbol A Takımımızda ortopedik konsultan olarak göreve başlamıştır.

Sağlık Sponsorumuz Medical Park tarafından istihdam edilen Dr. İnce tüm antrenman, müsabaka ve kamplarda takımımızla birlikte olacaktır. Kendisine yeni görevinde başarılar dileriz.