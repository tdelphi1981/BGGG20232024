İlk aşkından Fenerbahçe-Galatasaray derbisi yüzünden vazgeçti
Türkiyenin şans oyunları sitesi Bilyoner.com, Sevgililer Gününü eğlenceli bir soruyla karşıladı. Bilyoner, Facebook sayfası üzerinden takipçilerine; Futbol aşkı için nelerden vazgeçtin? diye sordu ve en ilginç yanıtları bir araya getirdi.
Ankete katılanlar futbol aşkının sınırı olmadığını kanıtlarken, ilginç yanıtlar da sıralandı. Cevaplar okuyanları hem güldürdü, hem de futbol tutkusunun sınırlarını göstermiş oldu.

Askerliğini yaparken Galatasaray-Beşiktaş maçını izlemek için görev yerinden ayrılan bir futbol tutkunu da bunların arasındaydı.

Bunun dışında ayağı kırıkken futbol oynayan, bu sırada bir metre sürüklenerek belini de sakatlayan taraftar ve 5 yıllık sevgilisinden Galatasaray formasını kıskandığı için ayrılan bir futbolsever de soruya yanıt verenlerdendi.

İlk aşkından Fenerbahçe-Galatasaray derbisi yüzünden vazgeçti

Bilyoner.comun anketine gelen yorumlar, futbol aşkının gerçek bir tutku olduğunu gözler önüne serdi. Gelen ilginç yanıtlar arasında yıllardır beklediği ilk aşkının verdiği randevuya Fenerbahçe-Galatasaray derbisi yüzünden gidemeyen taraftar da vardı. Sarı-lacivertli renklere gönül veren taraftar, takımını desteklemek için buluşmadığı ilk aşkını kaybettiği için hala pişman olduğunu da yorumuna ekledi.

Bunun yanı sıra sevgilisinin ailesiyle tanışmaya gittiğinde gözünü televizyondaki derbi maçtan alamayan futbol aşığı da anketi cevaplayanlar arasında yer aldı.

Adana Demirsporu destekleyen bir taraftar da okulun veda balosuna gitmekten, takımını desteklemek için vazgeçtiğini söyleyerek ankete katıldı. Takımına gönülden bağlı olan taraftar, bu olay sonucu kız arkadaşından ayrıldığını da cevabında belirtti.

Bunun yanı sıra sevgilisinin Ben mi? Galatasaray mı? sorusuna Tabi ki sen değilsin diyen taraftar da anketin dikkat çekici yorumlarından birine imza atmış oldu.

Davetliler kına gecesinde, damat halı saha maçında...

Verilen cevaplar sadece bunlarla da sınırlı kalmadı. Düğününden bir gün önce gelin ve davetliler kına gecesindeyken kendi halı saha maçında olan damat, eşinin doğum gününü kutlamak yerine maça giden taraftar, derbi maçını izlemek için evlilik yıldönümünü kutlamayan futbol tutkunu ve Beşiktaşın maçını sadece televizyondan izlemek için askerde çarşı izninden dönmeyen ve bunun sonucu olarak askerliğini üç ay uzatan bir futbol aşığı da ilginç cevaplar arasında yer aldı.