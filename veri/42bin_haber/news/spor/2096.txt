Kariyerinde 2. kez 3'lük attı
Los Angeles Lakers'ın Denver Nuggets'ı 122-103 mağlup ettiği karşılaşmada Antawn Jamison'un performansı ve Dwight Howard'ın kariyerindeki ikinci üçlük ön plana çıktı.
9 yıllık kariyeri boyunca daha önce 33 kez üçlük deneyen ve sadece bir isabet sağlayabilen Dwight Howard, Denver maçının bitimine 9.8 saniye kala sağ forvette boş kaldı ve üçlüğü gönderdi. Top çemberden geçerken hen Howard, hem de Staples Center tribünleri coştu. 
İlk çeyrekte 16 sayı atan Howard, gözünün üzerindeki açılma sonucu soyunma odasına gitti ve ikinci çeyrekte oyuna girmedi. Howard karşılaşmayı 28 sayı, 20 ribaund, 3 blokla tamamlerken, kariyerinde 59. kez 20 ribaund barajını yakaladı. 
LA'de son haftaların formda ismi Antawn Jamison 32:38 dakikada 33 sayı (13/19 saha içi, 2/2 serbest atış isabeti) ile takımının en skorer oyuncusu olurken, 12 de ribaundla double-double yaptı. Kobe ise 15'te 5 isabetle 14 sayı, 2 ribaund, 8 asist, 4 top kaybıyla standartlarının altında kaldı. 
Denver'da Danilo Gallinari 19, Andrea Iguodala 14 sayıyla oynadı.