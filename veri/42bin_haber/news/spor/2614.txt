Şampiyon Guido Pella
ATP'nin Challenger Turu'nda en başarılı sonuçları alan sekiz ismi bir araya getiren Challenger Şampiyonası'nın final maçında Adrian Ungur'u üç sette yenen Guido Pella birinciliği aldı.
Brezilya'nın Sao Paulo kentinde bu yıl ikincisi düzenlenen ATP Challenger Turu Finali'nde Arjantinli Guido Pella, Rumen rakibi Adrian Ungur'u 6-3, 6-7, 7-6 yenerek şampiyonluğa ulaştı. Üç gün önce grup maçında 4-7, 7-6, 7-6'lık skorla yenildiği rakibinden yine yakın geçen maçta rövanşı alan Pella, böylece 2012'yi dördüncü Challenger kupasıyla kapatmış oldu. 

2 saat 31 dakikalık final maçının ilk setinde rakibinin beş servis kırma puanını da çeviren Pella, ikinci seti tie-break'te kaybetti. Son sete ilk üç oyunu alarak giren Pella, servisini kaptırsa da maçı 7/4'lük tie-break oyunuyla kazanıp şampiyonluğa uzandı. 

124 numardaki Guido Pella, yeni ATP klasmanında ilk 100'e girmeyi garantiledi. 
  
 