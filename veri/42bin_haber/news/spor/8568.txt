Yıldız isim kadro dışı
 
 Galatasaray'da Drogba'nın geçici lisansının çıkmasının ardından, sarı kırmızılı ekibin hücum gücündeki fazlalık ilk kurbanını verdi!..
 
 Drogba'nın kadroya alınmasıyla birlikte teknik direktör Fatih Terim forvette Burak ve Umut'u da Akhisar maçının 18 kişilik kadrosuna alırken, Elmander'i İstanbul'da bıraktı. Terim'in yabancı kontenjanında sistemin ve taktik açısından Sniejder ve Amrabat'ı da düşündüğü göz önüne alınırsa, Elmander bu hafta yabancı kontenjanına takıldı.
 
 Galatasaray, Akhisar Belediye maçının hazırlığını bu sabah yaptığı antrenman ile tamamladı. Sarı Kırmızılılar öğleden sonra İzmir'e geçecek ve İzmir'de kampa girecek. Galatasaray yarın maçtan 2 saat önce İzmir'den Manisa'ya hareket edecek. Bu arada Manisa'daki maç için Galatasaray taraftarlarına ayrılan 2 bin 500 biletin tamamen tükendiği ve karaborsada yüksek fiyatlara satıldığı öğrenildi.
 
 DHA