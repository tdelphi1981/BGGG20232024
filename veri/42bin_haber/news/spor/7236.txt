Bayern Münih, Mainz'i rahat geçti
Almanya Birinci Futbol Ligi'nde (Bundesliga) oynanan 20. hafta maçları sonunda lider Bayern Münih, şampiyonluk yarışında Mainz 05 engelini 3-0'lık skorla geçti.

Bayern Münih, deplasmanda Mainz 05'i 40. dakikada Thomas Müller ve 50. ve 57. dakikada Mario Mandzukic'in golleriyle 3-0 mağlup etti.Liderliğini sürdüren Bavyera ekibi, puanını 51'e yükselterek en yakın takipçisi ile olan puan farkını da 12'ye çıkardı.

Bayer Leverkusen'in Borussia Dortmund'u konuk ettiği maçta ev sahibi ekip 3-2 mağlup oldu. Sarı-siyahlı ekip, maçta 9 dakika içinde Marco Reus ve Jakub Blaszczykowski'nin penaltıdan attığı gollerle 2-0 öne geçti. İlk yarı Borussia Dortmund'un 2-0 üstünlüğüyle tamamlanırken, ikinci yarının başında daha etkin oynayan Bayer Leverkusen Reinartz'ın 58. ve 62. dakikalarda attığı gollerle 2-2'lik eşitliğİ sağladı. Borussia Dortmund, Robert Lewandowski'nin 63. dakikada attığı golle 3-2 öne geçti. Bayer Lervekusen'de milli Futbolcu Ömer Toprak'ın 90 dakika forma giydiği ve 75. dakikada sarı kart gördüğü karşılaşmada başka bol olmadı ve Borussia Dortmund maçtan 3-2 galip ayrıldı.

Puanını 39'a çıkaran Borussia Dormtund, 2. sıraya yükseldi. Bu sezon sahasında ilk mağlubiyetini alan Leverkusen 37 puanda kalarak 3. sıraya geriledi.

Eintracht Frankfurt, deplasmanda Hamburg'u 2-0 yendi. Karşılaşmanın gollerini 22. ve 36. dakikada takımın yeni transferi Srdjan Lakic attı. Puanını 36'ya çıkartan Frankfurt ekibi, 4. sırada yer alıyor.

-Ligde alt sıralarda bulunan takımlar puan aldı-
Galatasaray'ın Şampiyonlar Ligi'ndeki rakibi Schalke 04, ligde son sırada bulunan Greuther Fürth ile oynadığı maçta uzatma dakikalarında kalesinde gördüğü golle 2-1 mağlup oldu. Schalke 04'ün golü 47. dakikada yeni transferi Michel Bastos'dan gelirken, konuk ekibin gollerini 52. dakikada Felix Klaus ve 90+2'de Nikola Djurdjic attı. Greuther Fürth 17 hafta sonra ilk kez galip geldi. Mainz 05'in 1 puan gerisinde 29 puanla 6. sırada yar alan Schalke 04 son 9 maçtan sadece 1 galibiyet aldı. Fürth ekibi puanını 12'ye çıkartarak ligde kalma umutlarını artırdı.

Hoffenheim, sahasında ligin sürpriz ekiplerinden SC Freiburg'u Kevin Volland'ın golleriyle 2-1 yendi. SC Freiburg'un tek golü Max Kruse attı.

VfL Wolfsburg-FC Augsburg karşılaşması da Naldo ve Moravek'in karşılıklı olarak attığı gollerle 1-1 berabere tamamlandı.

Hoffenheim 16 puanla 16. sırada yer alırken alırken, 14 puana sahip Augsburg 17. sırada, 12 puanlı Greuther Fürth 18. ve son sırada bulunuyor.

Gol krallığı yarışında 14 golle Bayern Münih'li Mario Mandzukic ilk sırada yer alırken, Hırvat oyuncuyu 13'er golle Bayer Leverkusen'li Stefan Kiessling ve Robert Lewandowski takip ediyor. Eintracht Frankfurt'lu oyuncu Alexander Meier'in de 12 golü var.

Bundesliga'da 20. Hafta karşılaşmalarından alınan sonuçlar şöyle:

Werder Bremen - Hannover 96: 2-0
Mainz 05 - Bayern Münih: 0-3
Fortuna Düsseldorf - VfB Stuttgart: 3-1
Hoffenheim - SC Freiburg: 2-1
VfL Wolfsburg - FC Augsburg: 1-1
Schalke 04 - Greuther Fürth: 1-2
Hamburg - Eintracht Frankfurt: 0-2
FC Nürnberg - Borussia Mönchengladbach: 2-1
Bayer Leverkusen - Borussia Dortmund: 2-3

-Puan durumu- Takımlar O G B M A Y P 1. Bayern Münih 20 16 3 1 51 7 51 2. Borussia Dortmund 20 11 6 3 46 22 39 3. Bayer Leverkusen 20 11 4 5 38 26 37 4. Eintracht Frankfurt 20 11 3 6 38 31 36 5. Mainz 05 20 9 3 8 27 24 30 6. Schalke 04 20 8 5 7 33 31 29 7. B. Mönchengladbach 20 7 8 5 28 29 29 8. SC Freiburg 20 7 7 6 25 20 28 9. Hamburg 20 8 4 8 22 26 28 10. Hannover 96 20 8 2 10 38 39 26 11. Werder Bremen 20 7 4 9 32 37 25 12. VfB Stuttgart 20 7 4 9 22 35 25 13. Fortuna Düsseldorf 20 6 6 8 26 28 24 14. FC Nürnberg 20 6 6 8 20 27 24 15. VfL Wolfsburg 20 6 5 9 21 30 23 16. Hoffenheim 20 4 4 12 26 44 16 17. FC Augsburg 20 2 8 10 16 32 14 18. Greuther Fürth 20 2 6 12 13 34 12 

-21. haftanın programı-
9 Şubat Cumartesi: Eintracht Frankfurt - FC Nürnberg, Borussia Mönchengladbach - Bayer Leverkusen, VfB Stuttgart - Werder Bremen,Borussia Dortmund - Hamburg, Hannover 96 - Hoffenheim, Greuther Fürth - VfL Wolfsburg, Bayern Münih - Schalke 04

10 Şubat Pazar: FC Augsburg - Mainz 05, SC Freiburg - Fortuna Düsseldorf