Carmelo Anthony'ye 42 kere maşallah
NBA'de New York Knicks, Atlanta Hawks'ı Carmelo Anthony'nin 42 sayı attığı maçta 104-103 mağlup etti. 
Doğu Konferansı'nın play-off'ta iyi bir sıra elde etmek için yarışan takımları New York Knicks ile Atlanta Hawks'un mücadelesinde, gülen taraf 106-104'lük skorla evsahibi Knicks oldu.

Knicks'e maçı getiren isim, bitime 12 saniye kala takımı 104-103 gerideyken faule rağmen attığı turnikeyle Carmelo Anthony'ydi. Anthony, karşılaşmayı 12'de 9 üç sayı yüzdesiyle 42 sayı ve 5 ribaundla tamamladı. Raymond Felton, 12 sayı ve 10 asistle "double double" yaparken, yedek oyuncular Amare Stoudemire ve J.R. Smith 18'er sayı kaydetti.

Hawks'da oyun kurucu Jeff Teague, 27 sayı, 5 ribaund ve 6 asist ve forvet Josh Smith, 20 sayı üretirken, All-Star uzun Al Horford ise 16 sayı ve 6 ribaundla geceyi tamamladı.