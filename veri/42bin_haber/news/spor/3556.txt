90+'nın paşaları
Akhisar Belediye ve Gaziantepspor üçer golle İstanbul ekibini takip ederken; son dakikalarda en çok üzülen isim ise Antalyaspor oldu. Kırmızı beyazlılar, karşılaşmanın bitmesine saniyeler kala dört gol yiyerek, bu alanda zirvede.
SPOR Toto Süper Ligde 2012-2013 sezonunun ilk yarısında maçlarda kaybolan sürelerin ilave edildiği 90 artı dakikalarda toplam 20 gol atıldı.
Sezonun ilk yarısında yapılan maçlarda fileler toplam 411 kez havalanırken, 19 maçta 90 artı dakikalarda 20 gol kaydedildi. Kasımpaşa, 90. dakikalar sonrasında toplam 4 kez gol sevinci yaşayarak, karşılaşmalara kaybolan sürelerin ilave edildiği bölümde en çok gol atan takım oldu. 
ŞİFO BİR TÜRLÜ ÇARE BULAMADI 
ayrıca, Akhisar Belediyespor ve Gaziantepspor üçer, Kardemir Karabükspor ve Eskişehirspor ikişer, Gençlerbirliği, Medical Park Antalyaspor, Orduspor, Beşiktaş, Bursaspor ve Sanica Boru Elazığspor da birer kez 90 artı dakikalarda gol kaydetti.
Sezonun ilk yarısını bir maç eksiğiyle lider Galatasarayın 3 puan gerisinde üçüncü sırada tamamlayan Medical Park Antalyaspor, 90 artı dakikalarda tam 4 gole engel olamadı ve bu zaman diliminde en çok gol yiyen takım olarak ön plana çıkı. 
LİGİN EN GEÇ GOLÜ FERNANDESTEN 
ligin ilk yarısında en geç golü Beşiktaşlı Manuel Fernandes ile Akhisar Belediyesporlu Sertan Vardar attı. Beşiktaşın deplasmanda Medical Park Antalyasporu 5-3 yendiği maçta siyah-beyazlıların Portekizli yıldızı Fernandes, Akhisar Belediyesporun da deplasmanda Kayserispor ile 1-1 berabere kaldığı maçta Ege temsilcisinden Sertan Vardar, 90 artı 5. dakikalarda topu filelere göndererek, sezonun en geç atılan gollerini kaydettiler. 
En çok Kayserinin canı yandı 
KAYSERİSPOR, maçlarda kaybolan süreler oynanırken toplam 4 puan yitirerek, uzatma dakikalarında yenilen gollerden en zararlı çıkan ekip oldu.  
Uzatmadaki gollerle coştular 
KASIMPAŞA-Gaziantepspor maçının uzatmalarında 2 gol atıldı. 90+2. dakikada Uche, 90+3. dakikada da Pintos, birer gol attı.  
Nihiudan 90+2de iki gol 
ESKİŞEHİRSPORLU Nuhiu, 90 artı dakikalarda 2 kez gol sevinci yaşadı. Avusturyalı futbolcu Beşiktaşa ve Antalyaspora 90+2. dakikalarda gol attı. 
En karlısı G.Antep ve Akhisar 
AKHİSAR Belediye ve G.Antep, maçlarda 90 artı dakikalar oynanırken atılan ve yenilen goller baz alındığında üçer puan fazla kazandı.