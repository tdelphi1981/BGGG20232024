Ünal Aysal'dan transfer açıklaması
Galatasaray Kulübü Başkanı Ünal Aysal, Trabzonspor maçının ardından transfer konusunda ilgilendikleri bir veya iki oyuncu üzerinde ilerleyeceklerini söyledi.
         
 Galatasaray Spor Kulübü ile Opel Türkiye arasında imzalanan sponsorluk anlaşmasında Büşkan Ünal Aysal, medya mensuplarının transferler konusundaki sorularını cevaplandırdı.
         
 Takıma takviye yapılması konusunda genel bir konsensus olduğunu kaydeden Ünal Aysal, "Önümüzde Trabzonspor ile oynayacağımız bir karşılaşma var. Ondan sonra hocamızla beraber kararımızı gözden geçireceğiz. Bizim de izlediğimiz oyuncular var. Bir veya iki tanesi üzerinde alınacak karar doğrultusunda ilerleyeceğiz." dedi.
         
 UEFA Şampiyonlar Ligi'nde perşembe günü rakiplerinin belli olacağını ve gönlünden hangi takımın geçtiğinin sorulması üzerine Ünal Aysal, "Kısmette ne varsa o çıkar. Kurayı ben değil Lutfi Arıboğan çekecek. Ama benim gönlümden İspanyol ile Alman takımları geçiyor." diye cevapladı.
         Bu sorunun ardından söz alan Lutfi Arıboğan da "Başkanın uğrununa inanıyorum. Şampiyonlar Ligi grupları çekildiğinde en güzel kurayı biz çekmiştik. Şimdi zor bir döneme geldik. Bunların arasındna ülke ayrımı yapmak istemiyorum. Hangi takım olursa başarılı olup iyi mücadele edeceğimize inanıyorum." diye konuştu.
        
 Ünal Aysal, Şampiyonlar Ligi başladığında belirlemiş oldukları gruptan çıkma hedefini gerçekleştirdiklerini ve bundan sonraki hedefleri konusunda ise şunları kaydetti:
         
 "Bir Fransız atasözünde 'Yemek yedikçe iştah açılır' biz hedefimize doğru ilerliyoruz. İlk hedefi gerçekleştirdik. Önümüzdeki hedefleri teker teker karşılaşmak zorundayız. Ben teknik heyet ve oyuncularıma güveniyorum. Onların kalitesi bir üst tur daha atlamaya müsait görünüyor."
         
 Öte yandan pazar günkü derbi maçın ardından Galatasaray Store'ye yapılan saldırı içinse Ünal Aysal, "Bunlar sporun üzücü taraftarları. Fanatizmin ülkeye getirdiği etkilerdir. Türk spor severinin bu tip olaylara karışmayacağı inancını taşıyorum. Her takımın her semtte mağza açma hakkı var. Açmalı da. Fenerbahçe'nin Beyoğlu'nda satış noktaları var. Onların saygıyla karşılıyoruz. Fenerbahçe camiasının saygı göstermesini bekliyoruz. İnşallah bu tip olaylar bir daha tekrar etmez." ifadelerini kullandı.
        
 (CİHAN)