İBB, Sokol Kraluv Dvur'u konuk edecek
Avrupa Masa Tenisi Birliği (ETTU) Kupası'nda mücadele eden İstanbul Büyükşehir Belediyespor Erkek Masa Tenis Takımı, 3. turda yarın Çek Cumhuriyeti'nin Sokol Kraluv Dvur takımını konuk edecek.
Sultangazi Cebeci Spor Kompleksi'nde saat 16.00'da başlayacak ve tek maçlı eleminasyon sistemine göre oynanacak müsabakada İstanbul Büyükşehir Belediyespor, Çek rakibini mağlup ederek adını ilk 8'e yazdırmayı hedefleyecek.

Çek temsilcisi Sokol Kraluv Dvur karşısında Gencay Menge, Bora Wang ve Ahmet Li'den oluşan takım, çeyrek finale çıkma mücadelesi verecek.