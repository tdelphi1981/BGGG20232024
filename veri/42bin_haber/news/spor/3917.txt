Simeone'den Emre'ye kesik
İspanya La Liga'da ilk yarıdaki formuyla parmak ısırtan Atletico Madrid'de Emre Belözoğlu yeni yılın ilk maçı için kadroya çağırılmadı.
 İspanya La Liga'da Barcelona'yı 9 puan geriden takip eden Atletico Madrid, 6 Ocak'ta karşılaşacağı Mallorca maçının hazırlıklarını sürdürüyor.
 İspanya medyasında çıkan habere göre İtalyan teknik adam, yeni yılın bu ilk karşılaşmasında kadroda yer vereceği 17 kişiyi belirledi. Simeone 18. kişi olarak ise Emre Belözoğlu'nu kadroya almayarak, kulübün altyapısından yetişen Peter Saul'a kadroda yer vereceği öğrenildi.
 Bu durumun taktiksel nedenlerle olduğu kaydedilirken, İspanya'ya transfer olduğundan beri kupa maçları dışında ilk 11'de forma giymekte zorlanan fakat buna rağmen ilk 18 kişilik kadroda kendine yer bulan Emre'nin bu durum karşısında bir hayli şaşırdığı ifade edildi.
 FALCAO VE ARDA CEZALI
 Kart cezası bulunan Falcao, Arda Turan ve Miranda'yı bu karşılaşmada kullanamayacak olan Madrid ekibinde kadroya çağırılan isimlerin tamamı şu şekilde;
 Asenjo, Courtois, Godin, Filipe, Pulido, Schism, Cata, Juanfran, Mario, Tiago, Koke, Raul Garcia, Cristian Rodriguez, Gabi, Saul, Adrian, Diego Costa ve Pedro.