Kamerunlu yasağın kalkmasını bekliyor
Ankaragücü'nün antrenmanlarına çıkan Kamerunlu futbolcu Bangura: Transfer yasağının kalkması ve sarı-lacivertli formayla mücadele etmek için sabırsızlanıyorum dedi.Ankaragücü'nde yeni yönetimin göreve gelmesiyle camiada moraller düzelirken, yönetim kurulunun transfer yasağını kaldırmayı ilk hedef olarak belirlemesi, en çok Kamerunlu futbolcu Siaka Bangura'yı sevindirdi.

Bir süredir Ankaragücü ile antrenmanlara çıkan Bangura, sarı-lacivertli formaya kavuşmak için gün sayıyor. Takımın Antalya'da yaptığı devre arası kampında da yer alan Bangura,  yaptığı açıklamada, Ankaragücü camiasında yer aldığı için çok mutlu olduğunu belirterek, Transfer yasağının kalkması ve sarı-lacivertli formayla mücadele etmek için sabırsızlanıyorum dedi.

Takımda genç ve çok yetenekli futbolcular olduğunu ifade eden Bangura, Futbolcular olarak yeni başkanımız ve yönetim kurulundakilerin bu kısa sürede yaptıklarının farkındayız. Başkanımız, Antalya kampına gelerek bizlere moral vermişti. Şimdi de transfer yasağını kaldırmaya çalışıyorlar. Yasağın kalkmasının ardından maçlarda görev almaya başlayacağım. Bu genç ama yetenekli kadroya birkaç isim daha dahil edilirse, başarılı işlere imza atacağımızı düşünüyorum diye konuştu.

Ankaragücü tarihini arkadaşlarından dinlediğini ve duyduklarının ardından heyecanının bir kat daha arttığını kaydeden Bangura, sözlerini şöyle tamamladı:
100 yılı aşkın bir tarihe sahip olan kulübün geçmişini arkadaşlarımdan dinliyorum. Böyle bir takımın bu zor zamanları yaşaması üzüntü verici. Ankaragücü camiasının büyüklüğünü bu zor günlerde daha iyi anladım. Tüm olumsuzluklara rağmen camia büyük bir birlik içinde. Ben de bir an önce sahaya çıkarak bu savaşın içinde yer almak istiyorum. Umuyorum ki transfer yasağının kalkmasıyla birlikte kadromuzu daha da güçlendireceğiz ve ligde kalmayı başaracağız.