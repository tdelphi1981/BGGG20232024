Ersan attı Milwaukee kaybetti
Kıran kırana bir mücadeleye sahne olan karşılaşmada Cleveland Cavaliers seyircisi önünde Milwaukee Bucks'ı 113 - 108 mağlup etti.
Ev sahibi ekipte Kyrie Irving 35 sayı, 5 ribaunt ve 2 asistle takımını sırtladı. Irving'e 18 sayıyla Tristan Thompson, 16 sayıyla da Dion Waiters eşlik etti. 
Gecenin en şanssız ismi ise milli basketbolcumuz Ersan İlyasova oldu. Takımı adına harika bir mücadele sergileyen Ersan, 30 sayı, 7 ribaunt ve 2 asistle geceyi tamamladı ancak takımının mağlubiyetine engel olamadı. Ersan ayrıca 6 üç sayı denemesinin 5 tanesinde başarılı oldu.   
 