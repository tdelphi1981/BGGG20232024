Trabzon 'Kafkas'la 4 köşe
 
 Spor Toto Süper Lig'in 20. haftasında Trabzonspor, Gaziantepspor'u ağırladı. Hüseyin Avni Aker Stadı'nda oynanan karşılaşmayı Karadeniz temsilcisi, Adrian Mierzejewski, Alanzinho, Gustova Colman ve Halil Altıntop'un golleriyle 4-1 mağlup etti. Deplasman ekibinin tek golü Dorge Kouemaha'dan geldi.
 
 Karşılaşmaya Gaziantepspor, etkili başladı. İlk dakikadan itiabaren rakip kalede gol arayan deplasman ekibi, 9. dakikada mutlak bir golden yararlanamadı. Sağ çaprazdan gelişen atakta kaleciyle karşı karşıya kalan Darvydas Sernas, topu ağlara gönderemedi.
 
 İlerleyen dakikalarda oyunda üstünlüğü eline geçiren Trabzonspor, 20. dakikada Adrian Mierzejewski ile öne geçti. Orta alandan hızlı gelişen atakta Alanzinho'nun şutunun kaleciden döndü. Dönen topu Adrian, ağlara gönderdi ve takımını 1-0 öne geçirdi.
 
 Kalan dakikalar başka gol getirmezken Trabzonspor, ilk yarıyı 1-0 önde tamamladı. 
 İkinci yarıya hızlı giren Karadeniz temsilcisi, 46. dakikada farkı 2'ye çıkardı. Hızlı gelişen Trabzonspor atağında Olcan'ın pasıyla haraketlenen Alanzinho, düzgün bir vuruşla skoru 2-0 yaptı.
 
 Golden 5 dakika sonra ise Gustova Colman, sahneye çıktı ve skoru 3-0'a getirdi.
 
 Maçın 90. dakikada Antep temsilcisi, Dorge Kouemaha ile farkı 2'ye indirdi.
 
 Maç bu skorla bitecek derken uzatma dakikalarında Halil Altıntop, farkı tekrar 3'e çıkardı. Colman'ın ara pasıyla hareketlenen Halil topu ağlara gönderdi ve Trabzonspor, sahadan 4-1'lik üstünlükle ayrıldı.
 
 Tolunay Kafkas, yönetiminde ligde ilk maçına çıkan Karadeniz temsilcisi, bu galibiyetle puanını 27'e çıkardı. Gaziantepspor ise bu yenilgiyle 21 puanda kaldı.  
 Ntvspor