TFF'den eski milli futbolculara özel davet
Türkiye Futbol Federasyonu (TFF), daha önce milli takım forması giymiş eski futbolcuları, Danimarka ile oynanacak ve (A) Milli Futbol Takımı'nın 500. maçına çıkacağı özel karşılaşmaya davet etti.Türkiye Futbol Federasyonu'ndan yapılan açıklamada, (A) Milli Takımı'nın 89 yıllık tarihindeki 500. karşılaşmasını, 14 Kasım Çarşamba günü saat 21.00'de Türk Telekom Arena'da Danimarka ile oynayacağı hatırlatılarak, Geçmişte (A) Milli Takım formasıyla ülke futboluna katkıları bulunan siz değerli eski futbolcularımızı, tarihi karşılaşmaya tanıklık etmek üzere aramızda görmek istiyoruz denildi.

Milli sporcuların biletlerini TFF'nin İstinye'deki merkez binasından temin edebilecekleri ifade edildi.