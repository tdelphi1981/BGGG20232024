İstanbul BŞB
Kupada Kasımpaşa deplasmanında turlayan Trabzonspor, İstanbul BŞB karşısında İstanbul'daki ikinci zaferi için sahaya çıkıyor. Fırtınada tek hedef, derbinin olduğu haftayı 3 puanla kapatmak.
Spor Toto Süper Lig'de zirveden kopmak istemeyen Trabzonspor, 5 maçtır kazandığı Olimpiyat Stadı'nda İBB'ye konuk oluyor. Kayserispor ve Kasımpaşa maçlarında ortaya koyduğu pozitif futbolla göz dolduran Karadeniz Fırtınası, İstanbul seferini galibiyetle tamamlama peşinde. Bordo-Mavililer, Büyükşehir Bld. karşısında sahadan galibiyetle ayrılması halinde, derbide çıkacak her sonuç kendileri için avantaj olacak. Özellikle zirveye yaklaşma açısından ciddi bir şans elde edecekler.

FIRTINA AÇIK ARA

İstanbul Büyükşehir Belediyespor'un konuğu olacak Trabzonspor, Atatürk Olimpiyat Stadı'nda rakibiyle yaptığı 5 lig maçından da galibiyetle ayrıldı.

Rakibiyle İstanbul deplasmanında yaptığı lig mücadelelerini kayıpsız geçen bordo-mavililer, attıkları 17 gole karşılık kalesinde sadece 3 gol gördü.



Trabzonspor, turuncu-lacivertli ekibe karşı en farklı skorlu galibiyetini de 2009-2010 sezonunda yine İstanbul'daki maçta 6-1'lik skorla aldı.

Bordo-Mavililer için Büyükşehir Bld. deplasmanı şu ana kadar oldukça rahat geçti. Fırtına, burada çıktığı 5 maçı da galip tamamlarken, 17 gol atıp kalesinde sadece 3 gol gördü.

İSTANBUL BŞB - TRABZONSPOR
STAT: Olimpiyat Stadı
HAKEM: Mete Kalkavan

YAYIN: Lig TV
SAAT: 13.30

İSTANBUL BŞB: Eduardo, Geraldes, Metin, Can, Ekrem, Gökhan, Zeki, Cihan, Holmen, Tom, Webo
TEKNİK DİREKTÖR: Bülent Korkmaz

TRABZONSPOR: Onur, Serkan, Giray, Mustafa, Emerson, Adrian, Zokora, Alanzinho, Yasin, Olcan, Henrique
TEKNİK DİREKTÖR: Şenol Güneş