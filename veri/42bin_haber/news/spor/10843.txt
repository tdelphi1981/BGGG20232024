Galatasaray'ın rakibi Schalke'de Huntelaar şoku!
Almanya Birinci Futbol Ligi'nin 25. haftasında Galatasaray'ın Şampiyonlar Ligi'ndeki rakibi Schalke 04, Ruhr derbisinde Borussia Dortmund'u konuk etti. Karşılaşmada 1 gol atarak galibiyette büyük pay sahibi olan Hollandalı yıldız Klaas Jan Huntelaar 54. dakikada sakatlanarak oyun dışı kaldı. Huntelaar'ın sakatlığının ciddi olduğu ve Galatasaray karşısında oynayamayacağı belirtildi.
Son haftalardaki çıkışını Dortmund karşısında da sürdüren mavi - beyazlılar güçlü rakibini 2-1 yenerek Şampiyonlar Ligi 2. turda Salı günü Galatasaray'la oynayacağı rövanş maçı öncesi büyük moral buldu. Karşılaşmada 1 gol atarak galibiyette büyük pay sahibi olan Hollandalı yıldız Klaas Jan Huntelaar 54. dakikada sakatlanarak oyun dışı kaldı. Huntelaar'ın sakatlığının ciddi olduğu ve Galatasaray karşısında oynayamayacağı belirtildi.

Veltins Arena'da 61 bin 500 futbol severin izlediği maçın ilk yarısında çok üstün bir futbol ortaya koyan 'Madenciler' 1. dakikada Draxler ve 35'te Huntelaar'ın golleriyle soyunma odasına 2-0 önde gitti. İkinci yarıya Nuri Şahin'i alarak başlayan Jürgen Klopp'un talebeleri 59. dakikada Lewandowski'yle farkı 1'e indirip oyuna ortak oldu. 

Maçın geri kalan bölümlerinde her iki ekip de yakaladığı pozisyonları sayıya çeviremeyince sahadan 2-1'lik skorla galip ayrılan Schelke oldu. Sahaya ilk 11'de başlayan orta sahada başarılı bir oyun sergileyen İlkay Gündoğan, yerini 76. dakikada Leitner'e bıraktı. 

BAYERN PUAN FARKINI 20'YE ÇIKARDI

Şampiyonluk için gün sayan Bayern Münih, konuk ettiği Fortuna Düsseldorf'u 3-2 yenerek en yakın takipçisiyle arasındaki puan farkını 20'e çıkardı. Bavyera ekibini galibiyete taşıyan golleri Müller, Ribery ve Boateng kaydetti. Konuk ekibin sayıları ise Bolly ve Lambertz'in ayağından geldi.

Ligin dibine demir atmış iki ekibin maçında ise Hoffenheim, Greuther Fürth'ü deplasmanda 3-0 yenerek çok önemli üç puanın sahibi oldu. Tarihinde ilk kez yükseldiği Bundesliga'da bu sezon fazla varlık gösteremeyen Fürth, bu skorun ardından ligde kalma umutlarını iyice azalttı. 

Diğer maçlarda şu sonuçlar alındı:
Augsburg-Nürnberg: 1-2
Mainz 05-Bayer Leverkusen: 1-0
Freiburg-Wolfsburg: 2-5