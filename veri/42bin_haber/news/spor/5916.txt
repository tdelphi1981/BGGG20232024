Kasımpaşa Arjantinli Fritzler'i transfer etti
Transfer çalışmalarını sürdüren Kasımpaşa, Arjantinli futbolcu Matias Lionel Fritzler'i renklerine bağladı.
Kasımpaşa Kulübü binasında düzenlenen ve başkan vekili Hasan Hilmi Öksüz'ün de katıldığı törende, Arjantin'in Lanus takımından transfer edilen 26 yaşındaki orta saha oyuncusu ile 3,5 yıllık sözleşme imzalandı. Matias Lionel Fritzler yaptığı açıklamada, lacivert-beyazlı takıma transfer olduğu için çok mutlu olduğunu belirterek, Burası benim için çok önemli bir fırsat ve deneyim olacak. Bana bu fırsatı verdikleri için yeni kulübüme ve transferimde emeği olan herkese çok teşekkür ediyorum. Bana Kasımpaşa'nın hedefleri anlatıldığında çok heyecanlandım. Böyle büyük hedefleri olan bir kulüpte yer almayı çok istedim. Bir an önce takım arkadaşlarımla tanışıp, antrenmanlara katılmak istiyorum diye konuştu.