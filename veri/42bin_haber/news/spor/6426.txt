Messi'den bir rekor daha!
 
 Lionel Messi büyülemeye devam ediyor.
 
 Barcelona’nın Arjantinli yıldızı, Osasuna karşısında attığı 4 golle, rekorlarına bir yenisini ekledi. La Liga'daki toplam gol sayısını 202'ye çıkaran 25 yaşındaki futbolcu, 200 gol barajını geçen en genç oyuncu unvanını aldı.
 
 Geçen sezon La Liga'yı 50 golle tamamlayıp; 1 sezonda en çok gol atma rekorunu kıran Messi, bu inanılmaz rekoru yenileme yolunda da emin adımlarla yürüyor. La Liga tarihinde 11 maç üst üste gol atan ilk oyuncu olan Messi’nin, geride kalan 21 haftadaki toplam gol sayısı 33'e yükselmiş durumda...
 
 Real Madrid'in yıldızı Cristiano Ronaldo da, Getafe karşısında yaptığı hat-trick ile kariyerinde bir kilometre taşını daha geride bıraktı. Ronaldo, Sporting Lizbon-Manchester United ve Real Madrid'e yayılan başarılı kariyerinde, kulüp takımlarında 300 gol barajını geçti.
 
 NTV Spor