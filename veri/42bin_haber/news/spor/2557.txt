Dev derbide havalar nasıl olacak?
Pazar günü oynanacak Fenerbahçe derbisi öncesi yağmur endişesi yaşayan Galatasaray cephesi meteorolojiden gelen son haberle rahatladı.
 Şampiyonlar Ligi'nde oynanan CFR Cluj maçında Türk Telekom Arena'da yaşanan yağmur krizi sonrası sarı-kırmızılı cephede kulaklar havadan gelecek haberlere kesildi.
 Meteoroloji yetkililerinin önceki gün Pazar günü oynanacak derbi mücadelesinde yağış olacak uyarısından sonra bugün yetkililer yaptıkları son tahminlerde havanın çok bulutlu olacağını ve yağışın beklenmediğini duyurdu.
 Meteoroloji Genel Müdürlüğü'nde gündüz saatlerinde yayımlanan yeni tahminlere göre Fenerbahçe derbisinin oynanacağı Pazar günü İstanbul'da hava çok bulutlu (5C/9C) olacak.
 TT Arena'daki drenaj problemi sebebiyle yoğun yağış saha zeminini oldukça kötü hale getirirken bu endişeyi önceki gün G.Saray Başkanı Ünal Aysal "En büyük tedirginliğimiz, yağmur.." diyerek belirtmişti.