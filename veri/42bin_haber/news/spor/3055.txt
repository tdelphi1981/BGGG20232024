Dede, Boffin ve Servet fire vermedi
Eskişehirspor'da, Spor Toto Süper Lig'in ilk yarısında Dede, Ruud Boffin ve Servet Çetin, 17 maçın hepsinden ilk 11'de sahaya çıktı.Süper Lig'in ilk yarısını 24 puanla 5'inci sırada tamamlayan Eskişehirspor'un en golcü isimleri 9 golle Necati Ateş ve 8 golle de Diomansy Kamara oldu. Tello da 8 asistle takımın gol atmasına katkı sağladı.

Kırmızı-siyahlı takımın Gana'lı futbolcusu Jerry Akaminko da gördüğü 5 sarı kartla takımının en hırçın oyuncusu durumunda. Başarılı orta saha oyuncusu Hürriyet Gücer de gördüğü bir kırmızı kartla takımının tek kırmızı kart gören oyuncusu oldu.

Es-Es'lerde, Dede, Ruud Boffin ve Servet Çetin, 17 maçın hepsinden sahaya 11 kişilik kadroda çıktı. Rodrigo Tello ve Diego da 17 maçın hepsinde forma şansı buldu. Genç futbolculardan Aytaç Kara da sadece bir maçta forma giydi.

Bir maçta en fazla golü Kardemir Karabükspor'a attı

Kırmızı şimşekler, 17 maçta aldığı 6 galibiyetin 4'üne iç sahada sahip oldu. Sahasında 1 mağlubiyet alan Es-Es'ler, deplasmanda yaptığı 9 maçın 4'ünü de kaybetti. Es-Es'ler 6 maçta da sahadan berabere ayrıldı.

Eskişehirspor, 41 ile 50 dakikalar arasında 7 gol attı. Buna karşılık, 81 ile 90'ıncı dakikalar arasında da kalesinde 6 gol gördü. Eskişehirspor, ligde bir maçta en fazla golü fazla 5-2 yendiği Kardemir Karabükspor'a atarken, en fazla golü 3-2 yenildiği Kayserispor'dan yedi.
Ligde yaptığı Antalyaspor maçının ardından izne çıkan kırmızı şimşekler, 2 Ocak 2013'te Antalya'nın Serik ilçesine bağlı Belek beldesindeki toplanıp yeni sezon hazırlıklarına başlayacak.