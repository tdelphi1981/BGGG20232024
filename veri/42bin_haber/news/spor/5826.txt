Top toplayıcıyı tekmeledi
İngiltere Lig Kupası yarı final maçında Swansea ile karşılaşan Chelsea'de Hazard'ın yaptığı hareket gündeme oturdu.
 İngiltere Lig Kupası yarı final maçında Swansea sahasında Chelsea'yi konuk etti. Karşılaşma 0-0 sona ererken, ilk maçta elde ettiği 2-0'lık galibiyetin avantajıyla Swansea finale yükseldi. Ancak Hazard'ın karşılaşmada yaptığı hareket maçın önüne geçti.
 Maçın 80. dakikasında Chelsea'nın Belçikalı yıldızı Eden Hazard,  topun hemen oyuna sokulması için top toplayıcı çocuğun yanına kadar gitti. Top toplayıcının meşin yuvarlağı saklaması üzerine Hazard, top toplayıcıyı teklemedi. Belçikalı oyuncu, tekmenin ardından direkt kırmızı kartla oyun dışında kaldı. Hazard'a bu hareketinin ardından ne kadar ceza verileceği ise şimdiden merak konusu oldu.