Polonya'dan gümüş madalya geldi
Milli okçumuz Aybüke Aktuna, Avrupa Salon Okçuluk Şampiyonası'nda olimpik yay genç bayanlarda gümüş madalya kazandı.Polonya'nın Rzeszow kentinde düzenlenen Avrupa Salon Okçuluk Şampiyonası'nda final atışları yapıldı. Aybüke Aktuna, olimpik yay genç bayanlarda finalde Ukraynalı Maryana Struk ile karşılaştı. Rakibine 7-3 yenilen milli okçu, gümüş madalya ile yetinmek zorunda kaldı.

Genç bayanlarda Ukraynalı Struk'un altın madalya kazandığı şampiyonada, Moldovalı rakibi Alexandra Mirca'yı 6-4 yenen Danimarkalı Anne Marie Laursen ise bronz madalyanın sahibi oldu. Türkiye Okçuluk Federasyonu Başkanı Abdullah Topaloğlu, yaptığı açıklamada, başarısından dolayı genç sporcuyu kutlayarak, teknik heyet ve milli takım kafilesinde yer alanları da tebrik etti.