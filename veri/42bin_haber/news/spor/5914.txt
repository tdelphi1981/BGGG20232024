Samet Aybaba UEFA.com manşetinde
Beşiktaş Teknik Direktörü Samet Aybaba, Spor Toto Süper Lig'de zirve yarışından kopmayı hiç düşünmediğini belirterek, İlk yarıyı ikinci sırada bitirmemiz beni şaşırtmadı dedi.Avrupa Futbol Federasyonları Birliği'nin (UEFA) internet sitesi uefa.com'da, 27 Ocak'ta Galatasaray ile Beşiktaş'ın yapacağı derbi maça ilişkin bir haber yer aldı. Beşiktaş'ın, ligin ilk yarısını zirvede bitiren Galatasaray'ın 2 puan gerisinde bulunduğu belirtilen haberde, teknik direktör Aybaba'nın görüşlerine yer verildi.

Aybaba'nın göreve gelmesiyle, takımın köklerine geri döndüğü ifade edilen haberde, takımın eski kaptanı Aybaba'nın genç yetenekleri ortaya çıkarmak istediği ifade edildi. Haberde Aybaba'nın, Genç oyunculara sahibiz, ancak zamana ve tecrübeye ihtiyaçları var. Alt yapıdan, her yıl bir-iki futbolcumuzu A takımına yükseltiyoruz. Bu, Türkiye'de kabul gören bir sistem değil, fakat bu anlayışı kırmak istiyoruz sözlerine yer verildi.

Aybaba'nın, Genç futbolcuların motivasyonunu artırıp, kadromuzu düşük ücretli transferlerle güçlendirdik. Zirve yarışından kopmayı hiç düşünmedim. İlk yarıyı ikinci sırada bitirmemiz beni şaşırtmadı ifadeleri de haberde yer aldı.
Samet Aybaba, Beşiktaş yükselişini sürdürüp, 2009'dan sonra ligi şampiyon bitirir mi? sorusuna karşılık ise, Son derece çekişmeli geçecek bir ikinci yarı ve Süper Lig sezonu bekliyorum. Futbolcularımız ilk yarıdaki gibi performans gösterirse, her şey bizim için daha kolay olacak yanıtını verdi.