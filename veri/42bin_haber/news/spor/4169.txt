G.Saray'ın girişimi mantıklı değil
Fenerbahçe'nin Galatasaray'ın gündeminde yer alan Wesley Sneijder ile ilgilendiği iddiasının ortaya atılması gündeme bomba gibi düştü. Fenerbahçe başkanvekili Abdullah Kiğılı Sneijder konusunu açıkladı.
 Türk futbolunun gündemine adeta bomba gibi düşen Galatasaray'ın Wesley Sneijder girişimine ezeli rakipleri F.Bahçe'nin başkanvekili Abdullah Kiğılı'dan "uyarı" geldi.
 Sporx.com'a özel açıklamalarda bulunan sarı-lacivertli kulübün başkanvekili Kiğılı, "Ben futbolumuzun bugünkü ve yakın gelecekteki ekonomik durumunu göz önüne getirdiğimde bu ve bu türde yüksek maliyetli transferlerin artık Türk futbolu için hayal olacağını düşünüyorum. UEFA kriterleri ortada Bizler hakla açık anonim şirketleriz. Yeni SPK kanunu yeni Türk Ticaret kanunu bizlere yeni yükümlülükler ve yaptırımlar getiriyor. İşin ucunda artık bu borçlanmalardan dolayı biz yöneticiler için hapis cezası öngörülüyor. Kaldı ki UEFA kriterleri malum.
 "BANA GÖRE G.SARAY'IN GİRİŞİMİ MANTIKLI DEĞİL"
 Futbolun gelirleri futboldan başka bir yere aktarılmıyor. Futbolun gelirleri de giderek düşüyor. Beki bir futbolcuya 4 yıl için 60 milyonu nasıl ve nereden ödeyeceğiz? Bana artık bu tür transfer tuhaf ve mantıksız geliyor. Ben bunları bugün bir futbol adamı olarak söylüyorum, Fenerbahçeli yönetici olarak değil. Elbetteki Galatasaray bunun hesabını yapmıştır. Sadece camialarımızı ve taraftarlarımızı beklentileri açısından uyarmak istiyorum. Artık bu tür Sneijder veya onun gibi yıldızları görecekleri son günleri yaşıyorlar. Bu ara transfer dönemi 10 milyon - 20 milyon euro bonservis bedelli transferlerin Türkiye'ye geleceği son dönemdir." dedi.
 "SNEIJDER'İ DÜŞÜNMEMİZ MÜMKÜN DEĞİL"
 Önlerine çıkan yeni kanun ve talimatlardan sonra artık kulüpler için deniz bittiğini söyleyen Kiğılı, "Artık futbol kulüplerimiz için deniz bitmiştir. Bir futbol sezonu için gelir – gider hesaplaması yaptığında borçlanabileceğin rakam bellidir. O da 5 milyon euro filan. Gelirlerini UEFA'ya ispat etmek zorundasın. Kaldı ki biz kulüplerin hasılat ve diğer gelirleri giderek düşüyor. Bugün Türkiye'de bu konuda en iyi ekonomik güce ve potansiyele sahip iki kulüp var ve en iyi durumda gözüken de biziz. Buna rağmen bizim bu tür Sneijder gibi maliyetli bir oyuncu düşünmemiz bugünkü gelinen şartlartda mümkün değil.
 Elbette Sneijder çok kaliteli bir futbolcu hem G.Saray'a hem Türk futboluna artı getirir. Bu tartışmasız. G.Saray mutlaka bu maliyetin nasıl karşılanacağının planını yapmıştır. Medya uzun süre yazdı çizdi. Hayır arkadaş bizim Sneijderle ilgili bir girişimimiz hiç olmadı. Olamaz da. O maliyette bir oyuncu düşünmedik düşünmeyiz de. Bugün kulübün başına çok değerli bir CEO getirdik. Yeniden bir organizasyon yapıyoruz. Kulüp olarak geleceğe hazır olmak her şeyden önemlidir.." dedi.