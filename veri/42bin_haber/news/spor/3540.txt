Samet Hoca'ya bir tek ben güvendim
Rıza Çalımbay, Samet Aybaba gayet başarılı. Kimse ondan böyle bir şey beklemiyordu. Ama ben her zaman inandım diye konuştu.
SÜPER Ligin ilk yarısını 10. sırada tamamlayan Sivassporun Teknik Direktörü Rıza Çalımbay, dikkat çekici açıklamalarda bulundu. Skyturk360a konuşan Çalımbay, Beşiktaşın hocası Samet Aybabayı yorumladı.
Tecrübeli hoca, Aybaba gayet başarılı. Kimse ondan böyle bir şey beklemiyordu. Ama ben bekliyordum. İyi bir kadrosu vardı. Samet Aybaba da yıllardan beri bu işin içinde. Tecrübeli bir isim. Takımında da kendini ispat etmek isteyen genç arkadaşlarımız var. Fernandes gibi bir lider oyuncuları olması onlar için çok iyi şeklinde konuştu. 
HAKEMLERİN KARARINA güvenmeliyiz 
F.BAHÇELİ Raul Meireles konusunda görüşlerini aktaran Çalımbay, şu ifadeleri kullandı: Her şeyden önce ortada deliller varsa buna uymak gerekiyor. Hakemin raporu çok önemli. Hakem kararına saygılı olmak gerekiyor. Ben gerçeğin dışında bir şey yazacaklarını düşünmüyorum. Bu durumda herkesin birbirine güvenmesi gerekiyor. 
Eğer Meireles hakeme tükürdüyse en ağır cezanın verilmesi lazım. Diğer oyunculara örnek olarak. Ama bunu yaparken insanları ezmemek ve kırmamak gerekiyor. 
BANA GÖRE ŞAMPİYONLUK ADAYLARI... 
LİGİN ilk yarısı futbol açısından iyi geçmedi diyen Rıza Çalımbay, Esas ikinci yarı önemli. Galatasaray ve Fenerbahçenin Avrupada mücadele etmesi onlar için büyük dezavantaj. Şampiyonluğa geniş imkanlarına göre Galatasaray ve Fenerbahçe yakın. Beşiktaşın da bir şansı var. Antalyaspor bu havayı sürdürebilirse onlar da şanslarını sürdürür. Ama ben ikinci yarıda sürpriz bir takımın çıkacağını düşünüyorum şeklinde konuştu. 
Bursa çıkış yapabilir 
İKİNCİ yarıda Bursaspordan çıkış beklediğini söyleyen Çalımbay, Bursaspor gibi takımlardan atak bekliyorum. Bana göre Bursada bu potansiyel var dedi. 
Fikstür bizi çok zorluyor 
anadolu takımlarının fikstürde zorlandığını söyleyen Çalımbay, Fikstür yoğunluğundan dolayı üç günde bir maç oynuyoruz. Anadolu takımlarının bu yoğunluğu götürmesi çok zor. Ulaşım zorluğu yaşıyoruz. Sivastan Trabzona gitsek kara yoluyla 6 saat, uçakla 1 gün alıyor. Gidip gelmek zor oluyor ve problemler yaşıyoruz. İkinci yarıya iyi başlamamız gerekiyor. İlk yarıdaki hataları düzelterek devam etmeliyiz diye konuştu. 
İstediğimiz yerde değiliz 
rıza Çalımbay, Sivasspor olarak geriye dönüp baktıklarında ilk yarıyı istedikleri yerde kapatamadıklarını söyledi. Tecrübeli hoca, Çıkış yapmak için de takviye yapmamız lazım ve yapmaya çalışıyoruz. Ancak imkanlar kısıtlı. Özetlersek iyi bir durumda değiliz. İlk yarıyı daha iyi bir yerde bitirmemiz lazımdı. Geçen sene ligi ilk sekizde bitirdik. Yine bunu tekrarlamak istiyoruz. Ve daha da üste çıkmak istiyoruz. Tüm amacımız bu ifadelerini kullandı.