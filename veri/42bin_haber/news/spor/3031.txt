İşte makul adamlar
G.Saray'da Uzakdoğu'ya tatile giden Terim'in 'transfer şifresi' belli olduİmparator, tatil öncesi Baş-kan'dan 'Önce sol bek, sonra 10 numara' isteğinde bulundu
  Elmander'in yerine bulunursa iyi bir golcü siparişini de şimdiden veren Terim, imzayı bekliyor
 YASEMİN AKBULUT
 Devre arası başladı, G.Saray'da herkes tatile çıktı... Herkes mutlu, çünkü hem Şampiyonlar Ligi'nde 2. tur görüldü hem ligde düşük puanla da olsa ilk yarı lider bitirildi. Şimdi gözler transfere çevrildi.
 PEKİ transferde ne olacak? İşte Fatih Terim ile Ünal Aysal zirvesinden çıkan ana fikir:
 1 - SAĞLAM bir golcü bulursak hemen alalım. Çünkü seneye İsveçli forvet Johan Elmander'i kadromda düşünmüyorum.
 2 - İYİ bir stoper bulursak da transfer edelim. Bize taze kuvvet gerekiyor. 
 3 - EĞER hareketli bir kanat oyuncusu denk gelirse alabiliriz. Faydası olur.
 4 - OLMAZSA olmazım bir sol bek ve forvet arkası lider oyuncu. Ama makul fiyatlarla alalım. Dengeleri bozmayalım.
 AYSAL İLE ZİRVE TAMAM
 BAŞKAN Ünal Aysal, Fatih Terim'in bu isteğine 'tamam' yanıtı verirken Ali Dürüst ile birlikte transfer harekatını başlattı. Terim'in istediği 2 transferi gerçekleştirmek için 2 Ocak'a kadar çalışmalar yapılacak. 
 BU isimler kimler mi? AKŞAM'ın ulaştığı kaynaklar sol bek konusunda Brezilyalı Carlinhos'un liste başı olduğunu belirtiyor.
 OPERASYON TAFFAREL'DE
 BU arada Brezilyalılar'ın transferleri için devre arasında Taffarel görüşmelerde bulunacak. Noel tatili için ülkesine giden Sarı-Kırmızılı kulübün kaleci antrenörü, operasyonu yönetecek. Sol bek için Carlinhos konusunda aksilik çıkarsa Fabio Santos'a ibre dönecek. Terim'in makul dediği isimlerin Carlinhos ve Bernard olduğu iddia ediliyor.
 3 MEVKiYE ADAM ARIYOR
 G.Saray Teknik Direktörü Fatih Terim, ailesiyle birlikte Uzakdoğu tatiline çıktı. Önceki gece Trabzon'dan dönen Terim, havalimanında bekleyen ailesi ile birlikte Hong Kong'a uçtu. Terim ailesinin oradan da ünlü Puket adasına geçtiği ve bir haftalık tatili burada geçireceği öğrenildi.