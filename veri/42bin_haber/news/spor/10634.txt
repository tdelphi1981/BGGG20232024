Adanaspor Göztepe hazırlıklarını sürdürüyor
Adanaspor'un, PTT 1. Lig'in 25. haftasında kendi sahasında oynayacağı Göztepe maçının hazırlıklarını sürdürüyor.Kulüpten yapılan açıklamaya göre, turuncu-beyazlı ekip hazırlıklarını tek antrenmanla sürdürdü. Üst adalesinde ödem tespit edilen İlkem ise kontrol amaçlı olarak çalışmada yer almadı. Teknik Direktör Levent Eriş, antrenman sırasında futbolcularla yaklaşık 1 saat süren toplantı yaparak, bazı uyarılarda bulundu. Antrenman sırasında futbolcularına maç sırasında yapmaları gerekenleri uygulamalı olarak anlatan Eriş, zaman zaman futbolcularıyla ikili mücadelelere girerek çalışmanın büyük bir bölümünde aktif olarak yer aldı. Bu arada Eriş, 8 Mart Dünya Kadınlar Günü nedeniyle yaptığı açıklamada, Türk toplumunda kadın önemli bir yere sahiptir. Kadınlarımız her alanda başarılı olmaya devam ediyorlar. Bu önemli ve anlamlı günlerini kutluyorum ifadelerini kullandı.