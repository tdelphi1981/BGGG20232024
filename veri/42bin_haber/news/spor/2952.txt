Almanya GP Nürburgring'de
Bild gazetesi, 2013 Almanya Grand Prix'nin Nürburgring'de kalacağını bildirdi.
Gazete, maddi sıkıntı yaşayan pist yönetimi ile Bernie Ecclestone arasında bir süredir yürütülen müzakerelerin olumlu sonuçlanarak, nihai bir anlaşmaya varıldığını yazdı. 
Bu yılın ilk aylarında pistin iflas açıklamasının ardından, uzun süredir yarışın Nürburgring'de yapılıp yapılmayacağı konuşuluyordu. 
Bununla birlikte Nürburgring GmbH (NAG) Sözcüsü Karl-Heinz Steinkühler, Bild'de yayınlanan açıklamasında, problemin çözüme kavuşturulduğunu ve 7 Temmuz'daki 2013 Almanya Grand Prix'nin Nürburgring'de geçileceğini söyledi. 
Daha önce GP2 ve GP3 kategorileri, Nürburgring'deki takvimi doğrulamıştı. F1 anlaşmasının gelecek yıl imzalanması bekleniyor.