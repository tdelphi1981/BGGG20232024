Güneş: "3 futbolcuyla anlaşma sağladık"
Transfer Komitesi Başkanı Maruf Güneş, ara transfer döneminde çok sayıda futbolcuyla görüş alışverişinde bulunduklarını belirtti.Takımın bütçesini ön planda tutarak transfer çalışmalarının yürütüldüğünü vurgulayan Güneş, şunları kaydetti:

3 futbolcuyla anlaşma sağladık. Bu oyunculardan biri sağ, diğeri sol açık üçüncüsü ise stoper mevkisinde oynuyor. Bu oyunculardan birinin transfer durumunda kritik bir süreç var ancak sanırım problem çıkmaz. Kadromuza bir de yabancı oyuncu katarak, transfer dosyasını kapatmak istiyoruz.
Güneş, ara transfer döneminde takıma katılan futbolcuların tamamının yer alacağı toplu imza töreni düzenleyeceklerini de sözlerine ekledi.