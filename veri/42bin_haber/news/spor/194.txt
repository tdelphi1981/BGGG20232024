Kadınlar matinesine SON
F.Bahçe'nin 5 maçlık cezası bu akşam sona eriyor. Sarı-Lacivertliler, 2 hafta sonraki Ordu maçında taraftarına kavuşacak
 F.Bahçe'de Kadıköy'deki 5 maçlık kadınlar matinesi bu akşamki Medical Park Antalyaspor maçıyla sona eriyor. Sarı-Lacivertliler cezası nedeniyle bu sezon son kez kadın ve çocuklar önünde oynayacağı maçı kazanarak, hem Kadıköy'deki 47 maçlık yenilmezlik serisini devam ettirmek, hem de son haftalardaki çıkışını sürdürmek istiyor.
 ORDU'YLA DÖNÜYOR
 KANARYA, daha önce kadın ve çocuklar önünde oynadığı 8 cezalı maçta 6 galibiyet, 2 beraberlik alırken hiç yenilmedi. F.Bahçe, iki hafta sonraki Orduspor maçıyla birlikte bu sezonki cezasını tamamlayacak ve taraftarına kavuşacak.
 Rakamların dili
 13 - F.Bahçe, cezalı olduğu toplam 18 maçta 13 galibiyet alırken, 4 kez de berabere kaldı. Buna karşılık yalnızca 1 kez yenildi.
 47 - Kanarya, Kadıköy'deki son 47 maçta yenilmedi. Bu maçlarda 38 galibiyet, 9 beraberlik aldı.