Mustafa Ceviz ilk antrenmanına çıktı
Spor Toto 2. Lig Kırmızı Grup'ta mücadele eden Fethiyespor'da, teknik direktörlüğe getirilen Mustafa Ceviz, yeni takımı ile ilk antrenmanına çıktı.Antrenmandan önce yönetim kurulu üyeleri ve futbolcularla toplantı yaparak hedeflerini anlatan Mustafa Ceviz, 3 şampiyonluk ve 2 play-off yaşamış birisi olarak daha fazla başarı istediği için Fethiye'de olduğunu söyledi.

Takımın hak ettiği yerde bulunmadığını belirten Ceviz, Fethiye'de beklenti, başarı. Ben sizlerin bunun başarabileceğinize inanıyorum. Takımımızın bulunduğu konum gerçek yeri değil. Bu camianın içerisinden biriyim. Formasını giydim, hocalık yaptım, şampiyonluk yaşadım. Hatta genel kurul üyesiyim. Farklı kulüplerde yer aldım ve bugün yönetim kurulumuzun kararı ile buradayım dedi.

Futbolda bazen istenilen sonuçların alınamadığını dile getiren Ceviz, şöyle konuştu:

Ancak bu, her zaman böyle olacak anlamına gelmiyor. Hep beraber bu durumu düzelteceğiz. Futbol takım oyunu. Ekip olarak sevgiye, samimiyete dayalı bir anlayışla burada görev yapacağız. Bundan sonra herkesin çok daha istekli, özverili, coşkulu olduğu bir takım olarak ortaya çıkmamız gerekiyor. Bize şu an istikrar lazım. Bunu da başaracağımıza inanıyorum. Ama tek başıma bir şey yapamam. Bu iş ekip işi, hep beraber pozitif enerjiyi ortaya koyarak iyi yerlere gelebiliriz. Buna hem inanıyorum.

Fethiyespor Kulübü Başkan Yardımcısı İsmail Türk ise Fethiyespor'un oynadığı oyunla ilerisi için umut verdiğini dile getirdi.

Yönetim kurulu üyelerinin takımın her zaman arkasında olduğunu ifade eden Türk, Fethiyespor'u daha iyi yerlere getirebilmek için var güçleri ile çalışacaklarını kaydetti.

Toplantının ardından oyuncular teknik direktör Mustafa Ceviz yönetiminde ilk antrenmanlarına çıktı.