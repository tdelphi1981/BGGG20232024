Drogba ilk antrenmanına çıktı
 
 Galatasaray'ın yeni transferi Didier Drogba, Türk Telekom Arena'yı gezdi. 
 Dün İstanbul'a gelen Galatasaray'ın yeni transferi Fildişili yıldız Didier Drogba, GS Store mağazalarında forma imzaladıktan sonra Türk Telekom Arena'yı gezdi.
 
 Stadı beğendiğini ifade eden golcü oyuncu, "Gerçekten çok güzel bir stat. Bir an önce oynamak için sabırsızlanıyorum" diye konuştu. 
 İLK KEZ İDMANDA
  
 Didier Drogba akşam saat 18.00'de de Galatasaray ile birlikte ilk idmanına çıktı. Takım arkadaşlarıyla tanışan Drogba, sonra da ilk kez çalışmaya katıldı
  