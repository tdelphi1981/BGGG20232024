Kafkas'tan tatsız başlangıç
 
 Ziraat Türkiye Kupası 5. karşılaşmasında Eskişehirspor, Trabzonspor'u 1-0 mağlup etti. 
 Trabzonspor'un başında ayağının tozuyla ilk resmi maçına çıkan Tolunay Kafkas defansif bir kadro sahaya sürdü. Çeyrek final şansını sürdürmek için mutlak galibiyete ihtiyaç duyan ev sahibi Eskişehirspor ilk yarıda oyuna daha hakim taraf gibi gözükse de pek fazla pozisyon bulamadı. 
 İlk yarının en tehlikeli atağında 31. dakikada geldi. Dede'nin sağ taraftan kullandığı köşe atışında iyi yükselen Erkan Zengin'in kafa vuruşu direkten geri geldi ve ilk 45 dakika golsüz geçildi. Karşılaşma uzun süre golsüz devam ederken Eskişehirspor uzatma anlarında Özgür Çek ile bulduğu golle üç puana uzandı. 
 Bu arada uzatma anlarında ikinci sarı kartını gören Aykut oyundan ayıldı. 
 Gruptaki son maçlarda Trabzonspor, MP Antalyaspor'u konuk edecek. 
 Eskişehirspor ise son kozunu Mersin'de oynayacak. 
 (Ligtv.com.tr)