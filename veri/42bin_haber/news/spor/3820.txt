Ferhat Kiraz: "Üst sıraları hedefliyoruz"
Bursaspor'un genç sol kanat oyuncusu Ferhat Kiraz, ligin ilk yarısında seri galibiyet yakalayamadıklarını söyledi.Ligin ilk yarısında çok şanssız puanlar kaybettiklerini de dile getiren Ferhat Kiraz, "Puan durumuna baktığımız zaman buna gerçekten hepimiz çok üzülüyoruz. Alacağımız puanlar bizi çok farklı yere getirebilirdi. Ligde kaliteli takımlar var. Biz de bunlardan biriyiz. Bursasporun büyüklüğünü herkes kabul ediyor. Daha ciddiye alıyorlar. Oyunu çözemememizin nedeni takımların bize defansif oynamaları, bizim de açacak pozisyonlarda golleri geç bulmamız diye düşünüyorum. İkinci yarının da bana göre en önemli noktalarından biri de bizim kilidi açma anlamında daha farklı varyasyonlara girmemiz diye düşünüyorum. Çok şanssız goller de yedik. Sıkıntımızı antrenmanlarda gidermeye çalışıyoruz. Yediğimiz hatalı golleri tekrar tekrar izliyoruz. İlk yarı çok kötü bir yerde bitmedi ama daha iyi yerde bitmeliydi. Bursasporun hedefi yukarısı olmalı. İkinci yarı seri galibiyetlerle yukarıları hedefliyoruz" diye konuştu. 

"ÖZGÜVENİM ARTTI"
Sezon başında takıma transfer olan ve kısa sürede takıma uyum sağlayan Ferhat Kiraz, "Uyum sorunun ne kadar kısa tutarsam benim için o kadar iyi demiştim. İlk zamanlar zorlandım. Normaldir. Daha önceki karşılaşmalarda daha iyi performanslar sergileyebilirdim. Futbol özgüven işi. Fazla dakika alamıyordum bunun da sıkıntısı olmuştu. Oynadığım süre arttı ve özgüvenim yerine geldi. İstediğim seviyeye doğru ilerliyorum" şeklinde konuştu. 

"TAKIMLA ÇALIŞIYORUM"
Apandist ameliyatı olduğunu ve başarılı bir ameliyat geçirdiğini sözlerine ekleyen Ferhat Kiraz, "Beklemediğimiz bir anda oldu. Başarılı bir ameliyatla çok kısa bir zamanda toparladım. 6 gün sonra ilk antrenmanımı yaptım. 13 Ocakta başlayacak kupa maçıyla inşallah sahada yer almak istiyorum" dedi. 

"İNŞALLAH DİREKLERİ DEĞİL AĞLARI SARSARIM"
Bursasporda attığı şutların direklere en çok isabet eden futbolcu olarak dikkat çeken Ferhat, "Biraz o konuda şanssızım. Kendimi geliştirmeye çalışıyorum. Gol pozisyonuna girebilecke özelliklerim var ama önemli o an bunları gole çevirmek. İnşallah ikinci yarı direkleri değil de ağları sarsarım" diye konuştu.