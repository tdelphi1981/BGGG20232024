Q7 eğer istiyorsa gelsin konuşalım
Ahmet Kavalcı: Quaresma gitmek istiyorsa bizim için sorun yok. Tek kuruş feda etmedi
 Beşiktaş'ın sorunlu yıldızı Quaresma'nın durumuyla ilgili Beşiktaş Asbaşkanı Ahmet Kavalcı AKŞAM'a konuştu:
 'Quaresma ile ilgili verdiğimiz karar aynen devam etmektedir. Samet Aybaba'nın verdiği program doğrultusunda çalışmalarına tek başına devam edecek. 
 TRANSFERİ konusunda bize gelen hiçbir resmi teklif yok. 
 EĞER ayrılmak istiyorsa, ocak ayında yönetime gelir, 'Ben ayrılmak istiyorum' der. Bizde yönetim olarak bir bonservis bedeli belirleriz ve gider.
 OLUMLU YAKLAŞMADI
 QUARESMA ile yapmış olduğumuz görüşmelerde kontratından 750 bin euro indirim yaptığı söyleniyor. Bu kesinlikle doğru değil. Bir kuruş bile indirim yapmadı. Bize hiçbir şekilde olumlu yaklaşmadı.'