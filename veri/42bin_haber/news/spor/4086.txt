'Beşiktaşı küçültmüyor aksine büyütüyoruz'
Fikret Orman Beşiktaşı yönetmek halka şirin görünme işi değildir. Gece gündüz hiçbir haram olmadan sadece takımımız için çalışıyoruz dedi.
BEŞİKTAŞ Başkanı Fikret Orman, kulübü küçültmediklerini, aksine büyüttüklerini ifade ederek, Transferlerin nasıl gerçekleştiğini, yeni Oğuzhanların nasıl geldiğini ve skorsal yönde Beşiktaşın nerede olacağını herkes görecek dedi.  
Fikret Orman, Ege Bölgesindeki taraftar derneklerince Kuşadası Ticaret Odası Toplantı Salonunda düzenlenen panele katıldı. Orman, kulübün alınan kararlarla küçüldüğü yönündeki iddialara ilişkin şunları söyledi: Beşiktaşı yönetmek, halka şirin görünme işi değildir. Taraftar ne istiyorsa yapma işi değildir. Ben ve arkadaşlarım Beşiktaşın bir kuruşuna zarar gelmeden namusumuzla gece gündüz hiçbir haram olmadan sadece Beşiktaş için çalışıyoruz.  
Bursaya gideceğim 
CAMİALARIN büyüklüğü birbirini büyütür, ufalması birbirini ufaltır. Rekabet sahada, centilmenlik içerisinde yapılması gerekir. Biz camia olarak buna özen göstermeye çalışıyoruz. Önümüzdeki günlerde Bursaya gideceğim. Bursa ile Beşiktaşın arasındaki husumeti ortadan kaldırmak istiyorum. Artık futbolda, bu pislik görüntüler oluşmasın, sporun değeri düşmesin istiyorum.