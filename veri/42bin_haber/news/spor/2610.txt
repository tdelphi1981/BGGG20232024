TTF'den dev proje
Türkiye Tenis Federasyonu (TTF) Başkanı Osman Tural, "En önemli hedefimiz; tenisi kitlelere yayarak, 500 bin kişiyi tenisle tanıştırmak" dedi.
Milli sporcularla birlikte federasyonun önümüzdeki dönemde hedeflerini ve stratejik planını W Hotel'de yaptığı toplantı ile açıklayan Tural, "Biz tenise hizmet etmek için varız. Tenisin patronu olmak gibi bir amacımız yok. Tenis, Türkiye'de layık olduğu yerde değil. Tenisin bir yerlere gelmesi ülkemiz için önemli. Tenis, dünyanın gelişmiş ülkelerinde ekonomik olarak da önemli. Tenis aslında Türkiye'de alt yaş gruplarında önemli seviyelerde. Burada başarılı olan sporcularımız, yukarı kategorilere gelince başarısız oluyor. Bunun nedeni de eğitim sistemiyle sporun çatışmasıdır' 'diye konuştu. Vizyonlarının Türkiye'yi tenis ülkesi yapmak olduğunu anlatan ve tenisin zengin sporu olarak algılanmasından rahatsızlık duyduğunu dile getiren Tural, şöyle konuştu: "En önemli hedefimiz tenisi kitlelere yaymak. Maddi durumları yeterli olmayan kişileri de tenisle tanıştıracağız. Sokaklarda ve okullarda tenis projelerimiz olacak. Park ve bahçelere tenis duvarları yaptıracağız. Katılımın artması için olmazsa olmaz tesisleşmedir. 81 ilimizin tamamında değişik yöntemlerle tenisle ilgili tesisler yapacağız. Mevcut kortların envanteri yok. Bunları tespit edip kort haritası çıkaracağız." 
Bütün projeleri olimpik sporcular yetiştirmek için yaptıklarının altını çizen Tural, şöyle devam etti: "2016 ve 2020 için olimpik programlar yapacağız. Yurt dışından tam zamanlı deneyimli antrenör alacağız. Aday olimpik sporcuların yurt içinde burslu üniversite eğitimi almalarını sağlayacağız. Federasyon dahilinde bunların bir kısmını biz gerçekleştireceğiz, bir kısmını da diğer kurumlar. Bütün projeleri olimpik sporcular yetiştirmek için yapacağız. Federasyon olarak kamu kaynakları dışında, ek kaynaklar da bulmamız lazım. Sponsorluk birimi kuracağız. Bu projelerimizin başarıya ulaşması için sponsorluk gerekli." 
Tural, bir basın mensubunun "Fenerbahçe, Galatasaray ve Beşiktaş'ı tenise çekmeyi düşünüyor musunuz?" sorusuna, "Bunu değerlendiriyoruz. Bu durumun tenis için hem faydasının hem de zararının olacağını düşünüyoruz. Altyapıdan sporcu yetiştirirlerse faydası olur ama mevcut sporcuları transfer ederek başarı yakalamaya çalışırlarsa zararı olur" cevabını verdi.

ŞENOĞLU: ÖNÜMÜZDEKİ 10 SENE ÇOK KRİTİK

Milli teniscimiz Ipek Senoglu ise basin mensuplarina da cok fazla gorev dustugunu, tenisin daha buyuk kitlelere yayilmasi icin dogru ve zamaninda haberler yapilmasi gerektigini soylerek sozlerine basladi. Turkiye'de ozellikle kadin tenisinin buyuk adimlarla gelistigini, onumuzdeki 10 senenin bu ivmenin daha da artmasi icin cok kritik oldugunu ifade etti. " Ben inaniyorum ki 10 sene sonra yine siz basin mensubu arkadaslar ve tenisse gonul vermis insanlarla birlikte Turk tenisinin nasil geliseceginden ziyade hangi sporcumuz grandslamlerde daha basarili olur konusunu konusacagiz." diyerek arkasindan gelen gecn sporculara inancini dile getirdi.

MARSEL İLHAN: İLK 100'E GİRMEK İSTİYORUM 
Milli tenisçi Marsel İlhan, federasyonun yeni projelerinin özellikle genç sporcular için çok önemli olduğunu vurgulayarak, "Ben 10 sene daha oynamak istiyorum ve bu projelerden yararlanacağım. 2016 ve 2020 olimpiyatlarına katılmak ve dünyada ilk 100'e girmeyi hedefliyorum. Tenisin önündeki en büyük sorun eğitim olarak gözüküyor. Daha çok sporcunun tenis oynaması lazım. Ne kadar tenisçi artarsa, tenis o kadar gelişir" diyerek düşüncelerini aktardı. 
Dünya sıralamasında 174. olan milli tenisçi Çağla Büyükakçay ise, bu projelerin çok heyecan verici olduğunu belirterek, "Ben daha 23 yaşındayım ve böyle bir döneme denk gelmem büyük bir avantaj. Tenisi çok seven bir ekiple çalışacağız. Benim önümdeki hedefim, dünya sıralamasında ilk 150'de olmak. Yavaş yavaş hedeflerim artacak" şeklinde konuştu.

 
 