PSV Eindhoven'a liderlik yaradı
Hollanda Birinci Futbol Ligi Eredivisie'de geçen hafta liderlik koltuğuna oturan PSV Eindhoven, ADO Den Haag'ı 7-0 yenerek zirvedeki yerini korudu.
Ligin ikinci devresine mağlubiyetle başlayan PSV Eindhoven, son iki haftada aldığı farklı galibiyetlerle taraftarlarını sevindirdi. Evinde ADO Den Haag'ı ağırlayan PSV, rakibine adeta gol yağdırdı: 7-0. PSV ilk yarısını 1-0 önde tamamladığı maçta farka ikinci yarıda gitti. Wijnaldum ve Mertens'ın yıldızlaştığı maçta ev sahibi ekibe galibiyeti getiren golleri, 9 ve 90. dakikada Winaldum, 64 ve 84. dakikada Mertens, 57. dakikada Supusepa (kendi kalesine), 66. dakikada Lens ve 80. dakikada Locadia attı. PSV bu galibiyetle puanını 46'ya çıkararak liderliğini sürdürürken, 25 puanda kalan ADO Den Haag 8. sırada yer aldı.
 
Ligde şampiyonluk mücadelesi veren FC Twente, FC Utrecht karşısında ummadığı bir mağlubiyet aldı. Evinde oynamasına rağmen vasat bir futbol ortaya koyan Twente, 44. dakikada penaltıya sebebiyet vererek kırmızı kartla oyun dışı kalan Bengtsson'dan dolayı 10 kişi bitirdiği maçı 4-2 kaybetti. Bu sezon başarılı bir grafik çizen FC Utrecht'in gollerini 32. dakikada Toornstra, 45. dakikada Mulenga, 66. dakikada Bulthuis ve 74. dakikada Hoorn atarken, ev sahibi ekibin golleri ise 56 ve 73. dakikada Tadic'in ayağından geldi. FC Twente bu mağlubiyetin ardından 42 punda kalarak 3. sıraya geriledi. FC Utrecht ise puanını 39'a çıkararak 5. sıraya yükseldi.
 
Eredivisie'de zirveye oynayan bir başka takım Ajax ise zayıf rakibi VVV-Venlo deplasmanında rahat bir galibiyet aldı. Her iki yarıda da rakibine oranla daha baskılı bir oyun ortaya koyan Amsterdam ekibi, galibiyete 34. dakikada De Jong, 61. dakikada Fischer ve 82. dakikada Boerrigter'in golleriyle ulaştı. Bu sonucun ardından puanını 43'e yükselten Ajax bir basamak yukarı çıkarak 2. sıraya yerleşirken, 15 puanda kalan VVV-Venlo 17. sırada yer aldı.

Eredivisie'nin 21. haftasında alınan sonuçlar ve puan durumu şöyle:
Waalwijk-sc Heerenveen.............: 0-1
AZ Alkmaar-FC Groningen............: 0-1
Roda JC Kerkrade-Heracles Almelo...: 3-3
NAC Breda-PEC Zwolle...............: 3-0
PSV-ADO Den Haag...................: 7-0
NEC Nijmegen-Vitesse...............: 2-1
VVV-Venlo-Ajax.....................: 0-3
FC Twente-FC Utrecht...............: 2-4
Willem II-Feyenoord................: 1-3


Puan durumu
TAKIMLAR O G B M A Y P
---------------------------------------------------
1. PSV 21 15 1 5 73 22 46
2. Ajax 21 12 7 2 50 23 43
3. FC Twente 21 12 6 3 37 18 42
4. Feyenoord 21 12 5 4 40 27 41
5. FC Utrecht 21 11 6 4 33 22 39
6. Vitesse 21 11 5 5 39 26 38
7. NEC Nijmegen 21 8 6 7 28 34 30
8. ADO Den Haag 21 5 10 6 33 39 25
9. Heracles Almelo 21 5 9 7 40 43 24
10. AZ Alkmaar 21 6 6 9 31 35 24
11. RKC Waalwijk 21 5 8 8 24 27 23
12. FC Groningen 21 6 5 10 20 32 23
13. NAC Breda 21 6 5 10 23 37 23
14. sc Heerenveen 21 5 7 9 29 40 22
15. Roda JC Kerkrade21 4 8 9 29 42 20
16. PEC Zwolle 21 4 7 10 21 34 19
17. VVV-Venlo 21 3 6 12 23 46 15
18. Willem II 21 2 7 12 19 45 13

Gol krallığı
Eredivisie'de gol krallığı yarışında Vitesse'den Bony, Afrika Kupası'ndan dolayı üç haftadır oynamamasına rağmen attığı 16 golle ilk sıradaki yerini korudu. Bu futbolcuyu 15'er golle Heerenveen'den Finnbogason, AZ Alkmaar'dan Altidore ve Feyenoord'dan Pelle takip ediyor.
 
Eredivisie'de 22. hafta programı şöyle:
9 Şubat Cumartesi: ADO Den Haag-NAC Breda, FC Groningen-RKC Waalwijk, Heracles Almelo-Willem II, sc Heerenveen-VVV-Venlo, Vitesse-PSV.
10 Şubat Pazar: FC Utrecht-NEC Nijmegen, Ajax-Roda JC Kerkrade, Feyenoord-AZ Alkmaar, PEC Zwolle-FC Twente.