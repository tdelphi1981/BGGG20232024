Postacılardan Balkan yarışlarında dev zafer
Türkiye, 41'inci Balkan Ülkeleri Posta Dağıtıcıları Yürüyüş Yarışması'nda iki erkekler ve kadınlarda takım halinde birinci oldu.Atletizm Federasyonu'nun faaliyet programında yer alan ve Karşıyaka Mavişehir parkurunda yapılan yarışma öncesinde konuşan PTT Genel Müdürü Osman Tural, Türkiye'nin yanı sıra Arnavutluk, Makedonya, Kosova, Romanya ve Bulgaristan'dan 56 yarışmacıyı İzmir'de ağırlamaktan mutluluk duyduklarını belirtti.

Postacıların görevinin sokakları arşınlamak olduğunu dile getiren Tural, şöyle konuştu: Postacılar, izinlerini bile çalıştıkları sokaklarda geçirirlermiş. PTT olarak 37 bin kişilik bir aileyiz. 2002 yılında PTT bitti diyenlere, geleceği olan en güzel kurum olduğumuzu ispat ettik. PTT, 172 yıldır bu memleketin hizmetinde, 172 yıl daha bizim yok olmamızı bekleyenlere nazire olsun diye hizmet etmeye devam edeceğiz.

Konuşmaların ardından, kadınlar 5, erkekler ise 10 kilometrelik parkurda yarıştı.

Kadınlarda, Yeliz Ay Yıldız birinci, Nebahat Aksoy ikinci, Gülşen Eser üçüncü oldu. Yürüme hatası yaptığının tespit edilmesi üzerine diskalifiye olan Eser'in yerine Arnavutluk'tan Igera Sulaj üçüncü ilan edildi.

Erkeklerde ise Sebahattin Tatar birinci, Kadir Öztürk ikinci, Eskeri Aktan üçüncü oldu.

Türkiye, yarışlarda iki kategoride de takım olarak birincilik kürsüsüne çıktı.

PTT Genel Müdürü Tural, yarışmada dereceye girenlere kupa ve madalya verdi.