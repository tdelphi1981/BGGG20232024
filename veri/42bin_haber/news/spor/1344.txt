Anadolu Efes istedi Fenerbahçe kapıyor
Kendi yaş grubunda en önemli yeteneklerden biri olarak gösterilen Dario Saric'in Fenerbahçe Ülker'e transfer olabileceği konuşuluyor.
Bu sezon başında Bilbao'ya transferi gündeme gelen fakat FIBA'nın KK Split'e 550 bin avro ödenmesine karar vermesinin ardından kulübünde kalan 1994 doğumlu Saric'in Fenerbahçe Ülker'e transfer olabileceği iddia ediliyor. 
Daha önce Anadolu Efes'e geleceği konuşulan Saric için Fenerbahçe, Cedevita ve Cibona'nın teklif verdiği, genç oyuncunun ailesiyle beraber karar alacağı konuşuluyor. 
18 yaşındaki uzun forvet, yapacağı sözleşmede NBA'e çıkış hakkı da istediği ifade ediliyor., 
SARIC KİMDİR? 
Hırvat basketbolunun gelecek vaadeden isimlerinden biri olarak gösterilen Saric, 2.05 boyunda ve kısa forvet pozisyonunda görev yapıyor. Yıldız basketbolcu, 2012 18 Yaş Altı Avrupa Basketbol Şampiyonasında Hırvatistan'ı şampiyonluğa taşımıştı.Final karşılaşmasında Litvanya potasına 39 sayı bırakan Saric, turnuvayı 25.6 sayı 10.1 ribaund ve 3.3 asist ortalamasıyla tamamlamıştı.