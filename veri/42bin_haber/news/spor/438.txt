Yiğidoları yabancı oyuncuları sırtlıyor
Sivasspor'un Spor Toto Süper Lig ve Ziraat Türkiye Kupası'nda rakiplerine attığı 16 golden 13'ü yabancı oyunculardan geldi.10'u ligde 2'si Ziraat Türkiye Kupası'nda toplam 12 maça çıkan kırmızı-beyazlı ekip, 2'si kupada olmak üzere 5 galibiyet, 3 beraberlik ve 4 yenilgi aldı. Bu maçlarda 16 kez gol sevinci yaşayan Sivasspor'da, gollerin dağılımında yabancı futbolcuların üstünlüğü dikkati çekti.

Gollerin 13'ü yabancı futbolculardan gelirken 3 gol de ise yerli futbolcuların imzası bulunuyor. Ziya Erdal'ın, Spor Toto Süper Lig'in 9. haftasında Sivas'ta oynanan karşılaşmada Akhisar Belediyespor'a 87. dakikada attığı gol, Türk futbolcular adına ligde kaydedilmiş tek gol oldu. 

Yerli futbolcular adına diğer goller ise Ziraat Türkiye Kupası'ndaki Trabzon Kanuni Futbol Kulübü ve İstanbul Güngörenspor maçlarında Erman Kılıç'tan geldi.

-Eneramo yine iş başında-

2011-2012 futbol sezonunda attığı 15 golle kırmızı-beyazlı ekibin en golcü ismi olarak dikkati çeken Nijeryalı forvet Michael Eneramo, bu sezona da iyi bir başlangıç yaptı. Takımın gol yükünü çeken Eneramo, 2'si kupada olmak üzere 6 kez fileleri havalandırdı.

Eneramo'yu 3 golle sezon başında takıma katılan Fransız orta saha oyuncusu Aatif Chahechoue, 2 golle de Polonyalı orta saha oyuncusu Kamil Grosicki, takip ediyor. Sivasspor'un yabancı futbolculardan kazandığı diğer goller ise Ricardo Pedriel Suarez ve Jakup Navratil'den geldi.
Sivasspor'da yerli ve yabancı oyuncuların gol attığı maçlar şöyle:

Spor Toto Süper Lig Goller
-------------------------------------------- 
--------------------------------------------
-Gaziantepspor-Sivasspor...................: 0-1 Ricardo Pedriel Suarez
-Sivasspor-Mersin İdmanyurdu...............: 3-3 Aatif Chahechouhe, Michael Eneramo (2)
-Sivasspor-Kasımpaşa.......................: 1-0 Aatif Chahechouhe
-Beşiktaş-Sivasspor........................: 0-1 Aatif Chahechouhe
-Sivasspor-Bursaspor.......................: 2-2 Jakub Navratil, Michael Eneramo
-Medical Park Antalyaspor-Sivasspor........: 4-2 Kamil Grosicki, Michael Eneramo
-Sivasspor-Akhisar Belediyesi..............: 1-2 Ziya Erdal

Ziraat Türkiye Kupası
--------------------------------------------
-Trabzon Kanuni Futbol Kulübü-Sivasspor....: 0-3 Erman Kılıç, Kamil Grosicki, Michael Eneramo
-İstanbul Güngörenspor-Sivasspor...........: 0-2 Michael Eneramo, Erman Kılıç