ASV Mainz'den 88. şampiyonluk
Başkanlığını Tolga Sancaktaroğlu, antrenörlüğünü ise Barış Bağlan'ın yaptığı ASV Mainz 88 güreş takımı Almanya şampiyonu oldu.ASV Mainz 88, Saarbrücken kentinde yapılan Almanya Birinci Güreş Ligi finalinin ikinci maçında, KSV Köllerbach'a 22-15 yenildi. Ancak ilk maçta aldığı 22-14'lük galibiyetle şampiyonluğa ulaştı. Bir başka Türk antrenör Hüseyin Dinçay'ın çalıştırdığı KSV Köllerbach ise ikincilikte kaldı.

ASV Mainz 88 Kulübü'nün başkanı Tolga Sancaktaroğlu, geçen yıl kulübün başına geçtiğini ifade ederek Almanya güreş tarihinde ilk kez başkanı Türk olan bir güreş takımı şampiyon oldu dedi.
Takımın antrenörü Barış Bağlan'a ve sporculara teşekkür eden Sancaktaroğlu, Çok mutluyuz, çalışmalarımızın karşılığını aldık. Başarımızın mimarı Türk hocamız Barış Bağlan sayesinde çok iyi bir takım kurup, çok iyi bir taktikle yola çıktık ve yolun sonunu getirdik. Takımın başına geldikten bir yıl sonra şampiyon olmak beni ayrıca sevindirdi ifadelerini kullandı.

Sancaktaroğlu, ASV Mainz takımının kuruluşunun 125'inci yılında, Almanya Birinci Ligi şampiyonu olmasının ayrı mutluluk olduğunu ifade etti. Gençleri güreş sporunu yapmaya çağıran Sancaktaroğlu, güreşte başarı elde edebilmek için haftanın 7 günü de antrenman yapmak gerektiğini kaydetti. ASV Mainz 88, 125 yıllık tarihinde üçüncü Almanya şampiyonluğuna ulaştı.