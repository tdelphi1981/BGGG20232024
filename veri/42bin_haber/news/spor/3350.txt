Galip gelmek için sınırlarını zorlayacaklar
Erdemirspor Genel Menajeri Ömer Erdinç İstanbul'da Beşiktaş karşısında galip gelmek için ellerinden gelen mücadeleyi sergileyeceğini söyledi.Beko Basketbol Ligi takımlarından Erdemirspor'un Genel Menajeri Ömer Erdinç, İstanbul'da Beşiktaş karşısında galip gelmek için elimizden gelen mücadeleyi sergileyeceğiz dedi.

Erdinç, AA muhabirine yaptığı açıklamada, ligin 13. haftasında 30 Aralık Pazar günü İstanbul'da yapacakları Beşiktaş maçının çok zorlu geçeceğini söyledi.
Yakın bir zaman önce Başantrenör Hakan Demir ile yollarını karşılıklı ayırdıklarını hatırlatan Erdinç, şunları kaydetti:
Şimdilik yardımcı antrenörümüz Özhan Çıvgın ile yolumuza devam ediyoruz. Bir iki maç atlatıldıktan sonra yönetimimiz bu konudaki kesin kararını verecek. Yaşanan bu süreçte geçen hafta sonu karşılaştığımız Mersin Büyükşehir Belediyespor'u yenmeyi başardık. Oyuncularımız maça çok çabuk adapte oldular. Takımdaki hava gerçekten çok değişti. Herkes canla başla lige sarılmış durumda. Önümüzde Beşiktaş maçı çok önemli. Rakibimizin gücünü biliyoruz. Siyah beyazlı ekibi zorlayacağımızı düşünüyorum. İstanbul'da Beşiktaş karşısında galip gelmek için elimizden gelen mücadeleyi sergileyeceğiz.