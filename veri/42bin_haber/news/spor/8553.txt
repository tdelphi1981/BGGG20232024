"Matematiksel olarak şansımız devam ediyor"
 
 FIBA Avrupa Eurochallange Kupası K Grubu'nda Ukrayna'nın Khimik takımına deplasmanda 69-62 yenilen TOFAŞ'ın teknik koordinatör Tolga Öngören, "Matematiksel olarak tur şansımız devam ediyor" dedi.
 
 Öngören, 12 yıl aradan sonra oynadıkları Avrupa kupası maçlarında zaman zaman güzel sonuçlar aldıklarını bazen ise üzüldüklerini söyledi.
 
 Deplasmanda Khimik karşısında aldıkları yenilgiyle işlerinin zora girdiğini belirten Öngören, "Khimik maçını kaybetmemiz bizi hedeften uzaklaştırmış gibi görünse de son maça kadar mücadelemizi sürdüreceğiz. Matematiksel olarak tur şansımız devam ediyor. Dün akşamki maçta iki ayrı TOFAŞ vardı. İlk yarı hücumda etkili değildik. İkinci yarıda daha bir oyun sergiledik ama bu bize galibiyeti getirmeye yetmedi" diye konuştu. 
 NTV Spor