G.Saray ve Trabzonspor'u anlamıyorum
Siyah beyazlı yönetici, Raul Meirelesin cezası, Galatasaray ve Trabzonsporla ilgili bir konu değil. Yaşananlar sadece Futbol Federasyonu ve Fenerbahçeyi alakadar eder dedi.
BEŞİKTAŞ Kulübü İkinci Başkanı Ahmet Nur Çebi, Raul Meirelesin cezasının 11 maçtan, 4 karşılaşmaya düşürülmesine dikkat çekici bir noktadan yaklaştı. TRT Sporda yayınlanan İşte Goool programına röportaj veren Çebi, Galatasaray ve Trabzonsporun Meireles olayına karışmalarına anlam veremediğini dile getirdi. Ahmet Nur Çebinin açıklamalarından satırbaşları şöyle oluştu.
- Meireles konusunda şuna dikkat etmemiz gerekiyor. Bu konu bizimle ilgili bir konu değil. Galatasaray ve Trabzonspor ile ilgili bir konu da değil. Bu tamamen Türkiye Futbol Federasyon ile Fenerbahçe Kulübü arasındaki bir konu... Sadece iki tarafın birbiri ile ilgili beyanat vermesini doğru görüyorum. 
STAT KONUSUNDA F.BAHÇEYE TEŞEKKÜR 
BEŞİKTAŞa yakışır en azından taraftar kitlesini alabilecek bir stat kapasitesine ihtiyacımız var. Kasımpaşa bu konuda şuan için çok küçük kalacaktır. Alternatif olarak belki değerlendirilir ama son alternatif diyebiliriz. İnşallah daha kapasiteli bir statta oynayabiliriz. Bunu değerlendireceğiz. İstanbulda kapasitesi daha büyük bir statta oynamak istiyoruz.
- Beşiktaş takımı stadı yıkılıp yenisini yapılana kadar bir yerde futbol oynayacaktır. Bu İstanbulda bir statta olacaktır. Olanlar da malum. Onlardan birisi de Şükrü Saracoğlu. O da olabilir. Zaten çok sıcak mesajlar alıyoruz yöneticilerinden. Kendilerine buradan da çok teşekkür etmek istiyorum. Samimiyetleri, sıcaklıkları ve misafirperverlikleri için... 
QUARESMA DOĞRULARI SÖYLEMİYOR 
Ricardo Quaresma ile kulüpten giderken bir fesih kontratı yaptık. Kontrattaki şartlardan biri de 5 milyon Euroluk bedeli ödenmesi karşılığında Türkiyede bir takımda oynayabilmesi. Bunu yerine getiren hangi kulüp olursa olsun Quaresmayı oynatabilir.
- Beşiktaş Kulübü, Yıldırım Demirörenden hibe talep etmedi. Hibeyi yapacağını söyleyen sayın eski başkanımız Yıldırım Demirörendi. Kongrede kendisi bizzat bütün genel kurul üyeleri önünde ifade etti. Ancak bu zamana kadar bahsedilen, ifade edilen bu bağış işlemi, resmi anlamda kağıt üzerinde gerçekleşmemiştir. Gerçekleşmesi konusunda kendisine talepte bulunduk. Fakat daha net bir cevap alabilmiş değiliz. 
Rapor olmadan yorum yapamayız 
 - ESKİ başkan Sayın Yıldırım Demirörenin Beşiktaş Futbol A.Ş. Genel Kurulunda ibra edilememesiyle ilgili bir şey söyleyemeyeceğim. Mahkeme yönetim kurulunun gitmesi gereken bir konu değil. Sonuçta hukukçuların verdiği rapora bağlı kalmak zorundayız. Bu rapor henüz elimize geçmedi. Hukuki anlamda herhangi bir şekilde bizim yönetici olarak hata yapmamamız gerekiyor.  
Fernandesten çok memnunuz 
MANUEL Fernandes Beşiktaşta çok mutlu. Biz de böyle bir yıldıza sahip olduğumuz için en az onun kadar mutluyuz.  
Neneden henüz cevap gelmedi 
PSGden Neneyi istediğimiz doğru. Ama şu ana kadar olumlu ya da olumsuz bir yanıt almadık. 
 - PARIS Saint Germainden Neneye teklif yaptığımız doğru. Henüz cevabını almış değiliz. Ret cevabı da almış değiliz, Evet cevabı da almış değiliz. Hocamızın da ihtiyaç duyduğu bir oyuncu olması vesilesiyle teklifimize olumlu bakması halinde oyuncuyu kadromuza katmayı çok istiyoruz. 
Atamanda katkımız çok 
 - Beşiktaşta en azından geçen sene 3 kupayı almış Ergin Atamanın eski camiası hakkında maddi imkansızlıklarla ilgili ifadeleri kullanmasını doğru bulmuyorum. Atamanın kariyerinde Beşiktaşta almış olduğu kupaların çok büyük katkısı var. Tahmin ediyorum kendisi Beşiktaşa birşeyler vermekten öte, biz ona daha çok şey verdik. 
Necati gibileri alabiliriz 
 - NECATİ Ateş, açıklama yaparak ekonomik sıkıntılardan dolayı Beşiktaşa gitmediğini söyledi. Beşiktaş Kulübü istediği taktirde en zayıf zamanında bile Necati Ateş gibilerini ücretini ödeyip alabilir.