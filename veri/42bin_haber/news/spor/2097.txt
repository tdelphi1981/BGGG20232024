Melo Fenerbahçe derbisinde yok mu?
Galatasaray'ın, evinde Gaziantepspor'la oynadığı mücadelenin 82. dakikasında çift sarı kartla oyundan ihraç edilen Felipe Melo'nun, hakeme hakaret ettiği ve 2 ila 3 maç arasında ceza alabileceği öğrenildi.
Spor Toto Süper Lig'in 14. haftasında Galatasaray'ın Gaziantepspor'u konuk ettiği mücadelenin 82. dakikasında çift sarı kart görerek oyundan ihraç edilen Brezilyalı yıldızının cezasının bir maçla sınırlı kalmayacağı iddia edildi.

Rakibine yaptığı faulden dolayı çift sarı kartla oyundan atılan Melo'nun ihraç sonrası hakeme hakaret ettiği ve Suat Arslanboğa'nın da bu ifadelere raporunda yer verdiği öğrenildi. Melo'nun ihraç sonrası eyleminden dolayı ağır ceza alabileceği iddia edildi. Sporx'in haberine göre, minumum 2 veya 3 maç ceza alması beklenen Sambacı, bu durumda Fenerbahçe derbisinde takımındaki yerini alamayacak.