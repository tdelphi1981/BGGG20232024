TBF İl Temsilcilerini belirliyor
Türkiye Basketbol Federasyonunun yeni dönemde görev yapacak İl Temsilcilerinin belirlenmesi süreci devam ediyor.
19 Temmuz 2012 gün ve 28358 sayılı Resmi Gazetede yayınlanan Bağımsız Spor Federasyonlarının Çalışma Usul ve Esasları Hakkında Yönetmelik ve TBF Ana Statüsü hükümleri gereği yeni dönemde görev yapacak İl Temsilcilerinin belirlenmesi süreci devam ediyor.  
İllerinde halen Basketbol İl Temsilciliği görevini yürütenler veya yeni aday olmak isteyenlerin, TBF internet sitesinde yer alan ilgili formu doldurarak başvuruda bulunmaları gerekiyor. Başvuru süreci 10 Aralık 2012 Pazartesi günü sona erecek.  
En fazla başvuru gelen iller arasında Adana ile Yalova yer alırken, Ardahan, Artvin, Bartın, Bayburt, Bitlis, Bursa, İzmir, Kars, Mardin, Muş, Niğde, Tokat, Tunceli illeri için henüz başvuru yapılmadı.  
Başvuruda bulunacak adayların, İl Temsilciliği Yönergesinde yer alan koşullara haiz olması gerekmektedir. 10 Aralık 2012 tarihine kadar yapılacak olan başvurular, Bölgesel Yapılanma Çalışma Grubu tarafından değerlendirilecek ve akabinde oluşacak liste, TBF Yönetim Kurulunda son halini aldıktan sonra Spor Genel Müdürlüğünün onayına sunulacaktır.