18 Yaş Altı Milli Takımı Portekiz yolcusu
Futbolda 18 Yaş Altı Türk Milli Takımı, iki özel maç için yarın Portekiz'e gidecek.Municipal Rio Maior Stadı'nda 5 Mart Salı günü TSİ 17.00'de, Cha Das Padeiras Stadı'nda da 7 Mart Perşembe günü TSİ 13.00'de Portekiz ile karşılaşacak 18 Yaş Altı Milli Takımı, yarın sabah saatlerinde Lizbon'a gidecek.
Bu akşam Marriott Courtyard İstanbul International Airport Otel'de toplanacak ay-yıldızlılarda, teknik direktör Feyyaz Uçar aday kadroya şu oyuncuları çağırdı: Tugay Kaya, Muhammed Demirci, Ümit Karaal (Beşiktaş), Taylan Antalyalı, Burak Aydın (Bucaspor), Okan Kocuk, Furkan Soyalp, Ozan Tufan, Süheyl Çetin (Bursaspor), İbrahim Serdar Aydın, Hüseyin Rüzgar, Recep Niyaz (Fenerbahçe), Atabey Çiçek (Gençlerbirliği), Murat Demir (Manisaspor), Hasan Ayaroğlu (MKE Ankaragücü), Doğan Erdoğan (Samsunspor), Rahman Buğra Çağıran (Trabzonspor), Arif Ekin (Augsburg), Kemal Rüzgar (Bayer Leverkusen), Fırat Tuncer (Köln), Tolcay Ciğerci (Wolfsburg), Barış Atik (Hoffenheim).