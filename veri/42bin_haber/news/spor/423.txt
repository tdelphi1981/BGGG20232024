Aysal'ı kıskanıyorlar
Albayrak, GSTV'de Ünal Aysal'ı savundu; eleştirenlere sert tepki gösterdi
 'Tüm ödemeler zamanında yapılıyor. Borçlar azalıyor. Baş mimarı Aysal'dır. G.Saray'ın geleceğini inşa ediyor. Bayramda Florya'daydık. Başbakan aradı, 'Git annenin elini öp' dedi'
 G.Saray'ın sempatik yöneticisi Abdurrahim Albayrak GSTV'de 'Günün Manşeti'nde çarpıcı mesajlar verdi. Başkan Ünal Aysal'ı haksız yere eleştirenlerin kıskandığını söyleyen Albayrak şöyle konuştu:
 'G.SARAY'DA tüm ödemeler zamanında yapılıyor. Borçlar azalıyor. Bütün bunların baş mimarı Aysal'dır. Kulübün geleceğini inşa ediyor.
 EVİ UNUTTU!
 Teknik Direktör Fatih Terim tüm zamanını Florya'da geçiriyor. Adeta evinin yolunu unuttu. Hepimiz bayramı Florya'da geçirdik. Başbakan beni aradığında da Florya'daydım. Başbakan bana 'Git annenin elini öp' dedi. G.Saray söz konusu olduğunda kesinlikle gözüm hiçbir şeyi görmüyor. İşimi, gücümü ve bazen ailemi bile ihmal ediyorum. 
 Futbolcularımız elinden gelenin en iyisini yapıyor. Devler Ligi'nde gruptan çıkacağımıza inanıyorum. Cluj'u Romanya'da yenerek şanssızlığımızı kıracağız.'