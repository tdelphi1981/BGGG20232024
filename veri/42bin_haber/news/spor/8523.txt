NBA'de bugün neler oldu?
Amerikan Ulusal Basketbol Ligi'nde (NBA) 12 maç oynandı.
NBA'de şut saatinin uygulamaya konulduğu 1954-1955 sezonundan beri oynanan en düşük skorlu maçlardan birinde, Doğu Konferansı'nın 7'ncisi Boston Celtics, 5'inci sıradaki Chicago Bulls'u 71-69 yendi. En düşük skorlu maç, 1955 yılında Boston ile Milwaukee arasında oynanmıştı. Boston rakibini 62-57 mağlup ederken, iki takım toplam 119 sayı kaydetmişti.

Son 9 maçındaki 8'inci galibiyetini alan Celtics'de Kevin Garnett, 12 sayı ve 11 ribaundla 'double double' yaparken, Brandon Bass, 14 sayı, 9 ribaund, Paul Pierce de 8 sayı, 6 ribaund ve 6 asist üretti. Yedek oyuncular Jason Terry, 12 ve Jeff Green, 8 sayılık katkı yaptı.

Bulls'un uzunları Joakim Noah'ın, 10 sayı, 16 ribaund ve Carlos Boozer, 11 sayı, 11 ribaundla 'double double' yaptı. Yedek oyuncular Marco Belinelli'nin 12 ve Jimmy Butler'ın 11 sayılık eforuda galibiyete yetmedi.



Doğu Konferansı takımlarını karşı karşıya getiren bir diğer maçta, Toronto Raptors, New York Knicks' deplasmanda 92-88 mağlup ederek, üst üste 4'üncü galibiyetini aldı.

Raptors'da oyuna kenardan giren Alan Anderson, 26 sayıyla sahanın en skorer oyuncusu unvanını Knicks'ten J.R. Smith ile paylaşırken, Demar DeRozan 20, Kyle Lowry ve yedek oyuncu John Lucas 12'şer sayılık katkı sundu. Rudy Gay ise 11 sayı ve 8 ribaundla maçı tamamladı.

Knicks'de Raymond Felton, 16 sayı, 5 asist, 4 top çalma ve All-Star forvet Carmelo Anthony, 12 sayı, 12 ribaundla, 26 sayı kaydeden yedek oyuncu J.R. Smith'e eşlik etmeye çalıştı. Bu sezon ilk defa All-Star seçilen Tyson Chandler 10 sayı, 9 ribaund ve karşılaşmaya yedek başlayan yıldız oyuncu Amere Stoudemire, 10 sayı, 7 ribaund üretti.

-Clippers, Rockets'ı 106-96 mağlup etti-

Batı Konferansı'nın 3'üncüsü Los Angeles Clippers ile 8 numarası Houston Rockets'ın mücadelesinde gülen taraf, 106-96'lık skorla evsahibi Clippers oldu.

Clippers'da All-Star forvet Blake Griffin, 20 sayı, 11 ribaund, 5 asist ve 4 top çalmayla 'double double'a imza atarken, Chauncey Billups ve 17'si ilk çeyrekte olmak üzere Caron Butler, 19'ar sayı kaydetti. Yıldız oyun kurucu Chris Paul'ün, 10 sayı, 11 asist ve 3 top çalma ile tamamladığı gecede, yedek oyuncu Jamal Crawford da 13 sayı attı.

All-Star guard James Harden'ın oynamadığı Rockets'da ise Chandler Parsons, 17 sayı, 6 ribaund ve Jeremy Lin, 14 sayı ve 7 asistle takımlarını ayakta tutmaya çalıştı. Milli basketbolcu Ömer Aşık'ın, 8 sayı ve 7 ribaund ürettiği maçta, yedek oyuncular James Anderson'ın 14 ve Donatas Motiejunas'ın 13 sayılık performansı da Rockets'a yetmedi.

NBA'e 2 maçla devam edilecek.

Toplu sonuçlar şöyle:

Orlando Magic-Atlanta Hawks: 76-108
Cleveland Cavaliers-San Antonio Spurs: 95-96
Indiana Pacers-Charlotte Bobcats: 101-77
Boston Celtics-Chicago Bulls: 71-69
Brooklyn Nets-Denver Nuggets: 119-108
New York Knicks-Toronto Raptors: 88-92
Detroit Pistons-Washington Wizards: 96-85
Milwaukee Bucks-Philadelphia 76ers: 94-92
New Orleans Hornets-Portland Trail Blazers: 99-63
Minnesota Timberwolves-Utah Jazz: 93-97
Dallas Mavericks-Sacramento Kings: 123-100
Los Angeles Clippers-Houston Rockets: 106-96