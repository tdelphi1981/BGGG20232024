"Tansiyonu yüksek maçı..."
Anadolu Efes Başantrenörü Mahmuti: Çok çekişmeli, tansiyonu çok yüksek bir mücadeleyi kazandık dedi.Basketbol THY Avrupa Ligi Top 16 turu (E) Grubu'nda Litvanya'nın Zalgiris Kaunas takımını 56-52 yenen Anadolu Efes'in başantrenörü Oktay Mahmuti, tansiyonu yüksek ve çok çekişmeli bir maçı kazandıklarını söyledi.
Karşılaşmadan sonra düzenlenen basın toplantısında konuşan Mahmuti, iki takımın da çok üst seviyede bir mücadele ortaya koyduğunu ve galip geldikleri için mutlu olduğunu ifade etti.
Tecrübeli çalıştırıcı, önemli bir galibiyet aldıklarını aktararak, Her şeyden önce çok çekişmeli, tansiyonu çok yüksek biç mücadeleyi kazandık. Mücadele çok üst düzeydeydi. İki takım da birbirinin rahat oynamasına çok müsaade etmedi. İlk devre daha fazla farkı açabilirdik. Son çeyrek rakibimiz çok kritik bir yerde öne geçti. Oradan dönüş kolay değildi. Önemli bir geri dönüş yaptık diye konuştu.
Son zamanlarda Anadolu Efes'in yakaladığı çıkışı da değerlendiren Mahmuti, Bunu çok çalışmaya ve antrenmanlarda yaptıklarımıza sadık kalmaya bağlıyorum dedi.

Zalgiris Kaunas cephesi

Zalgiris Kaunas Başantrenörü Joan Plaza, karşılaşmada iki takımın da birbirinden çekindiğini belirterek, şut yüzdelerinin düşük olmasından dolayı kaybettiklerini dile getirdi. Top 16 turunun kendileri için çok acı geçtiğini söyleyen Plaza, Hep şanssız maçlar kaybettik. Real Madrid ve Panathiniakos maçlarını da böyle kaybettik. Hiç bir zaman bu yarışı bırakmayacağız. Kenetlenip aynı oyunumuzu sürdürdürüp, geri kalan maçlarımızı kazanmaya çalışacağız. Daha az hata yapmamız gerekecek bundan sonra ifadelerini kullandı.