Bakanlık'tan Yargıtay'a itiraz
Muhakemat Müdürlüğü şike kararına itiraz etti. Bakanlık 2 farklı açıklama yaptı
 SEDA KILIÇ
 İstanbul 16. Ağır Ceza Mahkemesi'nin şike davası ile ilgili gerekçeli kararına Gençlik ve Spor Bakanlığı adına İstanbul Muhakemat Müdürlüğü tarafından itiraz yapıldı. Konu bölümüne 'Aziz Yıldırım ve Olgun Peker hk.' yazılı dilekçede beraat kararlarının hukuka aykırı olduğu belirtildi ve kararın bozulması istendi. Bakanlık dün 2 kez düzeltme yaptı. İlk açıklamada 'Başvuru öncesinde kurumumuz bilgilendirilmemiştir' dendi. İkinci açıklamada ise '03.10.2012'de dilekçe ile ihtiyaten 'süre tutum' talebinde bulunulmuş, ayrıca 'E: 2011/63, K:2012/71 sayılı karar' temyiz edilmiştir. Bakanlık ise bu başvurudan 9.10.2012 ve 15.10.2012'de bilgilendirilmiştir' diye düzeltme yapıldı.