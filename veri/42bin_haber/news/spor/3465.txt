Teksas'ta Parker fırtınası
NBA'de milli oyuncumuz Ömer Aşık'ın da formasını giydiği Houston Rockets, San Antonio Spurs deplasmanına konuk oldu. Bu sezon double-double'larına alıştığımızı milli basketbolcumuz, bu kez 4 sayı 10 ribauntta kaldı...
 AT&T Center'da oynanan mücadeleyi ev sahibi Spurs 122-116'lık skorla kazanmayı başardı. 
Rockets'ta JAmes Harden 33 sayı 7 asist 5 ribaundluk bir performans sergilerken, Chandler Parsons ona 24 sayı 8 ribaund ve 5 asist ile eşlik etti. Jeremy Lin'in 21 sayı kaydettiği karşılaşmada milli yıldızımız Ömer Aşık 4 sayı ve 10 ribaund ile oynadı. 
San Antonio Spurs cephesinde ise oyuna damgasını vuran isim Tony Parker oldu. Fransız oyun kurucu karşılaşmayı 31 sayı 10 asist ve 5 ribaund ile tamamladı. Spurs'un bir diğer yıldızı olan Tim Duncan ise Rockets potasına 30 sayı bırakarak galibiyette önemli bir pay sahibi oldu. 
Bu sonuçla birlikte Houston bu sezonki 13. mağlubiyetini alırken; son 4 maçını kazanan Spurs toplamda 23. galibiyetine ulaştı.