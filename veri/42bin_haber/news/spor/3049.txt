Kasımpaşa'da gelen gideni arattı
Spor Toto Süper Lig ekiplerinden Kasımpaşa, 8. hafta göreve gelen Şota Arveladze ile 10 maçta 11 puan toplarken, ilk 5 hafta takımı çalıştıran Metin Diyadin ile 9 puan aldı.Kasımpaşa'yı Spor Toto Süper Lig'e çıkarma başarısı gösteren Metin Diyadin döneminde lacivert-beyazlılar, ilk 5 haftada 3 galibiyet, 2 yenilgi alarak 9 puan topladı.

Kasımpaşa, Diyadin'le 5. haftanın ardından yolların ayrılmasıyla Fenerbahçe ve Trabzonspor maçlarına yardımcı antrenör Fuat Kılıç yönetiminde çıktı. Bu sürede teknik direktörlük için arayışlarını sürdüren Kasımpaşa yönetimi, Kayserispor'dan ayrılan Gürcü teknik adam Şota Arveladze'yle anlaştı. 8. haftadaki Mersin İdman Yurdu maçıyla göreve başlayan Arveladze yönetimindeki lacivert-beyazlılar, 10 maçta, 2 galibiyet, 5 beraberlik ve 3 yenilgiyle maç başına 1.1 puan ortalaması elde etti.

Teknik Direktöre destek

Kasımpaşa Kulübü Başkan Vekili Hasan Hilmi Öksüz, Şota Arveladze'ye güvendikleri söyledi. Öksüz, Şota'nın Türkiye'yi çok iyi tanıyan bir teknik adam olduğu vurgulayarak, Teknik direktörle yolların ayrılmasını sadece sahadaki başarıya bağlamamak lazım. Bizim Metin hocayla ayrılığımızın, başarıyla ya da başarısızlıkla bir alakası yoktu. Bu bir idari karardır. Şota, Türkiye'yi tanıyan bir teknik adam. Daha iyi olacak diye düşünürken biraz geriye doğru gidiş var. Bu Şota'yla alakalı bir şey değildir. Şota Arveladze'nin tecrübesinden ve kalitesinde şüphemiz yok dedi.