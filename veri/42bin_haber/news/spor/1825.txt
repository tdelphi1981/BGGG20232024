"Hiçbir takım bizi yenecek güçte değil"
Polatlı Bugsaş Spor Kulübü Başkanı Abdülkadir Dişçi, 2. ligde hiçbir takımın kendilerini yenecek güçte olmadığını ileri sürdü.Polatlı Şehir Stadı'nda Bandırmaspor ile oynayacakları maça ilişkin yaptığı açıklamada Dişçi, Türkiye Kupası'nda yaptığımız 2 maçla birlikte 13 karşılaşmadır takımımızın bileği bükülmedi. Bu ligde bizi yenecek takım yok. Her maçımızı kazanmak için oynuyoruz. Mücadele edip yüreğimizi ortaya koyduğumuz sürece hiçbir takım bizi yenemez dedi.

Bandırmaspor maçı şampiyonluk yolunda en önemli karşılaşmalardan biri diyen Dişçi, bu maçı kazanmaları durumunda büyük bir avantaj yakalayacaklarını, 
ardından Hatayspor'u da yenerek şampiyonluk yarışında yalnız kalmak istediklerini dile getirdi.

Dişçi, Ziraat Türkiye Kupası 4'üncü tur maçında Eskişehirspor ile oynayacakları karşılaşmanın hem Polatlı ilçesi, hem de kendileri için önem arz ettiğini belirterek, Spor Toto Süper Lig'in en iyi futbol oynayan takımını Polatlı'da ağırlama fırsatı bulacağız. Şanslar eşit. Kendi seyircimiz önünde Eskişehirspor'u eleyecek güce sahibiz. Eskişehirspor'u elememiz sürpriz olmaz. Hem yönetim, hem de takım olarak tur atlayacağımıza inanıyoruz diye konuştu.

Abdülkadir Dişçi, Şener Özbayraklı hakkındaki transfer iddialarına ilişkin, Şener'in sözleşmesi sezon sonunda bitiyor. Devre arası istediği kulübe imza atma hakkı var. Ancak, Şener ile anlaşmamız gereği fesih bedeli söz konusu. Fesih bedelini getirecek bir kulüp olursa serbest kalacaktır. Futbolcumuz Beşiktaş, Bursaspor ve Antalyaspor ile görüşüyor dedi.