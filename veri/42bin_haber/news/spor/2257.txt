Kongre 23 Aralık'ta
PTT 1. Lig takımlarından Ankaragücü'nde yönetim kurulu, çoğunluk sağlanması halinde 23 Aralık Pazar günü olağanüstü kongre yapma kararı aldı.Ankaragücü Kulübü Başkanı Atilla Süslü, yönetim kurulu toplantısında olağanüstü kongre kararı aldı. Genel kurul, çoğunluk sağlanması halinde 23 Aralık Pazar günü saat 14.00'da Beştepe Tesisleri'nde yapılacak. Çoğunluk sağlanmaması durumunda ise genel kurul, 30 Aralık Pazar günü yine aynı yerde yapılacak.

Sestak'ın bonservisi için anlaşma sağlandı

Ankaragücü yönetimi, eski futbolcusu Sestak'ın bonservisi konusunda Almanya'nın Bochum Kulübü ile anlaşma sağladı.

Başkan Süslü, konuyla ilgili yaptığı açıklamada, Uluslararası Futbol Federasyonları Birliği'ne (FIFA) yapılacak ödemelerle ilgili görevlendirdikleri avukatın anlaşma sağladığını belirterek, Bochum Kulübü'ne ödeyeceğimiz 2 milyon 600 bin Avro'nun 1 milyon Avro'sunu ödememe konusunda anlaştık. 600 bin Avro'luk bölümünü 24 taksitte ödeyeceğiz. Kalan 1 milyon Avro'luk kısım ise tekrar Süper Lig'e çıkmamız halinde ödenecek dedi.

Süslü, eski antrenörleri Hans Peter Briegel'e ödenecek 260 bin Avro'nun da 10 taksitte verileceğini sözlerine ekledi.