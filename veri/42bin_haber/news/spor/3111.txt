Üst üste beşinci galibiyet
NBAde Oklahoma City Thunderı konuk eden Miami Heat 103-97 kazanarak üst üste beşinci galibiyetini aldı.
Karşılaşma LeBron James-Kevin Durant düellosu olarak geçerken, Heat diğer oyuncularından daha verimli bir katkı alınca maçı 103-97 kazanmayı başardı. 
Ev sahibinde 29 sayı, 9 asist, 8 ribaund, 2 top çalma ve 1 blok ile geceyi kapatan LeBron James galibiyetin mimarı oldu. Dwyane Wade 21 sayı, 5 ribaund ve 3 asist ile oynarken, Mario Chalmers 20, Chris Bosh 16 sayıyla parkeden ayrıldı. 
Konuk ekipte Kevin Durantin 33 sayı, 7 ribaund ve 3 asistlik performansı mağlubiyeti engelleyemezken Russel Westbrook 21 sayı ve 11 ribaund ile maçı tamamladı.