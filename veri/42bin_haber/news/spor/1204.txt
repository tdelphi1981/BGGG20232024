Samsun beraberlik fobisini yenmek istiyor
Samsunspor Teknik Direktörü Erhan Altın, Tahmin ediyorum bu sezon Avrupa'nın en çok berabere kalan takımı rekorunu elimizde bulunduruyoruz dedi.Altın, Nuri Asan Tesisleri'nde düzenlediği basın toplantısında, kendileri için her maçın çok önemli olduğunu söyledi.

Takımın gol yememe alışkanlığını sona erdirdiğini belirten Altın, Tahmin ediyorum bu sezon Avrupa'nın en çok berabere kalan takımı rekorunu elimizde bulunduruyoruz. Ligde 11 maçta 8 beraberliğimiz bulunuyor. Ama sevindirici bir olay var, sadece 2 mağlubiyetimiz var. Artık gol yeme alışkanlığımızı sona erdirdik ama diğer taraftan da gol atamıyoruz. Bu sorunu da çözmek istiyoruz. O yönde yoğunlaşıyoruz. Bu konuda ufak tefek eksikliklerimiz var ve bunun da üstesinden geleceğiz diye konuştu.

Taraftarlara iç ve dış sahadaki maçlarda kendilerini yalnız bırakmadığı için teşekkür eden Altın, 3 oyuncularının sakatlığının sürdüğünü dile getirerek, Nsumbu ve Musa Sinan Yılmazer'in sakatlığı sürüyor. Şenol da Manisaspor maçında sakatlandı. O da 10 gün aramızda olmayacak. Sakat oyuncularımızın çok olması üzücü ancak Şanlıurfaspor maçına da kazanmak için çıkacağız. Umarım bu sefer şanssızlığımızı kıracağız ifadelerini kullandı.

Bu arada Samsunspor, hafta sonu sahasında oynayacağı Şanlıurfaspor maçının hazırlıklarına başladı. Kırmızı-beyazlı futbolcular, teknik direktör Altın yönetiminde düz koşu çalışması yaparak ayak tenisi oynadı. Sakat olan Nsumbu ve Musa Sinan Yılmazer düz koşu yaparken, Şenol antrenmana katılmadı.