Ölen atletlerin aileleri için 17 bin lira toplandı
Trafik kazasında hayatını kaybeden milli atletlerin aileleri için düzenlenen yardım kampanyasından elde edilen 17 bin lira, sahiplerine teslim edildi.Atletizm Federasyonu'nun, Denizli'de geçirdikleri trafik kazasında hayatını kaybeden milli maratoncular Erkan Kuş ve Kasım Uludağ'ın ailelerine maddi destek sağlamak amacıyla geçen ay başlattığı yardım kampanyası sona erdi.

Bir bankada açılan hesapta biriken 17 bin lira, eşit miktarda ikiye bölündü ve Erkan Kuş ile Kasım Uludağ'ın ailelerine teslim edildi.

Atletler, maddi sıkıntı yaşayan ailelerine, yarışlardan kazandıkları paralarla destek oluyordu.