Ara transfere Galatasaray Sneijder ile damga vurdu
Bu yıl futboldaki ara transfer dönemi oldukça hareketli günler yaşıyor
Interpress'in yaptığı araştırmaya göre, 5 Ocak'ta resmen start alan transfer çalışmaları spor sayfalarında şimdiye kadar 2.500'den fazla transfer haberine yer verilirken, en çok Hollandalı Wesley Sneijder'in Galatasaray'a transferinin gündemi meşgul ettiği ortaya çıktı.

Ulusal, bölgesel ve yerel iki bini aşkın gazete ve dergiyi kapsayan incelemede, sarı - kırmızılı takımın İnter'den transfer etmek istediği ünlü orta saha oyuncusu Sneijder'in şimdiye kadar 647 haberde yer aldığı belirlendi. Geçen on gün süresince yazılı basında çıkan transfer haberlerinde diğer öne çıkan isimlerin ise; Beşiktaş'ın santrafor mevkii için istediği ancak Katar'ı tercih eden Brezilyalı oyuncu Nene, Fenerbahçe'nin orta sahaya güç katması için almak istediği Faslı futbolcu Younes Belhanda ile Galatasaray'ın sol bek mevkii için düşündüğü Brazilya'nın Fluminense Kulübü oyuncusu Carlinhos'un olduğu tespit edildi.

SNEİJDER TV HABERLERİNİN DE ZİRVESİNDE

Yapılan aynı araştırmaya göre, ara transfer döneminde ekranda yayınlanan spor haberlerinde şu ana kadar en çok konuşulan futbolcunun Hollandalı oyuncu Wesley Sneijder'in olduğunu ortaya çıkardı. 

Geçen 10 gün içinde televizyonda yayınlanan haber kuşakları içinde Galatasaray'a gelmesi gündemde olan Sneijder hakkında 400'e yakın haber yayınlandığı belirlendi.