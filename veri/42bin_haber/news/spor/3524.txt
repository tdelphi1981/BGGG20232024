Ömer 2013'e 'double' mutlulukla girdi
Milli yıldızımız Ömer Aşık'ın double-double yaptığı maçta Houston Rockets sahasında Atlanta Hawks'ı 123-104 mağlup etti. Hidayet'in de forma giydiği karşılaşmada ise Orlando Magic, uzatmalarda Miami Heat'e 110-112 mağlup oldu.
Houston Rockets'ın sahasında Atlanta Hawks'ı  123-104 yendiği maçta, milli basketbolcu Ömer Aşık 11 sayı ve 17 ribauntla  double-double yaptı. Rockets'da James Harden ise attığı 28 sayıyla sahanın en skoreri oldu. Hawks'da ise Lou Williams'ın 21 sayısı mağlubiyeti engelleyemedi. 
Gecenin bir diğer maçında ise milli oyuncumuz Hidayet Türkoğlu'nun da forma giydiği karşılaşmada, Orlando Magic kendi sahasında Miami Heat'e 110-112 mağlup oldu. Normal süresi 99-99 eşitlikle sonuçlanan karşılaşmanın uzatma bölümlerinde Heat'in yıldızları Lebron James ve Dwyane Wade maçı ağırlıklarını koyarak galibiyeti Miami'ye getirdiler. Karşılaşmanın en skorer oyuncusu 36 sayıyla Lebron James olurken, Magic'de Nikola Vucevic 29 ribaund ve 20 sayıyla kariyer rekorunu kırdı.   
Toplu sonuçlar şöyle:
Oklahoma City Thunder-Phoenix Suns: 116-96
Houston Rockets-Atlanta Hawks: 123-104
San Antonio Spurs-Brooklyn Nets: 104-73
Orlando Magic-Miami Heat: 110-112 (Uzatmada)
Indiana Pacers-Memphis Grizzlies: 88-83
Chicago Bulls-Charlotte Bobcats: 81-91