"Menemen deyip cipe binilmez"
Galatasarayda efsane Neuchatel Xamax maçından, Haginin teknik direktörlük dönemine kadar farklı dönemlerde görev alan Metin Yıldız Beşiktaşın Feda söylemine sert sözlerle yüklendi. Yıldız; Duygu sömürüsü yapmasınlar. Adamlar Menemen diyor, cipe binip geziyor diye konuştu.
SARI kırmızılı takımın saklı efsanelerinden Metin Yıldız... Neuchatel Xamax maçında da sahadaydı, Haginin antrenörlük döneminde yardımcı antrenör olarak kulübedeydi. Yakın dönem Galatasaray tarihinin 1 numaralı tanığı Yıldız, Türk futbolunun sorunlarından, şike sürecine, Beşiktaş ve Fenerbahçenin transferlerinden Aslanın şu anki durumuna kadar pek çok konu hakkında çarpıcı sözler sarfetti. İşte Metin Yıldızın herkesin konuşmaktan kaçındığı konulardaki sözleri... 
SAMET AYBABA DUYGULARI SÖMÜRÜYOR 
TÜRKİYEdeki diğer tüm takımlara nazaran Galatasaray kendini aşan işler yapıyor. Tabii ki camianın şu anki takımdan beklentileri var. Galatasaray alıyor bu oyuncuları, Fenerbahçe alamıyor mu? 
Beşiktaş böyle oyuncular alamıyor. Sebebi ne? Düştükleri mali tablo ortada. Umarım transferler hesaplanarak yapılmıştır. Beşiktaş 2 sene evvel Gutileri getirdi, şimdi FEDA zamanı diyor. Kulüplerin adımlarını düzgün atmaları lazım. Kim ne aldı, ne verdi belli değil. Burada medyaya da çok büyük görev düşüyor. Basın görevini yapmıyor diyemem ama bazı şeyleri sorgulamıyor. 
Menemen nedir, Aybabaya sormak lazım. Duygu sömürüsü yapmasınlar. Adamlar Menemen diyor, cipe binip geziyor. Yani bu Bizde yok demek. Adam menemeni yiyor, kaşığı kenara koyuyor. Porscheye binip gidiyor. 
 
HAGI KULÜBE MADDİ ZARAR VERDİ 
GHEORGHE Haginin futbolculuğu tartışılmaz. Oyuncu olarak dünyanın en iyi oyuncularından ama teknik adamlığı için aynı şeyleri söyleyemeyeceğim. Ben defalarca söyledim Haginin teknik adamlığı ile ilgili düşüncelerimi söyledim. Onun üzerine, 2 kere daha getirdiler Hagiyi. Hagi ile ilgili bir kızgınlığım, ona karşı bir düşmanlığım yok. 
Yöneticiler popülist davranıyorlar. İlk gün Hagiye Hayatım boyunca kimsenin adamı olmadığımı, kulübe hizmet ettim dedim. O süreç içerisinde çeşitli olaylar oldu. Bazı şeyler yaşadık. 
Kendi antrenörlüğü ile alakalı yöneticilerle konuştum. Zamanında kulübü Bogdan Stancuda 5 milyon Euro zarara uğrattı. Demek ki söylediklerim etkili olamamış. Bu söylemimden sonra da Hagi 3 kez daha gelir.   
Drogbanın kaderi Terimin ellerinde 
DROGBA takımın hesabında yoktu. Popülist bir yaklaşımla aldılar oyuncuyu. Terim de isterse Drogbayı, takıma koyar, oynatır. Hem Sneijder hem de Drogba için bugüne kadarki kariyerlerine genel olarak baktığımızda söylenecek söz yok. Drogba son dönemin en büyük golcülerinden. Harika bir golcü. Ama takımın bu oyuncuya ihtiyacı var mı tartışılır. 
Bizde şikenin tarihi futbolla aynı yaşta 
Metin Yıldız futbolda kimsenin temiz olmadığını Türkiyede herkesin şikeye dahil olduğunu ama kimsenin bunlar hakkında konuşmadığını belirtti. 
3 TEMMUZ süreci sonrası yaşananları değerlendiren  Metin Yıldız  son yıllarda ülkemizin üzerine kara bulut gibi düşen şike olayları hakkında konuştu. Yıldız şunları söyledi: Şike konuşuluyor. Kim yaptı bu şikeyi. İçeri giren adam takım çalıştırıyor. Şike yaptılar demiyorum yanlış anlaşılmasın. Bu ülkede şike futbolun tarihiyle yaşıt. 
Bu ülkede herkes şike yaptı. Bir kulüp üzerinden şike ağı çözülemez. Mahkeme var diyor, FIFA yok diyor. TFF yok diyor Biri çıkıp Ben yapmadım, o yaptı diyor. Şike bu ülkede var. Devlet bile şike yaptı. Bunu ben söylüyorum. Devlet benim devletim. Buna maruz kalan insanlar, çıkıp bunları konuşmadılar.
 Sessiz kalanlar şu anda futbolu idare ediyor. Ben bunu söylüyorum. Ben Devlet de şike yaptı diyorum.  
Cimbom doğru yolda 
G.SARAY, camia olarak, başarı olarak, ekonomik olarak sürekli gelişiyor. Futbol sanayileşti. Daha iyi yönetilmesi gerekiyor futbolun daha kontrollü ve bilinçli yönetim gerekiyor. Zamanla daha da olgunlaşacak ve üst seviyelere çıkacaktır.  
Bizim zamanımızda yarı final oynadık 
BİZ yarı final oynadık. O zamanki şartlara göre iyi bir kadromuz vardı, iyi oyuncular vardı. Neuchatel maçı da bunları taçlandırdı. 3-0 yenildiğimiz maçın rövanşını 5-0 kazandık ve tur atladık. Çok üstündük ve tarihe geçti. Bugün basında gol atanlar hep ön planda. Bizim zamanımızda da öyleydi. 5-0lık maçta çok iyi oynamıştım, tüm takım iyi oynamıştı ancak göz ardı edildim.