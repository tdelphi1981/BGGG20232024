IOC'nin kararıyla Türk halterciye madalya
Uluslararası Olimpiyat Komitesi (IOC), doping yaptığı gerekçesiyle erkekler 77 kiloda mücadele eden Rus halterci Oleg Perepetchenov'un, 2004 Olimpiyatları'nda kazandığı bronz madalyanın geri alınacağını açıkladı.Uluslararası Olimpiyat Komitesi (IOC), doping yaptığı gerekçesiyle erkekler 77 kiloda mücadele eden Rus halterci Oleg Perepetchenov'un, 2004 Olimpiyatları'nda kazandığı bronz madalyanın geri alınacağını açıkladı.

IOC, 2004 Atina Olimpiyatları'nda erkekler 77 kiloda yarışan ve bronz madalya kazanan Rus halterci Oleg Perepetchenov'un, yeniden analiz edilen numunesinde yasaklı clenbuterol maddesine rastlandığını açıkladı. IOC, Rusya Olimpiyat Komitesi'nden, en kısa sürede Perepetchenov'un madalyasının iade 
edilmesinin istendiğini belirtti.

Böylece bronz madalyanın yeni sahibi, Türkiye'yi temsil eden Reyhan Arabacıoğlu olacak. Arabacıoğlu, Perepetchenov'un 365 kiloyla üçüncü olduğu yarışmada toplamda 360 kilo kaldırarak, bir diğer Türkiyeli halterci Taner Sağır'ın 375 kiloyla altın madalyayı boynuna taktığı podyumun, dışında kalmıştı.