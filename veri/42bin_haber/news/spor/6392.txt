Derbinin hakemine polis koruması
Galatasaray-Beşiktaş derbisinin hakemi Tolga Özkalfa, İstanbul'dan İzmir'e gitmek üzere bindiği uçakta bir taraftarın kendisine tepki göstermesi nedeniyle havalimanından polis eşliğinde ayrıldı.
Galatasaray'ın 2-1 üstünlüğüyle sona eren maçın ardından İzmir'e dönmek üzere uçağa binen Özkalfa'ya Galatasaraylı bir taraftarın Melo'nun kırmızı kart gördüğü pozisyonla ilgili soru sorduğu öğrenildi.

Sorusunu bir kaç kez tekrar ederek, tepki gösteren taraftara cevap vermeyen Özkalfa, uçak İzmir'e indikten sonra polis eşliğinde Adnan Menderes Havalimanı'ndan ayrıldı.

Özkalfa, uçakta yaşanan olayla ilgili olarak basın mensuplarının sorularını yanıtsız bıraktı.