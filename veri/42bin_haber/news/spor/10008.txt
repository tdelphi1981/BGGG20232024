İnönü Stadı Fenerbahçe'ye deplasman değil
Spor Toto Süper Lig'de Beşiktaş ile Fenerbahçe arasında 3 Mart Pazar günü yapılacak derbi öncesi, maçın oynanacağı BJK İnönü Stadı'nda son yıllarda konuk Fenerbahçe'nin galibiyet açısından üstünlüğü bulunuyor.

İki takım arasında Dolmabahçe'de yapılan son 12 lig maçında Fenerbahçe 7, Beşiktaş 4 galibiyet aldı, 1 maç da berabere bitti. 
İnönü Stadı'ndaki son 8 lig maçından 5'ini kazanan Fenerbahçe, Dolmabahçe'deki son 12 lig maçında ise toplam 19 gol atıp, 16 gol yedi. 
Taraflar arasında İnönü Stadı'ndaki son 12 lig maçından sadece 1'i berabere bitti, Beşiktaş 2, Fenerbahçe ise 3 maçta gol atamadı. 
Beşiktaş, rakibine karşı İnönü Stadı'nda son dönemdeki galibiyetlerini 2009-2010 sezonunda 3-0, geçen sezon Süper Final Şampiyonluk Grubu'nda da 1-0'lık sonuçlarla aldı. 
-Son 12 maç- 
Beşiktaş ile Fenerbahçe futbol takımları arasında BJK İnönü Stadı'nda yapılan son 12 lig maçında alınan sonuçlar şöyle: Sezon Tarih Sonuç (BJK-FB) 2001-2002 14.04.2002 0 - 2 2002-2003 20.04.2003 2 - 0 2003-2004 25.04.2004 1 - 3 2004-2005 30.10.2004 2 - 1 2005-2006 18.09.2005 1 - 2 2006-2007 05.05.2007 0 - 1 2007-2008 29.03.2008 1 - 2 2008-2009 03.05.2009 1 - 2 2009-2010 21.11.2009 3 - 0 2010-2011 20.02.2011 2 - 4 2011-2012 27.10.2011 2 - 2 (Lig Grubu) . 03.05.2012 1 - 0 (Süper Final) 
-Dolmabahçe'de rekabet- 
Beşiktaş ile Fenerbahçe, son derbi maçın yapılacağı BJK İnönü Stadı'nda bugüne dek 166 karşılaşma oynadı. 
Resmi ve özel bu 166 maçın 59'unda Fenerbahçe sahadan galip ayrılırken, Beşiktaş 56 galibiyet elde etti. İnönü Stadı'ndaki 51 karşılaşma ise berabere sonuçlandı. 
İki ekip arasında Dolmabahçe'de yapılan maçlarda siyah-beyazlıların toplam 191 golüne, sarı-lacivertliler 202 golle karşılık verdi. 
Öte yandan, iki takım arasında İnönü Stadı'nda yapılan 75 lig maçında ise her iki takım da 26'şar galibiyet alırken, 23 maç da berabere tamamlandı. 
Dolmabahçe'deki lig maçlarında siyah-beyazlılar 77, sarı-lacivertliler ise 74 gol attı.