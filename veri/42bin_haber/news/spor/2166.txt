Beşiktaş'ta Fernandes şoku
Beşiktaşın yıldız futbolcusu dün muayene olmak için Portekize gitti. Burada bir dizi teste girecek olan oyuncunun Eskişehirspor karşısında oynamasının zor göründüğü, Gençlerbirliği ve Kayseri karşısında forma giyememe riskinin bulunduğu ve ilk yarıyı kapayabileceği ifade edildi.
Sakatlığı nedeniyle Orduspor karşısında oynayamayan Manuel Fernandesin ilk yarıyı kapama tehlikesiyle karşı karşıya kaldığı belirtildi.

Sol dizindeki kıkırdak problemi nedeniyle bir türlü iyileşemeyen Fernandes dün ülkesi Portekize gitti. Siyah-beyazlı futbolcu, burada Portekiz Milli Takımı doktoruna muayene olduktan sonra Türkiyeye dönecek.

Beşiktaş Kulüp Doktoru İsmail Başöz, yıldız futbolcunun Eskişehirspor karşısında oynama olasılığının zor olduğunu belirterek, şöyle konuştu:

Fernandes Portekize giderek, kendi doktoru tarafından da kontrolden geçmek istedi. Yarın (Bugün) bir dizi teste tabi tutulacak. Şu anda Eskişehirspor maçında oynaması çok düşük bir ihtimal olarak gözüküyor. Fernandesin dizindeki ağrılar yaklaşık 1 aydır var. Daha önce bazı maçlarda oynayabildi. Ancak Orduspora karşı forma giyemedi. Sakatlığı hafta hafta değerlendirilecek bir sakatlık. Yeni hafta başında kendisini muayene edeceğiz ve son durumu hakkında karar vereceğiz.

Portekiz Milli Takımı doktorunun, Fernandesi riske etmemek için Gençlerbirliği ve Kayserispor karşılaşmalarında da forma giymemesi telkininde bulunabileceği ifade edildi. Bu durumda Portekizli futbolcu ligin ilk yarısını kapayacak.

Öte yandan İsmail Köybaşı bugün Almanyada ameliyat olacak. Genç futbolcu dün menajeriyle birlikte Münihe gitti.