İki adımda 48 milyon euro
Cimbom sezon sonu ligi zirvede tamamlarsa, Şampiyonlar Liginde Schalkeyi elemese dahi çok önemli bir kazanç sağlayacak. Avrupada yola devam edildiği taktirde, servet daha da katlanacak.
SADECE Türkiyede değil, Avrupanın genelinde ara transferin şampiyonu ilan edilen Galatasaray Yönetimi, büyük isimleri ülkemize getirdi. Ülkemizi tercih eden dünya yıldızları Drogba ve Sneijderin maliyetleri de, kamuoyunda G.Saray bu paraları nasıl ödeyecek sorularını beraberinde getirdi.
Başkan Ünal Aysal ve yönetimi de, kulüp tarihinin en maliyetli kadrosuna imza attıkları gerekçesiyle bazı çatlak seslerin oluşmasına engel olamamıştı. İşte size sarı kırmızılı yönetimin gelir-gider matematiği... 
KENDİ MALİYETİNİ KENDİSİ AMORTİ EDEBİLECEK 
AVRUPAda başarılar almak adına kurulan kadro kendi ekmeğini, kendi çıkartacak. Fatih Terimin ögrencileri, tribün, stat ve sponsorluk gelirine ihtiyaç duymadan, elde ettikleri başarılarla kendi kendini amorti edebilecek. 
Öncelikle şunu belirtmekte fayda var. G.Saray bu paraları nasıl öder eleştirilerinin aksine, şu anda lider olan G.Saray, ligi şampiyon bitirirse kâra geçecek. Takımın başarıwları, kasayı dolduracak. Futbolcularının maliyeti 45.3 milyon Euro olan Cimbom, şu ana kadar Devler Liginde 28.9 milyon Euro kazandı. Aslan, ligi ilk sırada bitirdiği taktirde Schalkeye elense bile 48.4 milyon Euroyu cebe atacak. 
SNEIJDER VE DROGBA HARİÇ; 37.4 MİLYON EURO 
SARI kırmızılı yönetim kurulu, kadroda bulunan 28 futbolcusu ve devre arasında yollarını ayırdığı 3 futbolcuya ödeyeceği toplam para tam 37 milyon 450 bin Euro. Dünya yıldızları Sneijder ve Drogbaya verilen toplam 7.9 milyon Euro da eklenince toplam maliyet (Bonservis bedelleri hariç) 45 milyon 350 bin Euroyu buluyor. 
Ancak G.Saray, bu sezon lider götürdüğü Süper Ligde şampiyon olması halinde, Devler Liginden de gelecek parayla kasasını fazlasıyla doldurmayı başaracak; 48.4 milyon Euro... Böylelikle Cimbom kâr bile edip, yıldız transferlerinin maliyetini karşılarken, sıkıntı yaşamadan UEFA Finansal Fair Play kriterlerini de yerine getirecek. 
BU SEZONKİ BAŞARI GELİRLERİ (milyon Euro)
- şampiyonlar ligi katılım:  8.9
- Ş. Ligi ülke payı hakkı:  13
- Ş. Ligi grup aşaması puan geliri:  3.5
- Ş. Ligi gruptan çıkma ödülü:  3.5
ŞU ANKİ GELİR: 28.9 milyon Euro 
DEVLER LİGİNDE OLASI GELİRLERİ
- Schalke geçilirse ödül: 3.9 milyon Euro
- Schalke ile beraberlik: 500 bin Euro
- Schalke karşı galibiyet: 1 milyon Euro 
GÖNDERiLENLERE ÖDENEN PARA (Euro)
Baros 1 milyon 350 bin
Ceyhun 500 bin
Sercan 350 bin
Cris 625 bin 
LİG ŞAMPİYONLUĞUNDAKİ GELİR 
(Geçen yılın rakamlarına göre)
Lig şampiyonluk primi:  16 milyon TL
Lig şampiyonluk sayısı primi:  15 milyon TL
Lig sıralama primi:  15.5 milyon TL
MİNİMUM: 46.5 milyon TL-(19.5 milyon Euro) 
GALATASARAYLI OYUNCULARA ÖDENECEK PARALAR 
Muslera 2 milyon
Aykut 100 bin
Ufuk 400 bin
Eray 50 bin
Eboue 2.5 milyon
Dany 1 milyon
Semih 200 bin 
Ujfalusi 2.2 milyon
Sabri 890 bin
Gökhan 700 bin
Riera 2.9 milyon
Çağlar 380 bin
Hakan 880 bin
Selçuk 2 milyon 
Sneijder * 2 milyon
Hamit 2.9 milyon
Melo 2.9 milyon
Aydın 500 bin
Yekta 500 bin
Engin 400 bin
Furkan 700 bin 
Amrabat 1 milyon
Emre 200 bin
Burak 2.3 milyon
Drogba * 2 milyon
Umut 1 milyon 250 bin
Elmander 1.8 milyon 
Ücretler Euro cinsindendir. 
İmza ücreti 7.9 milyon Euro 
Galatasaray, Sneijder ile Drogbaya toplamda 7.9 milyon Euro imza parası ödedi.