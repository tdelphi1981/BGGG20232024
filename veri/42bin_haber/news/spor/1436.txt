Milli Hadise! 1-1
2014 elemelerinde hayal kırıklığı yaşayan Ay-Yıldızlılar, özel maçta da bekleneni veremedi. Bendtner'in penaltısıyla geriye düşen Avcı'nın öğrencileri Mevlüt Erdinç'le eşitliği yakaladı...
 İstekliydik ancak rakip çok pasla baskıyı kırdı
 Tartışmalı bir PENALTI galibiyetimizi engelledi
 Recep'ten hat-trick
 ÜMİT ve U20'ler 1-1 berabere kaldı. Ümitler, Almanya ile U20'ler de Danimarka ile yenişemedi. F.Bahçe'li Recep'in 3 gol attığı maçta U18'ler Hollanda'yı 4-1 mağlup etti.
 Milli Volkan Fener'le idmanda
 KAMPA katıldığında, sağ uyluk ön (rectus femoris) adalesinde gerilmeye bağlı ödem tespit edilen Volkan Demirel ağrısı devam edince A Milli Takım'ın aday kadrosundan çıkarıldı. F.Bahçe'nin sağlık ekibi de bilgilendirildi. Ay-Yıldızlı ekibin kadrosundan çıkarılan Volkan, F.Bahçe'nin dünkü idmanında salonda özel çalıştı.
 Kjaer'e gözaltı
 DANİMARKA'nın stoperi Simon Kjaer, F.Bahçe ile G.Saray'ı karşı karşıya getirdi. Ezeli rakiplerin scoutları, Türkiye maçında 23 yaşındaki stoperi izledi ve not tuttu.  Alman Wolfsburg'da forma giyen Kjaer, hava toplarındaki üstünlüğünün yanı sıra 1.89 boyunda olmasına rağmen çabukluğu ile de dikkat çekiyor.
 İlk beraberlik!
 A MİLLİ Futbol Takımımız, Avcı yönetiminde ilk kez berabere kaldı. Ay-Yıldızlılar, Avcı'yla çıktığı 12 maçın 5'ini kazanırken 6'sını kaybetti. 500. milli maç, berabere sonuçlanınca bir ilk daha yaşandı.
 İnan'la konusup değiştirdim
 Milli Takım Teknik Direktörü Abdullah Avcı, Danimarka karşısında oyunun ilk yarısında düşündüklerini uygulayamadıklarını söyledi. Avcı, 'Kontrolü rakibe verdik. Müdahale etmedik. Daha sonra orta sahada topa sahip olmayla dengeli oyunu sahaya yansıttık. 2012'nin son maçında berabere kaldık. İyi bir test maçı olarak geçti. Kerim iyi bir fotoğraf ortaya koydu' diye konuştu.
 YORGUNDUK
 ROMANYA maçından darbeli çıktıkları için Macaristan maçında bekleneni veremediklerini de öne süren Avcı, 'Sakatlıktan dolayı olmayan oyuncular vardı' dedi. Avcı, Necip'i de önümüzdeki maçlarda kadroya alabileceğinin sinyallerini verdi. Avcı, 'Mehmet Topal-Selçuk İnan değişikliği, oyuncularla konuşularak plan dahilinde yapılan bir değişiklikti. Diğer değişiklikler ise saha içi değerlendirmelerle oldu' yorumu yaptı.
 Hiddink batırdı
 BİR dönem Türkiye'ye futbolda çok önemli bir eşik atlatan Danimarkalı teknik adam Sepp Piontek, maçı izlemek için Türkiye'ye geldi. Piontek, 'Hiddink'in takımın başına getirilmesi ve oyuncu tercihleri iyi olmadı. Oyuncu kombinasyonu çok iyi yapamadı' dedi.
 Kanki'siyle sıkı sohbette!
 A MİLLİ Takım'ın 500. maçı öncesi Hadise de bir konser verdi. Bu sırada muhabir, 'Kanki de burada. Ne diyeceksin?' diye sordu. 2013 U20 Dünya Kupası'nın maskotu Kanki ile Sivas Yıldızeli'li olan Hadise sohbet etti.
  