Yağız liderliğe oturdu
Bu sezonu Doğu Avrupa Ralli Şampiyonu olarak tamamlayan Yağız Avcı, V1 Challenge beşinci yarışında elde ettiği üçüncülüğün ardından kupada liderliğe yükseldi.
V1 Challengeda heyecan Tarsus, İzmit Körfez ve Aydının ardından geçtiğimiz hafta sonu İzmir Ülkü Yarış Pistinde devam etti. 16 pilotun mücadele ettiği organizasyon, toplu start formatında iki ayrı yarış olarak koşuldu.  
Türkiye Ralli Şampiyonası ve Doğu Avrupa Ralli Kupasının haricinde bu sezon V1 Challengeda da mücadele eden 2009-2010 ve 2011 Türkiye Ralli Şampiyonu ve 2012 Doğu Avrupa Ralli Şampiyonu Yağız Avcı da, Telia Sonera desteğinde start aldı. Bu sezon start aldığı 3 yarışı da birincilikle tamamlamayı başaran şampiyon pilot, ilk yarışı 7 ikinci yarışı da 3. Sırada tamamlayarak günü üçüncülükle tamamladı ve elde ettiği puanlarla kupada liderliğe yükseldi. 

Yağız Avcı yarışın ardından; V1 Challenge İzmir yarışı ile şampiyonanın son üç yarışına girmiş olduk. Bundan önce ki 3 yarışta birincilik elde etmiştim ve bir tanesine girememiştim, şampiyonada da ikinci sıradaydım. Bu yarışta ilk kez 16 pilot aynı anda start aldık ve parkur çok güzeldi. Şampiyonada ki rakiplerimize ek olarak bu yarışta çok iyi isimler de yarıştı ve oldukça iyi bir mücadele oldu. Kendi açımdan ise çok iyi bir yarış geçirmedim. 

Yağız Avcı yarışın ardından; Sıralama turlarına bir sıkıntımdan dolayı biraz geç çıktım. İyi odaklanamadım ve istediğim gibi kullanamadım. İlk yarışa 7. başlayıp 7. bitirdikten sonra, ikinci yarışta sıralama turlarına göre ilk 12 otomobil ters çevrilerek start aldık. İkinci yarışım çok daha iyiydi ve 6. başlayıp 3. bitirdim. Böylece toplamda da podyumun 3. basamağını alabildim ve şampiyonada da liderliğe yükselmiş oldum. Ömer Tolon ve Can Tolon kardeşler kendi evlerinde çok iyiydi ve buradan tekrar tebrik ederim. Diğer tüm rakiplerimiz de çok iyi mücadele etti ve önümüzdeki hafta tekrar yapılacak olan bu yarışta yine büyük bir mücadele olacak. Artık son iki yarış ve şampiyonluk düğümü çözülmek üzere. Volkan Işık ve V1 Challenge ekibine, sponsorumuz Telia Sonera'ya ve emeği geçenlere teşekkürler  açıklamasını yaptı.