Beşiktaş yine yenildi!
Beşiktaş, THY Avrupa Ligi 'Top 16' turu (F) Grubu'ndaki 11. maçında deplasmanda İspanya'nın Barcelona Regal takımına 86-61 yenildi.
Barcelona Regal: 86 - Beşiktaş: 61

Salon: Palau Blaugrana
Hakemler: Robert Lottermoser (Almanya), Srdan Dozaı (Hırvatistan), Milija Vojinovıc (Sırbistan)

Barcelona Regal: Victor Sada 2, Marcelinho Huertas 6, Alejandro Abrines 6, Juan Carlos Navarro 5, Sarunas Jasikevicius 4, Marko Todorovic 3, Wallace 6, Xavier Rabaseda 4, Erazem Lorbek 12, Nate Jawai 16, Pete Mickeal 11, Ante Tomic 11

Beşiktaş: Muratcan Güler, Can Akın 6, Tutku Açık 7, Gasper Vidmar 13, Randal Falker, Serhat Çetin 6, Damir Markota 4, Patrick Christopher 2, Ricky Mirand 5, Cemal Nalga, Cevher Özer 18

1. periyot: 29-15
Devre: 47-31
3. periyot: 67-50

Karşılaşmaya Erazem Lorbek ile etkili başlayan ve ribaundlarda üstünlük kuran Barcelona Regal, ilk periyodu 29-15 önde tamamladı. İkinci periyotta Tutku Açık ve Cevher Özer ile basketler bulan ancak savunmada açıklar veren Beşiktaş, devre arasına 47-31 yenik girdi. Üçüncü periyotta da üstünlüğünü koruyarak 67-50'lik skorla son bölüme başlayan Barcelona Regal, maçtan da 86-61 galip ayrıldı.