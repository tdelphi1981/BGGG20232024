91 Messi: "Attığım gollerin bir önemi yok"
2012 yılında attığı 91 golle rekor kıran Barcelona'nın Arjantinli yıldızı Lionel Messi, "Önemli olan takımın başarısıdır. Takımı kupaya taşımadığı sürece attığım gollerin bir önemi yok" dedi. 
Lionel Messi 2012 yılını bir yıl içinde en çok gol atan futbolcu unvanıyla birlikte, La Liga ve Şampiyonlar Ligi gol kralı olarak tamamladı Ancak Arjantinli Futbolcu, 91 gol attığı 2012'de büyük bir kupa kazanamamanın üzüntüsü içinde olduğunu ifade etti. 
Şampiyonlar Ligi kupasını Chelsea'ye, lig şampiyonluğunu ise Real Madrid'e kaptırdıklarını söyleyen Messi, 2012 yılını "hayal kırıklığı" olarak nitelendirdi. 
Özellikle Şampiyonlar Ligi yarı final rövanş maçında Chelsea karşısında kaçırdığı penaltıyı hala unutamadığını söyleyen futbolcu, "Önemli olan takımın başarısıdır. Takımı kupaya taşımadığı sürece attığım gollerin bir önemi yok" ifadesini kullandı. 
Bu sezon La Liga şampiyonluğuna çok yakın görünen Barcelona, geçen sezonu sadece İspanya Kral Kupası ile kapatmıştı.