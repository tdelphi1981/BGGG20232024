İmparator gelsin el sallasın
Sarı kırmızılı takımı havaalanından otele götürmek için yola çıkan otobüsün önünü Mercedesi ile kesip durduran taraftar, Fatih hoca gelsin el sallasın diye ısrarcı olunca sinirler gerildi.
SCHALKE 04 ile bu akşam şampiyonlar liginde kader sınavına çıkacak olan Galatasaray kafilesi, Almanyaya ayak basar basmaz örneğine az rastlanan bir olayla karşılaştı.
Oyuncuları görmek için Düsseldorf Havaalanına koşan gurbetçilerden biri Galatasaray takım otobüsünün önünü aracıyla kesip, Fatih Hoca ve Abdürrahim Albayrak inmeden arabayı çekmem diyerek bir anda tansiyonu yükseltti. Gelin dün Almanyada Galatasaray kafilesinin başına gelenlere birlikte bakalım... 
KAPIDAN DEĞİL APRONDAN ÇIKTILAR 
SARI kırmızılı kafile dün İstanbuldan saat 11.30da özel bir uçakla havalandı ve yaklaşık 3 saat sonra Düsseldorfa indi. Almanyadaki gurbetçiler ise saatler öncesinden havaalanının çıkış kapısının önünde toplanmışlardı. Üzerinde Galatasaray yazılı bir otobüs de bu çıkış kapısı önünde bekletiliyordu. Fakat, yöneticiler, teknik heyet ve oyuncular bu otobüse binmedi. Çünkü aynı otobüsten VIP davetliler ve yöneticiler adına bir tane daha getirilmişti. 
GURBETÇİ GRUBU TAKIMI KAÇIRMADI 
ALMAN yetkililer de herhangi bir güvenlik zaafiyeti ve sorunu yaşanmaması adına G.Sarayı başka bir kapıdan çıkarma kararı aldı. Nitekim, Düsseldorf Havalimanında yapılan greve karşın sarı kırmızılı kafile pasaport kontrolüne dahi girmedi. Aprondaki otobüse binen takım havaalanından ayrılmak için hareket etti. Olanlarda bundan sonra oldu. Yaklaşık 10 gurbetçi bu bölgeye doğru harekete geçti.
Mercedesi olan bir gurbetçi aracıyla Galatasaray takım otobüsünün önünü kesti. Kafiledeki herkes şaşkına dönmüştü. 
TANSİYON YÜKSELDİ, SİNİRLER GERİLDİ 
ÖNCE otobüs şoförünün, ardından ön koltukta Fatih Terimin yanında oturan Abdürrahim Albayrak gurbetçiyi, Arabanı çek diye uyardı. Ancak, gurbetçi oralı olmadı ve İmparator gelsin el sallasın dedi. Terim de bir an önce otele ulaşmaları için otobüsün içinden el salladı. Ancak diğer gurbetçiler de Aşağı inin diye ısrar edince sinirler gerildi. Yaklaşık 5 dakika boyunca ısrarlarını sürdüren gurbetçilere Terim de tepki gösterince otobüsün yolu açıldı. 
TAKIMIN KALDIĞI OTELE HÜCUM ETTİLER 
DİĞER çıkış kapısında bekleyen 500e yakın taraftar da Galatasaray kafilesinin başka kapıdan havaalanından ayrıldığını duyunca öfkelendi. İsyan eden ve futbolcuları görmek için havaalanına gelen bazı gurbetçi taraftarlar, Galatasaray kulübü için tahsis edilen Audi marka VIP Shuttle arabanın etrafını ablukaya aldı ve aracı tepki olarak sallamaya başladı. Gurbetçiler daha sonra takımın kaldığı otelin önüne gelerek oyunculara sevgi gösterilerinde bulundu. 
Drogbanın doğum günü unutulmadı 
ALMANYAda 100e yakın gurbetçi, geçtiğimiz günlerde 35 yaşına giren Drogbaya İyi ki doğdun diye tezahürat yaptı. Taraftarlar, Fatih Terim ve Galatasaray takımı için de  otel önünde marşlar söyledi.