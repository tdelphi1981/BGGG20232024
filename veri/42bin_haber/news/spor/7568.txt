Beşiktaş'ta flaş gelişme
Beşiktaş Yönetimindeki bazı isimler, Portekizli yıldızın sezon sonunda satılması için Başkan Ormana baskı yapıyor. Siyah-beyazlılar, astronomik tekliflerin değerlendirilmesi gerektiğini dile getirerek, yarının çok geç olabileceğini, değerini bulduğu anda gönderilmesi gerektiğini belirttiler.
Manuel Fernandese gelen teklifleri sürekli elinin tersiyle iterek bu oyuncuyu satmayacaklarını söyleyen Beşiktaş Yönetiminde, bu konuda farklı sesler çıkmaya başladı.

Astronomik teklifleri sezon sonunda değerlendirilmesini isteyen bazı idareciler, Başkan Fikret Ormana, Portekizli oyuncunun sezon sonunda gönderilmesi için baskı uyguluyor. Gelen tekliflerin mutlaka değerlendirilmesi konusunda görüş bildiren yöneticiler, değerini bulan her futbolcunun gönderilmesi gerektiğini savunarak, Fernandes için de yarının çok geç olabileceğini söylediler.

Fernandesin satılmaması yönünde görüş bildirmesine rağmen bu konuda yalnız kalan Başkan Fikret Orman, yaz sezonunda ekonomik durumun iyi olması halinde tecrübeli futbolcuyu kesinlikle satmayacağını yöneticilere söyledi. Orman, ekonomik durumun iyi olmaması halinde ise Fernandesi ancak Samet Aybabanın izniyle satabileceğini de sözlerine ekledi.

Beşiktaş Yönetiminde gelişen bu durum karşısında, Futbol Komitesinin de B planı için şimdiden hazırlandığı ortaya çıktı. Komite, Fernandesin satılması durumunda, Oğuzhan ve Muhammedin yanı sıra forvet arkası oynayabilecek ve bonservisi elinde olan bir yabancıyı yaz kampı başlamadan takıma dahil edecek. Portekizli futbolcuyu 10 milyon euro altındaki kesinlikle satmayacak olan Beşiktaş Yönetimi, Fernandesin gönderilmesi durumunda bir başka Portekizli oyuncu olan ve daha önce de gündeme gelen Bragalı Hugo Viana için Jorge Mendes ile temasa geçecek.