Peki ama neden çok kötü oynuyor
Eskişehirspor deplasmanındaki olumsuz futbol, teknik heyeti de rahatsız etti. Ancak ilk 11 ve saha içi kurgunun değişmemesinin altında çok sayıda sebep yatıyor.
G.SARAY, Eskişehirde hiç şüphesiz bu sezonun en kötü futbolunu oynadı. Sarı kırmızılı ekipte cezalı olan teknik direktör Fatih Terimin yerine sahaya çıkan yardımcı antrenör Ümit Davala da bu durumu kabullendi. Davala, 90 dakika sonunda işte şu yorumu yapıyordu: Kötü ve bize yakışmayan bir futbol oynadık. 1 puan için mutluyuz...
Evet 90 dakika sonrasında Galatasaray takımının soyunma odasındaki teşhis de aynıydı: Kötü, hatta sezonun en kötü futbolunu oynadık...
Peki, neydi Galatasarayın sorunları... Floryada, teknik heyet arasında konuşulan o problemler... Gelin, hepsini tek tek sıralayalım... 
ÇİLEKLİ SİSTEM HENÜZ OTURMADI 
GALATASARAY, Drogba ve Sneijder transferlerinin ardından henüz taktiksel sistemini oturtamadı. Terim ve teknik heyet deyim yerinde ise Sneijdere takımda yer açmak adına büyük bir mesai harcıyor. Taktiksel değişiklikler ise şu anda tam anlamıyla hedefine ulaşamadı.
Belli bir dizilişte karar kılınmadı. Akhisar maçının son 30 dakikası 4-3-3 oynayan Galatasaray, Orduspor maçına da 4-3-3 ile başladı. Ancak maçın ikinci yarısında 4-3-1-2 dizilişiyle sahaya çıktı, Eskişehirde 4-2-3-1le mücadele edildi. 
BURAK SAĞ KANADA ÇEKİLİNCE... 
DROGBAnın gelişi de Burakın saha içindeki rollerini değiştirdi. Bu sezonda şampiyonlar liginde 7, Türkiye Süper Liginde 14 golü bulunan Burak Yılmaz, Drogbanın gelişi sonrası 11deki yerini kaybetmedi, fakat forvetin yanı sıra orta sahada görev almaya başladı.
Bir kanat oyuncusu gibi oynamasının ardından Burak, Eskişehir-spor maçında da sağ kanatta görev aldı. Bunun sonucunda Burak Yılmaz, ileri uçta ceza sahasında topla buluşamadı. Drogba da bu yüzden zaman zaman ileride yalnız kaldı. 
MELO ESKİ GÖREVİNİ YAPAMIYOR 
SNEIJDER, Burak, Drogba, Amrabat gibi hücuma dönük oyuncularla sahaya çıkan teknik direktör Fatih Terim, orta sahadaki oyunculardan daha özverili ve baskılı bir futbol ortaya koymalarını istiyor. Ancak Melo, orta bölgede geçen seneki o eski kesici özelliğini gösteremiyor. Top çalma özelliği, pres gücü azaldığı için de bütün yük Selçuk İnana biniyor. Selçuk, rakibi karşılarken sık sık tek başına savaşıyor. 
UMUT BULUT VE EMRE DE GİTTİ 
TEKNİK heyetin kenarda kalmasına en çok üzüldüğü isim Umut Bulut... Ligde 12 golle krallık yarışında bulunan Umut, Drogba ve Burakın da üstün performansı sonrası Galatasaray takımında forma bulamıyor. İlk yarıda başarılı performans sergileyen Burak-Umut ikilisi, Drogbanın gelişi sonrası ayrılmak zorunda kaldı. Beşiktaş derbisi başta olmak üzere ligde Galatasaraya birçok maçı kazandıran Emre Çolak da Sneijder sonrası takıma giremez oldu. 
ARTIK SCHALKE MAÇI BEKLENİYOR 
TEKNİK direktör Fatih Terim artık oyuncularının tamamen form tutup, birbirini tanıması için Schalke maçını beklemeye başladı. Zorlu karşılaşmaya dek eski ve yeni yıldızların bir arada oynayarak tempo kazanacağı ve sahadaki uyumu oturtacağını düşünen Terim, bu yüzden 12 Marttaki Şampiyonlar Ligi mücadelesini bekliyor. Lig maçlarını prova olarak niteleyen teknik heyet, İlk 11 ve saha içi dizilişi bu nedenle değiştirmiyor. 
Drogbaya 35 dakika dayanabildiler 
G.SARAYın rakipleri, Didier Drogbayı durdurmak için yoğun çaba harcıyor. Cimbomun yıldızı, ilk 11de çıktığı ilk 2 maçında da rakip savunmacılara zor anlar yaşattı. Ordu ve Eskişehir maçlarında Drogbaya karşı Ordudan Asmaila Yusuf maçın 33üncü, Eskişehirli Servet Çetin ise 35. dakikada dayanabildi. İki isim de sakatlandı ve oyundan çıktı.