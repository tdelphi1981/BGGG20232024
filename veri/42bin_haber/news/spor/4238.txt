FB+12 Dev= Obradoviç
Sezon başındaki formül yeniden gündemde. Obradoviç Milli Takım'ın ve F.Bahçe Ülker'in başına getirilebilir
 YASEMİN AKBULUT
 F.Bahçe Ülker'in Avrupa Ligi TOP 16 turunda, 3 maçta 3 yenilgi alması, üzerine İtalyan Koç Simeone Pianigiani'nin gönderilmesi gündeme geldi. Sosyal medyada çok büyük tepki gören İtalyan hoca, özellikle savunma yaptıramadığı için eleştiriliyor. Pianigiani'nin gönderilip, yerine Zeljko Obradoviç'in göreve getirilmesi ise şu an en güçlü seçenek olarak konuşuluyor.
 OLABİLİR
 F.BAHÇE ve Federasyon geçtiğimiz yaz Obradoviç'i birlikte transfer etme projesi konusunda uzun süre çalışmıştı. Ancak ünlü Koç, 1 yıl dinleneceğini açıklayarak bu teklifi daha sonra düşüneceğini bildirmişti. 13 yıl Panathinaikos'u çalıştırıp, 5 Euroleague, 11 Yunanistan lig şampiyonluğuna imza atan 52 yaşındaki Obradovic dinleniyor. F.Bahçe ve Milli Takım formülü daha önce Tanjeviç'le denenmişti.
 Kendisiyle alay etti
 PİANİGİANİ, Maccabi yenilgisi sonrası açıklamalarıyla kendi yönetiminden yakındı. İtalyan hoca, 'Son periyotta 38 sayı yedik. Belki de TOP 16 rekoru kırdık. Birisi skora baksa ortada bir oyun geçmediğini düşünür ancak öyle olmadı' dedi.
 Kanter'e kırmızı!
 MİLLİ Takım Menajeri Harun Erdenay şimdiden Enes Kanter'e kırmızı ışık yaktı  Erdenay: '2013 Avrupa Şampiyonası kadrosunda olmayacak. 2012'de kendisine ihtiyaç duyduğumuz anda o tercihini başka şekilde kullandı.'