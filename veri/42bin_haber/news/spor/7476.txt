Yıldız Milliler Yunanistan ile eşleşti
Uluslararası Yıldız Erkekler Turnuvası'nda Türkiye, son grup maçında Sırbistan'a 67-45 mağlup olmasına karşın çeyrek finale kaldı.
Atatürk Kapalı Spor Salonu'nda devam eden turnuvanın A Grubu'nda ilk olarak Fransa ve İsveç karşılaştı. Fransa'nın 73-57 kazandığı maçta en skorer isim, 20 sayı Gombault Stephane olurken, İsveç'te Samuel Berglund, 14 sayıyla oynadı.

Gruptaki diğer maçta ise Letonya, Çin'i 71-67 mağlup etti. Letonya'da Renars Birkans, 23 sayılık performans sergilerken, Çin milli takımında Yanhao Zhao 15 sayı kaydetti. 

Gruptaki son maçta ise Türkiye ile Sırbistan karşı karşıya geldi. Sırbistan'ın 67-45 kazandığı maçta, Milos Glisic 14 sayıyla takımının en etkili oyuncusu olurken, Türkiye adına Mert Başdan 7 sayıyla maçı tamamladı.

TÜRKİYE (45): Bahadır Erdem 4 (3 ribaund- 2 asist), Canberk Cevit 2 (3 ribaund- 1 asist), Haluk Türkyılmaz 3 (1 ribaund- 1 asist), Egehan Arna 7 (3 ribaund- 1 asist), Arber Berisha 6 (4 ribaund), Furkan Korkmaz 6 (4 ribaund- 1 asist), Berkan Durmaz 2 (4 ribaund), Ercan Bayrak 2 (2 ribaund), Mert Başdan 7 (5 ribaund- 1 asist), Koray Erdoğan, Ömer Faruk Yurtseven 6 (7 ribaund- 1 asist)
SIRBİSTAN (57): Stefan Peno 9 (6 ribaund- 6 asist), Stefan Nikolic 13 (7 ribaund- 3 asist), Vanja Marinkovic (7 ribaund), Milos Glisic 14 (3 ribaund- 1 asist), Nikola Spasov (1 ribaund), Vojislav Stajanovic 10 (5 ribaund), Filip Anicic 11 (3 ribaund), Luka Radovic, Stefan Kenic 5 (1 ribaund), Dimitrije Spasojevic 2 (2 ribaund), David Mladinovic 3 (7 ribaund) 
1.PERİYOT: 9 -17
2.PERİYOT: 17-13
3.PERİYOT: 8 -18
4.PERİYOT: 11-19

B Grubu

Turnuvanın B Grubu'nda ise ilk maçta Arjantin, Slovenya'yı 62-56 mağlup ederken, Jeffrey Andrew Merchant attığı 18 sayıyla takımına galibiyeti getiren isim oldu. Slovenya'da da Blaz Mesicek, 12 sayı kaydetti. Bir diğer grup maçında Yunanistan, Almanya'yı 75-45 yendi. Yunan milli takımında Vasilis Charalampopoulos, 15 sayıyla maçı tamamlarken, Almanya'da Taras Tibor, 14 sayıyla oynadı.

Gruptaki son maçta ise Ukrayna, Karadağ'ı 56-46 yenmeyi başardı. Ukrayna'da 15 sayıyla oynayan Svyatoslav Mikhayliuk ile 13 sayı kaydeden Ognjen Carapic, takımlarının en skorer oyuncuları oldu.

ÇEYREK FİNAL EŞLEŞMELERİ BELLİ OLDU

U16 Yıldız Erkekler Turnuvasında A ve B Gruplarında oynanan maçlar sonrasında çeyrek final eşleşmeleri belli oldu.  
7 Şubat Perşembe günü başlayacak çeyrek final eşleşmeleri Atatürk Spor Salonunda saat 13:00da başlayacak. Diğer yandan Lütfü Yaman Spor Salonunda da klasman mücadeleleri oynanacak.  
U16 Yıldız Erkekler Turnuvasında çeyrek final ve klasman maçlarının programı şu şekilde:  
Çeyrek Final Programı
13:00 Slovenia - Sırbistan
15:15 Ukrayna - Fransa
17:30 Letonya - Almanya
19:45 Türkiye - Yunanistan 
Klasman Maçları Programı 
13:00 Çin - Karadağ
15:15 Arjantin - İsveç