KASKİ Nazlı Gökdemir'i Altay'a kiraladı
TKBL ekiplerinden Kayseri KASKİ, oyuncusu Nazlı Bircan Gökdemir'i, TKB2L takımlarından Altay Konak Belediyespor'a kiralık verdi.Kayseri KASKİ Genel Menajeri Ahmet Bozbey, AA muhabirine yaptığı açıklamada, Nazlı Bircan Gökdemir'in gelecek vaat eden genç bir oyuncu olduğunu belirtti. Oyuncunun daha çok forma şansı bularak maç deneyimini artırması için Altay Konak Belediyespor'a sezon sonuna kadar kiraya verdiklerini anlatan Bozbey, Gökdemir'in gelecek yıl yeniden Kayseri KASKİ forması giyeceğini kaydetti.