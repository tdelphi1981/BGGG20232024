Dünya boks şampiyonunu vurdular
Dünya eski boks şampiyonlarından 'Maço' lakaplı Porto Rikolu Hector Camacho, uğradığı silahlı saldırıda ağır yaralandı 
 Başkent San Juan'da düzenlenen saldırı sırasında ünlü boksörün aracında bulunduğu ve yüzünde kurşun yaraları olduğu bildirildi.
 
 Doktorlar, yerel medyaya eski boksörün çenesinden giren kurşunun boyun omurlarını yaraladığını söyledi.
 
 50 yaşındaki Camacho, üç kez dünya şampiyonluğunu kazanmış, son unvan maçında 1997'de Oscar de La Hoya'ya yenilmişti.
 
 Polis, kimliği belirsiz kişilerce düzenlenen saldırıda Camacho'nun şoförü Alberto Yamil Majica Moreno'nun da hayatını kaybettiğini açıkladı.
 
 BBC TÜRKÇE