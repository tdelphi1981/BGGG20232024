Polatlı BUGSAŞ Antalya'da kampa girecek
Polatlı BUGSAŞ Spor, ligde ikinci yarı hazırlıkları için Antalya'ya gitti.Teknik direktör Ahmet Yavuz, Antalya kampı öncesinde basın mensuplarına yaptığı açıklamada, transfer etmeyi planladıkları isimlerin birkaç güne kadar netleşeceğini belirtti. Antalya'da 22 kişilik kadroyla kamp yapacaklarını anlatan Yavuz, Kamp döneminde 3 hazırlık maçı oynayacağız. Altyapıdan bir oyuncumuzu da kadroya dahil ettik. İyi bir kamp süreci geçirip, arayı iyi değerlendirmek istiyoruz. Kamp sonrasında futbolculara izin vereceğiz. Daha sonrasında ise ikinci yarı hazırlıklarını Ankara'da sürdüreceğiz diye konuştu. Öte yandan, Polatlı BUGSAŞ Sporlu Aydın Kuzu Giresunspor ile Şener Özbayraklı'nın da Bursaspor ile prensipte anlaştığı öğrenildi.