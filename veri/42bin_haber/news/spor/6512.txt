Bursaspor Anton Ferdinand ile anlaştı
Bursaspor, İngiltere'nin Queens Park Rangers takımında forma giyen savunma oyuncusu Anton Ferdinand ile sezon sonuna kadar satış opsiyonlu kiralık olarak anlaşma sağlandı.
Yeşil-beyazlı kulübün resmi internet sitesi aracılığı ile yaptığı açıklamada, şöyle denildi: 
 
"Acıbadem Bursa Hastanesi'nde sağlık kontrolünden geçen İngiliz futbolcuda herhangi bir sağlık sorununa rastlanılmadı. Prensip anlaşmasına vardığımız defans oyuncusu ile sağlık kontrollerinin ardından yapılan görüşmeler neticesinde anlaşma sağlanmıştır. Queens Park Rangers Kulübü ile yapılan görüşmeler neticesinde, futbolcu satın alma opsiyonlu olarak sezon sonuna kadar kiralanmıştır."