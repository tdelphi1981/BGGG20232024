Kartal bu kez gurbetçi avında
Kartal bir kez daha gurbetçi avına çıkıyor. Yardımcı antrenörler Ulvi Güveneroğlu ve Recep Çetin, Karlsruhe forması giyen Hakan Çalhanoğlu ile Mainzlı Yunus Malliyi izlemeye gidiyor.
Ara transferde Gökhan Süzen, Dentinho ve Mamadou Niangı kadrosuna katan Beşiktaş gelecek sezon için de şimdiden kolları sıvadı. Siyah-beyazlılar, genç gurbetçiler için bir kez daha Almanyaya çıkarma yapma kararı aldı.

Kartalın, Karlsruhe forması giyen 18 yaşındaki orta saha oyuncusu Hakan Çalhanoğlu ve Mainzda top koşturan Yunus Malli ile ciddi olarak ilgilendiği bildirildi. Teknik Direktör Samet Aybabanın yardımcıları Ulvi Güveneroğlu ile Recep Çetin, Hakan ve Yunusu izlemek için bugün Almanyaya uçacak.

Bundesliga ekibi Hamburg sezon başında 2,5 milyon euro bonservis ödeyerek transfer ettiği Hakan Çalhanoğlunu, 3. ligde yer alan Karlsruheye bedelsiz kiralamıştı. Bu sezon 22 maçta forma giyen Hakan 9 gol atarken, 9 kez de asist yaptı. Güveneroğlu ile Çetin, Ümit Milli Takımımızda da görev yapan Hakanı yarın Bielefeldle oynayacakları lig maçında çıplak gözle takip edecek.

Siyah-beyazlı ikili, Mainzın kendi evinde Bayern Münihle yapacağı müsabakada ise Yunus Malliyi izleyecek. 20 yaşındaki Yunus Malli, Hakan Çalhanoğlu gibi orta sahada görev yapıyor. Bundesligada bu sezon 6 maçta şans bulan Yunusun bir de golü bulunuyor.