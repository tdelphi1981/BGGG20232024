'Bu ne ki! Ben derbide yaptım'
Kadıköy panteri Pancu, Melo'ya mesaj gönderdi: “Ben Saracoğlu gibi bir atmosferde 5 değil, 22 dakika kalede durdum. Tekrarı imkansız!” 
 17 Nisan 2005’te Saracoğlu’nda oynanan Fenerbahçe-Beşiktaş derbisinde formasını çıkarıp eldivenleri giyerek kaleye geçen Daniel Pancu, Melo’ya mesaj gönderdi. “Apayrı bir durumdan bahsediyoruz” diyen Pancu, “O çok farklı bir maçtı. Avrupa’nın sayılı derbileri arasındadır. Ayrıca Kadıköy atmosferi, dünyada nadir olan bir baskıya sahip. O anı hiç unutamam. 100 sene de geçse o olayın tekrarı imkansız. O eldiven hâlâ evimde duruyor, salonumda çerçeveli halde ve ölene dek öyle kalacak. Esasında Melo iyi bir oyuncu ama ben onun gibi agresif oyun tarzını sevmiyorum. Penaltı kurtardığına göre parasını hak ediyor. O kalede 4-5 dakika durdu ama ben 14 artı uzatmalarda 8, eder 22 dakika! O zaman penaltıyı atan Alex’ti ve az kalsın kurtarıyordum” ifadesini kullandı.
 
 Bünyamin Osman/Fanatik