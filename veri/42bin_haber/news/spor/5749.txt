İlk hedef grup birinciliği
Katar'da başlayacak Ortadoğu Ralli Şampiyonası'na katılacak milli ralli pilotu Burcu Çetinkaya ve yardımcı pilotu Özlem Akgüç'ün ilk hedefi grup birinciliğini elde etmek.Katar'da 24 Ocak'ta başlayacak Ortadoğu Ralli Şampiyonası'nda Türkiye'yi temsil edecek iki kadın rallici Burcu Çetinkaya ve Özlem Akgüç, son hazırlıklarını Antalya'da tamamlayarak Katar'a gitti.

Otomobil sporları kariyerine 2005 yılında Hitit Rallisi ile başlayan Çetinkaya, AA muhabirine yaptığı açıklamada, Özlem Akgüç ile son olarak 5 yıl önce Dubai Rallisi'nde yarıştığını, uzun bir aranın ardından tekrar birlikte yarışacakları için heyecanlı olduğunu, Katar'da birlikte yarışmanın güzel bir duygu olacağını söyledi.
İyi bir hazırlık dönemi geçirdiklerini, kondisyonlarının iyi olduğunu dile getiren Çetinkaya, Katar'da hava sıcaklığı oldukça yüksek olacak. Biraz zorlanabiliriz. Ama elimizden gelen her şeyi kazanmak için ortaya koyacağız dedi.

Birlikte yazdıkları yol notlarını çalıştıklarını, Katar'daki antrenmanda bazı şeylerin biraz daha yerine oturacağına dikkati çeken Çetinkaya, perşembe günü Katar'da test sürüşü yapılacağını, son hazırlıklarını tamamladıktan sonra cuma günü yarışacaklarını, şampiyonada ellerinden gelenin en iyisini yapacaklarını ifade etti.

Erkeklerin arasında bir başarı elde ettim
Katar Rallisi'nde geçen yıl Grup N'de ikinci, şampiyonada ise genel klasmanda dördüncü olduklarını bildiren Çetinkaya, bunun kendileri için çok iyi bir sonuç olduğunu kaydetti.

Bu yıl hedeflerinin Katar'da Grup N'de şampiyonluk olduğunu vurgulayan Çetinkaya, Kış Geldi... Suriye İçin Bir Ekmek Bir Battaniye' kampanyasına da destek veriyoruz. Şampiyon olursak sesimizi daha çok duyuracağız. Bu yarışta manevi bir hedefimiz de olduğu için daha fazla kazanmak istiyoruz diye konuştu.

Katar'da şampiyon olmalarının Suriye kampanyasını uluslararası boyuta taşımaya katkı sağlayacağını ifade eden Çetinkaya, Dünyada bizim kadar şanslı olmayan çok fazla insan var. Bugün Suriye'yi konuşuyoruz. Yarın başka bir bölge konu olabilir. Bu sporu yapmamıza imkan sağlayan sponsorlar için reklam yapıyoruz. Biraz da bu reklamı yardıma muhtaç insanlar için yapalım dedik. Önümüzdeki günlerde yurt dışından yardımların artacağını düşünüyoruz diye konuştu.

Yıllardır pilot olarak erkeklerin arasında bir başarı elde ettiğini anlatan Çetinkaya, Türkiye'yi temsil etmenin çok keyifli ve gurur verici olduğunu dile getirdi.
Co-pilot Özlem Akgüç ise ralliye 6 yıl önce Burcu ile başladığını, co-pilotluk ve pilotluk anlamında bir çok şeyi Burcu'dan öğrendiğini söyledi.
Burcu ile yaptığı yarışlara 5 yıl ara verdiklerini, ancak bu yıl tekrar buluştuklarını kaydeden Akgüç, birlikte yarışmaya karar verdiklerinde sosyal bir amacının yarışın manevi bir boyutunu oluşturmasını kararlaştırdıklarını vurguladı.

Geçen yıl yapılan bir yarışta Kadına şiddete hayır sloganıyla yarıştığını bildiren Akgüç, şunları kaydetti:
Bu yıl Suriye için yarışacağız. Aracımızın dörtte birlik bölümünü Suriye halkına yardım eden kişi ve sivil toplum kuruluşlara ayırdık. Suriye'ye yaptıkları yardımların makbuzlarını getirdiği taktirde aracımızın bir kısmında o kişilerin isimleri veya kurumların logoları yer alacak. Uluslararası bir yarışa katılıyoruz, bu yardım kampanyasını uluslararası alanda göstermek istiyoruz.