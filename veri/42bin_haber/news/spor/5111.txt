Victor Valdes'den şok karar!
Barcelona'nın başarılı file bekçisi Victor Valdes'in 2014 yılında bitecek sözleşmesini uzatmayacağı ve kulüpten ayrılacağı ortaya çıktı.
Barcelona'nın tecrübeli file bekçisi Victor Valdes takımıyla 2014 yılında sona erecek olan sözleşmesini yenilemeyeceğini menajerleri aracaılığıyla bildirdi.

Barcelona kulübü ve Victor Valdes geçtiğimiz günlerde masaya oturmuş ve Valdes'in Katalan kulübü ile yeni sözleşme imzalamaya sıcak baktığı ifade edilmişti.

Buna karşın 31 yaşındaki Victor Valdes'in 2014 yılında sona erecek sözleşmesini uzatmayacağı ve Barcelona'dan ayrılacağı ortaya çıktı.

Valdes'in menajerleri EFE'ye yaptığı açıklamada, "Valdes'in menajerleri olarak Barcelona ile yaptığımız görüşmelerde oyuncumuzun sözleşmesini kesin olarak uzatmayacağını bildirdik. Görüşmelerimizde Valdes'in yıllık ücretiyle ilgili herhangi bir pazarlık söz konusu olmadı." ifadelerine yer verdi.

Barcelona ile sözleşmesi 30 Haziran 2014'de sona erecek Victor Valdes daha önce de farklı kültürlere sahip ülkelerde futbol oynamaya sıcak baktığını söylemişti.

(Goal.com)