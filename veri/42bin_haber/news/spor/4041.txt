Cr7 Messi'ye kafayı taktı!
Real Madrid'in Portekizli yıldızı Cristiano Ronaldo, yeni yıldaki ilk iki maçta 5 gole imza atarak gözünü Messi'nin 91 sayılık rekoruna dikti 
 İspanya La Liga devi Real Madrid’in kilit ismi Cristiano Ronaldo, 2013’e fırtına gibi başladı. Eflatun Beyazlılar’a geldiği 2009 sezonundan beri toplamda çıktığı 172 mücadelede 174 kez ağları havalandıran başarılı oyuncu, yeni yılda oynanan Real Sociedad maçında 2 ve Celta Vigo’yla oynanan Kral Kupası mücadelesinde ise 3 gol atarak hedefini şimdiden belirledi: Lionel Messi’nin 91 gollük rekorunu aşmak! Avrupa’da yılın en iyi oyuncusu ödülünü Barcelona’nın İspanyol yıldızı Andreas İniesta’ya, dünyadaki en önemli futbolcuya verilen Ballon d’Or(Altın Top) ödülünü de  Lionel Messi’ye kaptırarak büyük hayal kırıklığı yaşayan 27 yaşındaki oyuncu, bu sezon yaptığı sansasyonel açıklamalar dışında oyununu daha da geliştirerek Lionel Messi’nin ‘bir sezon içinde en çok gol atan futbolcu’ ünvanını elinden almaya çalışacak.
 
 MORINHO'DAN TAM DESTEK
 
 Eflatun Beyazlılar’ın Portekizli hocası Jose Mourinho’nun yeni takım planında, oyunu vatandaşı Cristiano Ronaldo’nun üzerine daha çok yoğunlaştırmak     istediği öğrenildi. Tecrübeli teknik adamının yeni taktik anlayışla birlikte Cristiano Ronaldo gol yollarında daha etkin bir konuma geleceği ve fileleri havalandırma şansının daha da     artacağı tahmin ediliyor.
 
 Gökmen Özcan/Fanatik