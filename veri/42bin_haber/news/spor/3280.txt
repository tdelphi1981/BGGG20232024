F.Bahçe bombayı patlatıyor
Fenerbahçe bir süredir temasta olduğu Türk asıllı İsviçreli futbolcu Eren Derdiyok’un işini bitirdi.
 Daha öncesinde oyuncunun menajeri ile bir araya gelerek el sıkışan sarı lacivertli yöneticilerin, 24 yaşındaki forvetin kulübü Hoffenheim ile de anlaştıkları öğrenildi. Önümüzdeki günlerde resmi olarak açıklanması beklenen bu transfer ile Fenerbahçe’nin ara transfer dönemindeki ilk bombasını patlatmaya hazırlandığı kaydedildi.
 Hoffenheim’a sezon başında bir başka Bundesliga ekibi Bayer Leverkusen’den gelen ve hem İsviçre hem de Türkiye pasaportlarına sahip olan Derdiyok, daha öncesinde Basel takımının da formasını giymişti. Genç oyuncu bu sezon Hoffenheim ile ligde 13 maça çıkarken 1 gol ve 1 de asist kaydetti.