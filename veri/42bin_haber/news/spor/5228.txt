Fenerbahçe ile Elazığspor 6. randevuda
Fenerbahçe ile Sanica Boru Elazığspor, yarın yapacakları maçla birlikte ligde 6. kez karşılaşacak.

İki ekip, Elazığspor'un Süper Lig'de yer aldığı 2002-2003, 2003-2004 ve bu sezon birbirlerine rakip oldu. Geride kalan 5 maçtan 3'ünü Fenerbahçe kazanırken, 2'si berabere bitti. Fenerbahçe'nin toplam 16 golüne, Elazığspor 7 golle yanıt verdi.

Taraflar arasındaki 5 maçta sporseverler toplam 23 gol seyrederken, Fenerbahçe, lig tarihindeki en farklı skorlu galibiyetlerinden birisini, 7-1'lik sonuçla Elazığspor'dan aldı. Bu sonuç Elazığspor'un da Süper Lig'deki en farklı skorlu yenilgisi olarak kayıtlara geçti.

İki takım arasında ligdeki maçların sonuçları şöyle: Sezon Maç Sonuç 2002-2003 Fenerbahçe-Elazığspor 4 - 2 . Elazığspor-Fenerbahçe 3 - 3 2003-2004 Fenerbahçe-Elazığspor 7 - 1 . Elazığspor-Fenerbahçe 0 - 1 2012-2013 SB Elazığspor-Fenerbahçe 1 - 1 (İzmir'de oynandı)