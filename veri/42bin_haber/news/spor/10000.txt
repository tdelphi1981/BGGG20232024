Emmanuel Eboue özür diledi
Eboue, Orduspor maçında oyundan alınırken yardımcı antrenör Hasan Şaş'a yaptığı davranıştan dolayı bütün camiadan özür dilediğini içtenlikle söyledi.
Galatasaray'ın fildişi sahilli futbolcusu Emmanuel Eboue, Orduspor maçında oyundan alınırken yardımcı antrenör Hasan Şaş'a yaptığı davranıştan dolayı bütün camiadan özür dilediğini içtenlikle söyledi. Ayrıca geriye düşmelerine rağmen takım olarak birbirlerine inandıklarını ifade eden Eboue, hafta sonu oynanacak Eskişehirspor maçıyla ilgili de konuştu. 
gstv'ye özel açıklamalar yapan Eboue'nin sözleri şöyle:  
''Oyundan alınırken biraz gergindim ama bunun sebebi kişisel. Kendi öz eleştirimi yaptığımda aslında o maçta biraz daha iyi şeyler yapabilirdim takımım için. O yüzden onu yapamamanın verdiği bir gerginlik vardı ve kendi kendime sinirlendim. Tabi sakatlıktan geldim ama ne olursa olsun bir şeyler yapabilirdim. Çıkarken yardımcı antrenörümüz Hasan Şaş'a karşı bir hareketim oldu. Sus işareti yaptım ama çok pişman oldum. Eve geldim bütün gece düşündüm. Bütün gece o hareketi düşündüm uyuyamadım ve bu sabah hem takım arkadaşlarımdan hem hocalarımdan özellikle Hasan Şaş'tan özür diledim. Burada herkes beni çok seviyor ben de herkesi çok seviyorum burada inanılmaz bir aile ortamı var. Benim kariyerimde ilk kez böyle bir şey gerçekleşti ve son olacak. Söz veriyorum. Hem hocalarımızdan hem de taraftarımdan özür diliyorum. Benim kalbimi biliyorlar kötü bir amaçla yapmadığımı biliyorlar. Çok pişmanım. Kariyerimde ilk defa gerçekleşti bu olay. Söz veriyorum bu son olacak. Ama hocalarıma teşekkür ediyorum hocalarım özrümü kabul ettiler. Benim ne kadar iyi niyetli olduğumu biliyorlar.'' 
''TAKIM OLARAK BÜTÜNLEŞTİK'' 
''Çok mutluyum çok önemli bir geri dönüş yaşandı. Futbolda mücadele ettiğiniz zaman futbol oynadığınız zaman ve takım halinde bütünleşip oynadığınız zaman mutlaka tanrı da size yardım ediyor. Bu da böyle oldu zaten. İlk yarı zordu. 2-0 geri düştük ama ondan sonra takım mücadeleyi bırakmadı iyi top oynadı ve inandı. Kendimize inandık birbirimize inandık beraber mücadele ettik ve bunun sonunda gelen bir galibiyet oldu.'' 
''ESKİŞEHİR'DEN 3 PUANLA DÖNMELİYİZ'' 
''Zor bir maç bizi bekliyor bu hafta sonu. Eskişehirspor'a karşı. Evinde iyi oynayan bir rakip var ama onları iyi tanıyoruz ve hazırız. Eskişehirspor takımı gayet iyi oynayan bir takım ileri uçta çabuk adamları var. Onlara dikkat etmemiz gerekiyor. Maçta ilk dakikadan itibaren kendi oyunumuzu oynayıp bulduğumuz fırsatları gollerle değerlendirmemiz gerekiyor. Galatasaray gibi oynamaya devam edip 3 puanla ayrılmamız gerekiyor. Umarım hafta sonu tanrı bize güç verir ve Eskişehir'den 3 puanla döneriz'' 
  
 