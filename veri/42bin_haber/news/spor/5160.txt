Denizlispor 7 futbolcuyla sözleşme imzaladı
Denizlispor, daha önce prensipte anlaştığı 7 futbolcuyla sözleşme imzaladı.
Kulüp tesislerinde düzenlenen imza törenine Asbaşkan Taner Atilla, Basın Sözcüsü Nihat Aracı ile 7 futbolcu katıldı. Törende, Sanica Boru Elazığspor'dan transfer edilen Atahan Menekşe, Giresunspor'dan Ömer Kandemir, Finlandiyalı FC Lahti takımından Ariel Thierry Ngueukam, Azerbaycan'ın Azal takımından Arif İsayev 1,5 yıllık, İngiltere'nin FC Grappenhall takımından Berat Jonathan Ustabaşı ile 3 yıllık, TKİ Tavşanlı Linyitspor'dan Kingsley Nwankwu ve Kayseri Erciyesspor'dan Üstün Bilgi ile sezon sonuna kadar sözleşme imzalandı.
 
Taner Atilla yaptığı konuşmada, transferini gerçekleştirdikleri futbolcularla Denizlispor'un daha güçlü bir kadroya sahip olduğunu belirterek, İnşallah bu güçlü kadro hepimizin yüzünü güldürür. Ligi iyi sonuçlarla tamamlayacağımıza inanıyoruz dedi. Futbolcular ise Süper Lig tecrübesi ve hedefleri olan bir kulübe geldikleri için mutlu olduklarını, Denizlispor'un başarısı için çalışacaklarını dile getirdiler.