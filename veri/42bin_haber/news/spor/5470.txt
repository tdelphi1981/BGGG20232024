Bir Karabükspor klasiği: 1-3
 
 Spor Toto Süper Lig'in 18. haftasında Trabzonspor, Kardemir Karabükspor'u konuk etti. 3. dakikada İlhan Parlak'ın sağdan ortasında, arka direkte altı pas içindeki Hakan Özmert'in yerden vuruşunda top filelere gitti: 0-1 
 9. dakikada Alanzinho'nun taşıdığı top ile ceza alanı içinde buluşan Vittek, döner dönmez yaptığı vuruşla meşin yuvarlağı kaleci Bora'nın sağından filelere göndererek eşitliği sağladı: 1-1 
 10. dakikada ceza alanı içinde İlhan Parlak'ın şutunda kaleci Onur yatarak topu kontrol etti. 
 27. dakikada Olcan'ın sağ çaprazdan kullandığı serbest vuruşta, ceza alanı içinde seken topu son olarak Celustka kafa ile tamamlamak istedi ancak kaleci Bora parmaklarının ucuyla meşin yuvarlağı kornere çeldi. 
 31. dakikada Sapara'nın sağdan ortasında ceza alanı içindeki Vittek'in kafa vuruşunda, top üsten auta gitti. 
 40. dakikada Trabzonspor cezasahasına gönderilen topa Güven ile ikili mücadeleye giren Serkan elle müdahale edince karşılaşmanın hakemi Cüneyt Çakır penaltı noktasını gösterdi. İlhan Parlak'ın kullandığı penaltı atışında kaleci Onur'un müdahalesine rağmen top filelerle buluştu: 1-2 
 45. dakikada Emerson'un ceza alanı dışından sert şutunda kaleci Bora yerden gelen topu yatarak kontrol etti. Karşılaşmanın ilk yarısını konuk ekip Kardemir Karabükspor, 2-1 önde tamamladı. Mücadelenin ikinci devresine mağlup başlayan Bordo-Mavililer, oyunu rakip yarı alana yıkarak gol ararken, konuk ekip ise, kontra ataklarla Trabzonspor kalesinde tehlikeli pozisyonlar yakaladı. 
 52. dakikada ani gelişen Karabükspor atağında savunmadan atılan uzun topla buluşan Ahmet İlhan Özek rakibine rağmen ceza alanına ortasını yaptı ancak savunma riske girmeden topu kornere gönderdi. 58. dakikada ceza alanı yay civarında topla buluşan İlhan Parlak pasını Hakan Özmert'e verdi. Hakan bekletmeden sol ayğıyla vuruşunu yaptı ancak kaleci Onur yatarak topu kornere çelmeyi başardı. 
 61. dakikada Trabzonspor Robert Vittek ile gole çok yaklaştı. Sağ kanatta Adrian'dan aldığı pasla buluşan Olcan Adın ceza alanına ortasını yaptı. Gelen topa Vittek kafayla vuruşunu yaptı ancak top savunmadan dönü sonrasında Karabükspor defansı araya girerek topu uzaklaştırmayı başardı. 74. dakikada ceza alanı yay civarında topla buluşan Vittek yüzünü kalaye dönüp vuruşunu yaptı ancak kaleci Bora açıyı kapatarak çok önemli bir pozisyonda kalesini gole kapatıyor. 75. dakikada Trabzonspor Olcan Adın ile gole çok yaklaşıyor. Sağ kanattan Serkan Balcı'dan aldığı topla buluşan Olcan Adın şık çalımlarla kaleyi karşısına alıp vuruşunu yaptı ancak Bora gole izin vermedi. 
 78. dakikada ceza alanı dışında topla buluşan İlhan Parlak ara pasıyla Ahmet İlhan'ı topla buluşturdu. Ahmet İlhan sağ çaprazda açısını kaybetmesine rağmen yerden vuruşuyla topu ağlara göndererek skoru 3-1'e getirdi. 84. dakikada sağ çaprazda kazanılan korner atışında topun başına geçen Olcan, ceza alanına ortasını yaptı. Gelen topu savunma uzaklaştırmak isterken top yay civarında Gustavo Colman'ın önünde kaldı. 
 Gustavo Colman bekletmeden sert vuruşunu yaptı ancak kaleci Bora yerden giden topu yatarak kornere çeldi. Hızlı gelişen Karabükspor atağında İlhan Parlak'a faul yapan Serkan Balcı,90. dakikada gördüğü ikinci sarı kartla oyun dışında kaldı. Bu sezon Trabzonspor'da kırmızı kart gören ilk futbolcu Serkan Balcı oldu. Kalan dakikalarda başka gol olmadı ve mücadele Karabükspor'un 3-1 üstünlüğü ile sonuçlandı. 
 Konuk ekip, Galatasaray ve Fenerbahçe'den sonra Trabzonspor'u da deplasmanda 3-1'lik skorla mağlup etti. 
 Bu skorla Karabükspor puanını 27'ye yükseltirken, Trabzonspor ise 24 puanda kaldı. 
 AA