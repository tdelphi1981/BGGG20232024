Diyarbakırspor'u bekleyen büyük tehlike
Spor Toto 3. Lig 3. Grup'ta mücadele eden Diyarbakırspor, pazar günü oynayacağı Altınordu deplasmanına çıkmadığı taktirde büyük bir tehlike ile karşı karşıya kalacak.
Diyarbakırspor, pazar günü Spor Toto 3. Lig 3. Grup'ta Altınordu ile deplasmanda oynayacağı maça çıkamazsa amatör lige düşecek.

Daha önce ekonomik sıkıntıları nedeniyle kayyuma devredilen Diyarbakırspor, bit deplasman maçına çıkamamış ve hükmen yenik sayılmıştı. Bu olay ikinci kez tekrarlanırsa, yeşil-kırmızılı ekip küme düşecek. Pazar günü Altınordu deplamanına gitmeye çalışan Diyarbakırspor yöneticileri, henüz bu sorunu aşamadı.

Diyarbakırspor Kayyum Başkanı Nureddin Uğur, TRT Sporda yayınlanan Kupa Saati programına telefonla bağlananarak açıklamalarda bulundu.

İçler açısı bir durumda olduklarını dile getiren Nureddin Uğur; "Şu an biz üç arkadaşımızla beraber Ankaradayız. Çalmadığımız kapı kalmadı. Siyasiler, iş adamları, bürokratlar... Sanki Diyarbakırspor düşsün diye bir çaba içerisindeler. Bununla ilgili çok ilginç şeyler de duyuyorum. Ama bizim bunları doğrulatmamız çok mümkün değil" diye konuştu.

Desteğe ihtiyaçları olduğunu söyleyen Nureddin Uğur; "Sizin aracılığınızla ben yalvarıyorum. Tek bir düşüncemiz var. Diyarbakırspor yaşayabildiği yere kadar yaşasın. Kapanmasın. Zamanımız kalmadı. 24 saatlik bir zamanımız var. Yarın sabah bu takımı İzmire gönderemezsek artık Diyarbakırspor diye bir şey kalmayacak. Bunun da artık vebali, sorumlusu ki olursa onları da kamuoyuna havale ediyorum" ifadelerini kullandı.