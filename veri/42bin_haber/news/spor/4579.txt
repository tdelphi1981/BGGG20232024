"Yabancı hoca işe 1 - 0 mağlup başlar"
G.Birliği Teknik Direktörü Fuat Çapa, lejyoner antrenörlerin dezavantajını açıkladı.
Türkiyeyi tanımayan antrenörlerin iletişim kurmakta zorlandığını belirten Çapa, Bizim ülkede iletişim çok önemli. Yönetici ve futbolcularla iyi anlaşamazsanız, büyük sıkıntı çekersiniz dedi. 
TÜRKİYEde futbola farklı yerden bakan isimlerden biri; Fuat Çapa... 2007 yılında UEFA Pro Lisans diplomasını alarak teknik direktörlük unvanını elde eden ilk Türk olma başarısı gösterdi. O dönem kendisi için erken olduğunu düşündüğü tecrübeyi, Başkent temsilcisiyle yaşayan Çapa, 4 senelik aranın ardından 2011 yılında Gençlerbirliğiyle yeniden söz kesti.
1.5 yıldır görevini kırmızı siyahlılarda sürdüren genç teknik adam, yabancı hocaların Türkiyede neden başarılı olamadığından Başkan İlhan Cavcavla aralarındaki ilişkiye ve Hiddinkle beraber çalıştığı döneme kadar pek çok konuda samimi açıklamalarda bulundu. İşte Fuat Çapanın söyledikleri... 
İLETİŞİM OLMAYINCA SORUN BAŞLIYOR 
- BEN Türkiyede yabancı hocaların ve teknik adamların başarılı olacağına inanmıyorum. Türkiyede iletişim çok önemli. Siz yönetici ve futbolcularla iletişim kuramazsanız büyük sıkıntı çekersiniz. Yani 1-0 mağlup başlarsınız işe... Türkiyede çok konuşulan bir yerde konuşmazsanız, sıkıntı yaşanır. Gerçekten çok büyük ve tahmin edemeyeceğiniz derecede sıkıntılar yaşamaya başlarsınız. 
Hiddink olayı Del Bosque gibi 
- HIDDINK için ben istediğim kadar bir şey söyleyeyim; Türkiyenin onunla ilgili düşüncesi belli. Söylenecek fazla bir şey kalmadı. Ben Hiddinkle ilgili olumlu şeyler söyleyebilirim çünkü... Ondan çok fazla şey öğrendiğimi ve Hiddinkin bana çok şey kattığını ifade edebilirim. Ama bunu Türkiyeye bakıldığı zaman insanlar Fenerbahçe ve Milli Takımdaki sürecine bakıp, ona göre değerlendirme yapıyorlar. Bu Del Bosque için de geçerli. Del Bosque geldiği zaman Beşiktaştan gönderildi. Ama gidip İspanya Milli Takımına Avrupa Şampiyonluğunu ve Dünya Kupasını kazandırdı. Şimdi de dünyanın en iyi teknik direktörü oldu. Yani, burada her şeyden önemlisi kültür ve ülke futboluyla kültür farkı çok önemli.
Ben Hiddink ile ilgili acele edildi diye düşünüyorum. Çünkü zor bir periyottu. Özellikle son oynadığımız maçlar, Türk futbolu adına zor bir süreçti. Ve bu sürecin sancılarını halen daha çekiyoruz.
 
Cavcav benim en büyük şansım 
- İLHAN Bey ile aram çok çok iyi. İlhan Beyi bilmek lazım. Ben kendisi ile çalışmaktan gerçekten çok mutluyum. Türkiyede çok fazla başkan ile çalışmadım. Belki de en büyük şansım bu idi. Kasımpaşaspor eski başkanı Hasan Hilmi Öksüz ve İlhan Cavcav ile çalıştım. İki tane üst düzey, çok çok iyi başkan ile çalışmak güzel. İkisinin karakteri birbirine ters olan karakterler. Ama ikisi de iyi karakterler. Birisi daha çok babacan, Hasan başkan daha çok dinleyen ve yönlendiren. Biraz daha çok olayları değişik analiz eden İlhan bey de yılların tecrübesi ve birikimi ile mesaiyi keyifli kılıyor. Bu yüzden ben çok şanslıyım.. 
Yeniler takımı ateşleyecek 
- ELİMİZDEKİ enstrümanlar yeterli mi derken, 3 yeni oyuncu aldık. Burada kısa vadede ve uzun vadede faydalanacağımız futbolcular var. O doğrultuda yaptık takviyelerimizi. Flaniç, Tomiç ve Doğanın şu anda oynayan ilk 11i zorlayacak ve oynayacak, rekabete girecek şekilde transfer ettik. Kerim Zenginin zamana ihtiyacı var. Son dönemler çok oynamadı. Kondisyon anlamında eksiği var. Onu gerçekleştirdikten sonra o rekabet içerisine girecek. Geçtiğimiz sezon ile bu yıla baktığımız zaman, şu anda ilk 11de direkt oynayan 6 tane oyuncumuz kaldı. 4-5 oyuncumuz gitti. Mehmet Akgün, Tum, Yasin ve Soner takımdan ayrıldı. Yerine aldığımız arkadaşlarda ligde oynamamış futbolcular. Bakıldığı zaman onların adaptasyonu takım içinde olumlu geçti ama ligi tanımadıklarından dolayı her maçta katkı sağlayamadılar. İkinci yarı bunun değişeceğinden eminim. 
Avcıya haksızlık ediliyor 
- ABDULLAH Hoca ile ilgili de yoğun eleştiriler başladı. Ona da bence haksızlık ediliyor. Bakıldığı zaman Türkiyede oyuncu havuzu o kadar büyük değil yani. Eldeki malzeme ve kalite belli. Her takımın 5 6 yabancısı ilk 11de oynadığı sürece sizin havuzunuz daralıyor.
Geçen Abdullah Avcının bir röportajını okudum. Gökhan Gönülün arkasında bir ikinci sağ bek alternatifi yoK Türkiyede..Sol bek de ha keza öyle..Hakli bana göre. O yüzden iyi düşünmek lazım. Buradaki sıkıntılar aslında belirli yaşlardan sonra görülüyor. 7 8 yaşındaki çocuklara iyi eğitim vermeliyiz. Alt yapıda iyi bir eğitim uygulanmalı.
 
Bin lira maaşla yıldız doğmaz 
- SAYIN başkan İlhan Cavcav ile aynı şeyi düşünüyoruz. Biz Gençlerbirliği Kulübü olarak altyapıdaki hocalarımıza çok daha büyük bütçe ayırmamız gerektiği kanaatindeyiz. Sizin 1000 TLye çalıştırdığınız hocadan yüzde 100 verim alma şansınız yok. Zaten 300 TL yol masrafına gidiyor. Evini geçindirmek içinde adamın ek bir iş yapması gerekiyor. Bu tür sıkıntıları ülke olarak çözmemiz lazım. Biz altyapıyı iyi organize edersek, diğer taraflar çok rahatlar. 
Anadolunun işi zor 
- ŞAMPİYON olmak ya da ligde ilk 3ü zorlamak o kadar kolay bir şey değil. Bakıldığı zaman Anadolu kulüplerinden birkaç tanesi yaptı. Bunlardan en iyi örnek de Sivasspordu. Şampiyonluğun kapısına kadar gelip son haftalarda yarışı kaybettiler. İki sezon çok başarılı idiler. Sonra ne oldu o Sivasspor. Son haftalarda bu kez düşmekten zor kurtuldu. 
Başkan kulübün her şeyi 
- İLHAN Bey gibi bir kulübü canlı tutan, taraftarları yavaş yavaş çoğaltan Ankarada sevdiren, kulüp bütçesini nasıl ayarlayacağını bilen boş vakitlerinde Ankara içinde genç futbolcu avına çıkan, Vehbi Koçun verdiği yeri terk etmeyip, Gençlerli geçmiş futbolcularına hizmete açan, büyük bir tesis yapan, alınan oyuncular için fikirleri anlamlı olan biri için başka nedemeli ki. 1923 yılında kurulan gençlerbirliği takımına birçok katkıda bulunan Avrupa kulüplerin bile gıpta ile baktıkları tesisleri hayata geçiren biri kendisini bu kulübe adayan bir başkan böyle bir spor adamı yaşadığı sürece gıpta ile söz edilecek isim İlhan Cavcavdan başkası olamaz.