Galatasaray'a İtalyan hakem
UEFA Şampiyonlar Ligi'ndeki Galatasaray-Cluj maçını İtalyan hakem Paolo Tagliavento yönetecek.
 UEFA Şampiyonlar Ligi (H) Grubu'nda Galatasaray ile Romanya'nın Cluj takımları arasında 23 Ekim Salı günü oynanacak 3. hafta maçını İtalyan hakem Paolo Tagliavento yönetecek.
 Türkiye Futbol Federasyonu'ndan alınan bilgiye göre, Türk Telekom Arena'da saat 21.45'te başlayacak maçı İtalya Futbol Federasyonu'ndan Paolo Tagliavento'nun yöneteceği bildirildi.
 Tagliavento'nun yardımcılıklarını Mauro Tonolini ve Lorenzo Manganelli'nin yapacağı, ilave yardımcı hakemlik görevini Luca Banti ve Antonio Damato'nun, dördüncü hakemin ise Andrea Stefani'nin olacağı kaydedildi.
  