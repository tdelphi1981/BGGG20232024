Fenerbahçe'nin derbi kadrosu belli!
Ligin 24'üncü haftasında İnönü Stadı'nda Beşiktaş'a konuk olacak Fenerbahçe'nin derbi öncesi kadrosu şekillendi.
Sarı-Lacivertliler'in teknik patronu Aykut Kocaman'ın pazar günkü zorlu sınava Kasımpaşa kadrosundan Stoch'u ve Mehmet Topal'ı çıkartıp, Sow'u ve Cristian'ı koyması bekleniyor. 6 yabancı ile sahaya çıkması beklenen Fenerbahçe'de bu yüzden Ziegler kupa maçında oynatıldı ve derbide sol beki Hasan Ali savunacak. Böylelikle Cristian'a yer açılmış olacak. Kupa maçında Mehmet Topal da vasat bir oyun sergilerken Teknik direktör Aykut Kocaman'ın Volkan, Gökhan, Yobo, Egemen, Hasan Ali, Emre, Meireles, Kuyt, Cristian, Sow ve Webo ile Beşiktaş karşısına çıkması bekleniyor.