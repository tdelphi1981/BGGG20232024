G.Saray'a çok kötü haber!
Galatasaray'ın, UEFA Şampiyonlar Ligi H Grubu'nda Romanya temsilcisi Cluj ile dün yaptığı maçta sakatlanan ve karşılaşmayı tamamlayamayan Johan Elmander'dan kötü haber geldi
 Sarı-kırmızılı kulüpten oyuncunun sağlık durumuyla ilgili yapılan açıklamada, ''Johan Elmander'in sağ uyluk arka biceps kasında totale yakın ileri derecede yırtık tespit edildi'' denildi.
 İsveçli golcünün yeniden sahalara dönmesinin yaklaşık 6 haftayı bulabileceği öğrenildi.
 Öte yandan, Cluj maçında sakatlık yaşayan Felipe Melo'nun ise sağ ayak bileğinde dış yan bağ yaralanması tespit edildiği ve her iki oyuncunun da tedavilerine başlandığı aktarıldı.