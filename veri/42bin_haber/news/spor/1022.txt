Başkanı koltuktan fırlatan o an
Fikret Orman, 90+4te Ferhatın, McGregor ile karşı karşıya kaldığı pozisyonda sahaya bakamadığını söyledi.
İnönü Stadında Beşiktaş ile Bursasporun kapışması herkesi mest etti. Fikret Orman, Son dakikada içim bir tuhaf oldu. Böyle oynayalım, yenilelim. Ne maçtı ama dedi. 
SEZONUN şu ana kadar tartışmasız en iyi maçıydı Beşiktaş-Bursaspor mücadelesi. 3-3lük skorun yanısıra atılan nefis goller, sahadaki müthiş mücadelede, kritik pozisyonlar, 8 kart, 1 penaltı ve şahane futbol herkesi mest etti. Ancak biri vardı ki tribünde yerinde oturamadı, hop oturup, hop kalktı. Beşiktaş Başkanı Fikret Orman son dakikada Bursasporun Ferhat ile kaçırdığı yüzde yüzlük gol pozisyonu sonrası derin bir oh çekerken maçın bitimiyle birlikte Nefesim kesildi itirafında bulundu... Ahmet Nur Çebi ve Turgay Kırana müthiş maçın kritiğini yapan Orman, Ferhatın pozisyonunda koltuğumdan fırladım. İçeri kendimi zor attım. Ne maçtı ama demekten kendini alamadı. 
Oturduğum yerde hiç bu kadar zorlanmamıştım 
BAŞKANLIĞI döneminde tribünde hiç bu kadar zorlandığı bir maç seyretmediğini de kaydeden Orman, Biz de Bursaspor da futbol adına gurur verici bir gece yaşattılar. Her iki takımın oyuncularını da kutlamak gerekir. Süper Ligde son yıllarda bu kadar üst düzey ve keyif verici bir mücadele sergilenmemişti. Taraftarımızın da takıma verdiği destek mükemmeldi. Tek beklentileri olan galibiyeti göremediler. Ama mükemmel bir maç seyrettiler diye konuştu.
Böyle oynayalım, yenilelim diyen Orman sözlerini şöyle tamamladı: Takımda önemli eksikler var. Mutlaka devre arasında gerekli takviyeleri yapacağız. Yeni bir ekibiz ve oyuncularımız adaptasyon sorunu çekiyor. Hocamızın da raporu ve istekleri doğrultusunda kulübün menfaatleri gereği gereken her şey yapılacaktır. 
NEFİS MAÇIN KAHRAMANLARI NE DEDİ? 
· MCGREGOR: Futbol adına sahada her şey vardı.
· SİVOK: Sahada bizim de nefesimiz kesildi.
· VELİ: Futbolcu olarak hepimiz zevk aldık, açık oynadık.
· NECİP: Sahadaki her isim sahaya yüreğini koyup oynadı.
· HOLOSKO: Ateşli, heyecanlı bir maçtı. Böylesini görmedim.
· CARSON: Zevk aldım. Türkiyedeki en iyi maçımdı.
· SERDAR: İzleyenler gibi biz de keyif aldık.
· İ.ÖZTÜRK: İki takımın adına yakışır bir maç oldu.
· TUNCAY: Çok ateşli ve heyecanlı yüklü bir karşılaşmaydı.