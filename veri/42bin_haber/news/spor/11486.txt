Karaman: "Galibiyeti hak ettik"
Bursaspor Teknik Direktörü Hikmet Karaman, 3-2 kazandıkları Trabzonspor maçına ilişkin, Galibiyeti hak ettiğimizi düşünüyorum dedi.Karaman, maçın ardından düzenlenen basın toplantısında, oyunun başında  güzel bir golle öne geçtiklerini, bundan sonraki dakikalarda karşılaşmayı  lehlerine çevirmek isterken, rakibin önce skoru eşitlediğini ardından da 2-1 öne  geçtiğini söyledi. Mağlup duruma düştüğümüz, yediğimiz iki golü ben ve takımın tartışıp  iyi analiz etmeliyiz diyen Karaman, bu bölümde defansif anlamda iyi bir görüntü  çizmediklerini belirtti. Karaman, taraftarlarının da desteğiyle yeniden oyunda üstünlüğü ele  almayı bildiklerini belirterek, 2-1'lik mağlubiyetten önce 2-2'yi yapmak, daha  sonra 3-2 öne geçmek, futbolcularım adına tebrik edilecek, alkışlanacak bir  durum. Galibiyeti hak ettiğimizi düşünüyorum diye konuştu.
         
Bir gazetecinin, Carson, formsuz ve dağınık durumda. Kalede Harun'a yer  vermeyi düşünüyor musunuz? sorusuna, Çok şey düşünüyorum ama içimde kalsın  yanıtını veren Karaman, hakemin yönetimiyle ilgili soru üzerine ise şunları  kaydetti: Benim hakemlere ilişkin yakınmalarım, hatalara ilişkin değil. Çünkü  hakem hata yapabilir, yanlış düdük çalabilir, penaltı da verebilir ama baskıdan  korkup farklı düdük çalınıyorsa onu eleştirdim. Maç öncesi, devre arasında hakeme  baskı varsa onları dile getirdim.
         
Bursasporlu futbolcu Fernando Belluschi ise çok önemli bir galibiyet  aldıklarına değinerek, Koyduğumuz hedefe doğru emin adımlarla ilerliyoruz. Bu  akşam 90 dakika iyi mücadele ettik ve 3 puan aldık dedi.
Maurice Edu da Fenerbahçe karşısında alınan 4-1'lik yenilginin ardından  bu galibiyetin iyi geldiğini, milli maçlar nedeniyle verilen arayı  değerlendirip ,lige kaldıkları yerden devam edeceklerini vurguladı.
        