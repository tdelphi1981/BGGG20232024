Fernandes'ten Aybaba'ya şok tepki!
Beşiktaş'ın Kardemir Karabükspor ile oynadığı maçtan Manuel Fernandes ve Ersan Adem Gülüm, teknik direktör Samet Aybaba'ya tepki gösterdi.
Derbi mağlubiyetinin ardından İnönü Stadı'nda taraftarının önüne çıkan Beşiktaş'ta, Kardemir Karabükspor ikinci yarısında büyük bir şok yaşandı.

Karabükspor'un beraberliği yakalamasının ardından teknik direktör Samet Aybaba, yeni transfer Dentinho'yu 73. dakikada Manuel Fernandes'in yerine oyuna aldı. Oyun çıkmasına sinirlenen Fernandes sakin bir tavırla kenara gelirken, kendisine elini uzatan teknik direktör Samet Aybaba'nın elini sıkmadı. Aybaba'nın elini sıkmayan Portekizli, montunu giyerek kulübeye oturdu.




AYBABA: "PİŞMAN DEĞİLİM"
Karşılaşma sonrasında düzenlediği basın toplantısında "Fernandes'i çıkarmanızı hata olarak değerlendiriyor musunuz?" sorusuna cevap veren Samet Aybaba, "Hayır. Fernandes oyuna kötü başladı, oyuna ağırlığını koyamadı. Bırakın ağıırlığını koymayı yardımcı bile olamadı" ifadelerini kullandı.

Fernandes'in ardından 82. dakikada Ersan Adem Gülüm'ün yerine Julien Escude'yi oyuna alan Samet Aybaba bir tepkiyle daha karşılaştı. Ersan kendisinin oyundan alındığını görünce gülerek kafasını salladı ve ağır adımlarla kenara geldi. Ersan Adem'in yavaş adımlarla dışarı çıkması Samet Aybaba'yı da kızdırdı.