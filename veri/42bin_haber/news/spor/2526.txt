Wimbledon'da kar rekoru kırıldı
Dünyanın en prestijli tenis turnuvalarından biri olan Wimbledon'da bu yıl kar rekoru kırıldı.Wimbledon Tenis Kulübü Kortları'nda 25 Haziran-8 Temmuz tarihleri arasında 126'ncısı düzenlenen turnuvada, yüzde 7'lik artışla 37,8 milyon sterlin kar elde edildiği ve şampiyona tarihinde rekor kırıldığı bildirildi.

Bu yıl toplam 417 bin 700 sporseverin izlediği turnuvada, tek erkeklerde Roger Federer finalde Britanyalı andy murray'yi 3-1 yenerek 7'inci şampiyonluğunu kazanırken, tek kadınlarda ABD'li Serena Williams da Polonyalı Agnieszk Radwanska'yı 2-1 mağlup ederek şampiyonluğa uzanmıştı.

Teklerde kadınlarla erkeklerin aynı para ödülünü alıp almamasının da tartışıldığı şampiyonada, kupayı kaldıran raketler 1 milyon 150 bin sterlin para ödülünün sahibi oldu.

Wimbledon Tenis Turnuvası 2013'de 24 Haziran-7 Temmuz tarihleri arasında yapılacak.