Barcelona'dan sonra sadece Fenerbahçe
UEFA Avrupa Ligi 3. tur ilk maçında Viktoria Plzen'i deplasmanda mağlup eden Fenerbahçe, Barcelona'dan sonra Çek ekibini evinde mağlup eden ilk takım oldu.
Bu sezon UEFA Avrupa Liginde sahasında yaptığı 7 maçı kazanan Viktoria Plzen, ilk yenilgisini Fenerbahçeden aldı.

Sahasında Metalurgi Rustavi, Ruch, Lokeren, Academica, Hapoel Tel Aviv, Atletico Madrid ve Napoliyi mağlup eden Çek ekibi, Fenerbahçe karşısında aynı başarıyı gösteremedi.

Bu sezon sahasında ilk kez bir maçı gol atamadan tamamlayan Viktoria Plzen, Avrupa kupalarında sahasında 10 maç sonra kaybetti. Çek ekibi son olarak 1 Kasım 2011'de Barcelona karşısında 4-0 mağlup olmuştu.

FENERBAHÇE DEPLASMANDA YENİLMİYOR
 
Viktoria Plzeni deplasmanda 1-0 yenen Fenerbahçe, UEFA Avrupa Liginde dış sahada 5 maçtır yenilmiyor.

Bu sezon UEFA Avrupa Liginde deplasmanda daha başarılı bir performans sergileyen Fenerbahçe, dış sahada yaptığı 7 maçta 5 galibiyet, birer mağlubiyet ve beraberlik aldı.

Sarı-lacivertlilerin bu sezonki deplasman performansı şöyle:

 Vaslui-Fenerbahçe............: 1-4
 Spartak Moskova-Fenerbahçe...: 2-1
 B.Mönchengladbach-Fenerbahçe.: 2-4
 AEL Limassol-Fenerbahçe......: 0-1
 Olympique Marsilya-Fenerbahçe: 0-1
 BATE Borisov-Fenerbahçe......: 0-0
 Viktoria Plzen-Fenerbahçe....: 0-1