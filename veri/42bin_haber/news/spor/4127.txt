Kingsley Nwankwo Denizlispor yolunda
Denizlispor Teknik Direktörü Selahattin Dervent yaptığı açıklamada, Kingsley'in sezon başından bu yana takip ettiği futbolcular arasında olduğunu belirterek, futbolcunun Antalya kampına katıldığını ifade etti.
Yönetim kurulunun futbolcuyla görüşmelere başladığını söyleyen Dervent, Kingsley, Antalya kampımıza katıldı ve bu futbolcu ile görüşmeler başladı. Görüşmelerin olumlu sonuçlanması halinde Kingsley, Denizlispor forması giyecek. Forvet hattımız bu futbolcuyla güçlenecek. Kingsley takımda görmek istediğim oyunculardan birisi diye konuştu.
 
Selahattin Dervent, zor şarlar altında görev yapan tüm gazetecilerin 10 Ocak Çalışan Gazeteciler Günü'nü kutladığını bildirdi. Öte yandan Denizlispor'un Antalya kampının 12 Ocak'ta sona ereceği, takımın 1461 Trabzon maçının hazırlıklarına tesislerinde devam edeceği belirtildi.