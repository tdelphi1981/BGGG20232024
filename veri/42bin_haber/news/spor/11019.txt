'Kazanabileceğimiz maçı kaybettik'
Samsunspor teknik direktörü Besim Durmuş, Kayseri Erciyesspor karşısında cesaretli bir oyun ortaya koyduklarını söyledi, "Puanla ayrılacağımız bir maçı mağlup tamamlamanın üzüntüsü içerisindeyiz" dedi.
PTT 1'inci Ligi'nin 25'inci haftasında Kayseri Erciyesspor'da deplasmanda oynadıklarını belirten Besim Durmuş, "Golü erken bulduk. Bu bizim için avantajdı. Ancak bir türlü farkı arttıracak ve bizi rahatlatacak ikinci golü atamadık. İlk yarıda direktör dönen topumuz maçın kırılma anı olabilirdi" diyekonutu. İkinci devrede rakiplerinin kazanmak için daha fazla risk almaya başladığını vurgulayan Besim Durmuş, şöyle devam etti:

"ŞANS BİZDEN YANA OLMADI"

"Kayseri Erciyesspor ligimizin en iyi pas yapan takımları arasında. Golü bulduk ve öne geçtik. Farkı arttıracak pozisyonları da yakaladık ancak şansımız yanımızda olmadı. Orta sahadaki pas trafiğini kesmeye çalıştık. Bunu başaramadığımız anlarda üst üste kalemizde iki gol gördük. Kazanmaya yakın olduğumuz bir maçtan mağlup ayrılmak bizi derinden üzdü. Artık önümüzdeki Adanaspor maçını düşünmek zorundayız."

ABDULKADİR'E CEZA KAPIDA

Bu arada Kulüp Başkanı Emin Kar, Kayseri Erciyesspor maçının 84'üncü dakikasında kırmızı kart gören Abdulkadir Özgen'e, teknik heyetten gelecek rapor doğrultusunda ceza verilebileceğini söyledi.