Aslan'a 5 kardeş
F.Bahçe, voleybolda Cim Bom'u 3-1 yenip, rövanşı aldı. Futbol U14 ve U15 ile yıldız basketteki 2 maçta da zafer Fener'in oldu
 F.Bahçe'den G.Saray'a karşı psikolojk zafer... Sarı-Lacivertliler, Elit Akademi Futbol Ligi derbilerinde U14'te Alper Uğuz ve U15'te de Kubilay Bilen'in golleriyle ezeli rakibini 1-0'lık skorlarla geçmeyi başardı. Kanarya'nın Yıldız Bayan Basketbol takımı 71-50, Yıldız Erkek Basketbol takımı da 75-51'le Sarı-Kırmızılılara karşı aynı gün duble yaptı.
 ALTYAPI maçlarının ardından sıra Acıbadem Erkekler Voleybol Ligi'nde sonucu merakla beklenen müthiş derbiye geldi. F.Bahçe Grundig, ligin ilk yarısında 3-1 mağlup olduğu Cim Bom'dan rövanşı aynı skorla aldı. 
 SON SET NEFESLERİ KESTİ
 ANTRENÖR Fabio Soli yönetiminde üst üste 3. galibiyetini alan Sarı-Lacivertliler, ilk iki seti 25-22 ve 26-24 aldıktan sonra maç sayısından yararlanamadığı 3. seti 27-25 kaybetti. Son sette 26-24 ile zafer F.Bahçe'nin oldu.
  