Emenike: 'Fenerbahçe'ye gelirim'
Reyes ve Ziegler'den sonra Emenike konusunda da yeni gelişmeler var 
 Fenerbahçe’de flaş gelişme... Aziz Yıldırım’ın, “3 oyuncu transfer edeceğiz” açıklamasının ardından gözler yıldızlara çevrilmişti. Reyes, Ziegler ve Valbuena’dan sonra ses getirecek bir bomba daha var: Emmanuel Emenike... 2010-2011 sezonunun bitiminde Karabük’ten 9 milyon Euro’ya transfer edilen ancak resmi maça çıkamadan 10 milyon Euro bedelle Spartak Moskova’ya gönderilen ve “Yaşadıkları ağır geldi, gitmek istedi” denilen Emenike’nin, gerçekte maddi sıkıntılar nedeniyle satıldığı öğrenildi. O dönem, “Çok istemiştim, ama göndermek zorunda kaldık” yorumunu yapan Kocaman’ın, şimdi yeniden Emenike’yi istediği bildirildi. İstanbul’daki maçta Kocaman’ın elini öpen Emenike de dönmek istiyor. Moskova’ya alışamayan, teknik direktörüyle anlaşamayan, Nijeryalı’nın ayrılmasına Spartak da sıcak bakıyor. 2016’ya kadar kontratı bulunan Emenike için belirlenen bedel 12 milyon Euro.
 
 MENAJERİ GÖRÜŞMEYE AÇIK
 
 Oyuncunun menaceri Erdem Konyar, “Kulüpler görüşüyor olabilir. Bize ‘görüşün’ derlerse, açığız” yorumu yaparken, Emenike’nin yakınlarına söyledikleri ise gündem yaratacak cinsten: “Çok istedim, ama bir kez bile Fenerbahçe forması giyemedim.  Şimdi bir şansım daha olabilir, gelirim.”
 
 Fanatik