Lazio'lu holiganlar kan döktü
UEFA Avrupa Ligi J Grubu'nda oynanacak Lazio-Tottenham maçı öncesi Roma sokakları kan gölüne döndü.
Şehir merkezine yakın bir barda maç saatini bekleyen Tottenham taraftarları, Lazio'lu holiganların saldırısına uğradı.  
10 kişilik grup halinde dolaşan ve 9'u İngiliz, 1 tanesi de Amerikalı olan Tottenham taraftarları, maskeli bir grup tarafından bıçak ve soplarla darp edildi. Lazio'lu holiganlar sadece Tottenham'lı taraftarlara saldırmakla kalmazken mekanda taş üstünde taş bırakmadı. Olay yerine gelen polisler delil topladı. 
Bazı İngiliz taraftarların ağır şekilde yaralandığı öğrenilirken polis sözcüsü, saldırganların belirlenemediğini ifade etti. J Grubu'nda zirve mücadelesi veren iki takım 20:00'da başlayacak maçta karşı karşıya gelecek.  
İngiliz basını olaya büyük tepki göstererek "Lazio Avrupa kupalarından atılsın" dediler.

LAZIO'LU HOLİGANLAR DEHŞET SAÇTI