"Hak ettiğimiz yerlere geleceğiz"
Orduspor Kulübü Başkanı Nedim Türkmen, İnşallah güzel sonuçlarla hak ettiğimiz yerlere doğru geleceğiz dedi.
Türkmen yaptığı açıklamada, Kardemir Karabüspor karşılaşmasında alınan galibiyetten dolayı mutlu olduklarını söyledi. Sıkıntılı bir süreç yaşadıklarını ancak Kardemir Karabüskspor maçının kendileri için dönüm noktası olduğunu vurgulayan Türkmen, şunları kaydetti: Bu maçta da şanssızlıklar yaşadık. İlk devre 4-0 olması gerekirken 1-2 oldu. Ama maçta bunlar var. Maç sonunda rakibimizden 3 puan aldık. Ancak işimiz bitmiyor. Çünkü önümüzde daha 10 maç var. Oyuncularımıza ve teknik heyetimize güveniyoruz. Çalışıyoruz ve bunun karşılığını alacağız. Şehrin bütünlüğünü devam ettireceğiz. Takıma destek veren taraftarlarımıza teşekkür ediyoruz. İnşallah güzel sonuçlarla hak ettiğimiz yerlere doğru geleceğiz.
 
Nedim Türkmen, önlerinde çok önemli Sanica Boru Elazığspor maçı bulunduğunu, bu karşılaşmadaki hedeflerinin deplasmandaki ilk galibiyeti almak olacağını sözlerine ekledi.