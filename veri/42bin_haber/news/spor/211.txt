Güiza'ya sürpriz talip!
Eski Fenerbahçeli Daniel Güiza'nın yolu Malezya Ligi'ne düşecek gibi görünüyor...
 Bir dönem Fenerbahçe forması da giyen Daniel Güiza'nın La Liga ekiplerinden Getafe ile yollarını ayırdıktan sonra Uzak Doğu'ya açılanlar kervanına katılabileceği konuşuluyor.
 ESPN'in haberine göre İspanyol oyuncu, 2013 yılından itibaren Malezya Süper Lig ekiplerindne Johor'un formasını giyebilir. Gelecek sezona iddialı girmeyi planlayan Johor'un Malezyalı milli birkaç futbolcu ile de görüştüğü ve dikkat çeken bir takım kurmak üzere Güiza'yı da listelerine aldığı belirtildi.
 Fenerbahçe'de kaçırdığı gollerle saç baş yolduran ancak İspanya'nın Avrupa Şampiyonu kadrosunda yer alan Güiza son olarak Getafe forması giymiş ancak beklenen performansı sergileyememişti.
  