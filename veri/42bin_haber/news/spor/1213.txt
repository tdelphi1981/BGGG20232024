"Aras Özbiliz gündemimizde"
Ajax altyapısında yetişen ve şu an Rusya'nın Kuban Krasnador takımında forma giyen Aras Özbiliz Beşiktaş'ın gündeminde.Konuyla ilgili olarak Radyospor'dan Özgür Sancar'a açıklama yapan Beşiktaş Yönetim Kurulu Üyesi Levent Erdoğan, "Aras Özbiliz, transfer listemizde olan bir oyuncu.  Bu oyuncu üzerinde teknik heyetimizin çalışmaları var. Aras gibi genç ve yetenekli oyuncular gündemimizde. İlkemiz genç, yetenekli ve disiplinli olması temel prensibimiz. Bu kriterler doğrultusunda gereken transferler yapılacaktır. Kesin olarak bir izim üzerinde durmuyoruz; ama Aras Özbiliz de listede. Aras listenin başındaki isimlerden bir tanesi. Onun gibi oyuncuların takımımıza faydalı olduğunu bugün görüyoruz" dedi.  
 
2- 3 TRANSFER YAPACAĞIZ

Erdoğan, "İki üç tane transfer yapmamız gerekiyor. Aynı felsefeyle gençe ve gelecek vaadeden oyuncular alacağız. Teknik Heyet ve Futbol Komitesi çok sıkı bir çalışma yürütüyor" şeklinde konuştu. 
 
OZAN'DAN VAZGEÇTİK

Levent Erdoğan, "Ozan İpek, genç ve faydalı olabilecek bir oyuncu; ama sanırım disiplinsiz hareketlerini devam ettiriyor. Takım kadrosundan çıkartılmasına rağmen, bundan ders alıp azim göstermiyor. Teknik heyet ve izleme komitemizin yaptığı araştırma sonrasında, yönetim kurulu olarak ortak bir karar alıp Ozan'ın transferinden vazgeçtik" dedi.
 
STAT KONUSUNDA BAŞBAKAN BİZİ ÇOK DESTEKLİYOR 

Stad konusunda başkanımız gerekli çalışmayı yapıyor. Başbakan'ın da bu konuda bizi çok büyük bir desteği var. Beşikaş'ın ihtiyaçlarına ve bölgenin tarihsel yapısına uygun bir stat yapılması için çalışmalar var. Sayın başkanımız bu konuda çok heyecanlı. 2000 ile 2004 yılı içerisinde yönetimde olduğu dönemden bu yana tesislerden sorumluydu. O dönemden bu yana Beşiktaş'a tesis kazandırmak istiyor. Şimdi kulübümüze güzel bir eser, güzel bir stat kazandırmak istiyor.