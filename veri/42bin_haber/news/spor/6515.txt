Barcelona yönetimi Valdes'e kucak açtı
 
 Barcelona'nın altyapısından yetişen Victor Valdes, 1995 yılından bu yana giydiği formasına veda etmeye hazırlanıyor. 31 yaşındaki kaleci, yeni bir deneyim yaşamak istediği gerekçesiyle, 2014 yılının haziran ayında sona erecek sözleşmesini uzatmayacağını açıkladı. Ancak ne kulüp yönetimi ne de taraftar, Valdes'in gitmesini istiyor.
 
 La Liga'da oynanan son Osasuna maçında, taraftar maç boyunca Valdes'e büyük destek verdi. Bu duruma dikkat çeken başkan Sandro Rosell; "Nou Camp kararını verdi. Taraftar Valdes'in kalmasını istiyor. Kulübün kapıları ona her zaman açık. Kararını değiştirmesi halinde, Valdes ile yeni bir kontrat üzerinde görüşmeye hazırız" dedi.
 
 Barcelona ile5 La Liga - 3 de Şampiyonlar Ligi şampiyonluğu kazanan Valdes, La Liga'da en az gol yiyen kaleciye verilen Zamora ödülünü de 5 kez evine götürmüştü. 
 
 NTV Spor