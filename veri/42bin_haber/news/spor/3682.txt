Tecrübeli defans oyuncusu Adanaspor'da
PTT 1inci Lig ekiplerinden Adanaspor, ligin ilk yarısında Denizlispor forması giyen Özgür Bayer ile 1.5 yıllık sözleşme imzaladı.Futbol şube sorumlusu Hamza Akgül ve Basın Sözcüsü Bülent Uzel ile bir araya gelen 34 yaşındaki savunma oyuncusu, kendisini turuncu beyazlı renklere bağlayan sözleşmeyi imzalarken takımla birlikte ilk antrenmanına da çıktı.

Genç oyuncuların bulunduğu bir takıma geldiğini ve tecrübesini sahaya yansıtmak istediğini belirten tecrübeli futbolcu, "Vakit geçirmeden çalışmalara başladım. Adanasporda çok tecrübeli isimler ve yetenekli genç oyuncular var. Geldiğim ilk günden itibaren arkadaşlığın üst seviyede olduğunu gördüm. Herkes birbirini çok seviyor ve saygı duyuyor. Teknik direktörümüzde antrenmanlarda oyuncuların tamamı ile yakından ilgileniyor. Kampı iyi geçirerek ikinci yarıya başlamak istiyoruz" dedi.