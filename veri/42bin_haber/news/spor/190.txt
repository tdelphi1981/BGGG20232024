4*4'lük şampiyon
'Engelsiz Aslanlar' 4. kez Kıtalararası şampiyon oldu
 Japonya'daki şampiyonada ev sahibi Miyagi Max'ı da 68-47 yenen Aslanlar, üst üste 2, toplamda 4. defa bu başarıyı elde edip, tarihe geçti
 Kenan KARCI
 G.Saray Tekerlekli Sandalye Basketbol Takımı, Japonya'daki Kıtalararası Kupa'nın final maçında ev sahibi ekip Miyagi Max'ı 67-48 yenerek, şampiyon oldu 'Engelsiz Aslanlar', Kıtalararası Kupa final maçında ev sahibi ülkeden Miyagi Max ile karşılaştı. Mücadeleden 67-48'lik skorla üstün ayrılan Aslanlar, üst üste ikinci, toplamda ise dördüncü kez Kıtalararası Kupa'da şampiyon olma başarısı gösterdi.
 ENGELLİ İNSANLAR İÇİN BİR UMUT
 MAÇA Piotr Luszynski, Sofyane Mehiaoui, İsmail Ar, Fikri Gündoğdu ve Mateusz Filipski 5'iyle başlayan G.Saray bu kupayı en çok kazanan takım olma ünvanını da ele geçirdi. 
 G.SARAY Yönetim Kurulu Üyesi Sedat Doğan, bu başarının çok önemli olduğunu ve kamuoyunun buna hak ettiği ilgiyi görmesi gerektiğini söyledi. Doğan, 'Engelsiz Aslanlar'ın ellerine sağlık. Bu kupa çok anlamlı. Onlar Türkiye'nin aydınlık yüzü. 'Engelli' olarak tanımlanan insanların engelsiz başarıları çok mühim. Engelsiz olanların yapamadıklarını bu kardeşlerimiz yaptı' dedi.
 ELBETTE AĞA'NIN ELİ TUTULMAZ
 TÜRKİYE'NİN yüzde 10'unun her hangi bir şekilde bedensel engelli olduğunu ancak altyapı uygun olmadığı için bu insanları sokaklarda göremediklerini de belirten Sedat Doğan, 'Bu başarı onların yaşama sevincine bir katkı, bir ümittir, topluma da bir mesajdır. Bu hizmet çok önemli.  Yönetim Kurulu olarak bunu karşılıksız bırakmamız söz konusu değil. Şube önerir biz de gereken primi veririz. Elbette Ağa'nın eli tutulmaz. Ama biz zaten bu tür yatırımlarımızla maddi desteğimizi sonuna kadar veriyoruz' diye konuştu.