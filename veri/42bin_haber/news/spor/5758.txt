F.Bahçe'nin rakibi Arras
Basketbol FIBA Kadınlar Avrupa Ligi B Grubu'nda yer alan Fenerbahçe, gruptaki 10. maçında kendi sahasında Fransa'nın Arras takımıyla karşılaşacak.Ülker Sports Arena Salon 2'de yapılacak karşılaşma buakşam saat 20.00'de başlayacak.

Grupta 9 maçta 7 galibiyet, 2 yenilgi alan Fenerbahçe, 16 puanla ikinci sırada bulunuyor. Arras ise 9 maçta 1 galibiyet, 8 yenilgi ve 10 puanla 7. ve son sırada yer alıyor.

İki takım arasında Fransa'da yapılan karşılaşmada Fenerbahçe, rakibini 88-59 mağlup etmişti.

Didem Akın: Yeni transferimiz Kublina'yı bu maçta ilk kez göreceğiz
Fenerbahçe Menajeri Didem Akın, grupta kalan tüm maçlarını kazanmak istediklerini, Arras maçına bu konsantrasyonla çıkacaklarını söyledi.
Akın, AA muhabirine yaptığı açıklamada, deplasmandaki ilk maçta rakiplerini farklı yendiklerini belirterek, Aynı konsantrasyonu bu maçta da sergilememiz gerekiyor. Grubumuzda kalan tüm maçları kazanmayı hedefliyoruz diye konuştu.
Arras'ın antrenör değişikliğine gittiğini vurgulayan Didem Akın, Antrenör değişikliğinden sonra daha farklı oynuyorlar. Geçen hafta Famila Schio'yu yenip, ilk galibiyetlerini aldılar. Daha dikkate alacağımız bir ekip şeklinde konuştu.
Akın, yeni transferleri Ieva Kublina'nın Arras maçında ilk kez sarı-lacivertli formayı giyeceğini kaydederek, Kublina'yı Avrupa'da uzun rotasyonda takıma güç katsın diye transfer ettik. Bu maçta onu da görme şansımız olacak ifadelerini kullandı.

puan durumu
FIBA Avrupa Kadınlar Ligi (B) Grubu'nda puan durumu şöyle:

Takımlar O G M A Y P
----------------------------------------------------
1. Famila Schio 10 7 3 704 663 17
2. Fenerbahçe 9 7 2 720 604 16
3. Good Angels Kösice 9 7 2 711 638 16
4. Nadezhda 10 6 4 698 718 16
5. UE Sopron 10 2 8 694 731 12
6. M. Targoviste 9 3 6 629 690 12
7. Arras 9 1 8 537 649 10