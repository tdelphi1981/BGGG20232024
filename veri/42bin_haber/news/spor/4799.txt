Mesut'un seksi kaprisi
Real Madrid'in yıldızı, gönlünü 2009'da dünyanın en seksi kadını seçilen Mandy Capristo'ya kaptırdı. 23 yaşındaki şarkıcı, söz yazıyor, dans ediyor ve model
 İşte Mesut Özil'in güzel kaprisi... Türk futbolcu, Madrid'te gözlerini güneş gözlüklerinin arkasına gizleyen genç bir kadınla alışveriş yaparken görüntülendi. Alman Bild Gazetesi, Real Madrid'in yıldızının gönlünü kaptırdığı esmer güzelin Alman şarkıcı Mandy Grace Capristo (23) olduğunu ortaya çıkardı. 
 CAPRİSTO, 2009'da FHM okuyucuları tarafından 'Dünyanın en seksi 100 kadını' anketinde birinci seçildi. Mesut'un 2010'da Sarah Connor'ın kız kardeşi Anna Maria'dan ayrıldıktan sonra kalbi boştu. La Liga'da zor günler geçiren Real'in en istikrarlı oyuncusu olan Mesut'un Mandy Capristo ile ilişkisinin performansına nasıl yansıyacağı İspanyol ve Alman medyasının en çok merak ettiği konuların başında geliyor. Capristo, söz yazıyor, dans ediyor zaman zaman da modellik yapıyor.
 EN SEKSİ 100'DE BİRİNCİ
 Mesut'un Madrid sokaklarında alışveriş yaparken görüntülendiği yeni aşkı Capristo, FHM okuyucularının 'Dünyanın en seksi 100 kadını' anketine 2007'de 10. sıradan girdi. İki yıl sonra ise Mesut'un yeni sevgilisi aynı dergide dünyanın en seksi kadını unvanına layık görüldü.
  