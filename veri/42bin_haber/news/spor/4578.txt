Sneijder'e 20'lik yedek
Wesley Sneijderin Hayır demesi ihtimaline hazırlık yapan sarı kırmızılı yönetim, Hollandanın Heerenveen takımında forma giyen genç Sırp oyuncu için menajerler aracılığıyla nabız yokladı.
SNEIJDERin alternatifi 20 yaşındaki Djuricic Interden ayrılmasına kesin gözle bakılan ancak henüz Galatasaraya da Evet demeyen Wesley Sneijderden haber bekleyen G.Saray, alternatifini de belirledi. 
Hollandalı yıldız için 8 milyon Euro bonservis bedeli ve yıllık 4 milyon Euro garanti, maç başına da 25 bin Euroyı gözden çıkaran G.Saray, Sneijderın alternatifini ise onun ülkesinde forma giyen bir oyuncu ile hazırladı.  
SIRP MİLLİ TAKIMINA DA GİRDİ 
Heerenveen takımında forma giyen 20 yaşındaki Djuricicin özellikleri sarı kırmızılılar tarafından son derece cazip bulundu. Hollanda Liginde bu sezon 18 kez forma giyen ve aynı zamanda Sırbistan Milli Takımında da görev alan Filip Djuricic her iki ayağını da kullanabiliyor. 
Djuricic, ofansa dönük orta saha yani forvet arkasının yanı sıra, sol kanat başta olmak üzere her iki kanatta da forma giyiyor. 
BONSERVİSİ 5 MİLYON EURO 
Genç oyuncunun özellikle bu çok yönlülüğü, teknik direktör Fatih Terimin dikkatini çekti. Geleceğin yıldızı gözüyle bakılan Sırp yıldız, bu meziyetleriyle Galasarayın transfer listesine girmeyi başardı. 
Bonservis bedeli 5 milyon Euro olan genç futbolcu için, Sneijder transferinin yatması halinde sıkı markaj başlayacak. Menajerler nezdinde görüşmelerin başladığı Djuricicin, G.Sarayı kariyeri için bir basamak görmesi ve şampiyonlar liginde mücadele edecek olması nedeniyle sarı kırmızılı kulübe sıcak baktığı öğrenildi.