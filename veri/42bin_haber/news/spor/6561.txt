Xavinin kariyerindeki 10 önemli an

1-İlk kez Barcelona formasını giydi 
18 Ağustos 1998: Barcelona formasını ilk kez 18 Ağustos 1998 tarihinde İspanya Süper Kupasında Mallorcaya karşı giydi. Louis Van Gaalin güvenini boşa çıkarmayan Xavi, maçı 21 kaybetmelerine rağmen Barcelonanın tek golünü attı. 
2- Vallodolid maçında şov yaptı 
20 Aralık 1998: Vallodolid maçında attığı golle takımına üç puanı getiren Xavi, sadece kulübünün 10. sıraya yükselmesini sağlamadı aynı zamanda Barcelonanın La Ligada muhteşem bir geri dönüşe imza atmasında başrol oynadı. 
3- Real Madrid maçını kazandıran golü attı 
25 Nisan 2004: Barcelonanın ezeli rakibi Real Madridi deplasmanda 2-1 yendiği maçta galibiyeti getiren gol Xaviden geldi. Xavi, tüm çabalarına rağmen takımının o sezon ligi ikinci sırada bitirmesine engel olamadı. 
4- 6 yıl süren  hasreti bitirdi  
14 Mayıs 2005: Barcelona, Xavinin önderliğinde 6 yıllık aranın ardından La Liga şampiyonluğuna ulaştı. Takımın teknik direktörlüğünü ise, bir dönem Galatasarayı da çalıştıran Hollandalı Frank Rijkaard yapıyordu.  
5- Kulübün tarihine adını yazdırdı 
19 Eylül 2007: Xavi, Lyon ile oynadıkları maçta 85. kez şampiyonlar liginde forma giyerek, Barcelonanın efsane futbolcusu Miguelinin rekorunu egale etti. Bir hafta sonra ise rekoru kırarak tarihe geçti. 
6-Devler Liginde mutlu sona ulaştı 
27 Mayıs 2009: Şampiyonlar Ligi finalinde Manchester Unitedı yenen Barcelona kupayı kazanan taraf olurken, Xavi bu karşılaşmada maçın adamı seçilirken; turnuvanın en iyi orta saha oyuncusu unvanının da sahibi oldu. 
7- Altın Topun sahibi oldu  
1 Aralık 2009: Altın Top ödüllerinde üçüncü olan Xavi, aynı yıl Barcelona ile birlikte 6 kupa birden kazandı. Bu dönemde Barcelona formasını giyen bütün oyuncular, adını tarihe altın harflerle yazdırdı.  
8- El Clasicoda açılış ondan  
29 Kasım 2010: Barcelonanın Real Madrid ile oynadığı ve 50 kazandığı El Clasico maçında yakın dostu Casillası mükemmel bir vuruşla avlayan Xavi, karşılaşmanın ilk golünü attı. 
9- 550 maça çıkıp, yerini sağlamlaştırdı 
5 Ocak 2011: Xavi Hernandez, 550 karşılaşma ile Katalan kulübünün tarihinde en fazla forma giyen oyuncu oldu. Deneyimli futbolcu, Katalan ekibinin tarihindeki yerini biraz daha sağlamlaştırdı.  
10- İngilterede üçlemeyi yaptı 
28 Mayıs 2011: Barcelona, Wembley Stadında Manchester Unitedı mağlup ederken, Xavi Hernandez üçüncü kez Şampiyonlar Ligi kupasını kaldırdı. Deneyimli oyuncu, yine başarılı performansıyla göz doldurdu.