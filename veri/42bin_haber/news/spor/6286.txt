"Muratpaşa'ya kaybetmemize rağmen..."
Ardeşen Gençlik ve Spor Kulübü'nün başkanı Sultan Rauf Oğuz, Muratpaşa Belediyespor'a kaybetmelerine karşın, taraftarlara zevkli bir karşılaşma izlettiklerini söyledi.Bayanlar Hentbol Süper Ligi'nde mücadele eden Ardeşen Gençlik ve Spor Kulübü'nün başkanı Sultan Rauf Oğuz, Süper Lig'in lideri Muratpaşa Belediyespor karşısında kaybetmelerine karşın, taraftarlara zevkli bir karşılaşma izlettiklerini söyledi. Oğuz, yaptığı açıklamada, Muratpaşa Belediyesi'ne 29-22 mağlup olduklarını ifade ederek, maçı kazanacak fırsatları değerlendiremediklerini belirtti.

MURATPAŞA BELEDİYESİ DEPLASMANDA GALİP

Muratpaşa maçının aslında kazanılabilecek bir maç olduğunu kaydeden Oğuz, şunları belirtti:

Üst üste oynadığımız lig ve kupa maçlardan dolayı takımımız biraz yorgundu. Muratpaşa karşısında birinci devrede kaybettiğimiz maçın rövanşını almak istemiştik. Sonuçta Muratpaşa Belediyesi güçlü bir ekip. Ülkemizi Avrupa'da temsil eden bir takım ve ligde hiç yenilgileri yok. Süper Lig'in lideri Muratpaşa Belediyespor karşısında kaybetmemize karşın taraftarlarımıza zevkli bir karşılaşma izlettik. Taraftar da bizi bu maçta en iyi şekilde destekledi. Bu taraftar olduğu sürece hentbol takımımızın geleceğini parlak görüyorum. Biz de bu taraftarı mahcup etmeyecek sonuçlar alacağız.

Oğuz, Çarşamba günü Çankaya Belediyespor ile kupa maçına çıkacaklarını belirterek, taraftarların salonu yine doldurarak kendilerini desteklemelerini istedi.