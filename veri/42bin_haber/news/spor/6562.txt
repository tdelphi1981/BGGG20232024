Akhisar Belediyespor'da forvete takviye
Akhisar Belediyespor, Denizlispor'dan Özgür Can Özcan ile 3,5 yıllığına anlaştı.
Akhisar Belediyespor Basın Sözcüsü İbrahim Evren Acar yaptığı açıklamada, teknik ekibin raporu doğrultusunda son olarak Denizlispor'da forma giyen 24 yaşındaki Özgür Can Özcan ile 3,5 yıllığına anlaştıklarını belirtti. İmza töreninin Kayserispor maçından sonra yapılacağını ifade eden Acar, Özgür Can, şu an takımla idmanlara çıkıyor. Takımda 23 numaralı formayı giyecek dedi.
 
Özgür Can Özcan'ın Galatasaray, Kayserispor, Çaykur Rizespor, Adanaspor ve Karşıyaka'nın ardından son olarak Denizlispor'da toplam 204 karşılaşmada forma giydiği, Süper Lig'de 21 maçta 3 golünün bulunduğu belirtildi.