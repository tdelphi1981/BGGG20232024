İBB'den Alkmaar'a farklı prova
İkinci yarı hazırlıklarını Antalya'da sürdüren İstanbul Büyükşehir Belediyespor, özel maçta Hollanda'nın AZ Alkmaar takımını 4-1 yendi. Turuncu-lacivertli kulüpten yapılan açıklamaya göre, takımın kamp yaptığı Belek'teki Gloria Verde Resort'un sahasında oynanan karşılaşmada İstanbul ekibi, rakibini 50 ve 69. dakikalarda Ömer Can Sokullu, 71. dakikada Efe İnanç ve 78. dakikada Serhat Gülpınar'ın attığı gollerle mağlup etti. AZ Alkmaar'ın tek golü ise 49. dakikada Fernando Lewis'den geldi.

İstanbul Büyükşehir Belediyespor, yarın sabah yapacağı antrenmanın ardından kampı tamamlayıp, İstanbul'a dönecek.