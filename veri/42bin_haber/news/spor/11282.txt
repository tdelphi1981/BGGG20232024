UEFA'dan Fenerbahçe'ye bir yasak daha
Fenerbahçe Kulübü, İstanbul Emniyet Müdürlüğüne başvurarak, Viktoria Plzen maçı için güvenlik talebinde bulundu. UEFA yetkilileri dün statta incelemelerde bulundu ve İngilizce yazılan, Sessiz çığlığınla saldır pankartını kaldırttı.
Seyircisiz oynanan BATE Borisov maçında stat dışından paraşütle gönderilen işaret fişekleri nedeniyle UEFAdan ceza alan sarı-lacivertli kulüp, yine seyircisiz oynanacak Viktoria Plzen maçında benzer olayların tekrarlanmaması için emniyetten ek güvenlik istedi.

Özellikle stat çevresinden atılabilecek yabancı ve yanıcı maddeler sarı-lacivertli kulübün korkulu rüyası durumunda. Yeni bir saha olayı yaşanması halinde UEFA tarafından 1 yıl süreyle Avrupa kupalarından men edilecek Fenerbahçe dünkü güvenlik toplantısında emniyet yetkililerinden kendilerine yardımcı olunmasını istedi. Emniyetin bugün stat çevresinde uygulayacağı tedbirler şöyle:

1- Stadın çevresindeki güvenlik şeridi genişleyecek. 
2- Toplu organizasyonlara izin verilmeyecek. 
3- Şüpheli görünen kişiler kontrol edilecek ve stat çevresine yaklaştırılmayacak. 
4- Önceki maça göre daha fazla sayıda emniyet gücü görev yapacak.
5- Gerekirse havadan destek sağlanacak. 
6- Çevre kameralardan stat çevresi ve yakınındaki her türlü hareket saniye saniye takip edilecek. 
7- Emniyet güçleri kulüple sürekli iletişimde olup, bilgi alışverişinde bulunacak.

UEFA yetkilileri dün statta incelemelerde bulundu ve İngilizce yazılan, Sessiz çığlığınla saldır pankartını kaldırttı.