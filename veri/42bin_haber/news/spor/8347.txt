Premier Lig'e Alman modeli geliyor
İngiliz futbolunda yeni reformların gerektiğini belirten hükümet, Premier Lig'de köklü değişikliğe gidileceğini açıkladı.
Milletvekillerinin mali yönetim kaygılarını ortaya koymasının ardından İngiliz hükümeti, 201314 sezonunun başlaması ile belirlenen reformları gerçekleştirerek savurganlık dönemini sona erdirmek istiyor. Hükümet aslında 50 yıl önce yani Almanya Bundesliga'nın kuruluşundan bu yana yürürlükte olan "lisanslama sistemini" kullanmaya hazırlanıyor. Bundesliga'nın lisans sistemi; spor, hukuk, personel, medya-teknik, güvenlik, altyapı, idari ve tüm mali yeterliliği kapsayan bir dizi kural çerçevesinde lige katılmak isteyen her kulübü inceliyor.

2011-12 sezonunda Bundesliga için hazırlanan raporda;

1- Bundesliga gelirleri ilk kez 2 milyar Euro'ya ulaştı.
2- Bundesliga kulüpleri 55 milyon kar üretti.
3- 18 kulüpten 14'ü kar etti (200910 sezonunun iki katı) elde edilen veriler Premier Lige örnek olurken, lisans sistemiyle kulüplerin borç batağına girmesinin önüne geçiliyor.

Alman futbol ligi (DFL) Başkanı Dr Reinhard Rauball yaptığı açıklamada, "Bu tamamen Alman mentalitesi. Yüksek borç bizim toplumumuzda popüler bir yere sahip değildir" ifadelerini kullanırken 2007 yılında zor zamanlar yaşayan Borussia Dortmund'u örnek gösterdi.

Rauball, "Dortmund sıkı kuralların olumlu etkilerini zincirleme şekilde gördü. Bu sistemle maliyetleri basit bir şekilde denetim altına alırken daha büyük harcamaların önüne geçiliyor. Kulüp yönetimleri artık daha profesyonel şekilde yönetilirken, yüksek gelirler yaratılıyor. DFL tarafından oluşturulan medya gelirleri de artışta bir etkendir" dedi.

Bilet fiyatları 23 Euro

İngiltere'de bilet fiyatlarının tartışıldığı bir dönemde Bundesliga'nın bilet fiyatları da oldukça dikkat çekici. Stadyumlarda ortalama bilet fiyatlarının 23 Euro olması herkesin stadyumlara gelerek takımlarının başarısına katkıda bulunmasını sağlıyor.

Kar bizim başarımızın temelidir

Borussia Dortmund'un Bundesliga için en güzel örneklerinden biri olması "kar bizim başarımızın temelidir" diyen Almanların gurur kaynağı oldu. Reklam, medya dağıtım ve bilet satışları rekor gelirler üretmesine yardımcı olurken daha çok alt yapıya ağırlık verildi. Alman futbolu yabancı oyunculara milyonlarca euro harcamaktansa Mario Götze, Thomas Müller ve Marco Reus gibi yetenekleri yeşil sahalara kazandırdı. Almanlar kendi akademilerindeki yetenekleri yetiştirmek için 105 milyon Euro yatırım yaptı.

Fark 350 milyon Euro

Ligdeki kaliteyi yabancı oyuncularla yakalayan İngilizler transfer için 2011-12 sezonunda 650, Almanya ise 300 milyon Euro harcadı.

İngilizler Finansal Fair Play'i öğrenecek

Deloitte Spor İşletme grup müdürü Paul Rawnsley, Bundesliga'nın başarısını görmezden gelemeyeceklerini ancak futbol kuruluşlarının İngiliz modelini öğreneceğini söyledi. Rawnsley, "global pazarlama ve gelir yaratma açısından, 
Premier Lig dil uzatılamaz bir pozisyon elde etti. UEFA'nın getirdiği Finansal Fair Play ile birlikte Premier Lig kulüpleri de gelecek sezondan itibaren maliyetleri kontrol etmeyi öğrenecek" diye konuştu. 
                                                        Premier Lig                     Bundesliga 
Kuruluş                                              1992                                1963 
Kulüpler                                             20                                   18 
Ortalama Seyirci                                34.601                             44.293 
Ort.Bilet Ücreti                                  34                                 23  
Transfer Harcaması                             650 milyon                     300 milyon  
Gelir                                                 2,72 milyar                     2 milyar  
Kar                                                   80 milyon                       183 milyon  
 