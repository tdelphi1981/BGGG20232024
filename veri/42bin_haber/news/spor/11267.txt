Hedefi (A) Milli Takım'a yükselmek
Ankaragücü'nün genç yeteneği Hasan Ayaroğlu, Alt kategorilerde kendimi ispat edip, (A) Milli Takım'a kadar yükselmek istiyorum dedi.Milli forma altında alt kategorilerde şu ana kadar 6 kez forma giydiğini belirten Ayaroğlu, Gerek milli takımda, gerekse de Ankaragücü forması altında elimden gelenin en iyisini yapmaya çalışıyorum. Alt kategorilerde milli takım forması giymenin gururunu yaşıyorum. Alt kategorilerde kendimi ispat edip, (A) Milli Takım'a kadar yükselmek istiyorum. Umarım bir gün bu hayalime kavuşurum diye konuştu.

Kendisine örnek aldığı birçok futbolcu olduğunu ifade eden Hasan Ayaroğlu, şöyle devam etti: Mutlaka örnek aldığım isimler var ama ben daha çok isimlerin üzerinde durmak yerine, onların en iyi özelliklerini örnek almaya çalışıyorum. Çok fazla eksik noktam olduğunun farkındayım. Örneğin güç ve fiziki açıdan biraz gerideyim. Eksik noktam çok fazla. özellikle güç ve fizik açısından yeterli durumda değilim. Henüz 17 yaşındayım ve eksiklerimi gidermek adına üzerime düşenleri biliyorum. Antrenmanlar sonrasında bu eksiklerimi gidermek adına ekstra çalışmalar yapıyorum. Biliyorum ki fizik açısından güçlü olursam, bu futboluma da yansıyacak ve sahada çok daha verimli işler yapabileceğim.

Çocukluktan beri Ankaragücü tarafarı

Hasan Ayaroğlu, babasıyla beraber küçükken Ankaragücü maçlarına gittiklerini vurgulayarak, Babam beni Ankaragücü'ne yazdırdığı günden beri çok iyi bir Ankaragücü taraftarıyım dedi.

Babasıyla gittiği maçlarda taraftarların arasında oturduğunu ve sesi kısılana kadar tezahürat yaptığını söyleyen genç futbolcu, (Yemin ettik, gelecek güzel günler) en sevdiğim tezahürat. Ankaragücü taraftarı çok başka, onların her maçta bizi sonuna kadar desteklemeleri, her maçta itici bir güç oluyor. Babamla maçlara gittiğimiz o zamandan beri hep Ankaragücü forması altında oynamayı hayal ederdim. Çok şükür ki bu hedefime ulaştım ifadelerini kullandı.

Yabancı takımların transfer listesinde

17 yaşındaki Hasan Ayaroğlu, milli takım forması altında sergilediği maçlar sonrasında yurt dışından takımların da kendisini takibe aldığını belirtti.

Milli takım ile birlikte Rusya'da katıldıkları bir turnuva sırasında Rubin Kazan yetkilileri tarafından izlendiğini kaydeden Ayaroğlu, Rubin Kazan'ın beni takip ettirdiğini ve ilgilendiğini biliyorum, beğenilmek güzel bir duygu. Resmi bir teklif olmadı ama Rus ekibinin transfer listesinde olduğumu biliyorum. Hem milli takım forması altında bir turnuvaya çıkmanın gururunu yaşıyorum, hem de Ay-yıldızlı forma altında ortaya koyduğum performansın beğenilmesi beni daha da motive ediyor diyerek sözlerini tamamladı.