Pitbull raporu
Derbide kırmızı kart gören Melo'yla ilgili hakem ifadesi ortaya çıktı.
Galatasaray'ın vukuatlarıyla gündem yaratan yıldızı Felipe Melo'nun derbide gördüğü kırmızı kartın faturası ağır olacak gibi. Tükürük vakasının ardından gözler hakem Tolga Özkalfa'nın raporuna çevrilirken detaylar da ortaya çıktı. Özkalfa'nın derbinin ardından TFF Hukuk Müşavirliği'ne ulaşan raporunda yaşanan olayla ilgili olarak şunlar yer aldı: "61. dakikada Melo ile Oğuzhan'ın birbirlerini ittiğimi gördüm. O sırada Cem Satman kulaklıktan bana peş peşe 'Hocam tükürüyor! diye seslendi.

En az 4, en fazla 6 maç ceza alacak
"Yere düşen düdüğümü almaya çalıştığım için ne olduğunu göremediğimden dönüp, 'hocam kim?' diye sordum. O da bana 'Melo' dedi. Bir kez daha ne olduğunu sordum, Satman bana 3. kez 'Melo, Oğuzhan'a tükürdü' deyince ben de Brezilyalı'yı ihraç ettim." Hakem Tolga Özkalfa'nın rapıoru sonrası Melo'nun Disiplin Talimatnamesi'nin 42. maddesinin 2. bendine göre PFDK'ya sevkedileceği ortaya çıktı. Sambacı'ya en az 4, en fazla 6 maç ceza geleceği öğrenildi.

2005'ten beri 11 kırmızı kart gördü
Türkiye'de 1.5 sezonda 3 olay yapan Felipe Melo'nun kariyeri benzer vukuatlarla dolu. Sambacı Juve'de 5 Aralık 2009'da Balotelli'ye dirsek attı. 17 Ağustos 20009'da özel maçta Gattuso ile kapıştı. 6 Ocak 2010'da Parma maçında rakibinin suratına tekme attı. 2 Temmuz 2010'da Dünya Kupası'nda Hollanda maçında Robben'e tekme attı. 11 Eylül 2011'de İstanbul BŞ'den Mahmut'a kafa attı. Melo 2005'ten beri 6'sı direkt toplam 11 kırmızı kart gördü.