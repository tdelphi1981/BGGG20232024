'Sercan Yıldırım kiralandı!'
Galatasaray'a transfer olduğu günden bu yana beklenen performansı yakalayamayan Sercan Yıldırım, Sivasspor'a kiralık olarak gönderildi.
 Galatasaray, 22 yaşındaki golcü Sercan Yıldırım'ı sezon sonuna kadar Sivasspor'a kiraladı.
 LigTV'nin son dakika bandıyla geçtiği habere göre sezon başından bu yana teknik direktör Fatih Terim'den formayı kapamayan Sercan Yıldırım, Sivasspor'a kiralık olarak gönderildi.
 Geçtiğimiz günlerde gözden çıkarılan bir diğer isim olan Ceyhun Gülselam'ın ardından bu kez Sercan Yıldırım'ı başka bir takıma kiralamaya çalışan sarı kırmızılı takımın resmi açıklamayı da kısa süre içerisinde yapması bekleniyor.
 2011-2012 sezonu yaz döneminde Bursaspor'dan Galatasaray'a transfer olan genç golcü, sarı-kırmızılı ekipte istenilen performansa bir türlü ulaşamamıştı. Yıldırım bu sezon ligde 3, kupada ise 2 maça çıkmış ve toplam 2 gol kaydetmişti.
  