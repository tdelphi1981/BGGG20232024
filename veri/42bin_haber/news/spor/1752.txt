Trabzonspor'da golcüler arttı
Trabzonspor'da ligin ilk 12 haftalık bölümünde 10 oyuncu gol atma başarısı gösterdi.Geçen sezon ligi 33 gol ile gol kralı olarak tamamlayan ve takımın gol yükünü çeken Burak Yılmaz'ın yokluğunda bordo-mavililerde bu sezon daha fazla oyuncu gole katkı sağladı.

Orduspor deplasmanından 2-1'lik galibiyetle ayrılan bordo-mavililerde Janko'nun golüyle gol atan oyuncu sayısı 10'a yükseldi.

Bordo-mavili takımda 3 golle en golcü oyuncu Adrian olurken bu oyuncuyu 2 gol ile Olcan takip etti. Volkan Şen, Vittek, Henrique, Halil, Soner, Sapara, Emersen ve Janko da 1'er gol kaydetti.

Böylelikle Karadeniz ekibinin ligdeki 13 golünü 10 farklı oyuncu atmış oldu.

Trabzonspor'da geçen sezon ilk 12 haftada atılan 17 golün 13'ünü Burak Yılmaz kaydetmişti. Geçen sezon 4 oyuncunun gol attığı ilk 12 haftada gollerin büyük bölümü Burak Yılmaz tarafından atılırken bu sezon gol yükü takıma daha eşit dağıldı.

12 gol

Trabzonspor'da ilk 12 haftada gol atan oyuncular şöyle:

Kardemir Karabükspor-Trabzonspor (1-1).......: Volkan Şen
Trabzonspor-Sanica Boru Elazığspor (2-0).....: Vittek, Henrique
Trabzonspor-Sivasspor (1-0)..................: Halil
Trabzonspor-Mersin İdmanyurdu (1-1)..........: Soner
Trabzonspor-Kasımpaşa (1-0)..................: Olcan
Beşiktaş-Trabzonspor (1-1)...................: Sapara
M.P.Antalyaspor-Trabzonspor (2-1)............: Adrian
Trabzonspor-Akhisar Belediyespor (3-1).......: Adrian (2), Emerson
Orduspor-Trabzonspor (1-2)...................: Janko, Adrian