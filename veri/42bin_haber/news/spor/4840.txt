Nicollin'den Fenerbahçe için şok sözler!
Montpellier Başkanı Louis Nicollin'den Fenerbahçelileri çıldırtacak açıklama: Paraları kendilerine kalsın, onu alıp uygun yerlerine koysunlar!
Fenerbahçe'nin kendisiyle anlaştığı fakat kulübü Montpellier ile bonservis konusunda sorun yaşadığı Younes Belhanda'nın transferinde görüşmeler tıkandı...

Fransa'nın en prestijli spor gazetesi L'Equipe'in haberine göre Montpellier Başkanı Louis Nicollin, Belhanda transferinde Fenerbahçe'nin bonservis bedelini 3 taksitte ödemek istediğini söyledi.

Ardından da böyle bir açıklama yaptı:

"Belhanda ile Fenerbahçe çoktan anlaşmaya vardı. Ancak bonservis için kulüpler arasında yapılan görüşmelerde değişen pek bir şey yok. Ödeme koşullarında değişen bir şey yok. Parayı bize 3 taksitte ödemek istediler. Paraları kendilerine kalsın, onu alıp uygun yerlerine koysunlar. Belhanda, Fenerbahçe veya başka bir takımla anlaşarak kulüpten ayrılırsa onsuz da yapabiliriz. Belhanda da biz olmadan kariyerine devam edebilir."