Double double Ömer!
NBA'de Ömer Aşık’ın double double yaptığı maçta Houston Rockets, Golden State Warriors’u 116-107 mağlup etti. 
Milli oyuncumuz Ömer Aşık’ın double double yaptığı karşılaşmada Houston Rockets, ORACLE Arena’da Golden State Warriors’u 116-107’lik skorla mağlup etti. 
Bu karşılaşmada ilk beş başlayan ve 33 dakika süre alan temsilcimiz Ömer Aşık, 6/8 iki sayı ve 1/3 serbest atış isabetiyle oynadığı mücadeleyi 13 sayı- 15 ribaund- 2 asistle tamamladı. 
Houston’da James Harden 27 sayı- 7 ribaund- 5 asist- 3 top çalma, Chandler Parsons 21 sayı- 8 ribaund- 9 asist, Jeremy Lin 14 sayı- 10 asist ve Patrick Patterson ile Marcus Morris de 12’şer sayıyla mücadeleyi noktaladı. 
Golden State Warriors’ta ise Stephen Curry 27 sayı- 5 ribaund- 6 asist, Klay Thompson 22 sayı- 3 ribaund- 1 asist ve Jarrett Jack de 22 sayı- 3 ribaund- 5 asistle oynadı.