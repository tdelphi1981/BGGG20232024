Risksiz oynayın Almeidayı arayın
Antrenmandan sonra futbolcuları ile bir toplantı yapan Beşiktaş Teknik Direktörü, zaferin anahtarını verdi.
BEŞİKTAŞ Teknik Direktörü Samet Aybaba, dün antrenman sonrası futbolcularla yaptığı toplantıda Galatasaray maçıyla ilgili planlarını açıkladı. Takım olarak ligin ilk yarısında beklenenin üstünde bir performans gösterdiklerini ifade eden Aybaba, derbiden de iyi bir skorla ayrılmalarının çok önemli olduğunu vurgulayarak şu talimatları verdi: 
Boşluk bırakmayın 
1-G.Saray orta sahasına dikkat edelim. Geçen yıl Selçuk- Melo ikilisi toplam 25 gol attı. Bir o kadar asist yaptılar. 
2-Rakibimizin forvetinde her an etkili olabilecek çok tehlikeli isimler var. Defanstaki arkadaşlar risksiz oynamalı. 
3-Savunmamız ile ileri uçtaki oyuncularımızın arasındaki boşluk beni endişelendiriyor. Birbirimize yakın oynayalım. 
Onlar da kolay gol yiyor 
FUTBOLCULARI ile yaptığı konuşmada G.Sarayın da kendileri gibi kolay gol yediğine dikkat çeken Samet Aybaba, Bu nedenle forvette elimize mutlaka fırsatlar geçecektir. Bunları harcamayalım. Özellikle Almeidayı sürekli kontrol edin. Gol bölgelerinde topu onunla buluşturduğumuzda zafere daha kolay gideriz ifadelerini kullandı.