FIFA'dan Çakır'a görev
Hakem Cüneyt Çakır, Hollanda ile İtalya (A) milli futbol takımları arasında oynanacak hazırlık maçını yönetecek. FIFA kokartlı Türk hakem Cüneyt Çakır, Hollanda ile İtalya (A) milli futbol takımları arasında 6 Şubat Çarşamba günü oynanacak hazırlık karşılaşmasını yönetecek.

Türkiye Futbol Federasyonu'ndan alınan bilgiye göre, Hollanda Futbol Federasyonu'nun özel daveti üzerine Amsterdam Arena'da TSİ 21.30'da başlayacak maçta düdük çalacak Cüneyt Çakır'ın yardımcılıklarını Bahattin Duran ile Tarık Ongun yapacak. Karşılaşmanın dördüncü hakemi ise Türk asıllı Hollandalı hakem Serdar Gözübüyük olacak.

Hollanda-İtalya hazırlık maçı, Cüneyt Çakır'ın uluslararası arenada yöneteceği 74, (A) milli takımlar düzeyinde ise düdük çalacağı 18. karşılaşma olacak.

Çakır'ın, kariyerinde görev aldığı önemli uluslararası turnuva ve karşılaşmalar ise şöyle:

-2006-2007 UEFA 19 Yaş Altı Avrupa Şampiyonası
-2008-2009 UEFA Ümitler Avrupa Şampiyonası yarı finali
-2009-2010 UEFA Avrupa Ligi yarı final ikinci maçı
-2011 FIFA 20 Yaş Altı Dünya Kupası
-2011-2012 UEFA Şampiyonlar Ligi yarı final ikinci maçı
-EURO 2012 Grup ve yarı final maçları
-2013 FIFA Dünya Kulüpler Kupası açılış ve final maçları