Kardemir Karabükspor'un ilk yarı karnesi
Spor Toto Süper Lig'de 2012-2013 sezonunun ilk devresini 17 maçta topladığı 24 puanla 8. sırada tamamlayan kırmızı-mavili ekipte, defans oyuncusu Mabiala 16 maçta 1440 dakika ile sahada en fazla yer alan oyuncu oldu.

Sezona Alman çalıştırıcı Micheal Skibbe ile başlayan Kardemir Karabükspor Ligin onuncu haftasında alınan 3-0'lık Kayseri mağlubiyetinden sonra takımın başına Mesut Bakkal'ı getirdi.

İlk 17 haftalık süreçte 29 futbolcunun forma giydiği Kardemir Karabükspor'da Mabiala, 16 maçta 1440 dakika sahada kalarak en istikrarlı oyuncu olurken Burak Çalman, Abdulaziz Demircan ve Adem Çandır forma şansı bulamadı.

Mabiala'nın ardından yine 16'şar maç forma giyen İlhan Parlak(1335 dakika) ve 14 maçta kaleci Tomiç (1260 dakika) en fazla süre oyunda kalan futbolcular oldu.

Kardemir Karabükspor'da, 1 dakika sahada kalan Ceyhun Yazar, 2 dakika forma şansı bulan Gökhan Ünal ve 44 dakika mücadele eden Atilla Aybars Garhan ise en az süre alan isimler olarak dikkati çekti.

-Goller İlhan Parlak ve Lualua'dan -
Sezonun ilk devresinde 23 gol kaydeden Kardemir Karabükspor'da, en golcü isim 7 gol atan İlhan Parlak olurken Lualua 5 gol, Ahmet İlhan Özek, Shelton, Cernat 3 gol atarken Deumi ve Mehmet Yıldız attıkları 1 gol ile takımın hücum gücüne katkı sağladı.

Karadeniz temsilcisi attığı 23 golün 18'sini ayak, 4'ünü kafa, 1'ini de penaltı vuruşundan kaydetti.

Karşılaşmaların ilk devrelerinde 14 gol bulan kırmızı mavili ekip, ilk yarıların son 15 dakikasında 6 gol attı. İlk devrede kalesinde 12 gol gören Kardemir Karabükspor, karşılaşmaların ilk 15 dakikalık bölümünde ise kalesini sadece 3 gol gördü.

Kardemir Karabükspor'un attığı ve yediği gollerin dağılımı şöyle: Dakika Aralığı Attığı Gol Yediği Gol 0-15 3 3 16-30 5 6 31-45 6 4 46-60 1 2 61-75 2 5 76-90 6 6 

-Kartlar-
İlk yarıda 1 kırmızı kart gören Kardemir Karabükspor futbolcuları 45 sarı kartla cezalandırıldı. Tek Kırmızı kartı İshak Doğan gördü. Yiğit İncedemir'ın 6 sarı kartla en fazla sarı kart gören oyuncu olduğu Kardemir Karabükspor'da, Seric, Erdem Özgenç, Kaan Söylemezgiller (4) Mehmet Yıldız, Ahmet İlhan Özek (3), Mabiala, İlhan Parlak, Birol Hikmet, Shelton, Uğur Uçar, Bilal Kısa(2) ve Tomic, Lualua, İshak Doğan, Hamroun Selim Teber (1) takip etti.

Spor Toto Süper Lig'de ilk devreyi 8. sırada tamamlayan Kardemir Karükspor'lu futbolcuların, ilk yarı raporu şöyle: Futbolcu Maç Sayısı Dakika Sarı Kart Kırmızı Kart Gol Mabiala 16 1440 2 - - İlhan Parlak 16 1335 2 - 7 Tomic 14 1260 1 - - Anthony Seric 14 1167 4 - - Yiğit İncedemir 13 1095 6 - - Erdem Özgenç 12 1080 4 - - Lualua 15 1064 1 - 5 Birol Hikmet 15 1008 2 - - Ahmet İlhan Özek 13 901 3 - 3 Cernat 14 895 1 - 3 Mehmet Yıldız 10 648 3 - 1 Deumi 12 630 1 - 1 Luton Shelton 10 558 2 - 3 Jahic 7 556 1 - - Kaan Söylemezgiller 9 543 4 - - Muhammet Özdin 5 434 - - - Hakan Söyler 8 383 1 - - İshak Doğan 7 312 1 1 - Jugurtha Hamroun 9 297 1 - - Uğur Uçar 3 370 2 - - Bora Körk 3 270 - - - Anıl Karaer 3 167 - - - Selim Teber 4 162 1 - - Bilal Kısa 4 113 2 - - Güven Varol 1 90 - - - Bertul Kocabaş 2 70 - - - Aybars Garhan 1 44 - - - Gökhan Ünal 1 2 - - - Ceyhun Yazar 1 1 - - - Burak Çalman - - - - - Abdulaziz Demircan - - - - - Adem Çandır - - - - -