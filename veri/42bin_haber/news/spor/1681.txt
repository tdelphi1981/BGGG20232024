Nazilli hazırlıkları tamamladı
İkinci Lig Kırmızı Grup takımlarından Nazilli Belediyespor'un teknik direktörü Cüneyt Biçer, son 3 haftanın verdiği moralle Sarıyer maçına hazır olduklarını söyledi.Cüneyt Biçer, gazetecilere yaptığı açıklamada, Sakaryaspor, Faturavizyon Kahramanmaraşspor ve Giresunspor karşısında oynanan iyi oyun ve alınan galibiyetlerin verdiği moralle Sarıyer maçına hazırlandıklarını belirtti.

Yapı olarak kaybetmeyi sevmeyen bir tarzı olduğunu, bunu son 3 haftada sahaya yansıttığını dile getiren Biçer, Burada futbolcularımızın yetenekleri de ön plana çıktı. Şimdi zorlu bir maça daha çıkacağız. Sarıyer maçına son 3 haftanın verdiği moralle hazırız. Takımda daha performansına tam kavuşamayan oyuncular var. Onlarda istediğimiz seviyeye gelirse ligin sonunda neden daha çok mutlu olmayalım diye konuştu.