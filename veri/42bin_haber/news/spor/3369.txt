Dallas'ı Durant yıktı
NBA'de Dallas Mavericks, Oklahoma City Thunder deplasmanına konuk oldu. Chesapeake Energy Arena'da oynanan mücadeleyi ev sahibi Thunder, 111-105'lik skorla kazanmayı başardı.
Thunder'da 40 sayı 8 ribaund ve 5 asistlik bir performans sergileyen Kevin Durant geceye damgasını vuran isim olurken; Sergei Ibaka karşılaşmayı 19 sayı 17 ribaund ile tamamladı. Thunder'ın yıldız guardı Russell Westbrook ise 16 sayı 10 asist ve 6 ribaund ile galibiyetin önemli isimlerinden oldu. 
Mavericks cephesinde ise Darren Collison'ın 32 sayısı galibiyet için yeterli olmazken; Chris Kaman 17, Shawn Marion 14 sayıyla karşılaşmayı tamamladı. Mavericks'te bu üç isim dışında çift hanelere ulaşabilen kimse çıkmadı. 
Bu sonuçla birlikte Dallas Mavericks üst üste 5. mağlubiyetini alırken; Thunder toplamda 22. galibiyetini aldı.