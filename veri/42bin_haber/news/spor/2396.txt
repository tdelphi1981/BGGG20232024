"Volkan Şen'i istiyoruz"
Beşiktaş Yönetim Kurulu Üyesi Levent Erdoğan, Trabzonsporlu Volkan Şen'i takında görmek istediğini söyledi.
Radyospor'da Haber Aktif programına katılan Levent Erdoğan, ara transfer dönemi için çalışmaların sürdüğünü ancak kesinleşen bir transferin olmadığını ifade ederken, Trabzonspor'da forma şansı bulamayan Volkan Şen'in Beşiktaş'a faydalı olacağı görüşünde. 
VOLKAN FAYDALI OLDU  
Levent Erdoğan, "Teknik heyet ve transfer komitemiz transfer çalışmalarına devam ediyor ama bitmiş ya da anlaşmaya varılmış bir oyuncu yok.  Volkan Şen'in transferi için son söz teknik heyette. İyi bir futbolcu ve transfer edilirse faydalı olur" dedi. 
ELENMEK SORUN DEĞİL 
Ziraat Türkiye Kupası'ndan elendikleri için üzgün olduklarını ancak büyük bir sorun olarak görmediklerini ifade eden Erdoğan, "Türkiye Kupası'nı en çok kazanan takımlardan biri olarak oldukça üzgünüz.  Antalyaspor gruplara kalmayı hak etti.  Kupa'da devam etmek önemliydi ama kısıtlı bir kadroya sahip olduğumuz için elenmek bizim için avantaj olabilir, elenmeyi büyük bir kayıp olarak görmüyoruz.  Süper Lig'de daha iddialı olmak için bunu bir avantaj olarak kullanacağız" diye konuştu.