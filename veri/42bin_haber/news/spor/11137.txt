Aziz Yıldırım'a kabadayı benzetmesi
Bursasporlu taraftar grupları, Fenerbahçe-Bursaspor maçında yaşanan olaylara ilişkin ortak basın açıklaması yaptı.
1963 Çarşı Bursasporlular Derneği Başkanı İsa Altıkardeş, Bursaspor ve Bursaspora gönül veren taraftarlar sahipsiz değildir dedi.

Bursasporlu taraftar grupları, Kapalıçarşıdaki Fidan Handa Fenerbahçe-Bursaspor maçında yaşanan olaylara ilişkin ortak basın açıklaması yaptı.

Teksas Bursasporlu Taraftarlar Derneği Başkanı Mehmet Güzelsöz, Bursaspor Taraftarlar Derneği Başkanı Mesut Ağrak, Bursa Fan Clup Başkanı Ali Ademoğlu ve diğer taraftar grubu temsilcilerinin hazır bulunduğu toplantının ortak basın metnini okuyan 1963 Çarşı Bursaporlular Derneği Başkanı İsa Altıkardeş, pazar günü oynanan Fenerbahçe-Bursaspor maçı sırasında ve sonrasında yaşananların, futbolun sadece bir spor olmadığı gerçeğini bir kez daha bütün çıplaklığıyla gözler önüne serdiğini belirtti.

Bursaspor ve Bursaspora gönül veren taraftarlar sahipsiz değildir diyen Altıkardeş, Fenerbahçe Kulübü Başkanı Aziz Yıldırımın, maçın hakemini etkisi altına almayı başardığını öne sürdü.

Altıkardeş, Fenerbahçe Kulübü Başkanı Aziz Yıldırım, yıllardır sürdürdüğü kamuoyunca yakından bilinen kabadayı, kural tanımaz tavrını bir kez daha maçın devre arasında göstermiştir. Bütün bu olaylar karşısında hepimize düşen görev, cesaretle Bursasporun haklarını savunmaktır ifadesini kullandı.

Fan Clup Başkanı Ali Ademoğlu da Bursasporlu taraftarlardan, 15 Mart Cuma akşamı oynanacak maça yeşil-beyazlı forma veya tişörtle gelmelerini istedi.