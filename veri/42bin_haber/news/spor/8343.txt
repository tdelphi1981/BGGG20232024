Tolga: "Taraftarlarımız da haklı neticede"
Trabzonspor'un takım kaptanı Tolga Zengin, Fenerbahçe maçında taraftarlarına 3 puan ile en güzel hediyeyi vermek istediklerini söyledi.
Tolga, bordo-mavili takımın antrenmanı öncesinde basın mensuplarına yaptığı açıklamada, hafta sonu Fenerbahçe ile zor bir maç oynayacaklarını belirterek, Ama atmosferi güzel olacak bir maç. Her maç olduğu gibi bu maç da çıkıp 3 puan almak istiyoruz. Taraftarlarımızdan bizi en iyi şekilde desteklemelerini istiyoruz. Her ne yaşanmışsa ne olursa olsun neticesinde taraftarlarımız bu takımı desteklemeye geliyor. İnşallah onları da arkamıza alarak bu maçta 3 puan bekliyoruz dedi.
 
Bir gazetecinin, Teknik Direktör Tolunay Kafkas, gergin ortamlardan hep Fenerbahçe'nin faydalandığını söyledi biçiminde açıklamada bulundu, siz bu konuda ne söylersiniz şeklindeki sorusu üzerine Tolga Zengin, Taraftarlarımız da haklı neticede. Yapılan bazı şeyler maalesef, insanın gözünün içine sokulduğu için onlar da ister istemez hazmedemiyorlar bazı şeyleri. Tolunay Hoca'nın dediği doğru. Bu ortamdan onlar faydalanıyor. Bu ortamı kendi lehimize kullanmamız lazım. Gerginlik olmadan takımı destekleyip inşallah istediğimiz sonucu alacağız ifadelerini kullandı.
 
Sezon başında beri takımın bulunduğu konumun başta Trabzonspor'a ve futbolcuların kalitesine yakışmayan bir durum olduğunu kaydeden Tolga, şöyle devam etti: Maalesef bir kısmetsizlik var üstümüzde. Olacak pozisyonlar gol olmuyor. Kalemizde ise olmayacak pozisyonlar gol oluyor. Burada tabi kimseyi eleştirmemeli. Birlikte kazanıyoruz, birlikte mağlup oluyoruz. Önemli olan bu sene kupa var elimizde, en iyi hedef kupa. Kupayı alıp ligi de Trabzonsspor'a yakışacak pozisyonda bitirmek istiyoruz. Arkadaşların moralleri de bozuluyor bu durumdan. Trabzonpor'a yakışmayacak bir tablo. Bu oyuncular da daha iyisini yapacak oyuncular. Biz ne kadar konuşsak konuşalım futbolcunun konuşacağı yer sahadır. Sahada konuştuğu kadar futbolcu haklıdır.
 
Takımda mağlubiyetlerin, kötü gidişin verdiği genel bir problemin olduğunu anlatan Tolga, şunları söyledi: İster istemez güvensizlik oluyor. Bir gol yediğiniz zaman ister istemez takım demorilize oluyor, moral motivasyon düşüyor. Bu puan durumu camiaya, bu oyuncuların kalitesine yakışmayan durum olduğu için oyuncularda onun moral bozukluğu oluyor. Herkes her şeyin farkında. Kim ne derse haklı. Trabzonspor'un oyuncularının bir farkı olması lazım. Sivas veya burası öyle tezahüratlar yapılmaması lazım. Aslında kimseye kızmamak lazım. Kendi kendimize kızmamız lazım.
 
Hakemler çok daha üst sıralarda olsan puan durumunda bu kadar rahat karar veremezler. Bu doğanın kanunu, böyle güçlü olacaksın. İnsanlara malzeme vermemek için her zaman güçlü olacaksın. Herkes zamanını bekliyor ondan sonra yüzünü gösteriyorlar. Taraftarlarımız, iyi günde kötü günde her zaman takımlarını desteklesin. Kulüplerine her zaman destek olsunlar. Sadece takımlarını desteklesinler. Sadece bizim yanımızda olsunlar. İnşallah taraftarlarımıza Fenerbahçe maçında 3 puan ile en güzel hediyeyi veririz.