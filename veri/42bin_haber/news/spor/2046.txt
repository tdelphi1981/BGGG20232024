Gurur timi
Fransa'daki Dünya Karate Şampiyonası dün sona erdi. Erkek Milli Takım'ı finalde Fransa'ya kaybederek 2. oldu.
 Milli Takım tatamiden 2-0 yenik ayrıldı. Bayan Takımı ise Çin'i 2-0 yenip, bronz kazandı. Şampiyonada Türkiye 6 yıl aradan sonra Enes Erkan'la altına uzanırken, Şeyda Burcu gümüş, Serap Özçelik ve Yavuz Karamollaoğlu da bronz aldı. Ay-Yıldızlılar takım halinde bayanlarda bronz, erkeklerde gümüş sevinci yaşarken, toplamda 6 madalya kazandı. Genel klasmanda da 119 ülkenin arasında 3. oldu. Büyük bir başarıya imza atan sporcular bugün saat 22.30 sıralarında Sabiha Gökçen'de olacak.