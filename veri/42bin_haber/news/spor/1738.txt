Trabzon'da spora büyük ilgi
Trabzon'da lisanslı futbol sporcu sayısının 26 bin 935 kişi olduğu öğrenilirken, salon sporlarındaki sporcu sayısının ise 25 bin 300 kişi olduğu belirtildi.
Trabzon Valiliği Gençlik Hizmetleri ve Spor İl Müdürlüğü'nden alınan bilgiye göre, Trabzon'da toplam lisanslı sporcu sayısının 54 bin 903. Toplam 200 tane spor kulübü bulunurken, bunların 165'i spor kulübü, 13'ü gençlik spor kulübü, 8'i müessese spor kulübü, 9'u ihtisas spor kulübü ve 5'i de okul spor kulübünden oluşuyor. 
Futbolun ağırlıklı olduğu Trabzon'da futbol Lisanslı sporcu sayısı 26 bin 935, diğer branşlarki sporcu sayısı ise 25 bin 300 olarak belirlenirken, sporcu kartı 2 bin 576 kişi de bulunuyor. Trabzon il ve ilçelerinde toplam bin 217 hakem bulunurken, 54 tane il temsilcisi, 76 antrenör bulunuyor. 
Trabzon'u temsil eden Hentbol, Atletizm, Futbol, Judo takımlar Süper Lig'de yarışırken, Basketbol ve Voleybol takımları ikinci ligde yarışıyor. 
"GENÇLİK MERKEZLERİNE YOĞUN İLGİ" 
Trabzon'da toplam 9 bin 923 kişi gençlik merkezlerine üye olurken, Trabzon Merkez, Pelitli, Yomra, Maçka, Araklı, Sürmene ve Vakfıkebir'de 1'er tane gençlik merkezi bulunuyor. Gençlik merkezlerindeki faaliyetleri ise şöyle: 
"Resim, Müzik, Halk Oyunları, Tiyatro, Fotoğrafçılık, Ebru, Takı Tasarım, Ahşap İşleri, Satranç, Kütüphanecilik, Doğa ve Kültür Çalışmaları, Sosyal Kampanyalar, Ağaç Dikim, Huzurevi-SHÇEK Ziyareti, Kitap-kağıt-Kapak Toplamak, Eğitsel Çalışmalar, Derslere Yardım Eğitimi, Sempozyum, Panel, Konferans, Paket Eğitimler, Bilgisayar Eğitimi, Dil Eğitimi, Şenlikler, Festivaller, kutlamalar, Sergiler, Ulusal Projeler, Uluslar arası Projeler, Yerel Projeler, Tanıtım, Gitar, Kolbastı, Seminer, Kemençe, Bağlama, Masa Tenisi ve Bilardo"