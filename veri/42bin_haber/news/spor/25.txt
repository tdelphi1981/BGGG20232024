Yobo'dan F.Bahçe'ye kötü haber
Nijerya Milli Takımı kampında bulunan Fenerbahçeli futbolcu Josep Yobo'nun sakatlandığı öğrenildi.
  
 Fenerbahçe'ye başarılı savunma oyuncusu Joseph Yobo'dan kötü haber geldi. Milli maçlar nedeniyle ülkesi Nijerya ile kampta olan tecrübeli savunma oyuncusunun dizinden sakatlandığı öğrenildi.
 Cumartesi günü 2013 Afrika Kupası elemelerinde Liberya ile karşılaşacak olan Nijerya Milli Takımı'nda Basın Sözcüsü Ben Alaiya yaptığı açıklamada, "Yobo, Fenerbahçe'de geçirdiği diz sakatlığı sebebiyle, Liberya'ya karşı oynayacağımız maçta büyük bir ihtimalle oynayamayacak." şeklinde konuştu. Alaiya, Yobo'nun milli maçta oynama şansını "yüzde 30'dan daha az bir ihtimal" olarak değerlendirdi.
 Fenerbahçe Kulübü bu sakatlık haberinin ardından büyük bir şok yaşarken; Yobo'nun sakatlığıyla ilgili detaylı bilgi bekleniyor.