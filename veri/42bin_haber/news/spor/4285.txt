Yedinci etap Peterhansel'in
Dakar Rallisi'nde otomobil kategorisinde yedinci etabı, Fransız pilot Stephane Peterhansel kazandı. 34. Dakar Rallisi'nde, Şili'nin Calama ve Arjantin'in Salta kentleri arasındaki yedinci etabın birincisi, otomobil kategorisinde Monster X-raid takımının Fransız sürücüsü Stephane Peterhansel oldu. Peterhansel, 635 kilometrelik etabın 218 kilometrelik zamanı karşı kısmını, 1:47:27 saatte tamamlayarak, yedinci etabın galibi olmayı başardı.  Fransız pilot, genel klasmandaki liderliğini sürdürdü.
        
Vatandaşı Guerlain Chicherit'in, Peterhansel'in 39 saniye gerisinde ikinci bitirdiği yarışta, ABD'li Robby Gordon ise Peterhansel'in 1:08 dakika arkasından geldi ve yarışı üçüncü sırada tamamladı.
        
-Rallide 3. ölüm-
        
Rallinin 7. etabını izleyen yarışseverler, bir Fransız motosikletçinin ölümüyle sarsıldı. Şilili polis otosuyla çarpışan Thomas Bourgin, hayatını kaybetti. İki gün önce de yardım aracına çarpan 2 pilotun ölümüne sahne olan rallide, Bourgin yaşamını yitiren 3. yarışçı oldu.
        
-Motosiklet-
        
ABD'li Kurt Caselli'nin birinci olduğu motosiklet kategorisinde 7. etabı ilk 3 sırada bitiren sürücüler ise şöyle:
        
Sürücü                           Ülke             Takım       Süre
-------------------------------------------------------------------
1. Kurt Caselli              ABD              KTM          1:51:31
2. Francisco Lopez     Şili                 KTM          1:23
3. Olivier Pain               Fransa         Yamaha   1:23
        
-Genel Klasman-

Dakar Rallisi'nin 7'inci etabı sonunda genel klasman şöyle oluştu:
        
Otomobil

1. Stephane Peterhansel (Fransa)  16:23:43
2. Nasser Al-Attiyah (Katar)                3:14
3. Giniel De Villiers (Güney Afrika)    44:03

Motosiklet

1. Olivier Pain (Fransa)                      17:28:17
2. Francisco Lopez Contardo (Şili)  6:06
3. David Casteu (İspanya)                 6:37
        
Dakar Rallisi'nin sekizinci etabı, bugün Arjantin'in Salta ve Tucuman kentleri arasında yapılacak.