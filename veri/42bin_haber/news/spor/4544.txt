Arsenal evinde avlandı
İngiltere Premier Ligi'nin 22. haftasında Arsenal, konuk ettiği Manchester City'e 2-0 mağlup oldu.
İngiltere Premier Lig 22. hafta mücadelesinde zirve takipçisi Manchester City, deplasmanda Arsenal'i ilk yarıda bulduğu gollerle 2-0 mağlup etti. Emirates Stadı'nda oynanan karşılaşmayı Manchester City, 2-0'lık skorla kazanarak haftayı üç puanla kapatan taraf oldu.

Karşılaşmada Manchester City, 21. dakikada James Milner ve 32. dakikada Edin Dzeko'nun golleriyle rakibini mağlup etmeyi başarırken mücadelede sert futbol eksik olmadı. Arsenal'de Fransız savunmacı Laurent Koscielny 10. dakikada direkt kırmızı kart görerek takımını 10 kişi bırakırken Manhester City'de Kompany'de kırmızı karttan nasibini alan bir diğer isim oldu. Belçikalı savunmacı 75. dakikada gördüğü kırmızı kartla iki takımın da maçı 10'ar kişi tamamlamasına sebebiyet verdi. 
Öte yandan karşılaşmada Edin Dzeko, Koscielny'nin sebep olduğu penaltı vuruşunda direği geçemeyerek büyük şanssızlık yaşadı. Kaçırdığı penaltının ardından gol kovalayan Bosnalı yıldız, 32. dakikada attığı golle büyük sevinç yaşadı. 
Bu sonucun ardından Arsenal 34 puanda kalırken, Manchester City puanını 48'e yükselterek Manchester United ile arasındaki puan farkını korumuş oldu