Geç kalmadınız mı?
 
 Kayak Federasyonu’ndan Palandöken ve Konaklı’daki kayak tesislerini devralan Gençlik Hizmetleri ve Spor İl Müdürü Fatih Çintimar’ın ilk işi pistleri kırmızı ağlarla ördürmek oldu. Çintımar, "Kayak merkezlerini devraldıktan sonra pistlerin çoğunu özellikle tehlike oluşturacak bölgeleri insanların güvenli kayabilmesi için ağlarla kapattık" dedi.
 
 Gençlik ve Spor Bakan Suat Kılıç’ın talimatı ile Palandöken, Konaklı ve Kandilli Kayak Merkezleri geçen Aralık ayında Kayak Federasyonu’ndan alınarak Erzurum Gençlik Hizmetleri ve Spor İl Müdürlüğü’ne devredildi. Geçen yıl 12 Ocak’ta Milli Kayakçı Aslı Nemutlu’nun antreman sırasında dengesinin kaybederek düşmesi ve başını tahta bariyerlere çarparak ölmesi, Konaklı’da ’ihmal’ konusunu gündeme getirmişti. Olayla ilgili 23 Ocak 2012 günü savcılığa verilen ilk bilirkişi raporunda da güvenlik ağlarının bulunması gerektiği belirtilmişti.
 
 ASLI’NIN KAYDIĞI PİST ÖNLEM ALINANA KADAR KAPALI
 
 Kayak tesislerini devraldıktan sonra tehlikeli bölgelerdeki pistleri ağlarla ördüklerini anlatan Fatih Çintimar, gece güdüz çalışarak merkezi hazır hale getirdiklerini bildirdi. Aslı’nın antrenman yaptığı pisti yeterli önlemleri alıncaya kadar kapalı tutacaklarını ifade eden Fatih Çintimar "Kayak merkezlerini devraldıktan sonra pistlerin çoğunu özellikle tehlike oluşturcak bölgeleri insanların güvenli kayabilmesi için ağlarla kapattık. Amacımız pistlerin hepsini ağlarla kapatmak değil. Bu da doğru olmaz çünkü. Tehlike arz edecek bölümleri kapatarak belli bir alanda güvenli kayak yapılmasını sağlıyoruz. Palandöken’de 100 kilometreye yakın pistlerin ağla örülmesini bitirmek üzereyiz. Dünyanın her yerinde tahta kar perdeler var. Eğer öngörülürse tahta perdelerin kaldırılması ya da yenisinin yapılmasıyla ilgili olarak yazın çalışmalar yapacağız. İhtiyaç olan tahta perdelerin önüne plastik ağ çekeceğiz. Pistlerimizin hepsinde suni karlama yaptık ve hazır hale getidik. Konaklı’da Polonyalı turist kafilesi ve yerli turistler kayak yapıyor" diye konuştu. 
 DHA