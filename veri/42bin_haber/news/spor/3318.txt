Gole bir kala...
Spor Toto Süper Lig'in ilk yarısı, ilk devrenin ve maçın bitimine bir dakika kala gelen gollere sahne oldu.Türkiye Futbol Federasyonu'nun verilerine göre, ligin ilk yarısında top, 411 kez ağlarla buluşurken, goller en çok 44. ve 89. dakikalarda atıldı.

Futbolseverler, karşılaşmaların 89. dakikasında 24 kez gol sevinci yaşarken, 44. dakikada gelen 15 golle de devre arasına umutlu girdi.

En fazla gol atılan diğer dakikalar ise 83. ve 60. ve 66. dakikalar oldu. Hakemler, 83. ve 60. dakikalarda 10'ar, 66. dakikada da 8 kez santra noktasını gösterdi.

Başlama düdüğünün ardından ilk dakikada 2 gol kaydedilirken, 90. dakikada gelen 5 gol de, bazı taraftarları sevindirdirirken, bazılarını üzdü.

Futbolcular ayaklarını çalıştırdı

Öte yandan, ligin ilk yarısında en fazla gol ayaklardan geldi. 411 golün 313'ü ayak vuruşuyla atılırken, 67'si kafa vuruşuyla kaydedildi. Futbolcular, 23 kez penaltı atışında kaleciyi mağlup ederken, 8 defa da topu kendi kalesine gönderdi.

İlk yarının en golcü takımı Beşiktaş ise, attığı 37 golün 28'ni ayaklardan, 7'sini kafalardan, 2'sini de penaltılardan buldu.

Beşiktaş'ın en golcüsü 9 golle Hugo Almeida olurken, Portekizli futbolcu, bu gollerden 4'ünü kafa, 3'ünü ayak, 2'sini de penaltı vuruşuyla attı.