Özgür Çek'ten altın vuruş
Ziraat Türkiye Kupası (B) Grubu'nda Eskişehirspor, Trabzonspor'u 1-0 yendi. 
9. dakikada Dede'nin Trabzonspor ceza alanına gönderdiği topa Necati vuruşunda meşin yuvarlak auta çıktı.

14. dakikada Sapara'nın yaklaşık 30 metreden kullandığı serbest vuruşta Eskişehirspor kalecisi Boffin, topu tehlikeli bölgeden uzaklaştırdı.

31. dakikada Dede'nin sağ taraftan kullandığı köşe atışında, Trabzonspor ceza alanındaki Erkan, topa iyi yükseldi. Bu futbolcunun kafa vuruşunda kalenin üst direğinden dönen meşin yuvarlağı, Trabzonspor savunma oyuncuları kontrol etti.

33. dakikada Henrique'nin ceza alanı dışından sert şutunda, Eskişehirsporlu savunma oyuncularına çarpan top, kornere çıktı.

38. dakikada Henrique'nin pasında topla buluşan Sapara'nın şutunda, meşin yuvarlak kaleci Boffin'de kaldı.

Karşılaşmanın ilk yarısı 0-0 tamamlandı. 
49. dakikada Olcan'ın yaklaşık 35 metreden sert şutunda, meşin yuvarlak kale direğinin üzerinden az farkla auta çıktı.

68. dakikada Dede'nin soldan kullandığı serbest atışta, Trabzonspor ceza sahası içindeki Diego, topa iyi yükseldi. Bu futbolcunun kafa vuruşunda meşin yuvaklak, kale direğinin üzerinden auta gitti.

79. dakikada Dede'nin soldan kullandığı köşe atışında Nuhiu, topu kafayla indirdi. Trabzonsporlu futbolculara çarpan top, Diego'nun önünde kaldı. Bu futbolcunun vuruşunda meşin yuvarlak, kale direğinin yanından oyun alanını terk etti.

84. dakikada Cech'in sol kanattan yaptığı ortada, kaleci Boffin'in yatarak müdahale ettiği topu, Eskişehirsporlu savunma oyuncuları uzaklaştırdı.

87. dakikada Hürriyet'in pasında, Servet topu kafayla Necati'ye verdi. Bu futbolcunun bekletmeden şutunda, meşin yuvarlak kale direğinin üzerinden az farkla auta çıktı.

90 2. dakikada Eskişehirspor savunmasının uzun pasında, Trabzonsporlu futbolcu Mustafa'nın kafasına çarpan top, Özgür'de kaldı. Trabzonspor ceza sahası içindeki Özgür'ün şutunda meşin yuvarlak, filelerle buluştu: 1-0

Karşılaşma, ev sahibi takımın 1-0 üstünlüğüyle bitti.