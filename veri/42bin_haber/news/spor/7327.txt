Super Bowl nefesleri kesti
ABDnin bütün yıl beklediği Amerikan Futbol Ligi finalinde şampiyonluğa Baltimore Ravens ulaştı. Geceye damga vuran isim ise performansı günlerdir merakla beklenen düyaca ünlü yıldız Beyonce oldu...Ülkeye milyarlarca dolarlık yatırım kazandıran finalde Baltimore Ravens, Super Bowl XLVII'de San Francisco 49ers'ı 3431 mağlup ederek NFL şampiyonluğuna ulaştı. Tarihlerinde ikinci kez NFL şampiyonluğuna ulaşan Ravensta takımın oyun kurucusu Joe Flacco maçın en değerli oyuncu ödülünün sahibi oldu. Karşılaşmanın ardından 25 bin dolar değerindeki Vince Lombardi kupasına kavuşan Baltimore Ravens takımının oyuncuları 88 bin dolarlık ödülün de sahibi oldu. 

  BEYONCE ŞOVUYLA BÜYÜLEDİ 
 
3 Şubat 2013 günü Lousiana New Orleans'daki Mercedes-Benz Superdome'da yapılan karşılaşmada en düşük bilet fiyatı 3 bin dolardan alıcı buldu. VIP bilet almak isteyenler ise yaklaşık 14 bin doları gözden çıkarmak zorunda kaldı. 

Final için tribünleri dolduran 71 bin 24 kişi yaklaşık 157 milyon dolar hâsılat kazandırırken, reklam gelirlerinden elde edilen gelirler ise göz kamaştırdı.

ŞAMPİYON BALTİMORE RAVENS 
Reklam pastasından 250 milyon dolar

CBC televizyonunda yayınlanan maçta dünyaca ünlü markaların reklam savaşları büyük bir trafiğin yaşanmasına neden oldu. 30 saniyelik reklam için 4 milyon doları gözden çıkaran firmalar 250 milyon dolarlık bir ekonomi yarattı. Özellikle reklamların ardından firma web sitelerinin trafiklerinde %700lük artışlar gözlendi. Son 10 yılda sadece reklamdan kazanılan tutar ise 2 milyar doların üzerine çıktı.

Kişi başı 70 dolar

ABDde yaklaşık 12,5 milyar dolarlık bir harcamaya neden olan Super Bowl finalinde bir müşteri 70 dolar harcadı.  

Bahis miktarı göz kamaştırıyor

Bu kadar büyük bir ekonominin döndüğü bir ortamı kaçırmayan bahis firmaları gecenin sonunda büyük bir dilimi kendi taraflarına çekmeyi başardı. Amerikadaki online bahis firmalarındaki hareketin 93 milyon dolar olduğunu belirten yetkililer bu rakamın dünya çapında ise 8 milyar dolar civarında olduğunu belirtti. 

112 milyon izleyiciye ulaştı

180 farklı ülkede, 30 farklı dilde yayın yapan Super Bowl finalini ekran başından 112 milyon kişi izledi. Geçtiğimiz yıl 4,5 milyondan fazla insan finali daha iyi izleyebilmek için televizyonlarını yenilemişti. Bu yılda gelenek değişmedi ve yaklaşık 4 milyon kişi yeni televizyonlarıyla bu görkemli finali evlerinden seyretti.

Yiyecek tüketiminde son nokta

Amerikalıların 1,2 milyar tavuk kanadı tükettiği gecede, pizza siparişleri ise 4 milyonu buldu. Maç günü 50 milyon şişe bira ise en çok tüketilen ürünler arasındaki yerini aldı.

Gecenin yıldızı Beyonce

Bu görkemli gecenin kuşkusuz en büyük yıldızı ünlü şarkıcı Beyonce oldu. Sahne şovlarıyla Amerikalıları adeta baştan çıkaran Beyonce, "Crazy In Love," "End Of Time" ve "Baby Boy şarkılarıyla geceye damgasını vurdu. Beyonce gecede sahne almak için 50 milyon doları cebine koydu.