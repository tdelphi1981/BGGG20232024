Hamit'in 7. harikası!
Hamit Altıntop, 12 ve 56. dakikada topu direğe nişanladı.Böylelikle Karabük, F.Bahçe ile Schalke, M.United ve Bragadan sonra dün de aynı senaryoyu yaşattı.
GELENEK aralıksız sürüyor... Galatasarayın yıldız futbolcusu Hamit Altıntopun Gençlerbirliği karşısında golü bulmasına kale direkleri tam 2 kez engel oldu. Dünkü 90 dakikanın 12 ve 56. dakikalarında Hamit iki güzel şut çekti. Ancak bu şutlar, direkte patladı. Daha önce Süper Ligde Karabük ve Fenerbahçe mücadelelerinde 1er kez aynı şanssızlığı yaşayan Hamit, şampiyonlar liginde ise Braga, M. United ile Schalke maçlarında direğe takılmıştı. Arenadaki karşılaşmada 2 kez daha aynı senaryoyu yaşatan Hamitin direkten dönen şutlarının sayısı 7yi buldu. 
HENÜZ GOLLE BULUŞAMADI 
ŞAMPİYONLAR Liginde iyi bir performans sergileyen Galatasarayın yüzü gülüyor. Ancak Hamit Altıntop için aynı durum geçerli değil. Çünkü bu sezon Devler Ligi genelinde toplamda 7 şut direkten dönerken, bunların 3ünde Cimbomun yıldızı Hamitin imzası bulunuyor. Tecrübeli oyuncunun durumu o kadar kötü bir hal aldı ki Hamit, Galatasaraya geldiğinden beri bir türlü fileleri sarsamadı. Sarı kırmızılı formayı ligde 20 maçta terleten başarılı yıldız, henüz gol sevinci yaşayamadı.

 
  GALATASARAY SAÇ BAŞ YOLDURTTU 
 
 