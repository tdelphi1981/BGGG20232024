Timsah Arena inşaatından kötü haber geldi
Bursa'da 45 bin seyirci kapasiteli Timsah Arenanın kaba inşaatının yüzde 98i tamamlandı.Tesisin önümüzdeki Haziran ayındaki Dünya Ümitler Futbol Şampiyonasına yetiştirilmesi için özel malzemeden yapılacak olan çatının inşaasına ocak ayında başlanması gerekiyor. 

Bursasporun şampiyonluğu ardından yapımına başlanan Timsah Arena, görkemli inşaatıyla dikkat çekiyor. Mersin, Konya gibi illere yapılan statlardan çok daha geniş ve inşaat açısından fazla donanıma sahip Timsah Arena, yapımının gecikmesinde Ramazan ayında işçilerin oruç tutması nedeniyle çalışmak istememesi ve olumsuz hava koşulları etkili oldu. 

Gençlik ve Spor Bakanı Suat Kılıçın, "Bursa Timsah Arenanın yüzde 40lık bölümü tamamlandı" açıklaması ardından gözler Büyükşehir Belediyesi tarafından Acemlerde yaptırılan bu tesise yöneldi. Dünya Ümitler Futbol Şampiyonası maçlarının önümüzdeki haziran ayında yeni statta yapılabilmesi için tesisin çatı bölümünün tamamlanması gerektiği hatırlatıldı.

ARALIK AYINDA KABA İNŞAAT BİTECEK

Timsah Arenanın İzmir yolu üzerindeki bölümündeki inşaat hızla ilerlerken son 3 katın beton kalıpları çakılıyor. Timsah Başı şeklindeki dev ekranın ağırlığının çok fazla olması nedeniyle 1 metre kalınlığında beton kolanlar dökülüyor. Alt kolonlara doğru takviyeler yapıldığı için gecikme oluyor. Yüklenici firma, bu ayın sonuna kadar inşaatı tamamlayacağını açıkladı.

İNCE İŞÇİLİK BAŞLADI

İnşaatın sorumlu Mühendisi Ali Başgül çalışmalarla ilgili olarak, şu bilgileri verdi:

"Timsah Arenada çalışmalar planlandığı gibi sürüyor. Kaba inşaatın yüzde 98lik bölümü bitti. Ancak, zaman kazanabilmek için ince işlere de başladık. Önce en üste yapılacak olan 70 locanın yapımına başladık. İnce işlerin şu an yüzde 5-10 arasındaki bölümü yapıldı. Ancak, her yerden duvar inşaatı devam ediyor. Hedefimiz Ağustos 2013de tesisin anahtarını Bursa Büyükşehir Belediyesine teslim etmek. 2013de tesisin tamamen bitirilmesi için çatı ve dış cephe kaplama işlerinin en geç ocak ayında başlaması şart. Çünkü malzemeleri yurt dışından gelecek. İleride sorun çıkmaması için bir an önce buna başlamak şart. İzmir yolu bölümünde tribün imalatı devam ediyor. 1 ay içersinde burasının 4 katlık bölümünü tamamlamayı planlıyoruz. Herşey hesaplarımıza uygun bir şekilde devam ediyor."

DRANAJ VE ÇİMLEME ÇATIDAN SONRA OLACAK 

Başgül, çatının montajının bir anlamda çalışmalarını engellediğini, zemine ağır tonajlı büyük vinçler gireceği ve malzemeleri yukarıya taşıyacağı için dranaj çalışmalarına başlayamadıklarını söyledi. Başgül, "Bu vinçlerin döşenecek boruları patlatma olasılığı nedeniyle drenaj çalışmalarına başlayamadık. Ancak zeminde şuan kot farkını ortadan kaldırabilmek için zemini indirme çalışmaları son sürat devam ediyor. Ancak dış cephe ile ilgili çalışmalarda başladı. Yüklenici firma hazırlıklarını yapıyor. Sanıyorum kısa süre içersinde bu işlem başlar" dedi.