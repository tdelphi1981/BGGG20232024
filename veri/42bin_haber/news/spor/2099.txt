Fenerbahçe deplasmanda kazanmak istiyor
Avrupa kupalarında dış sahadaki başarısını Spor Toto Süper Lig'de gösteremeyen Fenerbahçe, Kayserispor deplasmanında bu kötü istatistiğine son vermek istiyor.

Ligde deplasmanda bu sezon yaptığı 6 maçta sadece 1 kez kazanabilen, 4 beraberlik, 1 yenilgi alan sarı-lacivertliler, yarın Kayserispor'u deplasmanda yenmeyi hedefliyor.

Deplasmanda sadece Akhisar Belediyespor maçında 3 puan alan Fenerbahçe, dış sahada toplam 11 puan yitirdi.

Sarı-lacivertlilerin Spor Toto Süper Lig bu sezonki deplasman karnesi şöyle: Maç Sonuç Sanica Boru Elazığspor-Fenerbahçe 1 - 1 (İzmir'de oynandı) Sivasspor-Fenerbahçe 0 - 0 Kasımpaşa-Fenerbahçe 2 - 0 Bursaspor-Fenerbahçe 1 - 1 Akhisar Belediyespor-Fenerbahçe 1 - 2 Eskişehirspor-Fenerbahçe 1 - 1 

-Kayserispor karşısında ideal 11 sahaya çıkacak-
Ziraat Türkiye Kupası'nda hafta içinde Pendikspor ile yapılan maçta yedek oyunculara şans veren Fenerbahçe Teknik Direktörü Aykut Kocaman, Kayserispor karşısında ideal 11'ini sahaya sürecek.

Profesyonel Futbol Disiplin Kurulu'nun (PFDK) verdiği 2 maçlık cezası sona eren Caner Erkin, yarınki maçta takımdaki yerini alabilecek.

Fenerbahçe'nin Kayseri'de sahaya çıkması beklenen olası 11'i şöyle:

Volkan Demirel, Gökhan Gönül, Bekir İrtegün, Yobo, Hasan Ali Kaldırım, Meireles, Mehmet Topal, Kuyt, Cristian, Caner Erkin, Sow.

Kayseri Büyükşehir Belediyesi Kadir Has Stadı'nda saat 19.00'da başlayacak Kayserispor-Fenerbahçe maçını hakem Tolga Özkalfa yönetecek.

-Meireles ceza sınırında-
Fenerbahçe'de 3 sarı kartı olan Raul Meireles, sarı kart ceza sınırında bulunuyor.

Ligde Trabzonspor, Eskişehirspor ve Gençlerbirliği maçlarında sarı kart gören Portekizli futbolcu, Kayserispor maçında da sarı kart görürse cezalı duruma düşecek ve 15. haftadaki İstanbul Büyükşehir Belediyespor maçında forma giyemeyecek.