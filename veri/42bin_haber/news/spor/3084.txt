Şirketler Futsal Ligi'nde şampiyon Arkas Marport
Lotto Şirketler Futsal Ligi 2012 sezonunun final karşılaşmasında güçlü rakibi Finansbankı normal süresi 0-0 biten maçta penaltı atışları sonunda 3-2 yenen Arkas Marport art arda ikinci kez şampiyonluğa ulaştı.
Finale yakışır mücadele takımların ortaya koydukları mücadele ve girilen pozisyonlardan gol sesi çıkmazken karşılaşma da başladığı gibi 0-0 sona erdi. Şampiyon penaltı atışları sonunda belirlendi. Arkas Marport'ta penaltılarda Serkan Yılmaz, Ömer Selçuk Özdemir ve Seyhan Güler'in gollerine karşılık Finansbank'da penaltılarda Cem Pehlivan ve Ali Al topu ağlarla buluşturdu. Arkas Marport penaltı atışları sonunda rakibi Finansbank'a 3-2 üstünlük kurup Lotto Şirketler Futsal Ligi 2012 sezonunu geçen yılın ardından üst üste ikinci kez kazanarak mutlu sona ulaştı. 
2012 sezonunda 56 karşılaşmada fileler tam 361 kez havalandı. Gol krallığında da son ana kadar süren yarışta Efesan Grup'dan Berkan Kaya, Samsung takımından 12 gollü Serkan Gönen'i attığı 13 golle geride bırakarak gol krallığına ulaştı. 
 