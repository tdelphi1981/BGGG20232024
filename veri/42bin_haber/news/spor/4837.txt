Ada'yı sarsan ihbar mektubu
Dört Büyükler M.City ve Chelseaye büyük savaş açtı!
Manchester United, Arsenal, Tottenham ve Liverpool, Finansal Fair Playe uygun davranmadığını iddia ettikleri Chelsea ve Manchester Cityye savaş açtı.  
PREMIER Ligin 4 Büyüğü, Chelsea ve Citynin büyük meblağlar karşısında transferler yaptıklarını ve bunun Premier Ligde uçuruma sebep olduğunu vurgularken, Lig Başkanı Richard Scudamoreye 4 kulübün imzasının bulunduğu çok özel bir mektup gönderdi.  
HEDEFTE ABRAMOVIC VE ŞEYH VAR 
ARSENALın logosunun olduğu kağıtta bir an önce Premier Lig makamının lige gereken düzeni vermesi gerektiğini vurgularken, hedefte iki Mavili takımın başkanları Roman Abramovic ve Şeyh Mansur vardı. Mektupta ligin yaşamsal özelliklerini koruması için UEFAnın getirdiği Finansal Fair Playin hemen uygulanması gerektiğinin altı çizilirken, şu sözlere yer verildi: 
PREMIER LİGE ZARAR VERİYORLAR 
Bu takımların yaptıkları son teklifler, durumun frenlenemediğini göstermektedir. Bu durum Premier Ligdeki diğer kulüpleri baskı altına sokmaktadır. Biz bu 4 kulüp olarak bir an önce Finansal Fair Play hükümlerinin yerine getirilmesini istiyoruz. Önümüzdeki sezon Avrupada 7 takımla mücadele edeceğiz. Ancak FFPin getireceği sert yükümlülükler İngiliz futboluna bu şartlar altında büyük zarar verir. 
Mektubun sonunda iki maddede önemli teklifler yapıldı.  
1- UEFAnın Finansal Fair Play kuralları acilen lige göre uyarlanmalı ve uygulanmalı.  
2- Premier Lig kulüpleri 3 yıldan bu yana süregelen anlaşmayı kesinlikle bozmalıdır.