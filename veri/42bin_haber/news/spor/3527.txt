Colman'a af yok
Yönetim Colman kararı için Güneşin raporunu bekliyor. Ordu ile anlaşan Saparanın ayrılışı ise uzun sözleşme isteğine takıldı.
TRABZONSPORun 29 Aralıkta başladığı Antalya kampına izinli olmamasına rağmen zamanında katılmayan Colman için bu sabahki antrenman öncesinde noter tespiti yapıldı. Sabah antrenmanının yapıldığı sahaya gelen noter, Colmanın çalışmada olmadığını tespit ettikten sonra ayrıldı. Arjantinli oyuncuya Şenol Güneşin raporu doğrultusunda günlük 10 bin Euro ceza verilebileceği bildirildi. Yönetim, daha başka bir tasarrufta bulunup bulunmama konusunda Güneşin kararını bekliyor. 
Öte yandan, teknik direktör Şenol Güneşin yabancı kadroyu azaltma operasyonu çerçevesinde gönderilebilecek futbolcular arasında yer alan Saparanın Trabzonspordan Orduspora transferi, sözleşme süresi engeline takıldı.  
2.5 YILLIK ANLAŞMA İSTEDİ 
SEZON başında iyi bir çıkış yakalayan ancak Adrianın forma girmesiyle adeta gözden düşen Slovak futbolcu Marek Saparayı Gaziantepspor, Karabükspor ve Ordusporun ısrarla istemesi üzerine Şenol Güneş, gidişine onay verdi. Saparanın tercihini Gaziantepspordan yana kullanmasına rağmen en yüksek teklifi Orduspor verince Trabzonspor, mor beyazlı kulüple anlaşmaya vardı. 
Sapara ile de görüşen Orduspor, Slovak oyuncunun 2.5 yıllık sözleşme istemesi üzerine düşünmek için süre istedi. Saparaya 1 yılı opsiyonlu 2.5 yıllık sözleşme teklif eden Ordusporun, Hector Cuperin çok istediği oyuncuyu renklerine bağlamak için her türlü fedakarlığı yapacağı belirtildi. 
Ferhata sürpriz teklif 
TRABZONSPORda sadece ligin ilk maçı olan Karabükspor karşılaşmasında 30 dakika süreyle forma şansı bulan, daha sonra Şenol Güneş tarafından adeta unutulan Ferhat Öztoruna, Ordusporun ardından Beşiktaş da talip oldu. Ferhatla görüşen siyah beyazlı yöneticilerin önümüzdeki günlerde Trabzonsporla da temasa geçeceği belirtildi. 
Emerson tempo artırdı 
SAKATLIĞI nedeniyle Antalyadaki ilk antrenmana çıkmayan, önceki akşamki çalışmayı da düz koşuyla tamamlayan Emerson, dün sabahki antrenmanda da fizyoterapist Dursun Işık kontrolünde takımdan ayrı olarak düz koşu yaptı. Emersonun düne göre koşu temposunu artırdığı, 2 Ocaktan itibaren de takımla birlikte çalışmalara başlamasının beklendiği öğrenildi. 
Yılbaşı kutlaması 
BORDO mavililer, yeni çimlerin kısa olması nedeniyle idman sahasını değiştirdi. Dünkü çalışma Gloria Sport Centerda yapıldı. Şenol Güneş, dün akşam ve bu sabah yapılması gereken antrenmanları iptal ederek futbolcularına yeni yıl izni verdi. Aileleriyle birlikte Antalyaya gelen bordo mavili oyuncular, kamp yapılan otelin yılbaşı eğlencesine katıldı.