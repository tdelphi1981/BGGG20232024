Bakın, Terim Muslera'nın golü için ne demiş
Muslera'nın Orduspor maçında Selçuk İnan'a çarptırdığı topun kaleye girmesiyle futbol tarihinin en ilginç gollerinden biri gerçekleşirken, Fatih Terim, şanssızlıktan yakındı.
Bugüne kadar Muslera'nın bir anlamda kendi kalesine attığı gol için konuşmayan Terim'in golle ilgili yorumunu Sanica Boru Elazığspor Teknik Direktörü Yılmaz Vural, Radyospor'da Arkomen'in sunduğu Aydın Cingöz ile Haber Aktif Programında paylaştı.

Elazığspor'un oyunu çirkinleştirmeden oynamaya çalıştığını bazen kötü maçlar kaybettiklerini ifade eden Vural, Muslera'nın başına gelen talihsilik üzerinden yorum yaptı.

TERİM'DEN GOL YORUMU

Muslera'nın yediği gole değinen Vural, "Benim takımım oyunu çirkinleştirmez. Kazanmak için her gereken neyse yapıyoruz. Ama ben ne bileyim Muslera'nın başına gelenin bizim başımıza gelmeyeceğini ya da öyle bir şansla gol bulmayacağımız? İşte Muslera'nın başına geleni gördük. Fizik kurallarına aykırı. Maçtan sonra Fatih hocayı aradım, 'Fatih ne oldu, o gol bizi de çıldırttı' dedim, Fatih Terim de 'Bir insanın doğru gitmeyecekse işi, muhallebi yerken kırılır dişi' diye yorum yaptı. Haklı. Futbolda bunlar oluyor. Bazen önüne geçemiyorsunuz" dedi.