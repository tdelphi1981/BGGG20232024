Yeni parton Mustafa Ceviz
Spor Toto 2. Lig Kırmızı Grup'ta mücadele eden Fethiyespor'da teknik direktörlüğe Mustafa Ceviz getirildi.Teknik direktör Erkan Sözeri ile yollarını ayırdıktan sonra teknik direktör arayışlarına başlayan Fethiyespor'da, daha önce de kulüpte görev alan Mustafa Ceviz ile anlaşma sağlandı.

Fethiyespor Kulübü'nden yapılan yazılı açıklamada, teknik direktörlük konusunda daha önce Fethiyespor ile şampiyonluk yaşamış ve bir dönem Fethiyespor'da forma giyen Mustafa Ceviz ile anlaşıldığı, yeni teknik direktörün takımın başındaki ilk idmanına bugün çıkacağı belirtildi.
Mustafa Ceviz geçen yıl 3. Lig'de şampiyon olarak 2. Lige çıkan Nazilli Belediyespor'da görev yapmıştı. Ceviz'in yardımcılıklarını ise Turgay Kaplakarslan ile Muammer Sürmeli yapacak.