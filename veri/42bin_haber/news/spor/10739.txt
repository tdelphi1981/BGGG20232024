Düellonun galibi Durant
Batı Konferansının ikincisi Oklahoma City Thunder ile Doğu Konferansının ikincisi New York Knicks'i karşı karşıya getiren nefes kesen mücadelede galibiyet Thunder'ın oldu: 95-94 Maç aynı zamanda Thunder'dan Kevin Durant ile Knicks'den J.R. Smith'in de düellosuna sahne oldu.
Thunder'ı deplasmanda galibiyete taşıyan isimler 34 sayı, 6 asist ve 8 ribauntla Kevin Durant, 21 sayı ve 5 asistle Russell Westbrook ile 16 sayı, 4 asistle Kevin Martin oldu.  
Knicks'de, Thunder ve Durant'a karşı duran isimse 36 sayı, 3 asist ve 3 top çalmayla J.R. Smith oldu. Bu oyuncuya destekse 16'şar sayı ile Amare Stoudemire ve Raymond Felton'dan geldi. 
Oklahoma bu sonuçla galibiyet serisini 3 maça çıkartırken deplasmanda da 18. galibiyetini aldı. 
NBA'de gecenin diğer maçında Denver Nuggets, Los Angeles Clippers'ı 107-92 mağlup etti.  