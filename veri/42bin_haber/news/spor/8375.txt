Milan Selçuk İnan'ın peşinde!
Galatasarayın orta sahadaki maestrosu Selçuk İnan'ı İtalyan devi Milan göz hapsine aldı.
Selçuk İnanı sezon başından beri takip eden ve Şampiyonlar Ligindeki Schalke maçlarında markaja alacak olan Çizme ekibi, Andrea Pirlonun boşluğunu milli yıldızla doldurmak istiyor.

Türk futbolunun son yıllardaki yükselen en büyük değerlerinden birisi olan Selçuk İnanı önümüzdeki sezon dünyanın en önemli takımlarından birisinde forma giyerken görebiliriz. Sarı-kırmızılı formayı iki yıldır giyen ve formunda inanılmaz bir yükseliş yaşanan Selçuka İtalyan devi Milan talip oldu. Sezon başından itibaren Yerli Xavi lakaplı yıldızı takibine alan İtalyanlar, Şampiyonlar Ligindeki Schalke maçlarında milli yıldızı izlemesi için bir ekip görevlendirdi. Böylece Selçuk İnan için son karar verilecek.

BARÇA DA İZLEMİŞTİ

Önceki sezon Juventusa gönderilen Andrea Pirlonun yerini bir türlü dolduramayan Milan, Selçukla bu açığını gidermek istiyor. 10 yıl aralıksız olarak Milan forması giyen İtalyan futbolcuya tarzıyla çok benzetilen G.Sarayın 28 yaşındaki maestrosunu daha önce de Barcelona izlemeye almış ancak bir sonuç çıkmamıştı. Sarı-kırmızılıların satmaya yanaşmadığı ancak Milan gibi bir takım karşısında elde tutamayacağını bildiği Selçuk için oldukça yüksek bir bonservis bedeli isteyeceği biliniyor. Bakalım Selçuk, Milanın Yeni Pirlosu olabilecek mi?