Ümit Milliler Norveç'i rahat geçti
2013-2015 UEFA Avrupa Ümitler Futbol Şampiyonası Eleme Turu'na hazırlanan Türk Milli Takımı, Norveç ile yaptığı özel maçı 2-0 kazandı.
Türkiye: 2 - Norveç: 0

Stat: Atatürk Olimpiyat
Hakemler: Deniz Ateş Bitnel, Esat Sancaktar, Ceyhun Sesigüzel

Türkiye: Ömer Kahveci (Dk. 81 Ozan Evrim Özenç), Kamil Ahmet Çörekçi (Dk. 75 Fatih Turan), Atila Turan (Dk. 82 Oğulcan Gökçe), Sezer Özmen (Dk. 82 Oğuzhan Berber), Alim Öztürk (Dk. 82 Ethem Ercan Pülgir), Salih Uçan (Dk. 75 Taşkın Çalış), Emrah Başsan (Dk. 67 Ömer Ali Şahiner), Yusuf Erdoğan (Dk. 75 Gökay Iravul), Bertul Kocabaş (Dk. 67 Artun Akçakın), Oğuzhan Özyakup (Dk. 75 Bülent Cevahir), Engin Bekdemir (Dk. 67 Okay Yokuşlu)

Norveç: Eirik Johansen, Skaasheim (Dk. 46 Bjornbak), Odegard, Valsvik, Groven, Midtsjoo (Dk. 76 Landu), Haugen (Dk. 88 Bernsten), Ulvestad (Dk. 88 Breimyr), Wikheim, Henric Johansen (Dk. 73 Rashani), Drage (Dk. 73 Anene)

Goller: Dk. 36 ve 39 Bertul Kocabaş (Türkiye)
Sarı kart: Dk. 55 Bertul Kocabaş (Türkiye)

22. dakikada Salih'in pasıyla topla buluşan Oğuzhan'ın, ceza alanına girdiği anda yerden vuruşunda kaleci golü önledi. Oğuzhan, önüne düşen topu bir kez daha kaleye göndermeye çalıştı ancak kaleci Johansen yine başarılı şekilde meşin yuvarlağa hamle yaptı. Milli oyuncu, tekrar aldığı topu boş kaleye gönderdi, ancak bu kez de savunma tehlikeyi çizgi üzerinden uzaklaştırdı.

36. dakikada Oğuzhan'ın soldan kullandığı korner atışında altı pasın önünde topla buluşan Bertul, meşin yuvarlağı kafa vuruşuyla filelere gönderdi: 1-0

39. dakikada Salih'in geliştirdiği atakta ceza alanı içinde topla buluşan Bertul, meşin yuvarlağı yerden vuruşla filelerle buluşturdu ve farkı 2'ye çıkardı: 2-0

53. dakikada Drage'nin uzak mesafeden kullandığı serbest vuruşta, top yan kale direğinin dibine çarpıp oyun alanına döndü. Savunma daha sonra tehlikeyi uzaklaştırdı.

84. dakikada Norveç savunmasında ceza alanı içinde elle müdahale sonrası hakem penaltı noktasını gösterdi. Aynı dakika içinde penaltı atışını kullanan Ömer Ali Şahiner, meşin yuvarlağı auta attı.

Kalan sürede sonuç değişmedi ve Ümit Milli Takım, Norveç'i 2-0 mağlup etti.

Bu arada, karşılaşmayı Beşiktaş Teknik Direktörü Samet Aybaba da izledi.