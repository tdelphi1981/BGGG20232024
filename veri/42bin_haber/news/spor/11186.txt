Galatasaray'ın zaferi Bild'in manşetinde
Almanya'nın en çok satan gazetesi Bild, Galatasaray'ın zaferini Hamit üzerinden gördü.
Galatasaray'ın Schalke destanı, Almanya'da günün en çok konuşulan konularından biri olacak. Ülkenin en yüksek tirajlı gazetesi Bild, bugünkü sayısında karşılaşmaya geniş yer ayırdı. Maçla ilgili gazetenin birinci sayfasında "Schalke dışarıda kaldı" ifadesi kullanıldı, yenilginin dramatik bir maçtan sonra geldiği vurgulandı.

Bild'in spor sayfasının manşetindeyse, Hamit Altıntop'un ayağından gelen birinci Galatasaray golüne gönderme yapılarak, "Altıntop çekici vurdu, Schalke perişan" başlığı yer aldı.

Haberde ayrıca, Hamit'in, Schalke kulübünün bulunduğu Gelsenkirchen eyaletinde doğduğu hatırlatıldı. Altıntop, 2003 ile 2007 yılları arasında Schalke forması giymiş ve bu takımda yıldızlaştıktan sonra Almanya'nın en büyük kulübü Bayern Münih'e transfer olmuştu. (Goal.com)