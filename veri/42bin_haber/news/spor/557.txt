Çağla Büyükakçay ilk maçında galip
Milli tenisçi Çağla Büyükakçay, Hindistan'da katıldığı WTA Challenger turnuvasındaki ilk tur maçında Nidhi Chilumula'yı yendi.Pune kentinde düzenlenen turnuvada ilk tur maçında, elemelerden gelen Hintli raketle karşılaşan Çağla, maçı 6-2 ve 6-2'lik setlerle rahat kazanarak ikinci tura çıktı. Milli sporcu 125 bin dolar para ödüllü turnuvanın ikinci turunda, 8 numaralı seribaşı Taylandlı Tamarine Tanasugarn ile Tayvanlı Çin-Wei Çan eşleşmesinin galibiyle çeyrek finale yükselmek için mücadele edecek.