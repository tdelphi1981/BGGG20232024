Oyuncu Ali Erkazan'dan Aziz Yıldırım hakkında şok sözler
Tiyatro ve sinema sanatçısı Ali Erkazan, Fenerbahçe Başkanı Aziz Yıldırım ve teknik patron Aykut Kocaman için çok sert ifadeler kullandı.
Aykut Kocaman'a "İstifa ettiysen git kardeşim" sözleriyle yüklenen Erkazan, "Bizim başkan da öyle. Aziz Yıldırım, ben Fenerbahçe için bir yıl hapis yattım, o bağıranlar ne yaptı diyor. Bu lafı ona yedirirler Bağıranlar ne mi yapmış? Feneriumları rekora taşımış, kombineleri zorluklarla almış, yağmur çamur demeden takımı desteklemiş, gaz dememiş, jop dememişler gelmişler. Ben de ona soruyorum. Hangi Fenerbahçe taraftarı sana git hapis yat dedi? Yattıysan kendin yattın. Kulüp için yattım deme!" ifadelerini kullandı.

ÖZDEMİR'E DE YÜKLENDİ

Futbol camiasındaki tartışmalara da değinen Erkazan,  Fenerbahçe deplasman yasağı ile uğraşmaktan önce kendi içindeki Galatasaraylı kongre üyelerini temizlemeli. Siz büyük bir kulübün başkanı olmasanız ihale alabilir, Başbakan ile görüşebilir misiniz? İnsanlar bunların altından besleniyor. Ben Nihat Özdemirin Fenerbahçeliliğine inanmıyorum! Almadığı ihale kalmadığı gibi bir de utanmadan Fenerbahçenin kapısından geçmem dedi. sen kimsin diyerek tepsini dile getirdi.

"SEN ALEX'İ GÖNDERİYORSUN..."

Erkazan, Belhanda transferi için ise şunları söyledi: "Belhanda umarım bela-handa olmaz. Sen elindeki Emre ve Alexi gönderiyorsun ve 22 yaşındaki bir çocuktan Alex olmasını bekliyorsun. Bence Aykut Hoca bu takımı organize edemiyor. Şu anki kadroda olan çoğu oyuncuyu o aldı. Bunları hazırlamak da kendi görevi. 1461 Trabzon maçında rezil olduk."