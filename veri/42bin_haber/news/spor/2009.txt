TB2Lde 9. haftanın lideri Selçuk Üni.
Erkekler İkinci Liginde sezonun 9. haftasını da zirve ortakları kayıpsız geçti, 4 deplasman takımı evlerine 2 puanla döndü.
TB2Lde sezonun dokuzuncu haftası oynanan 9 maçla geride kalırken, lider Torku Selçuk Üniversitesi, Pi Kolejini, takipçisi Darüşşafaka ise Pertevniyali yenerek ilk iki soradaki yerlerini korumayı başardılar.  
Yeşilgiresun Belediyesi üst üste dördüncü maçından da galibiyetle ayrılarak çıkışını sürdürürken, Bandırma Kırmızı, güçlü rakibi Trabzonspor Basketbol karşısında kötü gidişe dur dedi ve arka arkaya kaybettiği 4 maçın ardından kendi seyircisi önünde kazanarak moral buldu.  
Dikkat Çeken İstatistikler
Puan cetvelinde averajla ikinci sırada bulunan Darüşşafakada forma giyen Marcus Hall, Pertevniyal potasına bıraktığı 35 sayı, ile dokuzuncu haftanın en skorer ismi olurken, aynı takımdan Aleksandar Petrovic 15 sayı, 11 ribaund ile double double yaparak galibiyette önemli rol oynadı.  
Bandırma Kırmızı takımından Gilbert Brown 27 sayı, Yeşilgiresun Belediyesinden John Ofoegbu ise 26 sayı üreterek haftanın en skorer isimleri arasında yer aldılar. Double-double yapan oyuncular arasında Bandırma Kırmızı takımından Raymond Sykes 22 sayı, 13 ribaund ile dikkat çekerken, Maliye Milli Piyangoda geçen hafta olduğu gibi bu hafta da Hakan Yapar performansıyla takımının başarısında pay sahibi oldu. Hakan, 15 sayı, 10 ribaund ile haftanın en etkili Türk oyuncusu olmayı da başardı.