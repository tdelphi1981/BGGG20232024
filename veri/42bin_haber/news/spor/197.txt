Janko'yu kilitleyince
MARATON'dan manşetler...
 ŞANSAL BÜYÜKA: Orta saha pasifti
 - İlk yarım saat Trabzon çok etkili, baskılı gözüktü. Ama çarpıcı bir gol pozisyonu yoktu. Şu da var; Trabzon orta sahası çok pasif kaldı. 
 - Sapara'yı çok etkisiz buldum. Geçen hafta çok üstün oynadı, F.Bahçe maçında da gayet iyiydi. Çizgide bir şey yapamadı. 
 - Janko son 15 dakika duvar olup, iyi toplar indirdi. Bunu başta yapabilselerdi belki skoru değiştirebilirdi Trabzonspor. 
 - Olcan geçen seneki Olcan değil. Bu sene kaçırdığı goller ortada, eskiyi mumla aratıyor. 
 - İbrahim Yazıcı başkana geçmiş olsun, aslan gibi bunu da atlatır.
 HAKAN ŞÜKÜR: Sağlam bir galibiyet
 - Bu oyuna çok normal Trabzonspor'un kaybetmesi. Ertuğrul Sağlam'ın hakkını vermek lazım. Janko'ya karşı Ömer gibi uzun stoperi oynatıp etkisiz bırakarak rakibin oyun planlarını alt üst etti. 
 - Açıkçası Janko'ya hiç top getirilmedi. Ama top gelmedi diye de olmaz. Bir santrfor top saklar, alı-verir. Ağır bir oyuncu. Alanzinho oyuna girene kadar da sahada pas yapacak adam bulamadı. 
 - Zeki rakip yarı alana gidip ortalığı karıştırmadı, bindirme yapmadı. Savunmada da biraz acemice, ters ayakla çıktığı anlar, bir kaç pozisyon hatası da var. Zaten 90 dakikalık bölümde Trabzon, kapanan defans beklerinin üstüne gidemedi, kendi bekleri sürpriz koşu yapıp atak yapamadı.
 TÜMER METİN: Kaptan Ömer gerçeği
 - Janko gibi bir santrforla başlıyorsanız, topu kenarlara getireceksiniz. Orta yapacaksınız. Getiremiyorsanız son 5 dakikadaki gibi uzun top atıp, arkasına adam sokacaksınız. 
 - Bir kaptan kenarda oturuyorsa sorunsuz, herkes oturur. Hiç sorun çıkmaz. Ömer havadan en iyi oyuncu, yanında İbrahim de aynı, yerden çabuk. Kucakta oynayan Janko, cepheden gelen toplar nedeniyle tüm avantaj Ömer'e geçti. Arkaya giden toplarda da İbrahim Öztürk kapattı.
 MARKUS MERK: Santrforların suçu ne
 - Taktik disiplin olarak Bursaspor galibiyeti hak etti, tartışmalı bir pozisyon olsa da. 
 - Oyun orta sahada oynandı. Santrforlar için oyun zordu. Batalla bireysel gol attı. Forvetlerin başında 5 oyuncu vardı. 
 - Golde Onur'un bir suçu yok, tüm rolü Batalla üstlendi.
 - Defans oyuncusu sallanırsa olmaz. Emerson sallanıyor, Batalla'ya da şut şansı veriyor.