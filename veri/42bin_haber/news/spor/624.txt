Almanya'dan G.Saray ve F.Bahçe'ye müjde
Bundesliga ekiplerinden Greuther Furth ve milli takımımızın yıldız isimlerinden Sercan Sararer, sezon sonunda kulübü Fürth'den ayrılacağını açıkladı. Milli futbolcunun adı geçtiğimiz transfer döneminde hem Galatasaray hem de F.Bahçe ile anılmıştı.
Yıldız futbolcunun menajerinin doğruladığı gelişmelere göre; sezon sonunda Alman ekibiyle olan sözleşmesi bitecek olan Sercan, bedelsiz olarak Fürth'den ayrılacak. Oyuncunun menajeri Fritz Popp; "Görüşmeler sona erdi. Bu konuda anlaşabileceğimiz düşünmüyorum." ifadelerini kullandı.

Sercan Sararer'in Ocak ayında takımdan ayrılmak gibi bir niyeti olmadığını belirten Popp, "Sercan sezon sonuna kadar sözleşmesine sadık kalacak." şeklinde konuştu. 
Abdullah Avcı'nın göreve gelmesiyle birlikte milli takıma çağırılan ve forma giydiği 9 karşılaşmada gösterdiği performansla dikkatleri üzerine çeken Sercan Sararer'in ismi bazı büyük takımlarla da anılmıştı. Yaz transfer sezonunda Galatasaray ve Fenerbahçe'nin Sercan ile yakında ilgilendiği iddia edilmişti.