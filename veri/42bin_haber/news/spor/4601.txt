F.Bahçelilerin Hami isyanı
Ziraat Türkiye Kupası'nda oynanan 1461 Trabzon - Fenerbahçe maçının TV yorumcusu olan Hami Mandıralı'ya, Fenerbahçeli taraftarlar sosyal medyada tepki gösterdi.
Trabzonspor'un eski futbolcusu Hami'nin yanlı yorumlar yaptığını savunan sarı lacivertli taraftar tepkilerini Twitter aracılığıyla dile getirdiler. 
İşte Twitter'daki bazı Hami Mandıralı yorumları; 
-Maç milli maç mı, Hami Mandıralı öyleymiş gibi yorumluyor.
-Kaleci zaman geçirdiği için Stoch pres yapmaya gidiyor, hami mandıralı "Stoch'un orada ne işi var" diyor. 
-Hami hala 1996'da.. Takvimlerin 2013'ü gösterdiğini hatırlatsın biri
-Hami'ye "1461 Trabzon'un maçı var gel yorumla" demişler ama sanırım  Trabzon maçı var diye anlamış.. Devrede rakibi söyleseler bari.
-Hami macın sonuna dogru dayanamayıp "Verın Kupamızı" diyecek bence!
-Hami: Ne TS TV'de değil miyiz? 
Twitter'daki yorumların artmasının ardından Hami karşılaşmanın devre arasında eleştirilere yanıt vermek zorunda kaldı. Eski futbolcu, "Taraf tutma gibi bir durum yok. Sahada gördüklerimizi aktarmaya çalışıyoruz. Fenerbahçe orta sahada üstünlüğü elinde bulundurdu ancak bunu gole dönüştüremedi. Bunu aktarmaya çalıştım. Umarım keyifli bir ikinci yarı izleriz" dedi.