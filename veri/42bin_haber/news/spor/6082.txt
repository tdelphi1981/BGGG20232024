Derbide kaleleri şaşırıyorlar
Spor Toto Süper Lig'de Galatasaray ile Beşiktaş arasında yarın oynanacak 2013'ün ilk derbisi öncesinde, son dönemdeki derbilerde kendi kalesine atılan goller dikkati çekiyor.

Süper Lig'in son 2 sezonunda oynanan derbilerde tam 6 futbolcu meşin yuvarlağı yanlışlıkla kendi filelerine gönderdi.

Galatasaraylı futbolcular 3, Beşiktaşlılar 2, Fenerbahçeliler de 1 kez meşin yuvarlağı yanlışlıkla kendi kalesine gönderdi.

Sarı-kırmızılılar, kendi kalelerine gol attıkları 3 maçta da yenilgi yüzü görmedi.

Galatasaraylı futbolcular, son 2 sezonda hep Beşiktaş derbilerinde kalelerini şaşırdı ve bu 3 maçın birini kazandı, ikisinde ise berabere kaldı.

Beşiktaş ise futbolcularının kendi kalesine gol attığı iki maçın birini yitirdi, birinde de berabere kaldı. Fenerbahçe ise bu süreçte sadece bir kez kendi kalesine gol attı ve son Galatasaray derbisinde sahadan yenilgiyle ayrıldı.

-Derbide kaleleri şaşıranlar-
Süper Lig'in son iki sezonunda oynanan derbilerde kendi kalelerine gol atan futbolcular şunlar:

2011-2012 sezonu:
Galatasaray-Beşiktaş: 3-2 (Lig Grubu) Semih Kaya (Galatasaray)
Galatasaray-Beşiktaş: 2-2 (Süper Final) Almeida (Beşiktaş), Ujfalusi (Galatasaray)
Fenerbahçe-Beşiktaş.: 2-1 (Süper Final) Egemen Korkmaz (Beşiktaş)

2012-2013 sezonu:
Beşiktaş-Galatasaray..: 3-3 Melo (Galatasaray)
Galatasaray-Fenerbahçe: 2-1 Bekir İrtegün (Fenerbahçe)

-Bu sezon kendi kalesine gol atanlar-
Süper Lig'de bu sezon kendi kalesine gol atan futbolcular ise şunlar: Maç Sonuç Futbolcu Takımı Beşiktaş-Galatasaray 3-3 Melo Galatasaray Galatasaray-Bursaspor 3-2 Musa Çağıran Bursaspor Gençlerbirliği-Orduspor 1-1 Mehmet Sedef Gençlerbirliği Kayserispor-Akhisar Belediyespor 1-1 Sertan Vardar Akhisar Belediyespor Orduspor-Kayserispor 3-2 Garcia Orduspor Bursaspor-Fenerbahçe 1-1 Serdar Kesimal Fenerbahçe İBB Spor-Galatasaray 1-3 Zayatte İBB Spor Mersin İ.Yurdu-K.Karabükspor 2-1 Güven Varol Kardemir Karabükspor Galatasaray-Fenerbahçe 2-1 Bekir İrtegün Fenerbahçe M.Park Antalyaspor-G.Birliği 3-5 Musa Nizam Medical Park Antalyaspor Akhisar Bld.-Eskişehirspor 1-1 Uğur Demirok Akhisar Belediyespor