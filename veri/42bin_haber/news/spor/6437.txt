Nihat Özdemir: 'Sneijder bizi büyülesin'
Fenerbahçe Eski Asbaşkanı Nihat Özdemir Galatasarayın yeni transferi Wesley Snijder hakkında konuştu.
Afyon'da CNBC-e'nin sorularını yanıtlayan Fenerbahçe Eski Asbaşkanı Nihat Özdemir spor gündemine dair açıklamalar yaptı. 

Galatasarayın yeni transferi Wesley Snijder hakkında konuşan Özdemir, Sneijder büyük futbolcu. İsmi olan bir futbolcu. Hollanda Milli Takımı'nda da, Interde de seyrettim. Önemli bir yıldız. Yıldız futbolcuların da bedelleri var. Vermeden getirmek mümkün değil. Eğer Türk seyircisi, takımları yıldız futbolcuları kendi sahalarında görmek istiyorlarsa bu bedellere katlanacaksınız. Taraftarlar takımlarını desteklerse yıldız futbolcular da gelir. Kendilerini tebrik ediyorum, büyük bir yıldızdır. Gönlüm ister ki eski Sneijder olsun, iyi futbol oynasın, biz futbolseverleri de büyülesin dedi. 

AYKUTUN KALMASI İSTİKRAR GETİRİR

Fenerbahçedeki gelişmeleri de değerlendiren Özdemir, Aykut Kocamanın istifa süreciyle ilgili olarak Her yerde istikrar önemlidir, spor klüplerinde de önemlidir. İstikrarın olduğu yerde eninde sonunda başarı gelir. Kolay kolay teknik direktör değiştirmek, başkan değiştirmek istikrarı bozar. Fenerbahçe doğru yaparak istikrar tarafını seçmiştir. Aykut ile yola devam edecektir şeklinde konuştu.

BELHANDA DA ÖNEMLİ BİR BÜTÇE

Fenerbahçenin Faslı futbolcu Belhanda ile görüşmelerinin sürdüğünü belirten Özdemir, Medyadan takip ettiğim kadarıyla Fransa'da yılın futbolcusu seçilmiş. Tahminim Fenerbahçe bunu yakın zamanda sonlandıracaktır. Fenerbahçeye katkı sağlayacağına inanıyorum. Belhanda da önemli bir bütçe gerektiriyor diye ekledi.