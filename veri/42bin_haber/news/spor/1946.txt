New York Knicks kendine geldi
NBAde üst üste deplasmanda oynadığı iki maçı kaybeden New York Knicks, sahasında Detroit Pistons'ı 121-100 yenerek evindeki yenilmezlik serisini sürdürdü.
Sezona 8-1 ile giren fakat üst üste iki deplasmandan mağlubiyetle ayrılan New York Knicks, oynadığı 13 karşılaşmanın sadece üçünü kazanabilen Detroit Pistons'ı ağırladı. Devreye 20 sayı önde giren ev sahibi karşısında Pistons üçüncü çeyrekte hamle yapıp farkı indirse de, son periyotta tekrar toparlanan Knicks, 121-100 kazanmayı başardı. 
New York Knicks'te oldukça yüksek bir yüzdeyle 29 sayı bulan Carmelo Anthony, karşılaşmanın en skorer ismi olurken, Raymond Felton 14 sayı ve 10 asist ile double-double yaptı. 
Detroit Pistons'ta ise Brandon Knight'in 21 sayısı mağlubiyete engel olamadı.

DÜN GECENİN DİĞER  SONUÇLARI

Toronto Raptors-San Antonio Spurs: 106-111 (iki uzatmada)
Brooklyn Nets-Portland Trail Blazers: 98-85
Philadelphia 76ers-Phoenix Suns: 104-101
Orlando Magic-Boston Celtics: 110-116 (uzatmada)
Denver Nuggets-New Orleans Hornets: 102-84