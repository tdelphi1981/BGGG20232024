Cruyff: Ancak Cüneyt Çakır'ın annesi bilir
Hollandalı efsane, Manchester United ile Real Madrid arasındaki mücadeleye Cüneyt Çakır'ın atanmasını sert bir şekilde eleştirdi.
Johan Cruyff, Manchester United ile Real Madrid arasındaki Şampiyonlar Ligi son 16 turu mücadelesini yöneten Cüneyt Çakır'ı eleştirdi.

Çakır, Kırmızı Şeytanlar'ın 1-0'lık üstünlüğüyle devam eden maçın ikinci yarısında Nani'yi direkt kırmızı kartla oyundan atmış ve İspanyol ekibi, bu dakikadan sonra üstünlüğü ele geçirerek 2-1'lik galibiyetle tur atlayan taraf olmuştu.

De Telegraaf'taki köşesinde UEFA'nın bu tip atamalarda daha hassas olması gerektiğine vurgu yapan Cruyff, "UEFA sıklıkla 'saygı'dan söz ediyor ama bunun pek sağlanamadığı da ortada değil mi? Manchester United ile Real Madrid arasındaki hakem atamasına bakmanız yeterli. Bu Türk hakemi yalnızca annesi gerçekten iyi tanıyor olabilir." dedi.

Hakemin maçı ağırlığını kaldıramadığını belirten ünlü futbol adamı, "Aklı başında hangi adam böylesine ağır bir maça bu hakemi atayabilir? Özellikle iki takımın içinde bulunduğu durumu ele alırsak. Real Madrid'in elenmemek için her şeyi yapacağı ortadaydı. Hakemler böyle durumlarda sağduyularını kullanmalılar. Türk dostumuz bunu başaramadı." şeklinde konuştu.

(Goal.com)