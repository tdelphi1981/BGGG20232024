Beşiktaş'a haciz şoku!
Ekonomik darboğazdan çıkmaya çalışan Kartal, darbe üstüne darbe alıyor. Portekizliler'in menaceri Jorge Mendes, 15 milyon Euro'luk komisyon ücreti için kulübe haciz koydurdu.
 Beşiktaş bir yandan yaşadığı mali krizin üstesinden gelmeye çalışırken, diğer yandan da kötü sürprizlerle karşılaşmaya devam ediyor. Geçtiğimiz ay eski futbolcusu Matteo Ferrari’nin Uluslararası Spor Tahkim Mahkemesi’nde açtığı davayı kaybeden ve 7.8 milyon Euro (Yaklaşık 18 milyon TL) tazminat ödemeye mahkum edilen Siyah-Beyazlılar, yeni bir şokla daha sarsıldı. Jose Mourinho ve Cristiano Ronaldo gibi dünyaca ünlü isimlerin menacerliğini de yapan Jorge Mendes, kulüpten alacağı yaklaşık 15 milyon Euro’luk (Yaklaşık 35 milyon TL) alacağı için Beşiktaş’a haciz koydurdu. Haciz kararı sonrası normal şartlarda UEFA gelirlerine el konulması gereken Siyah-Beyazlı ekip Avrupa Kupaları’nda mücadele etmediği için paranın tahsil edileceği adres FIFA üzerinden Türkiye Futbol Federasyonu olacak. Resmi yazı ulaştığında TFF, Beşiktaş’ın gelirlerini menacer Jorge Mendes’e aktaracak.
 Komisyonu 18 milyon Euro!
 Fanatik'ten Orhan Yıldırım'ın haberine göre; Mendes, geçtiğimiz sezonlarda Quaresma başta olmak üzere Portekizli futbolcuların Beşiktaş’a transferi nedeniyle toplam 18 milyon Euro’luk bir komisyon ücreti hak etmişti. Bu miktarın 15 milyon Euro’luk büyük bölümünün halen ödenmemesi nedeniyle Portekizli menacerin haciz kararı aldırdığı ortaya çıktı. Hatırlanacağı üzere ikinci başkan Ahmet Nur Çebi, birkaç ay önce bir spor programında, “Sadece Jorge Mendes’in alacağı 18 milyon Euro. Daha fazlasını incelemeye kalbim dayanmıyor” demişti.
 
 Ahmet Nur Çebi'den yanıt iddialara yanıt
 
 Beşiktaş'ın Portekizli futbolcularının menajerliğini yapan Jorge Mendes'in siyah beyazlı kulübü alacakları sebebiyle icraya verdiği iddia edilirken Beşiktaş cephesinden bu iddiaya yanıt geldi.
 Ekonomik sorunlarla boğuşan Beşiktaş'ta Jorge Mendes'in kulübü alacakları sebebiyle icraya verdiğine dair yapılan habere siyah beyazlı kulübün ikinci başkanı Ahmet Nur Çebi yanıt verdi.
 Çebi konuyla ilgili olarak şunları söyledi:
 
 "Jorge Mendes, kulübümüzü icraaya vereceğini söylemiş. Ancak bize bu konuda ulaşan herhangi bir bilgi yok. Şu ana kadar hayata geçmiş bir uygulama değil; fakat böyle söylediğini duyduk. Sıra ona gelmez. Beşiktaş herkesin parasını öder; ancak zamanla. Böyle bir yola tevessül etse bile sıra ona gelmez. Ayrıca her şeyden önce, kendisinin bize verdiği sözü yerine getirmesi gerekir. Çok önemli bir söz verdi bize. Kendisiyle yaptığımız toplantıda Alves konusunu halledeceğini söyledi ve aynen şu ifadeleri kullandı: 'Merak etmeyin Alves size yük olmayacak. Onu bir takıma kiralayacağım ve sonrasında sıfır maliyetle Beşiktaş'tan ayrılıcak. Alves oynayacak ve Beşiktaş'ı ek bir maliyet getirmeden bu işi bitireceğiz.' Bunları söyleyen Mendes'in bizden para talep etmesi için önce verdiği sözü yerine getirmesi gerekir. Şu ana kadar sözünü tutmadı. Önce verdiği sözü tutsun, sonra kendisiyle ilgili talepleri dile getirsin"