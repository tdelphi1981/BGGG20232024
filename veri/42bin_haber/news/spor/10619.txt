Melih Gökçek'in Fenerbahçeli olma şartı
Ankara Büyükşehir Belediye Başkanı Melih Gökçek, Viktoria Plzen maçının ardından yaptığı açıklamada Fenerliliğini buzdolabından çıkarmak için yönetimin gitmesi gerektiğini söyledi. 

Melih Gökçek, Viktoria Plzen - Fenerbahçe maçını değerlendirip, Fenerbahçe ile ilgili ilginç açıklamalarda bulundu.
 
Samanyolu Haber TV'de yayınlanan, Günlük programına konuk olan Ankara Büyükşehir Belediye Başkanı Melih Gökçek 'e, Viktoria Plzen- Fenerbahçe maçı soruldu.
 
"Hayırlı olsun, güzel bir galibiyet oldu" diyen Gökçek, Fenerbahçe'nin yurt içinde döküldüğünü ama yurt dışında iyi gittiğini ve sonunun iyi olmasını umduğunu söyledi.
 
"Fenerbahçe'nin yurt içinde dökülmesini yöneticilere sormak lazım" diye konuşan Gökçek, ligdeki kötü gidişin, yönetim değişikliğini de beraberinde getirmesi gerektiğini şu sözlerle ifade etti:
 
"Eski bir Fenerli olarak, Fenerliliği buz dolabında olan bir Fenerbahçeli olarak, yeniden buz dolabından çıkarmak için Fenerliliği, inşallah yönetim değişir. Biz de Fener'e döneriz."