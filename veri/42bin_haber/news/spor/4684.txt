Boston seriye bağladı
NBA'de gecenin öne çıkan maçında Boston Celtics evinde Charlotte Bobcats'i 100-89 mağlup etti.
Oynadığı son beş maçın tamamını kazanan Boston Celtics TD Garden'da Charlotte Bobcats'i konuk etti. Kendi seyircisi önünde maça harika başlayan Boston hücumdaki etkili oyunuyla ilk periyodu 28-18 önde tamamladı. İkinci 12 dakikada Bobcats hücumda ilk periyoda göre daha iyi performans sergilese de Boston farkın çok kapanmasına izin vermedi ve ev sahibi mücadelenin ilk yarısını 56-45 önde tamamladı. 
İkinci devreye Bobcats biraz toparlanarak başladı ancak Boston Celtics rakibinin savı eline almasına izin vermedi ve üçüncü periyodunu 76-70 önde tamamladığı maçı, 100-89 kazandı. 
Boston Celtics'te dört isim çift haneli sayılara ulaşırlen takımın ve maçın en skorer ismi 19 sayı ile Paul Pierce oldu. Charlotte Bobcats'te ise altı isim çift haneli rakamlara ulaşırken Warrick ve Sessions'un 16'şar sayısı galibiyete yetmedi.