Maç için hiçbir sıkıntımız yoktur
Kar yağışının aralıklarla sürdüğü Sivas'ta, Sivasspor-Galatasaray maçının oynanacağı 4 Eylül Stadı'nın zemini karşılaşmaya hazır hale getiriliyor.Spor Toto Süper Lig'in 15. haftasında yarın Sivasspor-Galatasaray maçının oynanacağı 4 Eylül Stadı'nda hazırlıklar sürüyor.

Stat müdürü Fatih Şimşek, yaptığı açıklamada, maç için hazırlıkların son aşamaya geldiğini belirterek, Sahamızın alttan ısıtması 4 gündür açık dedi.

Saha zemininde en alt ısı değerinin 9-10, en üst ısı seviyesinin ise 15 derece olduğunu bildiren Şimşek, Bugün bir kar yağışı beklentimiz var. Yarın öğlene kadar olacağı söyleniyor. Biz ona göre hareket edip kale arkası, açık tribünlerde temizlik yapacağız. Maç için hiçbir sıkıntımız yoktur diye konuştu.

Fatih Şimşek, maç saatinde yağışın olup olmadığı konusunda net bir tahmin alarak stadyumundaki çalışmaları bu doğrultuda sürdüreceklerini ifade etti.

Galatasaray seyircisi için ayrılan biletler tükendi

Sivasspor ile Galatasaray arasında oynanacak olan karşılaşmanın biletlerine taraftarlar yoğun ilgi gösteriyor.

Galatasaray seyircileri için ayrılan 863 biletin tamamının satıldığı belirtildi. Yiğidolar'ın da maça ilgi gösterdiği, yaklaşık 6 bin biletin satıldığı, bilet satışlarının maç saatine kadar süreceği bildirildi.

Yarın 4 Eylül Stadyumu'nda saat 19.00'da oynanacak Sivasspor-Galatasaray maçını İlker Meral, Adil Sinem ve Hakan Yemişken hakem üçlüsü yönetecek. Maçta Kutluhan Bilgiç dördüncü hakem olarak görev yapacak.