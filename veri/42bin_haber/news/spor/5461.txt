Vleminckx hasta etti!
 
 Spor Toto Süper Lig'de 18. hafta mücadelesinde Medical Park Antalyaspor evinde Gençlerbirliği karşısında büyük bir şok yaşadı: 5-3.
 
 Gençlerbirliği karşılaşmaya fırtına gibi başladı. Başkent temsilcisi henüz 2. dakikada yeni transferi Belçikalı oyuncu Vleminckx ile golü buldu. Ceza sahası ıçinde topla buluşan Hurşut'un sert vuruşunda top, Antalyaspor defansa çarptıktan sonra Gençlerbirliği oyuncusu Vleminckx'ye çarparak kaleye yöneldi. Hakan Arıkan'ın müdahalesine rağmen topu yeniden önünde bulan Vleminckx, meşin yuvarlağı boş kaleye gönderdi: 0-1.
 
 Bu golden yalnızca 2 dakika sonra Gençlerbirliği adına Vleminckx bir kez daha sahneye çıktı. Ermin Zec'in sol kanattan ortasında topa iyi yükselen Tosic'in kafa vuruşunda top, üst direğe çarparak oyun alanına geri döndü. Dönen topa kale önünde iyi yükselen Vlaminckx, meşin yuvarlağı ikinci kez ağlarla buluşturdu: 0-2.
 
 Maçın başında kalesinde 2 gol birden gol gören ev sahibi Medical Park Antalyaspor, gollerin şokunu üzerinden çabuk atarak farkı azaltmak için Gençlerbirliği kalesine yüklenmeye başladı. Üst üste staklar bulan ev sahibi ekip  8. dakikada Mert ile farkı 1'e indiren golü buldu. Kazanılan serbest vuruşta topun başına geçen Murat Duruer'in plase vuruşunda meşin yuvarlak, filelerle buluştu: 1-2.
 
 Maçta temponun biran olsun düşmediği karşılaşmada Gençlerbirliği, Musa Nizam'ın kendi kalesi attığı golle farkı yeniden 2'ye çıkardı. 24. dakikada Jimmy'in sol kanattan yerden sert ortasında kale önündeki kırmızı-beyazlı futbolcu Musa Nizam, ters vuruşla topu kendi ağlarına gönderdi: 1-3.
 
 Antalyaspor, rakibini durdurmakta bir türlü başarılı olamayınca konuk ekip 28. dakikada bir gol daha buldu. Belçikalı trnasfer Vlaminckx ilk maçında harikalar yaratmaya devam etti. 28. dakikada Cem Can'ın ortasında Medical Park Antalyasporlu defans oyuncularının hatasından yararlanarak kale önünde topla buluşan Vlaminckx, göğsüyle düzelttikten sonra sert vurarak meşin yuvarlağı bir kez daha ağlarla buluşturdu: 1-4.
 
 39. dakikada Murat Duruer'in sağ kanattan ortasında kale önünde topla buluşan Diarra'nın sert vuruşunda top filelere gitti: 2-4. İlk yarının sonlarında farkı 2'ye indirmeyi başaran MP Antalyaspor soyunma odasına bir umutla gitmeyi başardı.
         
 Karşılaşmanın ilk yarısı Gençlerbirliği'nin 4-2 üstünlüğü ile tamamlandı.
 
 Kötü bir ilk yarı geçiren Medical Park Antalyaspor, ikinci devreye daha iyi başlayan taraf oldu. İlk 45 dakikayı Gençlerbirliği ablukası altında geçiren ev sahibi ekip erken gol bulmak için ilk dakikadan itibaren golü aramaya başladı ve Isaac Promise'le de golü buldu. Sağ kanattan kazanılan korneri Murat Duruer kullandı. Ön direğe gelen ortaya Isaac Promise dokundu ve top filelele buluştu:4-3.
 
 4-3'ten sonra iki takımda kontrollü bir oyun sergilemeye başladı. Beraberlik için Gençlerbirliği kalesine yüklenen Antalyaspor, 83. dakikada Vleminckx'i yine durduramadı. Yeni transfer kendisinin 4. golünü atarak skoru 5-3'e taşıdı.
 
 Kalan dakikalarda Antalyaspor'un çabaları sonuç vermeyin Gençlerbirliği deplasmandan 3 puanla ayrılarak ikinci yarıya galibiyetle başladı.
 
 MEDICAL PARK ANTALYASPOR: 3 - GENÇLERBİRLİĞİ: 5
 Stat: Akdeniz Üniversitesi
 Hakemler: Halis Özkahya, Adil Sinem, Süleyman Özay
 Medical Park Antalyaspor: Hakan, Ergün, Musa Nizam (Dk. 60 Mehmet Sedef), Deniz, Koray, Zeki (Dk. 27 Mehmet Eren), Murat Duruer, Uğur, Aissati, Isaac (Dk. 62 Emrah), Diarra
 Gençlerbirliği: Ramazan, Cem Can, Aykut Demir, Kulusic, Tosic, Özgür, Jimmy (Dk. 63 Petroviç), Ermin Zec, Azofeifa (Dk. 71 Doğa Kaya), Hurşut (Dk. 82 Tayfur), Vleminckx
 Goller: Dk. 8 Murat Duruer, Dk. 39 Diarra, Dk. 59 Isaac (Medical Park Antalyaspor), Dk. 2, 4, 28 ve 83 Vlaminckx, Dk. 24 Musa Nizam (kendi kalesine) (Gençlerbirliği)
 Sarı kartlar: Dk. 46 Mehmet Eren, Dk. 55 Koray, Dk. 75 Deniz (Medical Park Antalyaspor), Dk. 78 Doğa, Dk. 89 Vlaminckx (Gençlerbirliği)
 
 NTV Spor