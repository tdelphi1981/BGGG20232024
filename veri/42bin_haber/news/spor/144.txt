Fenerbahçe, 175. maçına çıkıyor
UEFA Avrupa Ligi (C) Grubu'ndaki üçüncü maçında yarın Kıbrıs Rum Kesimi'nin AEL Limassol takımıyla karşılaşacak Fenerbahçe, Avrupa kupalarında 175. maçına çıkacak.
 Avrupa arenasında bugüne dek 174 maça çıkan sarı-lacivertliler, 59 maçta  sahadan galibiyetle ayrılırken, 33 beraberlik ve 82 yenilgi aldı.Avrupa kupası maçlarında rakip fileleri toplam 221 kez havalandıran  ''Sarı Kanaryalar'', kalesinde ise 279 gol gördü.                 
 -UEFA Avrupa Ligi'nde 17. maç-                  
 Fenerbahçe, yarın deplasmanda yapacağı AEL Limassol maçıyla birlikte UEFA  Avrupa Ligi organizasyonunda 17. maçına çıkacak. Sarı-lacivertli ekip, UEFA Avrupa Ligi'nde yaptığı 16 maçta 8 galibiyet,  5 beraberlik alırken, sadece 3 maçta sahadan yenilgiyle ayrıldı.Fenerbahçe, Avrupa kupaları tarihinde bugüne dek UEFA Kupası'nda 54, UEFA  Avrupa Ligi'nde 16, Avrupa Şampiyon Kulüpler Kupası'nda 33, UEFA Şampiyonlar Ligi  elemelerinde 22, UEFA Şampiyonlar Ligi'nde 40 ve Avrupa Kupa Galipleri Kupası'nda  da 9 karşılaşmaya çıktı.                 
 -Avrupa kupaları performans tablosu-                  
 Fenerbahçe'nin Avrupa kupalarında çıktığı 174 maçta aldığı sonuçların  tablosu şöyle:       
          Organizasyon                       O    G    B    M    A    Y
          --------------------------------------------------------------
          UEFA Kupası                       54   18   10   26   72   91
          UEFA Avrupa Ligi                  16    8    5    3   27   16
          Avrupa Şampiyon Kulüpler Kupası   33    9    4   20   30   70
          UEFA Şampiyonlar Ligi Ön Eleme    22   10    7    5   39   21
          UEFA Şampiyonlar Ligi             40   11    6   23   42   70
          Avrupa Kupa Galipleri Kupası       9    3    1    5   11   11
          --------------------------------------------------------------
          Toplam                           174   59   33   82  221  279
  