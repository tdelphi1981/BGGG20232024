Viktoria Plzen İstanbul'da
Fenerbahçe Futbol Takımı'nın, UEFA Avrupa Ligi 3. tur rövanşında yarın karşılaşacağı Çek Cumhuriyeti'nin Viktoria Plzen takımı, İstanbul'a geldi.
Sarı-lacivertli ekibin ilk maçta 1-0 yendiği Çek ekibini taşıyan özel uçak Sabiha Gökçen Havalimanı'na indi.

Teknik direktör Pavel Vrba yönetimindeki Viktoria Plzen takımı, havalimanından otobüsle konaklayacağı otele hareket etti.

Polis eskortu eşliğinde alandan ayrılan kafilede, Çek kulübünün yöneticileri de yer aldı.

Viktoria Plzen takımı, Fenerbahçe maçının hazırlıklarını bu akşam karşılaşmanın oynanacağı Fenerbahçe Şükrü Saracoğlu Stadı'nda yapacağı antrenmanla tamamlayacak.