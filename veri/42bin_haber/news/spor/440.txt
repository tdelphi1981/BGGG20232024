Beni de mi transfer etmeye geldin
G.Saraylı yönetici, Türk futbolunun geleceği açısından başta F.Bahçe olmak üzere tüm kulüplerle barış sağlanması gerektiğini söyledi.
G.SARAY Yönetiminin önemli ismi Abdürrahim Albayrak,, Burak transferi sonrası aralarının açıldığı Trabzonspor ile dostluklarını kimsenin bozamayacağını söyledi. Beyaz TVde yayınlanan Beyaz Futbol programına konuşan sarı kırmızılı yönetici, gündemdeki konuları değerlendirdi.  
Mezara kadar dostuz 
Trabzonspor Başkanı Sadri Şeneri hastanede ziyarete gittiğinde yaşanan esprili bir olayı da anlatan Albayrak, Geçen hafta kendisini ziyarete gittik. Ve odadan girer girmez, Şimdi de beni mi transfer etmeye geldin diye takıldı bana. Aramızın hiçbir zaman kötü olması mümkün değildir. Sadri Başkanın o dönem bize bir kırgınlığı olmuştur, ama birbirimize ne işimiz düşerse hallederiz. İki kulüp arasındaki dostluk pazara kadar değil, mezara kadar olacaktır dedi. 
G.SARAY-F.BAHÇE KAVGASI BİTMELİ 
ALBAYRAK sözlerini şöyle sürdürdü: Türk futbolunda özellikle G.Saray ile F.Bahçe başta olmak üzere kavganın bitmesi ve barışın sağlanması gerek. Artık insanlar maçlara rahat ve huzurlu gelmek istiyor. Büyük takımların yöneticileri ile bir program yapıp, kamuoyuna iyi mesajlar verilmeli. Nereye kadar gideceğiz böyle? Bu son hiç iyi değil bana göre... Biz Beşiktaşın stadında iyi olanı alkışladık, geldik. Geçen sezon F.Bahçe Stadında olaylar olsa da, ben birçok taraftarın şampiyon olan G.Sarayı alkışladığını gözlerimle gördüm. Bunlar güzel şeyler...  
DEMİRÖREN CESARETLİ BİR BAŞKAN 
BENCE Futbol Federasyonu Başkanlığını Yıldırım Demirören gayet iyi götürüyor. Çok sıkıntılı bir dönemde göreve geldi. Ben Yıldırım Beyin çok cesaretli olduğunu düşünüyorum. Bunu üzerine basa basa söylüyorum; zor bir dönemde görevi kabul etti. Herkes kabul etmeyebilirdi. Sıkıntılı bir dönemden kulüplerle el ele vererek Türk futbolunu bir yerlere getirdiğini düşünüyorum. Bence iyi bir yönetim sergiliyor ve kendisini tebrik ediyorum. 
Adnan Polat 21 puanın farkında değil 
POLATın eleştirilerine yanıt veren Albayrak, Geçmiş bir G.Saray Başkanı hakkında konuşmayı şık bulmuyorum ama herhalde Adnan Polat 21 puan topladığımızın farkında değil. G.Saray bu puanları oynamadan mı topladı? şampiyonlar ligindeki futbolunu da Alex Ferguson dahi tebrik etti. dedi.  
Başkanın askerleriyiz 
ALBAYRAK, Gökten taş yağsa bizden bilecekler diyen eski başkan Adnan Polata, Bazılarının başkanımızı kıskandığını görüyorum. Aysalın gelmesi ile kimse G.Sarayın kapısına para diye dayanmadı. Ekonomik yapımız düzeldi. Futbolda 8inciyken şampiyon olduk. Biz G.Saray ve Aysalın askerleriyiz sözleriyle karşılık verdi.  
Terimin altını kazanlar var 
G.SARAYda Adnan Polat yönetiminde görev yapan isimlerden Murat Yalçındağ, Ünal Aysala yönelik eleştirilerde bulunurken, Bazı yöneticiler Fatih Terimin altını kazıyor, Terimin mutsuzluğundan mutlu oluyorlar. G.Sarayda kurumsallaşma yok, kadrolaşma var diye konuştu.  
Yen Cluj'u al 45 bin doları ! 
G.SARAYın yarın oynayacağı Cluj karşılaşması için Başkan Ünal Aysal kesenin ağzını açtı. Abdürrahim Albayrakın da girişimleriyle Cluj galibiyeti için futbolcu başına 45 bin dolar prim belirlendi. Bu arada maçı İskoç hakem William Collum yönetecek.