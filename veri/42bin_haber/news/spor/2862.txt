Orman'dan Ziegler açıklaması
Beşiktaş Başkanı Fikret Orman, son günlerde ismi siyah beyazlı kulüple anılan Reto Ziegler hakkında açıklamalarda bulundu.
 İsmail Köybaşı'nın sakatlanmasının ardından sol bek pozisyonuna takviye yapmak isteyen Beşiktaş'ta en yetkili isim olan Fikret Orman, Pazartesi günü İstanbul'a gelen ve daha önce kendisine Beşiktaş'tan teklif yapıldığını söyleyen Reto Ziegler ile ilgili konuştu.
 Fikret Orman, Bahçeşehir Üniversitesi'nde düzenlenen panelin ardından basın mensupları ile yaptığı sohbette Ziegler'in transfer hedefleri arasında yer aldığını belirtirken şunları söyledi;
 "İstanbul'a herkes gelebilir ama şu anda Beşiktaş'ın İstanbul'a davet ettiği bir oyuncu olduğunu tahmin etmiyorum. Ancak Ziegler bizim ilgilendiğimiz oyunculardan birisidir. Futbol komitemiz görüşmeleri sürdürüyor. Ben bu konuda çok fazla bilgi sahibi değilim."
 Orman Bahçeşehir Üniversitesi Fazıl Say Koferans Salonu'nda gerçekleşen söyleşide öğrencilerden gelen soruları da yanıtladı. Fikret Orman'a kendisine sorulan soruları şu şekilde cevap verdi:
 3 Temmuz sürecinde Beşiktaş'ın yeri ne oldu?
 "Bana göre 3 Temmuz'un en masum kulübüyüz. Kulübümüzün Protokol Müdürü Ahmet Ateş tapelerde sadece adres tarif ediyor ama 6 ay hapis yattı. Kurunun yanında bizde yandık. 3 Temmuz öncesi sezonda, zirveye kim oynuyorsa,onlar şike davasının konusu oldu. Türkiye'de sistem zaten böyleydi."
 "YENİ STADIMIZIN İNŞAATINA SEZON SONU BAŞLAYAMAYI DÜŞÜNÜYORUZ"
 İnönü Stadı ne zaman yenilenecek?
 "İnönü Statı bizim  çok önemli bir konudur. İlk stat projesinin 2000 yılında yönetecilik yaparken ben yaptım. O dönem stattan sorumlu yönetici bendim. 2000 yılında Fenerbahçe yeni stat için çalışmalara başlamış, Galatasaray daha önce başlamış ama sonuca ulaşamamıştı. Rakiplerimiz statlarını yaptıkları takdirde bizimle aralarında çok büyük bir gelir farkı oluşacağı belliydi. Hatta Galatasaray'ın yeni stadını çizen Mimar Mete Arat'ı ben bulmuştum. Maalesef ki iki ana rakibimiz statlarını tamamladılar ve neredeyse bizden 4 kat fazla gelir elde ediyorlar. Taraftarımız sansasyonel transfer bekluiyor ama bu gelirlerimize bağlı. Kısmetse sezon sonu hatta bu sezon tam olarak sona ermeden inşaata başlamak istiyoruz. Hedefimiz bir sezon dışarıda oynamak ve daha sonra stadımıza geri dönmek yönündedir. İnşaata tam olarak sahadan değil, arka taraftaki bölgeden başlayabiliriz. İnşaat devam ederken hangi statta oynayağımza karar vermedik, görüşmelereni de başlamadık. Geçen sezon bu konuda rakip takım yöneticileri ile yaşananlara üzüldüm. Bu tarz durumların yeniden yaşanmasını istemiyorum."
 Beşiktaş bu sezon iç saha maçlarını neden cuma günleri oynuyor ?
 "Maç günlerine yayıncı kuruluş ve federasyon beraber karar veriyor. Bu sezon yeteri kadar cuma günü oynadık. Artık cuma oynamayağız. İkinci devre gerekli çözümleri bulacağız."
 Amatör şubelerin durumu ne olacak?
 "Bayan basketbol takımı amatör şube değil. Bizim işimiz insanları zengin etmek değil. Dört amatör branşa destek vermek gerekiyor. Erkek basketbol, bayan voleybol, hentbol ve jimnastik. 30'un üzerinde voleybolcunun alacak davaları devam ediyor. Ben bir sürü para verip Amerika'dan oyuncu gekirerek başarılı olunmasını desteklemiyorum. Altyapıya daha çok önem vermek istiyoruz. Erkek basketbol takımı tam anlamıyla bir takım görüntüsü vermiyor. Ben de rahatsızım ama daha yolun başındalar. Takım olmak için biraz daha uğraşmamız lazım."
 "KEŞKE TATLI CADI SAMANTHA'NIN Kİ GİBİ BİR BURNUM OLSAYDI"
 Beşiktaş'ın tesisleşme durumu ve bazı kongre üyelerinin farklı kulüplerde yöneticilik yapması?
 "Beşiktaş'ın kazandığı son tesis Akatlar'dır. Akatlar'dan sonra bir tesis kazanamadık. Bütün amatör branşları bir komplekste toplayacağız. Futbol altyapısı Fulya'dan çıkacak. İnsanların şahsi tercihine yapacak bir şeyim yok. Onların üzerinden siyaset yapmayı doğru bulmuyorum. İçlerinde Beşiktaş'a gerçekten faydalı olmuş insanlar da var. Onun için onları kaybetmek istemiyoruz. Beşiktaşlılar artık sokaklarda göğüslerini gere gere gezebiliyor. Sözlerimizin arkasında durduğumuz sürece daha fazla kongre üyesi olacaktır. Hayat çözüm bulma sanatı. Daha iyi şeyler yapıp Beşiktaş'ı cazibe merkezi haline getirmek lazım. Bizim küçüklüğümüzde Tatlı Cadı Samantha vardı. Burnunu oynatıp her şeyi değiştirirdi. Keşke öyle bir burnum olsaydı."
 "TÜRKİYE'NİN KATAR ÖNCESİ SON DURAK OLMASI FİKRİNİ KABUL EDEMİYORUM"
 Sezonun ikinci yarısı takımdan gönderilecek oyuncuların durumu ne olacak?
 "Teknik konulara cevap vermiyorum. Beşiktaş'ın oyunusu olmak başka bir şey. 3000 kişi önünde oynamak farklıdır, 30000 kişi önünde oynamak farklıdır. Bu konuda kararı hocamız verecek. Oyuncular bizde oynamayadıkları zaman özgüvenlerini kaybediyorlar ve oyunları geri gidiyor. Bir kulüp satın almayı hedefliyoruz. Oynamayan oyuncularımızı hatta teknik adam da olmak üzere yetiştirmeyi amaçlıyoruz.
 Başkanlık makamı göze hoş gelmeyen şeyler yapabilir. Bazı futbolcu kontratlarının takım dengesini buzduğunu düşünüyorum. Sempatik olmayan kararlar almak zorundaydık aldık. Günahı sevabı bize. Duruşumuza aynen devam edeceğiz. Quaresma'nın Kontratı daha da uzun süreli olsaydı da aynısını yapardık. Kulüplerimiz kontrata bir imza attık diye yan gelip yatma yeri olmamalı."
 "TÜRKİYE'NİN KATAR ÖNCESİ SON DURAK OLMASI FİKRİNİ KABUL EDEMİYORUM"
 Kulübün efsane futbolcusu Yusuf Tunaoğlu'nun adını taşıyan stadın son durumu ve transfer çalışmalarında son durum nedir?
 "Yusuf Tunaoğlunun ismini yaşatmak bizim için önemlidir. O stadın yeri yanlış. O tesisi geri almak için müracat ettik.
 Ayrıca oyunculara ödenen paralar dünyanını hiç bir yerinde yok. Katar ve Dubai'de var ama bununla kıyasmaka bence Türkiye'ye ve Türk futboluna hakarettir. Türkiye'nin Katar öncesi son durak olması fikrini kabul edemiyorum. Taraftara şirinlik amacında değiliz, işimizi iyi yapmak istiyoruz. Devre arasın transfer döneminde menfaatlerimize uymazsa hiç oyuncu almayabiliriz."
 "FERRARI HAYATININ ALTIN VURUŞUNUN TÜRKİYE'DE YAPTI"
 Erken seçim, Ferrari ve Yıldırım Demirören konusu.
 "Beşiktaş'ın bir saat bile kaybedecek vakti yok. Erken seçim için bir zaman yok. Ferrari hayatının altın vuuşunun Türkiye'de yaptı. Peşpeşe 10 defa düşeş atmış gibi. Beşiktaş'tan 2.5 milyon Euro almak için sözleşme imzalamış. Bizden sonra gittiği kulüpte 250 bin Dolar ücret alıyor. Ortada bir karar var ve bu parayı ödeyeceğiz. Yıldırım Demirören'in federasyon başkanlığı koltuğunda oturması futbol dünyasının tercihidir. Demirören'in Futbol Federasyonu Başkanı olması, kendisi Beşiktaşlı olduğu için hoşuma gidiyor. Kendisi Beşiktaş'ta 8 sene başkanlık yaptı. Sistemi tartışmak lazım. Transferlerin hepsini iyi olsun diye yapmıştır. Bunlara ben cevap veremem. Ben üslubuma dikkat etmek zorundayım. Şahsi bir nefretim yok. Sayın Demirören'le alakala yorum yapmam."
 "BEŞİKTAŞ ÇOK BÜYÜK BİR CAMİA. PARAYI VERİNCE HERKES GELİR AMA BİZ BUNU YAPMAYACAĞIZ"
 Futbol takımının durumu nedir?
 "Bir takım olabilmek çok önemli. Bu sadece bireysel oyuncularla olmuyor. Malzemecisine kadar takım olmak lazım. Futbolcularla yapılan bazı sözleşmelerin çok dengesizlikler içerdiğini düşünüyorum. Bu dengesizlikten bir takım ruhu çıkması imkansız. Her oyuncu eşit ücret alacak değil ama bunda bir denge gözetmek de bizim görevimiz. Buna uymayan isimlerle yollarımızı ayırdık. Bunu yapmasak sistemi bozardık. Sempatik olmasak da bazı kararlar aldık. Duruşumuza devam edeceğiz. İnsanların keyif alacağı bir takım yaratmak istiyoruz. En kolay şey pahalı transfer yapmak. Beşiktaş çok büyük bir camia. Parayı verince herkes gelir ama biz bunu yapmayacağız. Alacağımız oyuncu ücret politikamıza uygun olmalı.
 "SEZON ÖNCESİ TEK DÜŞÜNDÜĞÜMÜZ İSİM SAMET AYBABA DEĞİLDİ AMA EN YÜREKLİ ADAM O OLDU. YÜREĞİNDEN DOLAYI O'NU KUTLUYORUM"
 "Samet Aybaba, çok iyi bir Beşiktaşlı. Kendisinden çok memnunum. Çok zor bir zamanda göreve talip oldu. Yüreğinden dolayı kutluyorum kendisini. Takımın buraya gelmesinde hocamızın etkeni çok fazladır. Birçok teknik adamla görüştük ama gerçek Beşiktaşlı olan Samet Aybaba'da karar kıldık."
 "BEŞİKTAŞLILARIN MUTLU OLACAĞI BİR STAT ATMOSFERİ YARATMAK İSTİYORUZ"
 Kapalı Tribünün durumu ne olacak?
 "Yöneticilerin birinci işi hakkı olanların hakkını korumaktır. Kapalı tribünde insanların rahatça yerlerinde oturup keyifle maçlarını izlemelerini istiyoruz. Sezon başında bu tribüne yüzde 8 ile 10 arasında bir artış yapıldı. Bu da normal bir artış. Kapalının ismi kapalı yoksa parasını veren herkese açık. Kapalı tribün kombine kartları yarım sezon için satışa çıkacak. Kimseye özel bir muamele yapmamız söz konusu değil. Beşiktaşlıların mutlu olacağı bir stat atmosferi yaratmak istiyoruz. Geçen sezon 7 maç sahamız kapandı ve ekonomimiz bu durumdan kötü etkilendi. Kapalı tribün bu sezon boş gözüküyor ama bu seneki gelirlerimiz daha fazla."