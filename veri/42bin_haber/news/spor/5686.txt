Galatasaray'a İspanyol misafir
Galatasaray, FIBA Kadınlar Avrupa Ligi (C) Grubu'ndaki 11. maçında yarın İspanyol ekibi Parfumerias Avenida'yı ağırlayacak.Grupta 8 galibiyet ve 2 yenilgiyle ikinci sırada yer alan sarı-kırmızılı ekip, Parfumerias Avenida ile Abdi İpekçi Spor Salonu'nda saat 18.00'de karşı karşıya gelecek.

Galatasaray Başantrenörü Ekrem Memnun, AA muhabirine yaptığı açıklamada, Parfumerias Avenida maçına önem verdiklerini ancak rakipleri için bu mücadelenin çok daha büyük bir öneme sahip olduğunu belirterek, İspanyol ekibi grup maçlarına iyi başlayamamıştı. Ardından takıma bir kaç takviye yapıp, hocalarını değiştirdiler. Play-off'a kalmak için önemli bir yatırım yaptılar. Biz ise hem play-off'a kalmayı hem de grup ikinciliğini garantilemiş durumdayız. Ancak play-off eşleşmelerinde takım puanları dikkate alınıyor ve gruplarda elde ettiğiniz her galibiyetin önemi var. Biz de kazanmayı çok istiyoruz. Tam bir konsantrasyonla maça çıkacağız şeklinde konuştu.
FIBA Kadınlar Avrupa Ligi (C) Grubu'nda puan durumu şöyle:

Takım O G M A Y P
----------------------------------------------
1-UMMC Ekaterinburg 9 9 - 754 604 18
2-Galatasaray 10 8 2 658 558 18
3-CCC Polkovice 10 4 6 659 658 14
4-ZVVZ USK Prag 10 4 6 686 717 14
5-USO Mondeville Basket 9 4 5 569 644 13
6-Parfumerias Avenida 9 3 6 613 653 12
7-Novi Zagreb 9 1 8 629 734 10