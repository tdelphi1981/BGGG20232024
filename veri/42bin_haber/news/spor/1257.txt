Ankara'yı karıştıran olay
Ankaragücü'nde görevinden alınan kulüp başkanı Bent Ahlat'ın, kulüpten 13 sayfa faturayı gizlice alarak, Ankaragücü'nün Türkiye Futbol Federasyonu'ndan alacaklarına karşılık 8 milyon 203 bin TL'lik fatura kestiği iddia edildi.İcrada ilk sıradaki eski patronu Ahmet Gökçek yönetiminde bulunan Mustafa Akan'ın parasını almasını sağlama düşüncesinde olduğu öne sürülen Ahlat'ın planının ise yönetim tarafından son anda engellendiği öğrenildi.

Ankaragücü Kulübü'nden alacaklı olan eski yöneticiler, kulübün tüm gelirlerine haciz koydurmuştu. Başkent kulübü, hacizcilerin TFF'deki alacaklarını almamaları için uzun zamandır Futbol Federasyonu'na fatura kesmezken, icracılar da bu nedenle alacaklarını alamıyordu. Ankaragücü başkanı olan ve yönetim kurulu tarafından 11.09.2012 tarihinde görevinden alınan Bent Ahlat'ın ise iddia edilen gizli planı dün ortaya çıktı. Görevinden alınan ve hakkındaki yasal sorunlar nedeniyle bir aydır arandığı ifade edilen Bent Ahlat'ın, eski patronu olduğu Mustafa Akan için yaptığı öne sürülen planı şu şekilde: Hakkında yasal olmayan bir olayla ilgili araması bulunan ve bir aydır ortada olmayan Ankaragücü Kulübü Başkanı Bent Ahlat, Ankaragücü Kulüp tüzüğüne göre, yönetimin çoğunluk kararı ile 11.09.2012 tarihinde görevinden alındı. Ahlat'ın bu tarihten önce Ankaragücü takımının deplasmanda bulunduğu ve tesislerin boş olduğu 11.03.2012 tarihinde gece geç saatlerde kulübe gelerek muhasebeye girdiği iddia edildi. Deplasmandan dönen Ankaragücü yönetimi ise konuyu öğreniyor ve yapılan araştırma sonucunda kulüp muhasebesinden 13 sayfa (13 adet) faturanın çalındığı yönetim tarafından belirtildi. Daha sonra yapılan araştırmalar sonunda ise faturalardan birinin Türkiye Futbol Federasyonu'na kesildiği tespit edildiği açıklandı. Bu gelişme üzerine Ankaragücü yönetiminin İstanbul'a giderek, olaya müdahalede bulunduğu belirtildi. Federasyon, Ankaragücü alacakları için Bent Ahlat tarafından kesilen 8 milyon 203 bin TL'lik faturayı işleme koyduğu yönetim tarafından doğrulandı. Asıl tesadüf ise burada başlıyor. Faturaları çaldığı iddia edilen Bent Ahlat'ın, eski patronu Söğüt İnşaat'ın sahibi Mustafa Akan ile anlaştığı ve Akan'ın da TFF'deki ilk sıradaki icracı olduğu yönetim tarafından öğreniliyor. Akan'ın ise, Ankaragücü Kulübü'ne koyduğu hacizlerinden geriye kalan alacağının 3 milyon 800 bin TL olduğu öğreniliyor. Bu gelişmeler üzerine Ankaragücü yönetiminin yaptığı itirazı TFF kabul ediyor ve şartlı olarak faturayı iptal ediyor. Bent Ahlat'ın oyunu bozularak patronu Gökçek'ler yönetiminde olan Mustafa Akan'a icradan 3 milyon 800 bin TL'nin ödenmesi son anda durduruluyor. Türkiye Futbol Federasyonu yetkilileri ise şartlı olarak iptal ettikleri faturanın karşılığında ayrı bir fatura istiyor. Köşeye sıkışan Ankaragücü yönetimi bu şartı kabul ediyor ve TFF'ye yeni bir fatura kesiyor. TFF, icra ile gelen alacaklılara Ankaragücü Kulübü'nden fatura almadan ödediği 4 milyon 303 bin TL'lik faturayı alarak kendi parasını kurtarıyor. Yönetimin yaptığı açıklamada ise, geri kalan 3 milyon 900 bin TL'nin ise fatura kesilmediği için Ankaragücü'nün parası olarak TFF'de kalmasının sağlandığı belirtiliyor.