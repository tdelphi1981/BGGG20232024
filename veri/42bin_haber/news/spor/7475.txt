Geleceğin yıldızları Alanya'da buluştu
Minik basketbolcuların kaynaşması amacıyla Alanya'da düzenlenen 'Minik Erkekler Basketbol Turnuvası'nda renkli görüntüler yaşandı.
Ankara Türk Telekomspor, Alanya Bahçeşehir Koleji, Alanya Belediyespor, İzmir Büyükşehir Belediyespor, Antalya Palmiyespor ve Antalya Özel Ensar Koleji'nin 12 yaş gurubu sporcularının katıldığı turnuva 3 gün sürecek. Alanya Belediyesi 75'inci Yıl Spor Salonu'nda tek devreli lig usulü düzenlenen turnuva sonunda ilk 3 takıma kupa, katılan tüm sporculara ise madalya verilecek.  
İŞTE ANKARA TELEKOM'UN GENÇLERİ 

Özel yaşam hastanesi sponsorluğunda yapılan turnuvanın organizatörü Ali Polat, turnuvanın düzenlenmesinde katkıda bulunan Antalya Büyükşehir Belediyesi, Alanya Belediyesi, Eftalya Otel ve Özel Yaşam Hastanesi yetkililerine teşekkür etti. 

ANKARA TELEKOM GÖZ DOLDURDU

Ankara Türk Telekomspor Antrenörü Gazi İş ise, turnuvaya katılmaktaki amaçlarının sporcuların birbiriyle kaynaşmasını ve yeni arkadaşlıklar edinmesini sağlamak olduğunu söyledi. 
 
Ankara Türk Telekomspor Kulübü Genç Takım Antrenörü Sait Bülbül, antrenör Gazi İş ve altyapı idarecisi Müjdat Topgül, turnuvada izleyenlerin beğenisini kazanan ve takımın gelecek vaat eden sporcularından Bora Kaan Demir'i kutlayarak hatıra fotoğrafı çektirdiler.  
  
 