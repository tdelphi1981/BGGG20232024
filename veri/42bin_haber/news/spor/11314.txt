İstersek çok iyi işler yapabiliriz
Spor Toto 2. Lig Kırmızı Grup'ta Tarsus İdmanyurdu ile karşılaşacak Turgutluspor'un teknik direktörü Burhanettin Basatemur, İstersek çok iyi işler yapabiliriz dedi.Basatemur, gazetecilere yaptığı açıklamada, Sarıyer karşısında aldıkları farklı galibiyetin morallerini düzelttiğini ve motivasyonlarını yükselttiğini kaydetti. Zamanla daha iyi bir futbol oynadıklarını kaydeden Basatemur, Tarsus deplasmanından puan veya puanlarla dönmek istiyoruz. Sakat ve cezalı oyuncumuz yok. Sarıyer karşısında aldığımız farklı galibiyetin anlam kazanması için zorlu Tarsus İdmanyurdu maçından puan veya puanlar almalıyız. Oyuncularımın form grafiği ve moral düzeyi yerinde. Her zaman söylediğim gibi potansiyelli bir ekibiz ve istersek çok iyi işler yapabiliriz dedi. Tarsus İdmanyurdu maçı için cumartesi günü Adana'ya gidecek Turgutluspor, burada kampa girecek.