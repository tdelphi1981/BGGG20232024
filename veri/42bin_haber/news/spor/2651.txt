"Aslan isterse kazanır"
Kadıköy'e bayrak dikerek hafızalara kazınan Aslan'ın efsane hocası Souness, “Galatasaray bu sezon galip gelmesi gereken maçların hepsini kazandı. Yine isterlerse, 3 puan onların olur” dedi 
 Sarı-Kırmızılılar’ın efsane hocası Graeme Souness, derbiyi FANATİK’e yorumladı. Souness 2 takımın da Avrupa’da iyi sonuçlar aldığını belirterek, “Maçın sonucunu çok merak ediyorum, ancak yine de bizim takımı biraz önde görüyorum” dedi. Galatasaray’ın Şampiyonlar Ligi’nde tur atlamasıyla büyük bir yükün altından kalktığını da sözlerine ekleyen ünlü futbol adamı, “Devler Ligi’nde yılbaşını atlatmak çok önemli. Fenerbahçe de bunu başardı. O yüzden 2 takım da çok rahat çıkacak bu kritik sınava. Yine de Galatasaray’ın ev sahibi olarak seyirci avantajını kullanacağını tahmin ediyorum. Bu maçta Selçuk ve Melo’ya orta sahada çok iş düşecek. Forvetlerin formda olması gerek fakat, beklerde görev yapan iki ismin toplu hücumlarda takıma katkı sağlaması şart” diye konuştu.
 
 ‘SEYİRCİNİN DESTEĞİ UNUTULMAMALI’
 
 “Galatasaray toplu şekilde atak yaptığı takdirde, rakibine üstünlük sağlayabilir” diyen Souness, “Defansı izledim. Orada bir sorun yaşanacağını zannetmiyorum. Muslera da güven veriyor. Bence orta saha ve kanat bindirmeleri, ev sahibinin artısı olabilir. Seyircinin de büyük desteğiyle Galatasaray’ın galip geleceği düşüncesindeyim.. Ve unutulmasın ki, Galatasaray bu sezon hangi kulvarda olursa olsun, en zor maçlarda bile kazanması gereken maçların tamamını kazandı. Eğer gerçekten takım olarak bu maçı istiyorlarsa, 3 puan onların olur” vurgusunu yaptı.    
 
 Mehmet Demircan/Fanatik