Allah G.Saray'ı bildiği gibi yapsın
Sadri Şener'den Adnan Öztürk'e cevap: 'Bizden bedava futbolcu alırken beddua almasınlar. Dua okuyorum muvaffak olurlar diye'
 Trabzonspor ile G.Saray arasındaki Alex polemiği devam ediyor. G.Saray Başkan Yardımcısı Adnan Öztürk'ün 'Alex'i Trabzon'dan bedava alırız' sözüne Trabzonspor Başkan Sadri Şener, dün Telegol'den cevap verdi. Şener, futbolcularını transfer eden G.Saray'ın yaptıklarını unutmayacağını vurguladı. İşte Şener'in polemik olacak o sözleri:
 - Alex'i alır mısınız?
 YOK düşünmem. Alex'in artık sonu gelmiş. Yani futbol hayatının sonu gelmiş. Genç değil. (Alex 35 yaşında)
 BU İŞE G.SARAY ALIŞTI 
 - Daha önce 'Alex'i G.Saray alsın' diye bir demeciniz olmuştu?
 HAZIR evi-mevi var, şeyi var. Ama G.Saray'ın biraz mevsim müsait değil. Belki ocakta alır. Bizden bedava almak istiyormuş. Haziranı bekleyecekler. Bizde mukavelesi biten pek yok.
 - Adnan Öztürk de 'Trabzon alsın biz onlardan alalım' dedi?
 TABİ alıştı G.Saray böyle bir şeye. Tabi bunu yaparken beddua almasınlar. Bizden bedava oyuncu alırken. 
 - Beddua mı ediyorsunuz?
 YOK çok dualar okuyorum inşallah muvaffak olurlar diye. (gülüyor..) 
 - Beddua deyince?
 YA ne denir işte 'Allah bildiği gibi yapsın' denir. Nokta koyarsın. Şeyi unuttum. G.Saray ile olan o transfer şeyi ama yapılanı asla unutmadım unutmayacağım da. Düzeltmeyeceğim de.
 Adaylığı düşünmüyorum
 - Yaklaşık 1 yıl var genel kurula... Tekrar aday olmayı düşünüyor musunuz?
 SADRİ ŞENER: Çok özel bir durum olmazsa düşünmüyorum. Tabi bilemiyoruz Türkiye'de neler olacağını. Düşünmüyorum.
 6 ŞİDDETİNDE FIRTINA: 6-0
 Beşiktaş sınavının hazırlıklarını sürdüren Trabzonspor, lige verilen arada yaptığı dostluk maçında Kazak Okzhetpes'i 6-0 mağlup etti. Bordo-Mavililer'i farka taşıyan golleri Zeki Yavru (23), Henrique (26), Emre (37 ve 44) ve Halil (45 ve 80) kaydetti.
 Selçuk, Burak ve Egemen'e prim
 - O sezona ait şampiyonluk primlerini verecek misiniz?
 Selçuk'a, Burak'a, Egemen'e... 
 - Ne kadar vereceksiniz?
 DEFTERDE ne kadar yazıyorsa odur. O bir doğal haktır. Kızma, gücenme yok. 
 - Ne kadar kızsak da diyorsunuz?
 CANIM kızma bölümü ayrı. Burak da bizi icraya veriyor. 
 - Alacaklarından düşer mi?
 DÜŞMEM o ayrı alacağı, bu ayrı.
 TERCÜMAN değil zaten
 Başkan Sadri Şener, Telegol'de F.Bahçe Başkanı Aziz Yıldırım'ın Samet Güzel'i şahit göstermesini de değerlendirdi. Şener, 'Bir başkanın bir tercümanı şahit göstermesi nasıl bir şeydir?' şeklindeki soruya şu cevabı verdi:
 CEZA DA ALDI
 'O arkadaşımız benim bildiğim kadarıyla tercümanlıktan başka görevler de yapmış zannedersem. Ceza aldı 16. Ağır Ceza Mahkemesi'nden. 
 YANİ sadece tercüman olarak kalmamış mahkeme kararına göre. Ceza almış şike davasından demek ki. (Samet) Tercümanlık dışındaki işlere de bulaşmış diye düşünüyorum. Abisi tweet atmış ben tweet falan bilmem. Tabi bunlar hep varsayım.'
 Avcı Trabzon'a zor gelir
 Başkan Sadri Şener, Trabzonspor'dan oyuncu almayan Abdullah Avcı'yı eleştirdi. Başkan, 'Abdullah Hocanın genç milli takımda çalıştırmadığı oyunculara milli takım kapalı mıdır?' diye sitem etti.
 OYNATMA YETER Kİ ÇAĞIR
 BAŞKAN Şener, Yasin, Soner, Olcan ve Onur'un Milli Takım düzeyinde olduğunu belirterek şunları söyledi: 
 'G.SARAY genç takımında olmaları gerekiyor. Çağır da oynatma. Bundan sonra gelip bizim orada 'Kalk tribüne ben geldim. Oyuncu seçeceğim' falan zorlaşır. Tepki verir o zaman. Memleketi olmasına rağmen her hafta gelmiş buradaki maçlara. Herhalde her maç şeref tribününde yer alıyorlar. Bizim oralarda veya Elazığ'da veya Diyarbakır'da veya Adana'da veya bir yerde pek gözükmüyorlar, doğru mu?'