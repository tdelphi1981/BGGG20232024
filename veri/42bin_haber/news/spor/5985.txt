Nuri Şahin'in en büyük destekçisi...
Bundesliga takımlarından Borussia Dortmund'a dönen A Milli Futbol Takımı'nın yıldız futbolcusu Nuri Şahin, Bild gazetesine tam sayfa röportaj verdi.
Bir dönem Dortmund'u sırtlayan Şahin, İspanya'nın Real Madrid takımına transfer olmuş, orada aradığını bulamayınca da İngiltere'nin Liverpool takımında şansını denemişti. Bu ay başında Dortmund'a geri dönen Türk futbolcu, takımın teknik direktörü Jürgen Klopp'a övgüler yağdırdı.

"O benim kariyerim ve hayatım için önemli biri. Jürgen Klopp samimi bir insan. Bizleri dinliyor ve işlerin nasıl yapılması gerektiğini biliyor. İnsanları çok iyi tanıyor. Tünelin sonunda her zaman ışık görüyor ve her yeni güne yüzündü tebessümle başlıyor." diyen Şahin, Klopp'la yeniden çalışma fırsatı bulduğu için mutlu olduğunu söyledi.

"TEKNİK ADAMLARI KIYAS ETMEM"
"Real Madrid Teknik Direktörü Jose Mourinho'yu Klopp'la karşılaştırır mısın?" şeklindeki bir soruya Nuri Şahin, "Teknik adımları birbiriyle kıyas etmemek lazım. En iyi beş teknik adımın ikisiyle çalıştığım için mutluyum." şeklinde konuştu. Kendisinin sakatlanmasından dolayı Mourinho'nun memnun olmadığını kaydeden genç yıldız, "Ancak bana karşı hep dürüst oldu ve kötü konuşmadı, kapıyı da açık tuttu. Bu da bana yardımcı oldu." dedi.

"RONALDO KÖTÜ ZAMANLARIMDA YANIMDA OLDU"
Real Madridli yıldız futbolcularla ilişkilerinin nasıl olduğun" yönelik bir soruya ise Türk futbolcu, "Ronaldo kötü zamanlarımda hep yanımda oldu. Bana her zaman iyi bir futbolcu olduğumu söyledi. Ancak benim en büyük destekçim Zidane idi." ifadelerine yer verdi.

"HEP AYNI KULÜPTE NEDEN OLMASIN?"
Dortmund'un Türk yıldızı Nuri Şahin, ayrıca bundan sonra sürekli olarak bu kulüpte oynayabileceğini söyledi. Bu yöndeki bir soruya "Neden olmasın?" diyen Nuri, şöyle devam etti: "Futbolda insan hiçbir zaman ne olacağını bilemez, ancak şimdiye kadarki tecrübem bu takımda oynamak istediğini gösterdi. İlerideki kararlarımı da buna bağlı olarak vereceğim."

Nuri ayrıca Dortmund'a dönmesinden dolayı ailesinin de çok mutlu olduğunu kaydetti.