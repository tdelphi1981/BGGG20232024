İlk yarıyı namağlup bitirdi
TKBLde ilk yarının son maçında evinde Adana Botaşı ağırlayan Fenerbahçe, mücadeleden 87-57 galip ayrılarak 13te 13 yaptı ve ligin ilk yarısını namağlup tamamladı.
TKBLde ilk yarının son maçında evinde Adana Botaşı ağırlayan Fenerbahçe, mücadeleden 87-57 galip ayrılarak 13te 13 yaptı. Sarı-Lacivertlilerde Ivana Matovic ve Agnieszka Bibrzycka 16şar sayı ile galibiyette önemli bir rol oynarlarken, maç boyunca toplamda 18 top kaybı yapan rakibine karşı topu iyi paylaşan ve 34 saha içi isabetini 26 asist üzerinden bulan Fenerbahçenin ligin ilk yarısında bileği bükülmedi.

Salon: Ülker Sports Arena
Hakemler: Ahmet Sırtmaç, Esat Güneri, Yiğit Kiriş
Fenerbahçe: Birsel Vardarlı 5, Esmeral Tunçluer 3, Bibrzycka 16, Verameyenka 8, Matovic 16, Nevin Nevlin 7, McCoughtry 10, Esra Şencebe 6, Yasemin Horasan 10, Kübra Siyahdemir 5, Cansu Köksal 1, Hülya Çoklar
Adana BOTAŞ: Pelin Bilgiç 8, Gamze Takmaz 6, Chaney 2, Saynur Tozlu 4, Thomas 4, Paris 8, Burcu Çiğil 8, Ristic 7, Dilek Akıncı 8, Korel Engin, Elif Emirtekin 2, Büşra Akgün
1. Periyot: 21-15
Devre: 44-29
3. Periyot: 67-41

MAÇIN AYRINTILARI 
Mücadeleye içeriden Ivana Matovic, dışarıdan Agnieszka Bibrzyckanın sayılarıyla başlayan Fenerbahçe, ilk 10 dakikalık bölümde bu iki oyuncusunun toplamda kaydettiği 15 sayı ile ilk çeyreği 21-15 önde tamamladı. İkinci periyotta rakibinin yaptığı top kayıplarını iyi değerlendiren Sarı-Lacivertliler, farkı iyice açarak devreye 44-29luk üstünlükle girdi. İkinci yarıda Yasemin Horasan ve Angel McCoughtrynin de katkı vermesiyle kontrolü tamamen eline alan Fenerbahçe, üçüncü çeyreğini 67-41 önde tamamladığı maçtan 87-57 gibi rahat bir skorla galip ayrıldı.