Avustralya'nın en büyüğü Djokovic!
 
 Yılın ilk Grand Slam'i olan Avustralya Açık Tenis Turnuvası'nın finalinde Sırp Novak Djokovic ile Britanyalı Andy Murray, karşılaştı. Büyük çekişmeye sahne olan karşılaşmayı dünya 1 numarası 6-7, 7-6, 6-3 ve 6-2'lik setlerle 3-1 kazandı ve toplamda 4., üst üste 3. kez kupanın sahibi oldu.
 
 Uzun rallilere sahne olan karşılaşmanın ilk setinde iki raket de servis kıramayınca set tie-break'e gitti. tie-break'de üstün bir performans sergileyen Britanyalı raket Andy Murray, ilk seti 7-6 alarak öne geçti.
 
 Çekişme ikinci sette de devam etti. Hem Djokovic'in hem de Murray'nin servis kıramadığı bu sette de tie-break'e gidildi. Tie-break'i alan Sırp raket, seti 7-6 kazandı ve durumu 1-1'e getirdi.
 
 Maçın üçüncü setinde Novak Djokovic, etkili olan taraftı. Setin 8. oyununda rakibinin servisini kıran Sırp raket, avantajı eline geçirdi. Avantajını setin sonuna kadar koruyan dünya 1 numarası, seti 6-3 alarak 2-1 öne geçti.  
 
 Djokovic, 3. setteki etkili oyununu 4. sete de taşıdı. Bu sette rakibinin servisini 2. kez kıran dünya 1 numarası, 4-1 öne geçti. Yakaladığı avantajı setin sonuna kadar sürdüren Sırp raket seti 6-2, maçı da 3-1 alarak toplamda 4., üst üste 3. kez zafere ulaştı.