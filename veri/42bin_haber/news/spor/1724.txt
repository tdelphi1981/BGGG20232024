Batuhan niye yedeksin? Bir bilsem
"Hocama karşı nasıl disiplinsizlik yapabilirim. Kadro dışı bıraktığına göre bildiği vardır. Ama ben siyah beyazlı formayı giyeceğim
TRANSFERİ büyük yankı uyandırmıştı Batuhan Karadenizin. Altyapısından yetiştiği Beşiktaşa tekrar dönmüştü. Ancak sezonun 13. haftası geldi, çattı ama Batuhan bir türlü beklenen patlamayı gerçekleştiremedi. Üç haftadır kadro dışı. Herkes onunla ilgili yorum yapıyor, görüş belirtiyor. Biz de kendisiyle Nevzat Demir Tesislerinde karşılaştık ve başladık sohbet etmeye... 
- Batuhan sürekli yedeksin. Sana göre sorun nedir?
- Ağabey bir bilsem. Ortada hiçbir şey yok. Beşiktaşa beni hocam aldırdı. Ona karşı nasıl disiplinsizlik yapabilirim. Kadroya almadığına göre bir bildiği vardır. Ben Samet Hocama inanıyorum. 
- Milli Takım dahil ülkemizde forvet oyuncuları mumla aranırken, sen neden böylesin?
- Haksızlığa tahammülüm yok. Yalan da kitabımda yok. Benim kavgalarım hep doğruluk üzerine oldu. Dilimin kemiği yok. Küfür asla etmem. Benim suçum herhalde eğilmemek. Hayatımın düzene girmesi için evlendim. Her şey zamana bağlı. 
- Almeidaya mı ayak uyduramadın?
- Alakası yok. Onun stiliyle benimki ayrı. Hocamızın bana verdiği görevi yerine getirmeye çalışıyorum. Hakkımda kötü bir kamuoyu oluşturuluyor. Ofspor maçında Rasimcan ile yapılan konuşmalar çok abartıldı. Kötü kullanıldı durum. Çok üzgünüm bu yüzden. 
TEK KURUŞ PARA KONUŞMADIM 
- BEŞİKTAŞta oynayabileceğine inanıyor musun?
- Buraya kalıcı olmak için geldim. Mutlaka oynayacağım. Kimseyle sorunum yok. Kıskanç da değilim. Almeida gol atınca havalara zıplıyorum. Önemli olan Beşiktaşın kazanması. 
- Şanssız biri misin?
- Belkide. Altyapıdan yetiştim. Her hareketim çocukca değerlendiriliyor. Sürekli eleştirilen ben oluyorum. Ama bir gün yöneticilerime saygısızlık yapmadım. Tek kuruş para konuşmadım. Kimseyi şikayet etmedim. İstendiğim yere geldim. İstenmediğim yerde de durmam.