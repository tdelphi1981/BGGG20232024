Fenerbahçe'nin bu kadrosunu kim çizdi?
Fenerbahçe'de sportif sorumlu ve teknik direktör Aykut Kocaman'ın takımın taktik dizilişi ile ilgili yaptığı açıklamaların yankısı devam ediyor.
Fenerbahçe'de sportif sorumlu ve teknik direktör Aykut Kocaman'ın istifasının ardından dün muhabirlerle yaptığı sohbet toplantısı ve açıklamaları geniş yankı uyandırdı. İşte bu açıklamalardan sonra sosyal medyada yayılan bu fotoğraf Fenerbahçe taraftarlarını heyecanlandırdı.

Kocaman ara transfer dönemindeki çalışmaları ve takım içindeki süreci özetlerken takıma monte edilmek istenen yeni oyuncu hakkında da gazetecilere ipucu verdi; "Yöneticilere iki isim verdim. Bu transfer kolay gerçekleşecek bir transfer değil. Takımında ilk 11'de oynayan, direk katkı verecek bir oyuncudan bahsediyorum. Zor olduğu için olsa bile kampa yetişebileceğini sanmıyorum. Bunun yanı sıra kenardan hucüma katkı yapabilecek bir başka oyuncu için de arayışlarımız var."

MERT NOBRE İŞARET EDİLDİ
F.Bahçe çalıştırıcısının "Transfer yaparsak ana oyuncunun yanına bir de yan oyuncu olabilir. Sondan girip oyunun kaderini değiştirebilecek bir kapasitede oyuncu olabilir." sözleriyle ise takımda görmek istediği Mert Nobre'yi işaret ettiği düşünülüyor.

TEK FORVET DEVAM EDİYOR
Aykut Kocaman'ın takımın ikinci yarıdaki görüntüsü ile ilgili yaptığı açıklama ise sistemin değişmeyeceğini ve Fenerbahçe'nin klasik tek forvetli düzenini koruyacağının habercisiydi; "Bu takımın 8-10 yıldır yerleşimle ilgili sabit düzeni var. Köklü bir değişikliğe gitmeye niyetim yok. Bunun doğru olmadığını da düşünüyorum. Oturmuş düzeni küçük hamlelerle değiştirmek daha doğru geliyor. Biz sahaya 4 savunma oyuncusu, 2 ofansif ya da defansın ön libero, önlerinde 3 atak oyuncusu ve bir de merkez forvetle oynamayı sürdüreceğiz" dedi.

ÜÇ DEĞİL, ARTIK İKİ ORTA SAHA
Fenerbahçe teknik direktörünün bu tarifinde iki orta saha ifadelerini kullanması ise dikkat çekti. Zaman zaman Fenerbahçe'de biri ileriye dönük olmak üzere üç orta saha kullanan Kocaman'ın ikinci yarı bu kararından dönebileceği öne sürüldü.

BU KADROYU KİM ÇİZDİ?
Bu açıklamalarla kamuoyunda bir süredir çıkan ve "Fenerbahçe çift forvetli sisteme dönüyor" konularını işleyen haberler taça çıkarken toplantıdan saatler sonra sosyal medyaya düşen bir gizemli ve kaynağı belirlenemeyen fotoğraf Fenerbahçe taraftarlarını heyecanlandırdı.

Beyaz bir tahta üzerinde Fenerbahçe'nin ideal kadrosunun yazıldığı öne sürülen kağıtın Fenerbahçe teknik ekibinde Aykut Kocaman'ın yardımcılarından biri tarafından arkadaşına gönderildiği ve bu şekilde sosyal medyaya sızdığı iddia edildi.

Fenerbahçe teknik direktörünün transfer listesinde ilk sırada Montpellier takımının 22 yaşındaki box-to-box, ofansif orta saha oyuncusu Younes Belhanda'nın olduğu biliniyor.

(Sporx)