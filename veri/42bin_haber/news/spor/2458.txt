PFDK'dan para cezası
Türkiye Futbol Federasyonu (TFF) Profesyonel Futbol Disiplin Kurulu (PFDK), Beşiktaş ve Sivasspor'a 10'ar bin lira, Fenerbahçe'ye de 5 bin lira para cezası verdi. 
Türkiye Futbol Federasyonu (TFF) Profesyonel Futbol Disiplin Kurulu (PFDK), profesyonel liglerdeki disiplin ihlalleriyle ilgili dosyaları karara bağladı ve kulüplere ağırlıklı olarak para cezaları
uyguladı.

TFF'den yapılan açıklamada, taraftarlarının neden olduğu saha olayları nedeniyle Beşiktaş ile Sivasspor'a 10'ar bin lira, Fenerbahçe'ye de 5 bin lira para cezası verildiği kaydedildi.

Spor Toto Süper Lig ekiplerinden Orduspor'a, takım halinde sportmenliğe aykırı hareket nedeniyle 10 bin lira, Gaziantepspor'a ise statta kapalı içecek satılması nedeniyle 5 bin lira para cezası uygulandığı aktarıldı.

PFDK tarafından görüşülen dosyalarla ilgili verilen diğer cezalar şöyle:

30 Gün Hak Mahrumiyeti: İlter Kasap (Faturavizyon Kahramanmaraşsporyöneticisi).

6 Maç: Çağlayan Alpsatan (Ankaraspor).
3 Maç: Abdullah Cemal Küçükyılmaz (Sandıklıspor).
2 Maç: Serdar Deliktaş (Gaziantep Büyükşehir Belediyespor).
1 Maç: Mehmet Şahan (Gaziantep Büyükşehir Belediyespor Teknik Direktörü), Osman Çakır (Derince Belediyespor Teknik Direktörü), Zeki Yılmaz (Belediye Vanspor Teknik Direktörü).
13 bin lira: Samsunspor.
10 bin lira: 1461 Trabzon, İlter Kasap (Faturavizyon Kahramanmaraşspor yöneticisi).
6 bin lira: Fatih Karagümrük.
5 bin lira: Mehmet Şahan (Gaziantep Büyükşehir Belediyespor Teknik Direktörü).
3 bin 600 lira: Karşıyaka.
3 bin lira: Ankaragücü, Şanlıurfaspor.
2 bin 700 lira: Nazilli Belediyespor.
2 bin lira: Mardinspor.
1800 lira: Giresunspor.
1200 lira: Batman Petrolspor.
1050 lira: Diyarbakırspor.
1000 lira: Abdullah Cemal Küçükyılmaz (Sandıklıspor), Osman Çakır (Derince Belediyespor Teknik Direktörü), Zeki Yılmaz (Belediye Vanspor Teknik Direktörü).
900 lira: Sivas Dört Eylül Belediyespor, Gölcükspor.