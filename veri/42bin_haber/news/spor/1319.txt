Beşiktaş ilk galibiyetin hesabını yapıyor
Türkiye Kadınlar Basketbol Ligi (TKBL) takımlarından Beşiktaş'ın oyuncusu Gülşah Duman, ligde 17 Kasım Cumartesi günü Edremit Belediyesi ile oynayacakları karşılaşmayı kazanmaları gerektiğini söyledi.Gülşah Duman, kulübün internet sitesinde yer alan açıklamasında, genç bir kadroya sahip olduklarını belirterek, Edremit Belediyesi maçından galip ayrıldığımız takdirde takım içerisinde motivasyonumuz biraz daha artacaktır ifadelerini kullandı.

Savunmada ve hücumda basit hatalar yaptıklarını kaydeden siyah-beyazlı oyuncu, Edremit Belediyesi karşısında bu hataları en az seviyeye indirerek galibiyete almak istiyoruz. Bizim için hedef bir maç ve tüm taraftarlarımızı bizi desteklemeye bekliyoruz. Onların desteğine çok ihtiyacımız olacak diye görüşlerini aktardı.

Beşiktaş, TKBL'de bu sezon ilk 4 karşılaşmasından da mağlup ayrıldı. Siyah-beyazlı takım, kendisi gibi 4 maçını da yitiren Edremit Belediyesi'ni mağlup ederek, bu sezon ilk galibiyetini almayı hedefliyor.