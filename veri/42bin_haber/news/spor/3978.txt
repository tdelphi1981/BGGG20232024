Brisbane'de zafer Serena Williams'ın
Brisbane 2013 kadınlar finalinde Anastasia Pavlyuchenko ile karşılaşan dünya sıralamasının üç numarası Serena Williams rakibini 2-0'la geçerek yeni yılın ilk kupasını kazandı.
Karşılaşma boyunca rakibine karşı oldukça etkili bir oyun ortaya koyan Williams, 51 dakika süren maçı 6-2 ve 6-1'lik setlerle kazandı. 
Karşılaşma sonrasında dünya 36. rakibine övgü cümleleri kurmayı da ihmal etmeyen ABD'li raket, "Ondan daha iyi bir rakip bulamazdım" dedi. Bu turnuva için çok fazla çalıştığını da ifade eden Serena Williams sözlerini şöyle sürdürdü: "Final öncesi internetten eski maç videolarıma baktım. Bugün de o günlerdeki gibi oynadığımı hissettim. Daha da iyi oynayabileceğimi düşünüyorum."