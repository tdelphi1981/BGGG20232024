"Fener istese Drogba'yı alırdı"
 
 Galatasaray ile Fenerbahçe arasındaki söz düellosu devam ediyor. Fenerbahçe yöneticisi Deniz Tolga Aytöre Beyaz TV'de yayınlanan Beyaz Futbol adlı programa bağlanarak gündeme dair açıklamalarda bulundu.
 
 "HANGİ YÖNETİCİMİZ AÇIKLASINLAR"
 
 Aytöre, "İrfan Bey iki üç gündür sürekli demeçler veriyor. 'Ben duyum aldım' şeklinde. Biz de çıkıp aynı şeyi söylüyoruz; hangi Fenerbahçeli Wesley Sneijder, Didier Drogba konusunda bu dediği duyumu yapmış? Hangi Fenerbahçeli yönetici bu transfer için adımızı resmi olarak kullanmış. Bugün Galatasaray Spor Kulübü futbolcunun menajerlerine ödediklerini açıkladı mı? Menajer 1 milyon euro için bu tip oyunlar yapabilir. Bugün bizim camiamızın adı zikrediliyor. Kimdir Sneijder, Drogba transferinde Fenerbahçe adına girişim yapan yönetici? Bize bunu açıklasınlar." diyerek Sneijder ve Drogba transferine ilgili konuştu.
 
 "FENERBAHÇE İSTESEYDİ DROGBA'YI ALIRDI"
 
 "Fenerbahçe isteseydi, alırdı. Hangi Fenerbahçeli yönetici Drogba ile görüşmüş? Yaptığını iddia eden varsa ispat edecek. Görüşsek, görüştük deriz. Fenerbahçe başkanı taraftarına şirin gözükmek istese araya girdik konularında bu şeyi kabul ederdi.
 
 Fenerbahçe isteseydi Didier Drogba'yı alırdı. Neden alamasın. Fenerbahçe'nin gücünü bütçesi gösterir. Biz bir yanlış yaptıysak hesabını veriririz ama adı duyulmamış Galatasaray Divan Kurulu Başkanı'na değil."  
 Ajansspor