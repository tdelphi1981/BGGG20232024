Fenerbahçe'ye kritik haber!
Fenerbahçe'nin UEFA Avrupa Ligi çeyrek finalindeki rakibi Lazio'nın golcüsü Sergio Floccari, 4 Nisan'da oynanacak ilk maçta forma giyemeyecek.
Fenerbahç'nin UEFA Avrupa Ligi'ndeki rakibi Lazio, Avrupa Kupaları'ndaki en golcü futbolcusu durumundaki Sergio Floccari'ye ağlıyor.
 
Sporx'in haberine göre; İtalya Ligi ve Avrupa'da bu yıl oynadığı futbolla İtalyan ekibi Lazio'nun en dikkat çeken oyuncularından biri konumunda olan Floccari'nin sağ dizinden yaşadığı sakatlık nedeniyle Fenerbahçe oynanacak ilk karşılaşmada forma giyemeyeceği resmen açıklandı.
 
Lazio'nun sağlık sorumlusu Roberto Bianchini'nin Lazio Style Radio'ya yaptığı açıklamada Floccari'nin sağ dizinin arka bölümünde oluşan lezyon nedeniyle bir süre sahalardan uzak kalacağı belirtildi.
 
KLOSE DE İLK MAÇTA F.BAHÇE'YE KARŞI YOK!
 
Roberto Bianchini takımın bir diğer sakat oyuncusu Alman golcü Miroslav Klose ile ilgili de son durumu aktarırken yıldız ismin kişisel idmanlara başladığını ve en iyi ihtimalle 8 Nisan'daki Roma derbisine kadar yetiştirilmeye çalışıldığını ifade etti.
 
Bianchini ayrıca takımın kritik isimlerinden Abdoulay Konko ve Cristian Brocchi'nin de sakatlıklarının devam ettiğini belirterek Stuttgart karşılaşmasında kısa süreli sakatlık yaşayan kaleci Marchetti'nin ise ciddi bir probleminin olmadığı belirtildi.

FLOCCARI'NİN PERFORMANSI
 
Floccari bu sezon oynadığı 16 karşılaşmanın 8'inde ilk 11'de sahaya çıkarken ağları 4 kez havalandırdı. İtalyan golcü ayrıca Lazio'nun bu sezon çıktığı 9 karşılaşmanın tamamında forma giyerken 553 dakikada 4 gol kaydetti ve takımının Avrupa arenasındaki en golcü isimlerinden biri oldu.