Hakan Şükür'den Drogba'ya övgü
AK Parti Milletvekili ve Galatasaraylı eski futbolcu Hakan Şükür, Drogba'nın, ismiyle arkasından gelecek forvetlere ayrı bir motivasyon sağlayacağını söyledi.
Katıldığı bir programın ardından basın mensuplarını Galatasaray'ın yeni transferi forvet oyuncusu Drogba ile ilgili sorularını yanıtlayan Hakan Şükür, Drogba gibi büyük bir oyuncunun Türkiye'ye ve Galatasaray'a gelmesinin büyük bir keyif olduğunu söyledi. Drogba'nın başarılı ve kariyerli bir sporcu olduğuna dikkat çeken Şükür, 'Emeği geçen herkese teşekkür etmek lazım. Galatasaray'ın kadrosu Sneijder ve Dragba'dan önce de muhteşemdi. Şimdi daha da iyi oldu. Hedefler doğrultusunda daha ileriye yönelik düşünceler var. Bu iki isim dünya arenasında Galatasaray açısından daha farklı bir imaj oluşturdu. Tabi bu tip kadroların riskli tarafları da var. Bu kadroyu idare etmek kolay değil. Hocanın işi daha da zorlaşıyor.' dedi.

 Drogba'nın fiziki özelliklerinin çok gelişmiş bir oyuncu olduğunu sözlerine ekleyen Şükür, şunları kaydetti: 'Başkanın ifadesine katılıyorum. İngiltere'de devam etme olasılığı olan bir oyuncuydu. Daha yüksek bir kontrata Çin'e gitti. Futbollarının son dönemlerinde bunu değerlendirebilirler. Haliyle yaş değil ama o bölgede oynayabilecek bir oyuncunun fiziksel özelliklerini koruyabileceğini düşünüyorum. Tabi form durumu nasıl bunu bilmiyorum. Bu seneyi nasıl değerlendirir izlediğimizde göreceğiz. Yaşın çok önemli olmadığını düşünüyorum. Bu dönemde takıma büyük katkıları olacaktır. İsmiyle arkasından gelecek forvetlere ayrı bir motivasyon sağlayacaktır. Umarım formdadır. Galatasaray ve Türk futboluna faydalı olur. Sneijder'de öyle değerli bir oyuncu. Şu da var ki ülkemizde ve Galatasaray'da da çok değerli oyuncular var. Onları çok abartarak bizim arkadaşlarımızı çok ezmemek lazım.'

 Başta Avrupa'da hem Fenerbahçe'nin hem de Galatasaray'ın devamı daha ileriki turlara olması temennisinde bulunan Şükür, büyük bir hayali olduğunu bunun da şampiyonlar liginde Galatasaray'ın UEFA liginde Fenerbahçe'nin kupaya uzanarak Süper Kupa'da beraber oynamaları olduğunu kaydetti.