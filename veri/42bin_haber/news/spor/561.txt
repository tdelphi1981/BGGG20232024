'Siz Oğuzhan'ı övüyorsunuz biz dövüyoruz'
Beşiktaş Teknik Direktörü Samet Aybaba, Spor Toto Süper Lig'in 11. haftasında 9 Kasım Cuma günü karşılaşacakları Bursaspor'un güçlü bir takım olduğunu, kendilerini zor bir maçın beklediğini söyledi.Aybaba, BJK Nevzat Demir Tesisleri'nde gerçekleştirilen antrenman sırasında basın mensuplarıyla yaptığı sohbette, Bursaspor maçına değindi.

Beşiktaş'ta izin sona erdi

Rakiplerinin çok iyi bir kadroya sahip olduğunu ifade eden Aybaba, Bursaspor'un kadrosuna baktığınızda çok iyi oyuncular var. Biz Kasımpaşa'yı yendiğimizde, rakibimizin kötü olduğu yorumları yapılmıştı. Kasımpaşa gitti Bursaspor'u yendi. Ligde her türlü sonuç alınabiliyor diye konuştu.

Aybaba, Bursaspor maçını kazanarak, ligdeki galibiyet serilerini sürdürmeyi amaçladıklarını kaydetti.

Oğuzhan yorumu

Mersin İdmanyurdu maçında çok iyi performans gösteren Oğuzhan Özyakup ile ilgili bir soruya Aybaba, şöyle yanıt verdi:

Oğuzhan iyi futbolcu ama bugüne kadar hep rezerv liglerde oynadı, ilk kez normal ligde oynuyor. Siz övgüler yazıyorsunuz ama biz burada her gün onu lafla dövüyoruz. Durun bir sezon geçirsin, daha ilk ligi. İyi yolda, çalışırsa çok daha iyi olacak.

Forvet bölgesine 2 transfer

Aybaba, devre arası için transfer çalışmalarının da sürdüğünü, forvet bölgesine 2 futbolcu transferi yapmayı planladıklarını ifade etti.

Biri forvet, biri de kanat oyuncusu olacak diyen Aybaba, Nene ve Ozan İpek'le ilgili soruya ise, Her şey kulüplerine bağlı, görüşmeler sürüyor yanıtını verdi.

Bizi yenen çarpılıyor!

Bir basın mensubunun Hocam, sizi yenen Gaziantepspor ve Sivasspor daha sonra üst üste yenilgiler aldı. Bu duruma ne diyorsunuz? sorusu üzerine de, Doğru tespit, günün haberi bu, bizi yenen çarpılıyor, o zaman yenmesinler diye espri yaptı.