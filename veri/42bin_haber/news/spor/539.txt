PTT 1. Lig'de 1 liraya futbol keyfi
PTT 1. Lig'de pazar günü oynanacak Manisaspor-Samsunspor maçında kale arkası tribün biletlerinin 1 liradan satılacağı bildirildi.Manisaspor Basın Sözcüsü Hakan Kadayıfçılar yaptığı yazılı açıklamada, yönetim kurulu toplantısında, 11 Kasım Pazar saat 16.00'da Manisa 19 Mayıs Stadı'nda oynanacakları Samsunspor maçının bilet fiyatlarında indirime gitme kararı aldıklarını belirtti.

Kadayıfçılar, yaptıkları indirimle kale arkası tribün biletlerinin 1, Tarzan tribün biletlerinin 5, kapalı tribün biletlerinin de 10 liradan satılacağını ifade etti.
Asbaşkan Mustafa Pekçetin ise yönetim kurulu olarak, bilet fiyatlarında indirime gidip büyük bir özveri gösterdiklerini bildirdi.

Pekçetin, Teknik heyetimiz ve futbolcularımıza güvenimiz tam. Taraftarımızın da vereceği destek gücümüze güç katacaktır. Pazar günü 19 Mayıs Stadı tribünlerini dolu görmek istiyoruz. Taraftarımızın vereceği destek ligdeki yükselişimiz daha da hızlandıracaktır dedi.