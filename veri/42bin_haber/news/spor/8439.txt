Galatasaray'da Milan Baros'un sözleşmesi feshedildi
Galatasaray, uzun süredir kadroda yer vermediği Milan Baros'un sözleşmesini feshetti.
Galatasaray ile Milan Baros'un yolları ayrıldı. Sarı - kırmızılı kulüp ile Çek golcü arasındaki sözleşme karşılıklı olarak feshedildi.

2008 - 2009 sezonunda Lyon'dan 5 buçuk milyon euro karşılığında Galatasaray'a gelen Milan Baros, sarı - kırmızılı formayı 5 sezon giydi.

Milan Baros sezon başından bu yana Galatasaray'da kadroya giremiyordu.

Baros'un futbola başladığı kulüp olan Banik Ostrava ile anlaşması bekleniyor. Çek kulübü, Baros ile görüşmelere başladığını duyurdu.