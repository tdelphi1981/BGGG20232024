Can simidi Yanal
Başkan Aziz Yıldırımın istifadan döndürdüğü deneyimli hocanın kaderi ligdeki Mersin İY ve Trabzonspor ile Avrupa Ligindeki BATE maçlarına endekslendi. Bu maçlarda istenen sonuçlar alınamazsa Yıldırım, Yanalı göreve getirmek için harekete geçecek.

FENERBAHÇEDE AYKUT KOCAMANIN KOLTUĞU YENİDEN SALLANMAYA BAŞLADI
Fenerbahçe'de bahar havası kısa sürdü. İlk yarıda yaşanan çalkantı ve Teknik Direktör Aykut Kocamanın istifası ve baskılarla kararından vazgeçmesinin ardından tek yürek haline gelen sarı-lacivertli takımda ikinci devrede alınan kötü sonuçlar yeni bir tartışmanın fitilini alevledi. Taraftarların da sesini yükseltmeye başlamasının ardından Başkan Aziz Yıldırımın istemeye istemeye de olsa desteklediği Kocamanın görevine son vererek yeni bir teknik direktörü işbaşına getirmek için kolları sıvadığı ileri sürüldü.
Avrupada tur önemli
Yıldırımın önümüzdeki günlerde oynanacak 4 maçın sonucunu beklediği ve buna göre hareket edeceği ifade edildi. Ligde oynanacak Mersin İdmanyurdu ve Trabzonspor karşılaşmalarıyla, Avrupa Ligindeki BATE Borisov maçları Kocamanın kaderini belirleyecek. Fener bu süreçte ligde 6 puan alır ve Avrupa Liginde de tur atlarsa sorun yok. Ancak ligde puan kaybı yaşanır ve takım Avrupaya veda ederse o zaman durum değişecek.
Ersun Yanal yeşil ışık yaktı
Yıldırımın kötü sonuçlar alınması halinde Kocamanın görevine son vereceği ve yeni teknik direktör adayının ise Ersun Yanal olduğu ileri sürüldü. Şu anda Eskişehirsporu çalıştıran Yanal ile Yıldırımın zaman zaman görüştüğü ve takımın başına geçip geçmeyeceğini sorduğu ifade edildi. Yanalın yeşil ışık yaktığı belirtilirken, Yıldırıma Ben gelirim ancak kulübüm Eskişehirspor ile sorun yaşamak istemiyorum. Onlarla görüşmeyi siz yaparsınız ve arada küskünlük olmazsa ben de teklifinizi kabul ederim dediği vurgulandı.