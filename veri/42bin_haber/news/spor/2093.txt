Seri yine bozulmadı...
NBA'de New York Knicks sahasında sezonun formsuz takımı Washington Wizards'ı ağırlarken, rakibini 108-87 yenerek sahasında Wizards'a yenilmeme serisini sürdürdü.
Amerikan Ulusal Basketbol Ligi'de (NBA) New York Knicks, sahasında Washington Wizaards'ı ağırladı. Madison Square Garden'daki mücadelede Knicks, rakibini 108-87 yenmeyi başardı. Sezonun en kötü grafikli takımlarından olan Wizards, bu yenilgiyle 14. maçında 13. mağlubiyetini aldı. New York Knicks ise yıldızı Carmelo Anthony'nin liderliğinde 15'te 11 yaptı.

New York Knicks'te 5 basketbolcu çift haneli rakamlara ulaşırken, Carmelo Anthony 20 sayı, 5 ribaunt ve 5 asistle öne çıktı. Kenardan gelen J.R Smith de 20 sayı ve 6 asistlik performansıyla Carmelo ile takımın en skorer oyuncusu unvanını paylaştı.

Wizards'ta ise düşük şut yüzdesi dikkat çekti. Benchten gelen Jordan Crawford 17 sayı ile takımının en skorer ismi olurken, Bradley Beal 14, Kevin Seraphin de 13 sayı 10 ribauntluk performanslarıyla takımlarına katkıda bulunsalar da vasatı aşamadılar.

Washington Wizards, bu sonuçla birlikte New York Knicks'i deplasmanda yenememe serisini sürdürdü. Wizards rakibini Madison Square Garden'da en son 6 Aralık 2006'da yenmişti. Öte yandan New York'ta deneyimli oyun kurucu Jason Kidd, önümüzdeki hafta sahalara döneceğini açıkladı.