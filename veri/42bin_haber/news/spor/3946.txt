Hesaplaşma sezon sonu
Kendisiyle ilgili hesaplaşmayı ve tartışılan Alex olayının değerlendirmesini sezonun son maçının ardından yapacak. Görevine devam edip, etmeme kararını da daha sağlıklı bir şekilde tekrar gözden geçirecek.
Kardemir Karabükspor yenilgisi sonrası istifa eden, ardından Başkan Aziz Yıldırım ve futbolcuların baskıları karşısında göreve geri dönen teknik direktör Aykut Kocamanın önceki gün basın mensuplarıyla yaptığı sohbetteki sözleri büyük yankı yarattı. Aykut Hoca cümlelerinin içinde ilginç sinyaller veriyordu. Kocamanın her sözü, her dile getirdiği konunun ardında bir şifre vardı. Gelin o şifrelere hep birlikte bakalım... 
1-ŞARTLAR NE OLURSA OLSUN KALACAK 
AYKUT Kocaman kendisiyle ilgili hesaplaşmayı ve Alex de Souza olayının değerlendirmesini sezon sonunda yapacağını belirterek, Fenerbahçe Teknik Direktörlüğü görevine devam edip etmeme kararını da lig bitiminde tekrar gözden geçireceğini söyledi bir anlamda. Kocaman bu konuşmasıyla aynı zamanda sezon sonuna kadar şartlar ne olursa olsun, takımın başında olacağını ve teknik direktörlük koltuğunu bırakmayacağının da sinyalini verdi. 
2-O İSİM ASİST YAPIYOR, GOL ATIYOR 
ARA transferde herkes Fenerbahçeden büyük bir hareket bekliyor. Ancak, Aykut Kocaman takımın çok fazla transfere ihtiyacı olmadığının üzerini çizerken, düşündüğü ve kafasındaki oyuncuyu tarif ederken 10 numara için Belhandayı anlattı. Faslı yıldız hem asist hem de golleri ile çok koşan bir orta saha. Kocaman, Başkan Aziz Yıldırımın, 4 transfer yapacağız demesine rağmen bu ismin kendisi için yeterli olduğunu vurguladı. 
ANTRENMANDAN KARELER - Semih BAHADIR'ın objektifinden 
3-FENERBAHÇE CAMİASINA DA MESAJ VAR 
BASIN mensuplarıyla yapılan sohbette Aykut Kocaman, Fenerbahçe camiasına da mesaj vermeyi ihmal etmedi. Tek eksiğimiz iç barış diyerek özellikle Fenerbahçe tribünlerinde son dönemlerde meydana gelen bölünmeye dikkat çekti. Bu durumun düzelmesinin kendileri için büyük bir transferden çok daha önemli olduğunu vurguladı. Kocaman bir bütünleşme sağlanması halinde takımın daha başarılı olacağını da söyledi. 
4-SADECE FUTBOLU DÜŞÜNMEK İSTİYOR 
TECRÜBELİ teknik adam ligin ilk yarısında futbol dışı olaylarla çok fazla ilgilendiklerini belirterek sezonun ikinci yarısında sadece futbolla ilgileneceğinin sinyalini verdi. Aykut Kocamanın bir anlamda bu sözleriyle de topu yönetime attı ve saha dışındaki tüm olaylarla başta Başkan Aziz Yıldırım olmak üzere yönetimin ilgileneceğini ima etti. Özetle, Aykut Kocaman sadece futbolla yatıp, futbolla kalkmak istiyor. 
5-GÖZDESİ EMENİKEYE KAPIYI AÇTI AMA... 
TRANSFERLE ilgili sadece bir ismi açık olarak ifade etti. Emenikenin adını verdi. Bu ismi telafuz etmesinin altında aslında bu transferin olmasının zorluğunun göstermek vardı. Kocaman, Emenike transferinin olmayacağının da sinyallerini Çok ama çok zor diyerek açık olarak belirtti. Aykut Hocanın, Emenike ismini vermesi biraz da transferde dikkatleri o yöne çekme olarak nitelendirildi. 
F.Bahçeliler resim çektirmek için yarıştılar 
FENERBAHÇEnin Alanyadaki kampına sarı lacivertli taraftarlar adeta akın etti. Dünkü çalışma öncesi antrenman sahasının bulunduğu alanın dış bölümünde tezahüratlarla takımlarına destek veren taraftarlar, idmanın ardından uzun süre teknik direktör Aykut Kocamanın yanlarına gelmelerini bekledi. Bir süre sonra Kocaman, taraftarların yanına gelerek onlarla hatıra fotoğrafları çektirdi. Taraftarlara teşekkür eden Kocaman, Çağırdığınızda yanınıza gelmememi yanlış anlamayın. Çok yoğun bir programımız var dedi.