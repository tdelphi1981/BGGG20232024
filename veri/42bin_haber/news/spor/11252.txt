Oynatalım Uğurcuğum
FIFA başkan adayı Jerome Champagne, futboldaki tartışmalı pozisyonlarda hakemlerin görüntüleri izleyip karar vermesini öngören bir öneriyi tartışmaya açtı.
Champagne, başta FIFA olmak üzere 209 ülkenin federasyonuna gönderdiği öneriler listesinde tartışmalı gollerden kırmızı kart ve ceza sahası içinde mi dışında mı olduğu belirlenemeyen faule kadar skoru doğrudan etkileyen pozisyonlarda video görüntü desteği alınmasını tavsiye etti. Jerome Champagne, yeni bir kart da önerdi: Turuncu kart. Buna göre turuncuyla cezalandırılan oyuncu hentboldaki gibi 2-3 dakika oyundan çıkacak.