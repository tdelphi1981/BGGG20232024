G.Saray taraftarı Arda Turan'ı topa tuttu!
Arda ve Emre, Fenerbahçe Erkek Basketbol Takımını Madrid'de ziyaret etti, olay oldu... G.Saraylı taraftarlar Arda’nın bu ziyaretini ve ezeli rakiplerinin kanalı FB TV’ye çıkmasını kabullenemedi, milli oyuncuyu topa tuttu..
 Fair-Play konusunda örnek davranışlara hasret kaldığımız şu günlerde İspanya’da “çok güzel hareketler yaşandı” ancak kulüpçülük ruhundan kurtulamayan bazı taraftarlar yine kabullenememenin kurbanı oldu. THY Euroleague C Grubu’ndaki 8.maçında Real Madrid ile deplasmanda karşılaşan Fenerbahçe Ülker’in kamp yaptığı Madrid’de sürpriz ziyaretçileri vardı.
 Atletico Madrid forması giyen milli futbolcular Emre Belözoğlu ve Arda Turan, Sarı-Lacivertli ekibi kamp yaptığı otelde ziyaret etti. Fenerbahçeli basketbolcular Ömer Onan ve Oğuz Savaş ile sohbet eden ikili, Real Madrid maçı öncesi Fenerbahçe Ülker’e şans diledi. Konuyla alakalı olarak Fenerbahçe TV’ye konuşan Arda Turan, “Öncelikle sizlere hoş geldin diyoruz. Umuyorum maçta çok başarılı olursunuz. Sınıf arkadaşım Oğuz’a, Ömer Abi’ye gönülden başarılar diliyorum” ifadelerini kullandı.
 ‘ARDA G.SARAY’IN ÇOCUĞU DEĞİL’
 Ancak Arda Turan’ın F.Bahçe kampını ziyaret etmesi ve F.Bahçe TV’ye çıkarak yorumlarda bulunması G.Saray taraftarını rahatsız etti. Taraftarlar sanal ortamda Arda’yı topa tuttu. Milli oyuncu hakkında yorumlarda bulunarak “Arda G.Saray’ın çocuğu falan değildir.”, “Arda Turan hiçbir yerde G.Saraylıyım deme” gibi ifadeler kullandılar.
 İŞTE TWİTTER'DA YAZILANLAR:
 * Fenerbahçe kampını ziyaret edip, FB TV’ye çıkan Arda Turan’a “Büyük Kaptan” denilince, Bülent Korkmaz’a hakaret edilmiş gibi hissediyorum.
 * Arda Turan. Hiçbir yerde de Galatasaray taraftarıyım deme.
 * Arda Turan’ın Emre Belözoğlu’ndan bir farkı yok benim gözümde. Tekrar Galatasaray’a gelirse üzülürüm, çok net.
 * Arda Turan yanıltmadı. FB TV’ye çıkmak nedir ya? Kal orada dönüp keyfimizi bozma.
 * Bu saatten sonra Arda Turan “Doğuştan Fenerliydim... Galatasaray’da oynarken bile herkes benim Fenerli olduğumu biliyordu” derse şaşırmam.
 * Bizim çocuğumuzun Fenevbahçe Tv de işi olmamalı... Artık Galatasaray çocuğu değilsin Arda Turan.
 * Arda Turan Galatasaray’ın çocuğu falan değildir. Hiçbir zaman olmadı olamaz!!!Müsade etmeyiz!!!
 * Arda Turan, Galatasaraylı diye Fenerbahçe kampına gidemez diye bir şey yok. Her şeyden önce o bir Türk ve bu yaptığıyla adamlığını kanıtladı.