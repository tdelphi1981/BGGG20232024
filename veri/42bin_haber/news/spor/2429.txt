Kenan Sofuoğlu bırakıyor!
Kenan Sofuoğlu birkaç yıl içinde profesyonel yarış kariyerini tamamlayarak tüm ilgisini yeni sporcular yetiştirmeye vereceğini açıkladı. 
2012 yılında dünya süpersport şampiyonluğuna 3 kez ulaşan Kenan Sofuoğlu, dünya şampiyonu unvanı sonrası sorumluluklarının arttığına dikkat çekerek birçok şeyi aynı anda götürmekte zorlandığını ve birkaç yıl içinde yarışları bırakacağını ifade etti.

Motorsporlarında kendisini bir elçi olarak gördüğünü söyleyen Kenan, bu sporun gelişiminde katkı sağlamanın her şeyden önce geldiğini belirterek "Benden önce Türkiye'de bu işi, bu seviyeye getiren başka bir isim yoktu. Şimdiki en büyük amacım, 31-32 yaşına kadar yarışıp, sonra da genç sporcuların Avrupa'da yarışması için mücadele etmek" dedi.