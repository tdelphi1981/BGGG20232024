Terzi yeniden başkan
Türkiye Atletizm Federasyonu (TAF) başkanlığına, Mehmet Terzi yeniden seçildi.
 Crowne Plaza'da düzenlenen ve mevcut federasyon başkanı Terzi'nin tek başkan adayı olduğu TAF 3. Olağan Genel Kurulu'na, 165 delege katıldı. 155 delegenin oy kullandığı genel kurulda 149 oy alan Terzi, federasyon başkanlığı görevine 3'üncü kez getirildi. Seçimde 6 oy geçersiz sayıldı.
 Mehmet Terzi, geçen sekiz yılın başarısı ve Türk atletizmine adanmış 42 yılın sonucunda, atletizm camiasının karşısına tekrar aday olarak çıktığını belirterek, yeni dönemdeki hedefleri ve projeleri hakkında bilgi verdi. Seçimin, atletizm camiası için hayırlı olmasını dileyen Terzi, ''Türk atletizmindeki başarıların daimi ve kalıcı olmasını dilerim'' dedi.
 Terzi, sonuçlar açıklandıktan sonra yaptığı teşekkür konuşmasında da atletizmdeki ivmeyi 
 yeterli görmediklerini belirterek, ''Sistemimizi daha iyi seviyelere taşıyarak ve Türkiye'yi önümüzdeki olimpiyatlara en iyi şekilde hazırlamak için çalışmalarımız devam edecektir. Tüm desteğiniz için teşekkür ederim'' ifadelerini kullandı.
 -Federasyon yönetimi-
 Yönetim, disiplin ve denetleme kurulları şu isimlerden oluştu:
 Yönetim Kurulu: Fikret Çetinkaya, Ekrem Ay, Hüseyin Yıldırım, Emin Ucuz, Hasan Durucasu, Aycan Kurtcan Tuncayengin, İpek Özgüden Özen, Remzi Ay, Selim Terzi, Mehmet Kesen, İlhan Hatipoğlu, Ergüder Uzun, Hasan Çavuşoğlu, Kazım Yalçınoğlu
 Denetim kurulu: Cemal Ulakçı, Ragıp Öztürk ve Spor Genel Müdürlüğü'nün atacağı 3 kişi.
 Disiplin Kurulu: Ömer Remzi Arıkan, İlhan Yeşilyurt, Yasin Bahadır Akyürek, Müge Bahçekapılı Kaymak, Devrim Güngör