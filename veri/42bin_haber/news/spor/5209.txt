Loeb, 3 etabın 2'sini kazandı
Dünya Ralli Şampiyonası'nda (WRC), Monte Carlo Rallisi'nin üçüncü gününde, Fransız Sebastien Loeb, 3 etabın 2'sini kazanarak genel klasman liderliğini sürdürdü.Monaco'nun Monte Carlo şehrinde devam eden WRC sezonunun ilk yarışında, Citroen'in Fransız pilotu Sebastien Loeb, üçüncü günde yapılan 3 etabın 2'sini kazandı. Loeb, 11. etapta 20.17.9, 13. etapta ise 24.17.9 dakika ile en hızlı zamanı yaptı.

Katar M-Sport Ford Takımı'nın Norveçli pilotu Mads Ostberg ise günün ikinci etabı olan 12. etabı, 15.29.5'lik derecesiyle lider tamamladı.

Üçüncü günün ardından Loeb, 4.16.41.9 saatlik toplam zamanıyla genel klasmanda liderliğini sürdürürken, takım arkadaşı ve vatandaşı Sebastien Ogier, Loeb'in 1.47.4 dakika arkasında ikinci sırada yer aldı. Liderin 3.19.9 dakika gerisindeki Ford sürücüsü Rus Evgeny Novikov ise yarışın son gününe 3'üncü sırada girdi.

Monte Carlo Rallisi'nin üçüncü günündeki 3 etap sonucunda ilk 10'da yer alan pilotlar şöyle:

1. Sebastien Loeb (Fransa) 4.16.41.9 saat
2. Sebastien Ogier (Fransa) 4.18.29.3
3. Evgeny Novikov (Rusya) 4.20.01.8
4. Daniel Sordo (İspanya) 4.20.03.5
5. Jari-Matti Latvala (Finlandiya) 4.20.46.8
6. Mikko Hirvonen (Finlandiya) 4.21.01.0
7. Juho Hanninen (Finlandiya) 4.21.57.4
8. Mads Ostberg (Norveç) 4.23.00.1
9. Bryan Bouffier (Fransa) 4.25.02.6
10. Martin Prokop (Çek Cumhuriyeti) 4.35.30.7

Monte Carlo Rallisi, yarın yapılacak 5 etapla sona erecek.