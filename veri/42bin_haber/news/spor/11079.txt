Mourinho'dan şoke eden açıklama!
Jose Mourinho verdiği cevapla Real Madrid yönetimini şaşırttı.
Real Madrid teknik direktörü Jose Mourinho sezon sonunda görevinden ayrılıyor. İspanya'nın Cadena Ser radyosunun yaptığı habere göre bu sezonu görevinin başında tamamladıktan sonra Portekizli teknik adam yeni sezonda takımın başında olmayacak.

Real Madrid yönetimi tarafından bu yıl yaz kampını nerede yapmak istediği sorulan Mourinho'dan şok bir cevap geldi:

"Siz kamp planlamasını kendiniz yapın ben önümüzdeki sezon burada olmayacağım!"

Sene başından beri takımla ilişkileri geçtiğimiz yıllardaki gibi olmayan hatta Ramos ve Casillas ile ciddi tartışmalar yaşayan Jose Mourinho'nun ayrılmasına kesin gözüyle bakılıyordu. Ancak Barcelona'ya karşı alınan galibiyetler ve Manchester United zaferi sonrası kötü bulutlar dağılırken Mourinho ayrılma konusunda kararlı olduğunu göstermiş oldu.