Kazanan Türk Voleybolu
DEVLER Liginde erken final olarak da bakabileceğimiz bu eşleşmede antrenörler Guidetti ve Micellinin taktiksel savaşına da sahne oldu.
Bir tarafta 2010-2011 şampiyonlar ligi Şampiyonu Vakıfbank, diğer tarafta Devler Liginde 11. sezonunu geçiren ve 3 defa Final Four oynamış Eczacıbaşı Vitra... İki takımın bu sene ortak özellikleri Avrupada henüz yenilgi yüzü görmemiş olmalarıydı.  
İki ekip de istekliydi 
Maça her iki ekipte çok istekli başladı. Eczacıbaşının avantaj yakaladığı bölümler iyi servis attığı anlardaydı. En önemli hücum silahları olan Neslihan zaman zaman beklenen performansı göstermiş olsa da, takımın pasörleri Özge ve Asumanın iyi manşet gelse bile orta hücumunda Maja Poljak ve Büşrayı çok fazla kullanmaması Vakıfbankın blokta işini daha da kolaylaştırdı. Fürst, Bahar, Brakocevic ve Glinkanın toplam 13 blok sayısı karşılaşma boyunca önemli katkı yaptı.  
Psikolojik üstünlük değişti 
Turuncu beyazlılarda Senna hücumda yardımcı olan diğer isimdi. Shaskovanın eski performansından uzak, zaman zaman yaptığı katkı Eczacıbaşının ayakta kalmasını sağlayamadı. Ligin en iyi orta oyuncularından biri olan Poljakın verimli kullanılamamış olmaması Eczacıbaşının zaaflarındandı. İlk maçı kazanan ekip Vakıfbank ise, 4 set boyunca direncini kaybetmedi. Özellikle Brakocevicin hücumları, libero Gizem ile pasör Nazın uyumu ile oluşan kaliteli hücum organizasyonları maçı getiren öğelerdi. Üçüncü ve dördüncü setlerde servis ve blok üstünlüğü Vakıfbankın psikolojik üstünlüğü sağlamasına da yol açtı. 
Asıl kazananın Türk voleybolunun olması ise ayrı bir sevinç kaynağı. Burhan Felek Spor Salonu uzun zamandır böyle dolu tribünü ve kaliteli voleybolu özlemişti.  Darısı nicelerine..