"Sezon sonuna kadar ayrılık yok"
Akhisar Belediyespor'un yönetim kurulu, sezon sonuna kadar teknik direktör Hamza Hamzaoğlu ve futbolcularla yollarına devam edeceklerini bildirdi.Yönetim kurulundan yapılan yazılı açıklamada, dün oynanan Kayserispor karşılaşmasının ikinci yarısında Gekas'ın sayılmayan golündeki hakem kararının yanlış olduğu, hakemlerin daha dikkatli olması gerektiği belirtildi.

Bu kararın maçın sonucunu etkilediği savunulan açıklamada, Bu hataların tekrar etmemesini futbolumuzun ve hakem camiamızın güvenilir geleceği açısından temenni ediyoruz ifadesi kullanıldı.
Açıklamada, teknik direktör Hamza Hamzaoğlu ile yolların ayrıldığına dair yorumlar yapıldığı dile getirilerek, şunlar kaydedildi:

Hocamızın maçtan sonra yaptığı açıklamaların arkasındayız. Sezon sonuna kadar hocamızla ve futbolcularımızla yolumuza devam edeceğiz. Akhisar Belediyesporumuzun geçici olan bu zor günlerinde, bizlere gönül veren taraftarlarımızın takıma olan güven ve desteklerinin devam etmesini bekliyoruz.