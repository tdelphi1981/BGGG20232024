Sapara ile anlaşma tamam
İlk yarının son haftasında deplasmanda Fenerbahçe'yi 3-1 devirerek büyük sükse yapan Karabükspor'da teknik direktör Mesut Bakkal devre arası transferinde ilk hedefini belirledi 
 Geldiği günden beri Karabükspor'a ivme kazandıran başarılı teknik adam takımının ligde daha iyi yerlerde olabilmesi için kolları şimdiden sıvadı. Orta saha Cernat'tan istediği verimi alamayıp yolları ayırdıktan sonra bu bölgeye tanıdık bir isimle takviye edileceği iddia ediliyor. İşte bu isim Sapara...
 
 Ankaragücü'nde çalıştığı dönemde öğrencisi olan Sapara ile anlaşma sağlandı. Önümüzdeki hafta kulüplerin de devreye girmesiyle iş resmiyete dökülecek..
 
 Şu anda Trabzonspor'da oynayan Sapara daha önce Ankaragücü ve Gaziantepspor formalarını giymişti.
 
 Memed TOYGAR / Radyospor.com