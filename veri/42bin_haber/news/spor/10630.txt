"O harekete kırmızı kart vermezler"
Bursaspor'un stoperi Anton Ferdinand, Manchester United-Real Madrid maçında hakem Cüneyt Çakır'ın gösterdiği kırmızı kartı değerlendirdi.Ferdinand, "O harekete Premier Lig'de kırmızı kart vermezler' dedi. 
Bursaspor'un tecrübeli ismi Anton Ferdinand yerel bir gazeteye yaptığı açıklamada ağabeyi Rio Ferdinand'ın forma giydiği Manchester United'ın Real Madrid maçını izlediğini ve karşılaşma sonrası ağabeyi ile görüştüğünü söyledi. Hakem Cüneyt Çakır'ı da değerlendirdiklerini belirten Ferdinand, "Abimle maçtan sonra konuştuk. Çok mutsuz bu sıralar. Cüneyt Çakır'ı da konuştuk tabii ki. Ama bunlar futbolun içinde olağan durumlar. Cüneyt Çakır'la ilgili benim kişisel düşüncem şu; o harekete Premier Lig'de kesinlikle kırmızı kart vermezler. Belki Türkiye Ligi'nde veriyorlar ama bu hareketin karşılığı Premier Lig'de kesinlikle kırmızı kart değil" ifadelerini kullandı.