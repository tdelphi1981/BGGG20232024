Arda'nın menajerinden flaş açıklama
Menajer Ahmet Bulut TRT Spor'da yayınlanan İşte GOOOL adlı programda önemli açıklamalarda bulundu.
Ünlü menajer Ahmet Bulut, Atletico Madrid'te top koşturan milli futbolcu Arda Turan'ın geleceği ile ilgili olarak, "Arda'nın Atletico ile iki sene oynayıp sonra bir başka takım, başka ligde oynamasını istiyorum. O da bunu istiyor. Böyle planladık. Kulübü de bizim ne yapmak istediğimizi biliyor. Umarım her şey yolunda giderse Arda seneye Atletico'dan ayrılacak. Lig adı vermeyeyim zaten tahmin edersiniz. Arda'nın şu an gidebileceği 5-6 tane kulüp var." dedi.

Bulut Emre Belözoğlu'nun ise İspanya'da çok mutlu olduğunu söylerken "Emre'ye Rusya'dan çok ciddi teklif vardı ama o daha az parayı ve kariyeri için Atletico Madrid'i seçti. Emre şu an çok mutlu. " ifadelerini kullandı.

"ALMEIDA AYRILACAKTI"

Tecrübeli menajer Beşiktaşlı futbolcu Manuel Fernandes ve Hugo Almeida'nın durumlarıyla ilgili olarak, "Fernandes zaten çok iyi topçu. Valencia bunu böyle olmasa 18 milyon euroya almazdı. Biz de Beşiktaş'a güzel bir şekilde kazandırdık. Almeida bir ara ayrılmak istedi. Sonra Tamer Kıran onunla ilgilendi ve kafasını rahatlattı. Şimdi performansını ortaya çıkarıyor. İkisinin de mukavaleleleri de sürüyor. Fernandes 2 milyon euro'ya, Almeida ile de fon geldi." dedi.

"QUARESMA BU PARALARI ARTIK KAZANAMAZ"

"Quaresma'nın gelişi çok iyi oldu. Beşiktaş kulübüne de saygı göstermek zorundayız. Onlar da bu parayı ödemeyiz dediler. Bu kararı verecek insan Quaresma. Eğer ayrılmak isterse şartları konuşup ayrılacak. 6 ay oynamamış futbolcunun değeri normal olarak düşer. Futbolcunun ismi var, piyasası var ama o da biliyor bu paraları artık kazanamaz. Beşiktaş'ta kimsenin parası kalmaz.

Kulübün durumu ortada. Mendes bugüne kadar kulübüyle bir işlem yapmadı, iyi bir şekilde ayrılmak isteyecek. Kulüp de bunu böyle karşılayacak. Beşiktaş Quaresma'yı taraftar tepkisi sebebiyle mi G.Saray'a mı göndermiyor onu bilemiyorum. Böyle bir şey varsa bu da normaldir. Yazın kısa bir görüşme oldu ve o kadar kaldı."

GÖKHAN TÖRE VE O KULÜP

"Gökhan Töre kesinlikle Türkiye'de forma giymeyecek. Galatasaray, Beşiktaş ile adı çıktı ama bu doğru değil. Gökhan'ı ben Avrupa'da bir kulübe vermek istiyorum, veriyoruz. İnşallah yakında anlaştıktan sonra açıklarız. Kulübünden önce bizim açıklamamız doğru olmaz"

ŞENES ERZİK'E CEVAP

"Türkiye'den ayrılan futbolcuların UEFA'ya şikayetleri menajerlerin suçu değil. Futbolcuyu transfer edip 1-2 ay sonra performansından memnun kalmıyor. Kulüpler futbolcuların parasını vermiyor, feshedelim diyor. Oyuncu da ücretini istiyor. Hakkını normal bir şekilde arıyor."

ÖZER & KASIMPAŞA

Bulut bu yaz Özer Hurmacı, Aydın Yılmaz, Hakan Balta'nın sözleşmelerinin biteceğini de sözlerine ekledi. Özer'e Kasımpaşa'nın bir şans verdiğini ve ilk onlarla görüşeceklerini söyledi. Özer de Kasımpaşa'yı istiyor.