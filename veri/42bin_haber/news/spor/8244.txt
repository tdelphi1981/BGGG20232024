Moratti'den "ırkçılık" özrü!
 
 Mario Balotelli’nn İtalya'ya Milan formasıyla dönmesi; Inter taraftarını kızdırdı.
 
 2006-2010 yılları arasında kendi takımlarında top koşturan 22 yaşındaki yıldızın, Inter'e ihanet ettiğini düşünen taraftar, Chievo maçında oyuncu aleyhinde tezahürat yaptı. Inter taraftarının tepkisi bununla da sınırlı kalmadı. Balotelli hakkında ırkçı tezahürat yapan Mavi-Siyahlı taraftar, açtıkları pankartlarla siyahi golcüye sert mesajlar gönderdi.
 
 24 Şubat'ta oynanacak Milano derbisi öncesinde artan tansiyon; Inter Başkanı Massimo Moratti'yi kızdırdı. Taraftarının yaptığı ırkçı tezahürat nedeniyle İtalya futbol camiasından özür dileyen Moratti; bu üzücü olayın tekrarlanmaması için gayret göstereceğini ifade etti.
 
 Henüz İtalya'ya döneli 1 ay bile olmayan Balotelli; böylece kendisini ikinci kez ırkçılık vakasının içinde buldu. Milan Başkan Yardımcısı Paolo Berlusconi de genç yıldızı överken; Balotelli'nin deri rengine vurgu yapmış ve "O ailemizin küçük zencisi" ifadelerini kullanmıştı. 
 NTV Spor