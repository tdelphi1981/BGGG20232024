"Çok iyi durumdayım"
En son Avustralya Açık finalinde Novak Djokovic ile karşılaşan Andy Murray, bu hafta kortlara dönüyor.
Dünya 3 numarası andy murray, Avustralya Açıkta Novak Djokovic ile oynadığı final mücadelesi sonrası bir ay boyunca hiçbir turnuvaya katılmamış, kendisini Floridada çalışmaya adamıştı. Bu hafta başlayacak olan takvimin en önemli turnuvalarından biri olan Indian Wells ile kortlara dönmeyi planlayan Andy Murray, tenis oynamadığı süreci ve geçen sezon yaşadıklarını anlattı: 
Hazırlık ve tutarlılık bu yıl benim başarı için anahtar kelimelerim. Şu an iyi durumdayım ve bu yıl katılacağım her turnuvada korta mutlaka kazanmak için çıkacağım. 
Geçen sene Avustralyada Djokovic ile oynadığım maçtan çok çey öğrendim. Neredeyse 5 saat süren bir maçtı ve son seti basit hatalar yaparak kaybetmiştim. Kazanmak için şanslar yakalayıp değerlendirememiştim. Buradan kendime çıkardığım çok ders oldu. Fiziksel olarak dayanıklılığımı ve maç için son ana kadar savaşabileceğimi gösterdim. Sanırım bu biraz bakış açımı değiştirdi. 
Geçen sene Amerika Açıktan önce psikolojik olarak biraz gergin olduğumu söyleyebilirim. Daha önce oynadığım 4 Grand Slam finalini de kaybetmiştim. Kendimden şüphe duyuyordum. Özellikle karşılaşacağınız isim son yıllarda sert kortta inanılmaz zaferler kazanan ve dünyanın zirvesinde bulunan Novak Djokovic olunca kendinize soracak çok sorunuz oluyor. Öyle bir maçtan hiç pişmanlığım olmadan çıkabilmek beni çok mutlu etmişti. Sanırım o noktadan sonra bir şeyler değişti. 
İlk Grand Slam şampiyonluğumu kazanmamda Ivan Lendlın büyük katkısı olduğunu söyleyebilirim. O da benim gibi ilk Grand Slam zaferinden önce çıktığı 4 finali kaybetmişti. Onunla konuşmak, bir şeyler paylaşmak benim için büyük bir şans 
Olimpiyat zaferi benim hayatta edindiğim en önemli tecrübeydi. Daha 4 hafta önce Wimbledon finalinde Roger Federere kaybetmiştim ve bu benim için gerçekten çok ağır olmuştu. Sadece 4 hafta sonra aynı yerde, yine Federerle bu sefer Olimpiyat finalindeydim. Bu benim için unutulmaz bir andı