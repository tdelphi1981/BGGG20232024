Maradona tiksindi, futbolu bıraktı
Efsane futbolcu Diego Armando Maradona, Arjantin'in River Plate takımının, Teknik Direktör Matias Almeyda'yı kovması nedeniyle, futbolu tamamen bıraktığını söyledi
 Maradona, teknik direktörlerin sürekli işe alınıp, kovulmalarının kendisini "tiksindirdiğini" belirtti.
 Maradona Arjantin Ulusal Radyosu'na yaptığı açıklamada, "Matias Almeyda'yı kovup, hemen yerine Ramon Diaz'ı getirmelerini görüp tiksinince, artık futbolun içinde çalışmamaya karar verdim" dedi.
 Maradona, "Üç günde yeni hoca getirilmesi beni iğrendiriyor. Bir kez daha bu işi yapmak istemiyorum" dedi.
 Son olarak Birleşik Arap Emirlikleri'nin Al Wasl takımını çalıştıran Maradona, 14 ay görevde kaldıktan sonra kovulmuştu.
 Takım, Maradona yönetiminde ligi sekizinci sırada, şampiyon Al Ain'in 29 puan gerisinde bitirerek hayalkırıklığı yaratmıştı.
 BBC TÜRKÇE