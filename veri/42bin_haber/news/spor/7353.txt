Bursa'da Gerets sesleri
Teknik direktör arayışını sürdüren Bursaspor'da Genel Sekreter İlhan Uslu'nun yarın Katar'da görüşme yapacağı öğrenildi
Teknik direktör arayışını sürdüren Bursaspor'da genel sekreter İlhan Uslu'nun yarın Katar'da görüşme yapacağı öğrenildi. Yönetim isim vermekten kaçınırken, akla gelen ilk isim ise Eric Gerets oldu.
 
Bursaspor Genel Sekreteri İlhan Uslu, Avrupa Kulüpler Birliği'nin (ECA) Genel Kurulu için Katar'a gitti. 2022 Dünya Kupası ile ilgili son çalışmaların gözlemlenmesi için Katar'da bugün başlayan genel kurul, üç gün sürecek. Yeşil beyazlı kulübün basın sözcüsü Selçuk Eren ise, twitter sayfasından genel sekreter İlhan Uslu'nun Katar'da görüşme yapacağını yazdı.

"İlhan Uslu çarşamba gecesi İspanya-Uruguay maçını seyredecek. Ayrıca sürpriz bir ikili görüşme yapacak" ifadelerini kullanan Eren, görüşülecek kişinin ismini yazmasa da akla ilk gelen isim Katar'ın Lekhwiya takımını çalıştıran teknik direktör Eric Gerets oldu.