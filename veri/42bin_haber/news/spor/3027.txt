Organize işler istifası
Kocaman'ı sadece taraftar ve Karabük yenilgisi çıldırtmadı, düzenle ilgili ciddi şüpheleri hocayı isyan ettirdiKocaman, Caner Erkin'in 'lan', Raul Meireles'in de 'tükürük'ten atılışını bir türlü kabul edemedi
  Karabük maçı kazanılsa bile bu dönemde istifayı gündemine alan Kocaman noktayı koydu: 'LANET OLSUN! BU İŞLERLE ARTIK UĞRAŞAMAYACAĞIM'
 ARZU İZCİ
 Türkiye 3 gündür Aykut Kocaman'ın tarihi istifasını konuşuyor. Karabükspor yenilgisi sonrasında 'Gücüm kalmadı, görevime son veriyorum' diyerek istifa eden Kocaman, aradan 4 saat geçtikten sonra Başkan Aziz Yıldırım ve futbolcuların büyük manevi baskısı sonrası geri adım atmıştı. Ardından büyük bir sessizliğe bürünen ve ailesi ile eve kapanan Kocaman, 2 Ocak'ta Antalya kampı ile birlikte göreve dönecek.
 ÜÇ KUPA PLANI 
 KOCAMAN bu süreçte ise transfer harekatını bizzat Başkan Aziz Yıldırım ve menajer Hasan Çetinkaya ile birlikte yürütecek. 4 tane transfer için Başkan'dan söz alan Kocaman, şimdi ikinci yarıda 3 kupa alacak bir takım kurmanın planlarını yapıyor.
 PEKİ istifa konusunda gizli kalmış bir sır var mı? AKŞAM bunu araştırdı... Tarihi bir gerçeğe ulaştı. Aykut Kocaman, Karabükspor maçı kazanılsa bile istifa edecek, Türkiye'deki düzene isyan edecekti.
 ALGI ZEHİRLEMESİ
 KOCAMAN'IN sabrını taşıran ise art arda yaşanan hukuken önemli iki olaydı.
 1 CANER'İN 'lan'dan atılması ki, bu olay için 'organize işler' imasında bulunmuştu. Aykut Hoca bir türlü ağzından hiçbir şey çıkmayan Caner'in 2 maç ceza almasını kabul edememişti. Özellikle Fırat Aydınus'un 'kibirli' yönetimi de hocayı derinden sarstı. 
 2 RAUL'A verilen 8 maçlık tükürük cezası. Kocaman, oyuncusuna güveniyor ve tükürmediğini kabul ediyordu. Meireles'in açıklamalarına, Lig TV'nin tükürmediğini gösteren görüntülere rağmen 8 maçlık ceza verilmesini kabul edemiyordu. Özellikle algı zehirlenmesine çok ama çok karşı çıkıyordu.
 AKLINA GELMEDİ 
 İŞTE bu olaylardan dolayı 'Lanet olsun, bu işlerle uğraşamam' diyerek Kocaman görevinden istifa etti. Geri dönmemek için de kararlıydı. Ancak onun da hesap edemediği gelişmeler yaşandı. 
 BAŞKAN, oynayan-oynamayan futbolcular, taraftar inanılmaz destek vermiş, saatlerce önemli icraatlar yapmış ve hiç hesap edemediği bir destek görmüştü. 
 ÖZELLİKLE 2 aylık yeni oyuncuların 'Siz bırakırsanız biz de bırakırız' şeklindeki içten söylemleri, Kocaman'ı fazlasıyla etkilemişti. Başkan Aziz Yıldırım'ın gece yarısı Samandıra'ya gelmesini de Aykut Hoca hiç aklından geçirmemişti. Haliyle tüm bunların üzerine Kocaman'ın yüreğindeki F.Bahçe sevgisi göreve devam etmesi için ağır bastı.
 Kuyt ve Meireles Allah'ın bir lütfu
 İngiltere'den gelen iki futbolcunun tavırlarına ve profesyonelliklerine hayran kalan Aykut Hoca, 'Bu adamlar bana Allah'ın bir lütfu' dedi
 Aykut Kocaman cephesinden ilginç bir olay daha anlatalım... Tecrübeli teknik adam, görevi bıraktıktan sonra özellikle Kuyt ile Meireles'in tavırlarına karşı hayran kaldı. İki oyuncu ile de 4 aylık bir çalışma süreci geçirmesine rağmen, gösterdikleri tavırlar nedeniyle 'Bu adamlar bana Allah'ın bir lütfu, böyle çalışkan adamlar hiç görmedim' yorumunda bulundu.
 SADECE SENİNLE
 KUYT, Hollanda'ya gitmeden önce 'Ailemi bırakıp yarın geri döneceğim' diyerek desteğini gösterirken, Raul Meireles uçağını bile iptal etmiş ve tesislere koşmuştu. İlk günden 'Ben sadece size çalışmayı vaat ediyorum' diyen Portekizli yıldız oyuncu, hocasına sahip çıkmıştı.
 Kocaman bizim Fergusonumuz!
 AYKUT Kocaman ile ilgili yaşananlardan çıkan bir başka konu ise F.Bahçe'deki 'Kocaman' bütünleşme... Hoca bıraksa futbolcu bırakmıyor, futbolcu bıraksa başkan bırakmıyor, başkan bıraksa taraftar sahip çıkıyor silsilesi dikkat çekerken, Kocaman için 'O bizim Fergusonumuz' fikri ön plana çıkmaya başladı. Kocaman'ın kalmasında 'Fergusonumuz duygusu' da önemli faktör oldu.