"Alanya maçı çok önemli"
Spor Toto 2. Lig Beyaz Grup takımlarından Tokatspor'un teknik direktörü Namık Altunsoy, Alanyaspor maçını kazanmalarının, kendileri açısından her açıdan çok önemli olduğunu söyledi.Altunsoy, yaptığı açıklamada, hafta sonu oynayacakları Alanyaspor maçının hazırlıklarını sürdürdüklerini belirtti.

Rakiplerinin grupta çıkışını sürdüren bir takım olduğunu ifade eden Altunsoy, Alanyaspor maçını kazanmak her açıdan bizim için çok önemli. Müsabaka hafta içinde oynayacağımız kupa maçı nedeniyle cumartesi gününe alındı diye konuştu.

Alanyaspor maçına tüm taraftarları beklediklerini dile getiren Altunsoy, şöyle konuştu: Her zaman dost ve kardeş kulüp olarak gördüğümüz Alanyaspor'u yenerek sıralamada üst sıralara tırmanmak istiyoruz. Maçta Oğuz dört sarı kart nedeniyle, Furkan da geçen hafta gördüğü kırmızı kart nedeniyle görev alamayacak. Bir haftada üç önemli maç oynayacağımızdan kadroda bulunan bütün oyunculardan bunun bilincinde olmalarını istedim. Onlara son derece güvendiğimi, takımın son dört maçta yenilgi almadığını söyledim. Alanya maçını da iç saha avantajımızı kullanarak kazanacağımıza inancım tam. Tokatspor sevdalılarının kulübün içerisinde bulunduğu ekonomik çıkmazdan kurtarılması için yönetim kuruluna yardımcı olmalarını istiyorum. Her ne kadar su yüzüne çıkmamış olsa da kulüpte ciddi ekonomik sıkıntılar baş göstermeye başladı.