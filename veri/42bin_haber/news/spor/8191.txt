Samuel Eto'o'dan bomba açıklamalar
Kamerun futbolunun en önemli isimlerinden biri olan Samuel Etoo ülkesinde verdiği bir söyleşide çok ilginç açıklamalarda bulundu. Kamerunlu futbolcu, "Kamerun Futbol Federasyonu yöneticileri bana saldırmak, hatta ve hatta beni öldürmek istiyor" dedi.
2011 yılında milli takım futbolcularına ödenmeyen primler yüzünden takım arkadaşlarıyla birlikte isyan bayrağı açan oyuncu Kamerun Futbol Federasyonu tarafından 15 maçtan men edilmişti. Daha sonra cezası 8 aya düşürülen Etoo tekrar milli takıma çağrıldıında daveti geri çevirmişti. Milli Takımın Amatör ve kötü yöneticiler tarafından yönetildiğini düşünen Kamerunlu oyuncu yaşanan bu tartışmalardan sonra ölüm tehditleri aldığını açıkladı. 
Eto'o ülkesindeki 'Je Wanda' dergisine; "Kamerun Futbol Federasyonu yöneticileri bana saldırmak, hatta ve hatta beni öldürmek istiyor. Bir grup jandarma ile birlikte kalıyorum, biri kapımın önünde yatıyor. Bunu züppelik yapmak için değil, kendi güvenliğimi sağlamak adına yapıyorum." dedi.   
Eto'o, oyuncuların hak ettiği parayı federasyonun kullanarak, kendilerini uzun süre dolandırdığını ima etti ve "Futbolu herkesin yararı adına yönetmek yerine, yalnızca uydurma görevler, birinci sınıf seyahatler ve Avrupa'da takip edilmesi mümkün olmayan banka hesaplarına aktardılar" diyerek sözlerini noktaladı.