Dirk Kuyt Konut'a çıkıyor
F.BAHÇE'NİN yıldızı Dirk Kuyt, bugün Ankara'da Başbakan Erdoğan tarafından Türkiye ile Hollanda ilişkilerinin 400. yıl dönümü nedeniyle Konut'ta vereceği resmi yemeğe katılacak.
 Hollanda Başbakanı Mark Rutte onuruna verilecek yemekte Sarı-Lacivertli futbolcu onur konuğu olarak yer alacak. Kuyt hayranı olan Rutte, F.Bahçeli futbolcunun yemeğe katılmasını özellikle istedi.