Sanghay'ın Ribery'si Drogba
Sarı kırmızılıların 8 yıl önce yaptığı hataya bu kez Şanghay Shenhua düştü. Fildişili yıldızın 3 aylık ödemelerini yapamayan Çin kulübünün, FIFAya gitmesi bir şeyi değiştirmeyecek.
GALATASARAYın futbol dünyasını ayağa kaldıran Drogba transferi bu kez de hukuki boyutuyla tartışma yarattı. Fildişi Sahilli yıldızın son olarak formasını giydiği Şanghay Shenhua Kulübünün, Drogba bizim sözleşmeli oyuncumuz ve FIFAya başvuracağız açıklaması sonrası, G.Saraylı yöneticilerden yanıt gecikmedi.  
Sarı kırmızılı yönetim kurulu üyeleri ve transferde etkin görev alan profesyoneller, Drogba konusunu, kendilerinin de yıllar önce yaşadıkları Franck Ribery krizine benzettiler. 
BİZ KONUŞMADAN SERBEST KALMIŞTI 
ÇÜNKÜ Çin kulübü, G.Sarayın 2005te yaptığı hataya düşünce Didier Drogbayı sarı kırmızılı kulübe kaptırdı. Fransız yıldız Riberyyi, 2005 yılında, 3 ay boyunca 150 bin dolarlık alacağını yatırmaması nedeniyle Marsilyaya kaptıran sarı kırmızılılar, bu konuda tecrübeli. Bu nedenle yöneticiler, Drogba transferi bir nevi Ri-bery vakasına benziyor. Şanghay Kulübü de ödemeler konusunda sözleşmede yazan yükümlülüklerini yerine getiremedi. Futbolcu, zaten G.Saray ile temasa geçmeden günler önce en doğal haklarını devreye soktu dediler.  
SÖZLEŞMESİNİ 16 OCAKTA FESHETTİ 
DROGBAnın Çin Kulübü ile imzaladığı sözleşmede bulunan Futbolcunun alacağı 1 ay gecikirse oyuncu fesih hakkına sahiptir maddesi de tüm kozları G.Saraya geçirdi. Çünkü Şanghay, futbolcu ve avukatlarının çektiği ihtarnameye karşın Fildişi yıldıza tam 3 aydır tek kuruş para ödemedi. Hatta avukatı aracılığı ile Ocak ayının 2. haftasında Çin Kulübüne çektiği protesto yazısına, Evet kusura bakmayın, ödeme yapamadık cevabı verildi. Bunun üzerine Drogba da 16 Ocak tarihinde avukatları ile birlikte FIFAya başvurup tek taraflı fesih hakkını kullandı ve Çin kulübü ile bağlarını koparttı. 
Daha iyi oldu gelişi hızlanacak 
G.Saraylı bir yönetici, Çin kulübünün futbolcusu ile yaşadığı problemden dolayı zaten FIFAya cevap vermesi gerekiyordu. Açıklama, bizim için avantaj oldu dedi.  
G.SARAYın önemli bir yöneticisi, Drogba konusunu şöyle özetledi: Prosedüre göre, Drogba ile Şanghay Shenhuanın arasındaki problemlerden dolayı Çin Kulübünün zaten 15 gün içinde FIFAya cevap vermesi gerekiyordu. Hemen bu açıklamayı yaptılar. Dolayısı ile cevabı da erken verip bizim bu davayı erken kazanmamızı sağlayacaklar. Drogba, zaten serbest kalmak üzereydi. Üç ay maaşını alamamış ve elindeki prosedürü işletmiş. Gerekli haklarını kullanmış. Her şey kontrol altında. Biz aslında Şanghay Kulübünün bu açıklaması ile avantaj sağladık. 
Transfer kurallara uygun yapıldı 
Taraflar arasındaki görüşmeleri yürüten Çalışkan, Şanghay nereye başvurursa başvursun sonuç belli. Aksi bir şey çıkmaz dedi.  
DROGBAnın fesih evrakları G.Saray Kulübünde bulunuyor. Fesih için 16 Ocakta FIFAya başvuran yıldız futbolcunun prosedür gereği oynama lisansı, bu tarihten sonraki 3 hafta içinde çıkacak. Yani Drogba, şubat ayının ilk haftasında lisansını alıp, 15 Şubatta oynanacak Akhisar Belediyespor maçında G.Saray forması ile ilk kez sahaya çıkacak.  Bu transferde görüşmeleri yürüten menajer Ceylan Çalışkan, Şanghay Shenhua ne açıklama yaparsa yapsın, nereye başvurursa başvursun sonuç belli. Galatasaray Kulübü, Drogbanın transferini kurallara uygun yapmıştır. Çinliler, oyuncunun parasını 3 aydır ödemedi. Drogba da sözleşmesinden doğan fırsatı değerlendirdi. Bu konuda hiçbir şey çıkmaz dedi. 
Çinliler FIFAya gidiyor 
Galatasarayın flaş transferinin eski kulübü Şanghay Shenhua, Drogba bizim sözleşmeli futbolcumuzdur ve kontratı sürmektedir açıklaması yaptı. 
G.SARAYın transfer ettiği Drogba ile ilgili dün Çinden gelen bir haber herkesi şaşırttı. Fildişili yıldızın, son olarak formasını giydiği Şanghay Shenhua Kulübü, Drogbanın halen sözleşmeli futbolcuları olduğunu açıkladı. Kulübün resmi internet sitesinden yayımlanan metinde, G.Sarayın, kulübü ile sözleşmesi sona ermemiş olan futbolcuları ile temasından ötürü büyük şaşkınlık yaşandığı belirtildi. 
Rapor hazırlayıp sunacaklar 
Drogba ile 2012 temmuzunda 1,5  yıllık sözleşme yaptıklarını dile getiren Çinliler, Drogba, sözleşmeli futbolcumuz ve kontratsona ermedi ifadelerini kullanırken, haklarının daha fazla zarar görmesini önlemek adına konuya ilişkin hazırlayacakları kapsamlı raporu FIFAya iletileceklerini de bildirdi. 
Devler Ligi hayalini anlıyoruz 
ŞANGHAY Shenhua Kulübünün açıklamasında, Drogbanın Devler Liginde forma giyme isteğinin anlayışla karşılandığının ifade edilmesi dikkat çekerken, Futbolcunun kendileri ile imzaladığı kontrata uyması gerektiği görüşü vurgulandı.