Caja Laboral, Barcelona'ya patladı
Hafta arasında Anadolu Efes'in 18 sayıdan geri gelip sahasında yendiği Caja Laboral, İspanya Ligi'nde Regal Barcelona'yı 80-69 mağlup etti.
Bu sonuçla Caja Laboral beşinci sırayı alırken, Barcelona 6 haftada üçüncü kez uğradığı yenilgi ile onuncu sıraya indi. 
Evsahibi Caja'da San Emterio ve Maciej Lampe 15, Brad Oleson 12, Carlos Cabezas 10 sayıyla oynadı. Barca'da ise Erazem Lorbek 17, Juan Carlos Navarro 14, Ante Tomic 10 sayı üretti.