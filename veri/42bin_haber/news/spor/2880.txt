Ziegler Beşiktaş için İstanbul'da!
Beşiktaş'ın sol bek için düşündüğü İsviçreli Reto Ziegler İstanbul'a geldi.
 İsmi sık sık Beşiktaş ile anılan ve transferine kesin gözüyle bakılan Reto Ziegler İstanbul'a geldi.
 Geçtiğimiz günlerde yaptığı açıklamada kendisiyle en ciddi olarak ilgilenen ekibin Beşiktaş olduğunu belirten tecrübeli futbolcu İstanbul'da Nişantaşı'nda Pippa Restorant'da Fenerbahçe İletişim Sorumlusu Orkun Yazgan ile buluştu.
 Karakartal.com editörü Eray Emin Aydemir ile telefon görüşmesi yapan Orkun Yazgan, kendisiyle bir sene boyunca Fenerbahçe'de beraber çalıştıklarını ve Ziegler'in arkadaşı olduğunu belirtirken herhangi bir transfer görüşmesi yapmadıklarını ancak Ziegler'in kendisine Beşiktaş ile transfer konusunda görüştüklerini söylediğini aktardı.
 Alınan duyumlara göre Beşiktaş, Reto Ziegler'i 750 bin Euro karşılığında 6 aylığına kiralık olarak renklerine bağladı. İsmail Köybaşı'nın talihsiz sakatlığıyla bu bölgeye takviye arayan Beşiktaş, ikinci yarıda bu bölgede İsviçreli futbolcudan istifade edecek.