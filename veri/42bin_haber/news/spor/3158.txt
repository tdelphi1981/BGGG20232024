Aydınus'a 'LAN' tepkisi
Hakem Fırat Aydınus, Sarı-Lacivertli taraftarlardan tepki almaya devam ediyor 
 Ligin 12. haftasında oynanan ve 1-1 sona eren Eskişehirspor-Fenerbahçe maçında Caner Erkin’e kendisine ‘lan’ diye bağırdığı gerekçesiyle kırmızı kart gösteren ancak daha sonra hatalı olduğu ortaya çıkan hakem Fırat Aydınus, Sarı-Lacivertli taraftarlardan tepki almaya devam ediyor. Koç Üniversitesi’nde dün bir panele katılan FIFA kokartlı hakem, pankartlarla protesto edildi. Küçük bir topluluk, içinde ‘LAN’ ifadesi bulunan pankartlarla Aydınus’u hedef aldı. Fırat Aydınus gördüğü tepki nedeniyle şaşkınlık yaşarken, protestocu grup FIFA kokartlı hakem aleyhinde tezahüratlar yaparak salonu terk etti.
 
 Fanatik