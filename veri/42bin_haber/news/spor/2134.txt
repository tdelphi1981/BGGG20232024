Genç Beşiktaşın sorunu kartlar
Siyah beyazlı ekibin gençleşen kadrosu, iyi bir grafik yakalarken, futbocuların bu periyotta 42 sarı, 3 de kırmızı kart görülmesi, Aybabayı düşündürüyor...
LİGİN geride kalan 14 haftasında 25 puan toplayarak 3. sırada yer alan Beşiktaş, bu sezon geçen yıla oranla daha hırçın bir görüntü sergiliyor. Geçen sezonun ilk 14 haftasında 22 sarı, 3 de kırmızı kart gören Kara Kartallar, bu sezon 42 sarı, 3 kez de kırmızı kart gördü. 
Beşiktaşlılar, bu sezon oynanan 14 lig maçının tamamında kart gördü. Son Ordu maçında 6 futbolcusu sarı kart gören siyah beyazlılarda, kadroda bulunan 27 oyuncunun 18i ilk 14 karşılaşmada kartla cezalandırıldı. 
5İ CEZA ALDI, 4Ü SINIRDA 
BEŞİKTAŞta kırmızı kart gören oyuncular ise Veli (F.Bahçe maçı), Oğuzhan (Mersin İY maçı) ve Almeida (Akhisar maçı) oldu. 5 futbolcu kart cezaları nedeniyle birer maç takımlarını yalnız bıraktı. İbrahim, Hilbert 4er sarı kart cezasına takıldı, Veli Trabzon maçında, Oğuzhan da Bursa karşılaşmasında kızardı. Almeida ise Akhisar maçında gördüğü kartın cezasını A.Gücü  maçında çekti. Bu arada Ordu karşısında sarı kart gören Ersan da, 4e ulaştığı için Eskişehir karşısında yok. Bu arada Almeida, Oğuzhan, Uğur ve Sivok sarı kart sınırında. 

 