'Şuan ki tek hedefim 2013 Akdeniz Oyunları'
Milli Atlet Aslı Çakır Alptekin, şuan ki tek hedefinin yazın yapılacak olan 2013 Akdeniz Oyunları olduğunu söyledi.
 Olimpiyat Şampiyonu Aslı Çakır Alptekin ve Antrenörü İhsan Alptekin bugün gerçekleştirilen bir organizasyonda Fatih Koleji öğrencileri ile bir araya geldi. Öğrencilere nasıl olimpiyat birincisi olduğunu ve iyi bir sporcunun nasıl olması gerektiğini anlatan Alptekin, öğrencilerin kendisini örnek almasından da çok mutlu olduğunu ifade etti.
 Şuan ki hedefinin 2013 Akdeniz Olimpiyatları olduğunu belirten milli atlet Alptekin, "Benim için şuan tek hedef yazın yapılacak 2013 Akdeniz Oyunları ve hemen arkasından yapılacak Dünya Şampiyonası. Onun için gerekli antrenmanları yapıyoruz. Zaman zaman aksilikler yaşıyoruz ama tekrardan düzeltiyoruz." diye konuştu.
 Aslı Çakır Alptekin ile eşi ve antrönörü olan İhsan Alptekin'e Fatih Koleji öğrencileri, yılın sporcusu ve yılın eşi ödülü verdi.
 Daha sonra okulun spor salonunda öğrencilerle kısa bir antrenman çalışması yapan Alptekin, ardından öğrenciler ile hatıra fotoğrafı çektirdi.
 (CİHAN)
  