Cuma sendromu
Spor Toto Süper Lig'in 22. haftasında yarın Akhisar Beledilespor'a konuk olacak lider Galatasaray'da, cuma sendromunun tekrarından korkuluyor.Sarı-kırmızılı ekip, bu sezon ligde cuma günleri oynadığı 6 lig maçının 5'inde puan kaybı yaşadı ve aldığı 3 yenilginin tamamını da yine bu günde tattı.

Galatasaray, ligde cuma günleri yaptığı karşılaşmalarda Orduspor'a 2-0, Kardemir Karabükspor'a 3-1, Kasımpaşa'ya 2-1 yenildi. Ayrıca Gençlerbirliği'yle 3-3, Gaziantepspor'la da 1-1 berabere kaldı. Sarı-kırmızılıların, ligde cuma günü yaptığı ve galip tamamladığı tek maç ise 3-1 kazandığı İstanbul Büyükşehir Belediyespor mücadelesi oldu.

Cuma günü karşılaşmalarında rakiplerine toplam 9 gol atan Cim Bom, kendi ağlarında ise 12 gole engel olamadı.

Galatasaray'ın bu sezon ligde cuma günü yaptığı maçlar ve sonuçları şöyle oldu:

Maç Sonuç
-------------------- -----
Orduspor-Galatasaray 2-0
Gençlerbirliği-Galatasaray 3-3
İBB Spor-Galatasaray 1-3
Galatasaray-Kardemir Karabükspor 1-3
Galatasaray-Gaziantepspor 1-1
Kasımpaşa-Galatasaray 2-1

şampiyonlar ligi öncesi ligde 6 maçın 4'ünde puan yitirdi

UEFA Şampiyonlar Ligi 2. turunda 20 Şubat Çarşamba günü Alman ekibi Schalke 04'ü ağırlamaya hazırlanan Galatasaray'ın, Devler Ligi öncesi Süper Lig'deki 6 maçının 4'ünde puan kaybı yaşaması dikkati çekti.

Sarı-kırmızılı ekip, bu sezon UEFA Şampiyonlar Ligi grup aşamasında oynadığı 6 maçın öncesinde Süper Lig'de yalnızca 2 galibiyet alabildi, 2 kez rakiplerine boyun eğip, 2 kez de beraberlikle yetindi.

Galatasaray takımının Devler Ligi maçları öncesi Spor Toto Süper Lig'deki rakipleriyle yaptığı karşılaşmalar ve sonuçları şöyle:

Süper Lig Sonuç Şampiyonlar Ligi Sonuç
-----------------------------------------------------------------
M.Park Antalyaspor (D) 4-0 / Manchester United (D) 0-1
Orduspor (D) 0-2 / Braga 0-2
Gençlerbirliği (D) 3-3 / CFR Cluj 1-1
İBB Spor (D) 3-1 / CFR Cluj (D) 3-1
Kardemir Karabükspor 1-3 / Manchester United 1-0
Gaziantepspor 1-1 / Braga (D) 2-1
Not: Maç sonuçlarında ilk takım Galatasaray olarak alınmıştır.