'Denizli'yle anlaşmadık'
PTT 1'inci Lig ekibi Çaykur Rizespor Başkanı Metin Kalkavan, teknik direktörlük görevi için teklifte bulundukları Mustafa Denizli ile henüz bir anlaşma sağlanmadığını söyledi 
 Çaykur Rizespor’da 15’inci hafta sonunda istifa eden Engin Korukır’ın yerine teknik direktör arayışına giren yönetim, hafta içerisinde Mustafa Denizli’ye sürpriz bir teklifte bulundu. Teklife sıcak bakan Mustafa Denizli ile dün yapılan son görüşmede takımın durumu, devre arası yapılacak transferler ile gelecek sezona dair planlar masaya yatırıldı. Olumlu geçtiği belirtilen görüşme sonrası tarafların bazı pürüzler dışında büyük oranda anlaştığı öne sürüldü. Çaykur Rizespor Kulüp Başkanı Metin Kalkavan, Mustafa Denizli ile görüştüklerini bildirirken, "Henüz anlaşma yok" dedi.
 
 DHA
  