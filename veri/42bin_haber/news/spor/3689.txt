Rio'ya, üç il taşıyacak
Yalova, Bursa ve İstanbul'da, masa tenisi takımı için 2016 Rio Olimpiyatları'na sporcu yetiştirilme çalışmaları başlatıldı.Masa Tenisi Federasyonu Başkanı Oktay Çimen, Yalova, Bursa ve İstanbul'da üç merkez oluşturduk. Bu merkezlerde 2016 Rio Olimpiyatları'na sporcu yetiştireceğiz dedi.

Çimen, Rio Olipiyatları eylem planının hazır olduğunu belirterek, Yalova, Bursa ve İstanbul'a belediyelerin girişimleriyle tam donanımlı 7 gün 24 saat masa tenisine hizmet verecek birer spor salonunun yapıldığını söyledi.

Salonların bütün masraflarını belediyelerin karşıladığına dikkati çeken Çimen, kendilerinin sadece malzeme desteği verdiklerini ifade etti.

Farklı illerdeki başarılı çocukları yeni merkezlere taşıyacaklarını anlatan Çimen, çocukların okul dönemleri dışında, bu üç kente gelerek antrenman yapabileceğini dile getirdi.

Çimen, salonların daha çok performans amaçlı kullanılacağını kaydederek, şöyle konuştu:

Yalova, Bursa ve İstanbul'da üç merkez oluşturduk. Bu merkezlerde 2016 Rio Olimpiyatları'na sporcu yetiştireceğiz. Yeni merkezler daha çok performans amaçlı kullanılacak. Bütün kamplarımızı artık bu üç merkezde yapacağız. Ancak, vatandaşlar da bu salonlardan faydalanabilecek. Böylece, hem halkın masa tenisine ilgisi, hem de lisanslı sporcu sayısı artacak.

-Her merkeze bir yabancı antrenör-

Çimen, yeni salonlara birer yabancı uzman antrenör düşündüklerini vurgulayarak, Getireceğimiz yabancı antrenörler, masa tenisinde altyapının gelişimini sağlayacak diye konuştu.

Yabancı hocalardan aynı zamanda antrenör seminerlerinde de faydalanacaklarına değinen Çimen, bu projenin uzun vadede Türk masa tenisinin gelişimine büyük katkı sağlayacağını savundu.