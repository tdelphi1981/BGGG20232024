Giray'dan müjdeli haber!
Trabzonsporlu futbolcu Giray Kaçar futbol yaşantısına devam edebilecek
Kalp rahatsızlığı nedeniyle futboldan bir süre uzak kalan Giray Kaçar doktoru Deniz Şener ile birlikte Lig TV'ye önemli açıklamalar yaptı.

Şener, "Giray aktif, normal hayatını sürdürebilecek ve futbol oynayabilecek durumda. Aşikar bir şikayeti yok, kontroller sırasında tespit edilen normalin dışında bazı sorunlar vardı. Yapmış olduğumuz testlerde bir sıkıntı göremedik. Futbol oynadığı sırada o stres ve yorgunluk sırasında kalp üzerinde oluşabilecek bir risk bulunmuyor. Dolayısıyla Giray'ın futbol hayatını ve spor yaşantısını sürdürebileceğini söyleyebilirim" dedi.

Futbol hayatına devam edebilecek olmasından dolayı büyük bir mutluluk duyduğunu dile getiren Giray, "Başbakanımız Recep Tayyip Erdoğan ve Spor Bakanımız Suat Kılıç başta olmak üzere Hakan Şükür ve Trabzonspor camiasına çok teşekkür ederim. Karın kasıma aldığım bir darbe sonucunda bazı ağrılar hissediyordum. Bu konuda biraz hassasım ve film çektirdik, daha sonra da detaylı bir araştırma yapıldı. Daha sonra da yapılan araştırmalar sonrasında önemli bir durumumuzun olmadığını anladık" ifadelerini kullandı.