Adnan Polat bombası
Şike yapmama konusunda sadece kendi dönemine kefil olabileceğini söyleyen Polatın talihsiz bir açıklamada bulunduğunu belirten eski başkan ve yöneticiler, Galatasaray temizdir dedi.
SARI kırmızılı kulüpteki başkanlık görevi sona ererken, ibra edil-meyen ve sonrasında da yeni yönetim ve kulüp üyelerinin bir bölümüyle arası hiç düzelmeyen Adnan Polat, son sözleriyle yine gündem yarattı.
Polatın CNN Türkte Enver Ayseverle Aykırı Sorular programında yaptığı açıklamalara tepki gösteren eski başkan ve yöneticiler, eski başkanın yaptığı açıklamaları talihsizlik olarak yorumladı ve hatalı davranmakla suçladı. 
Ağzımı bile yormam 
Alp Yalman (Eski başkan) 
Buna yorum yapılmaz. Bu sözlere ne yorum yapılacak ki. Konuşmaya değmez Ağzımı yormayacağım. Bu açıklamaları da ciddiye almıyorum.  
Dil sürçmesidir 
Ali Dürüst( G.Saray 2.Başkanı) 
Herhalde bir dil sürçmesi gibi algılıyorum. Biz hepimizin bütün dönemlerine kefiliz. Galatasaray hiçbir şeyin içinde olmamıştır olmayacaktır. Geçmişimize hep beraber kefiliz. diye konuştu. 
Polatın yorumu 
İrfan Aktar (Divan K.Başkanı) 
Derin G.Sarayı ya da sığlaştığını bilemem. Bu sayın başkan Adnan Polatın yorumu. Bizim öğrendiğimiz G.Saray 108 yıllık tarihi boyunca spor kulübüdür. Kazanmak için her yolun mübah olduğunu düşünen ve uyguluyan bir kulüp değiliz.  
Ben kefil olurum  
Mehmet Helvacı (Eski 2. başkan) 
G.Sarayın kimseye ya da kimsenin kefaletine ihtiyacı yoktur. Bana sorulursa hiç düşünmeden G.Saray Kulübüne bu konuda kefil olurum. Bu bir özveridir ve insanlar bunu karşılıksız yapar. Yani kefalet ile bir anlamda risk alınır.  
Herkes kendi dönemine kefil olur 
Faruk Süren (Eski başkan) 
Adnan Polatın, bu şike konusunda Kendi dönemine kefilim demesi gayet doğal ve normal. Çünkü her başkan kendi dönemine kefil olur, çünkü kulüp idaresini yöneten ve yapan da kendisidir. Benim bildiğim Galatasaray Kulübündeki her başkan da kendi döneminde şike yapılmadığına kefildir. 
O bunu hep yapar 
Hayri Kozak (Divan üyesi) 
Adnan Polat, bunu ilk kez yapmıyor. Sürekli bu tip çıkışları var. Diğer yönetimlerle ilgili görüş bildirmemesi gayet normal. Burası 100 yıllık G.Saray Spor Kulübü. Birçok yönetim görev aldı. Geçmişte ne olup bittiği hakkında yorum yapmamasını normal karşılıyorum. Yaşamadığı bir dönemi bilemez çünkü. Ama diğer açıklamaları doğru değil. Biz Adnan Polata başkan iken, gereğini yapması için neredeyse yalvardık. O aslında G.Saraydan sevgiyle ayrıldı. Ama farkında değil. Bizim dediğimiz dönemde bırakmış olsa idi, belki de halen G.Saray başkanı idi,  
Bir başkan bunu asla söylemez  
Türker Arslan (Tahkim Kurulu eski Başkanı, Divan üyesi) 
Bunu bir Galatasaray Kulübü Başkanının söylemesi doğru değil. Galatasarayda daima başkanları güvenerek seçeriz. Adnan Polatın da kendi dönemi olmasa dahi bunları söylemesi talihsizlik. Yanlış ve üzüntü verici beyan. Her başkan diğer başkanların yaptıklarına sahip çıkması gerekir. Galatasarayda birlik, beraberlik bütünlüğün anlamı budur. Adnan Polat, talihsiz bir beyanat da bulunmuştur.  
Boş kaldı, üretiyor 
Ergun Gürsoy (Eski 2. başkan) 
İnsanlar boş kaldıkça bir şeyler üretmek istiyor. Bu bir başkanın vereceği beyanat değil. Açıklamaları hoş değil. Kendi olmadığı dönemi nereden, ne bilecek? Ve kendi olmadığı bir dönem hakkında bu imalarda bulunmasına bir anlam ve mana veremiyorum. Adnan Polat, Galatasaray Kulübü tarihine başarısız bir başkan olarak geçmiştir. Bu açıklamalarından ötürü son derece rahatsızız. Galatasaray Kulübünde başkanlık yapmış birinin böyle beyanlarda bulunması üzücü ve düşündürücü. 
G.SARAY ŞİKE YAPMADI DİYEMEM 
GALATASARAY Kulübü eski başkanı Adnan Polat, CNN Türkte katıldığı Aykırı Sorular programında gündem yaratacak açıklamalara imza attı. Sarı kırmızılı kulübün eski başkanı Polat özetle şunları söyledi:  
Türk futbolunda şikeyle ilgili garip duygular besliyorum. Yargı. şike var dedi, Futbol Federasyonu Tahkimi yok dedi. Hepsi hukuk adamları. Hepsinin doğruyu söylemesi gerek. Bu çelişkinin ortadan kalkması lazım. Aksi taktirde Türk futbolunun üzerindeki bu çamur böyle kalacak ve bu da bizi yıllarca rahatsız edecek. Futbolun gelişmesini de engelleyecek.  
Futbolda şikenin olduğunu düşünüyorum. Ancak Galatasarayın şike yaptığını hiç düşünmedim. Bizden önce Konyaspor Ankaragücünü 5-0, Beşiktaş 6-0 yendi. Biz de Ankaragücüne 8 attık. Biz o sene Beşiktaşı 5 maçta 5 kez yendik! Galatasaray tarihi boyunca yüzde 100 şike yapmadı diyemem. Galatasarayın tarih boyunca şike yapmadığına kefil olamam. Ama kendi dönemime kefil olurum. Derin bir G.Saray var ama sığlaşıyor. Bana karşı ciddi bir haçlı seferi düzenlendi. 
Yoğurt Kanlıcadan kupa Kadıköyden 
DÜNKÜ Divan Kurulu toplantısında üyelerden Prof. Dr. Ahmet Özdoğanın konuşması üyeler tarafından alkışalarla karşılandı. Özdoğan, konuşmasının sonunda, Galatasaraylılar yoğurdu Kanlıcadan, böreği Sarıyerden, kupayı da Kadıköyden alıyor dedi.