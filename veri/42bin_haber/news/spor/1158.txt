Ligin en hırçını Gakgoşlar
Sanica Boru Elazığspor, Spor Toto Süper Lig'in geride kalan 11 haftasında, 4 kırmızı ve 33 sarıyla, ligin en fazla kart gören takımı oldu.AA muhabirinin derlediği bilgilere göre, ligde geride kalan 11 haftada hakemler takımlara 474 sarı, 19 kırmızı kart gösterdi. Sezon başından bu yana istenen başarıyı gösteremeyerek 8 puanla ligde son sırada yer alan Sanica Boru Elazığspor, geride kalan 11 haftada ligin en hırçın takımı olarak dikkati çekti.

Hakemlerin 4'ü kırmızı, 33'ü sarı olmak üzere toplam 37 kez kart gösterdiği bordo-beyazlı ekip, bu alanda ligde ilk sırada yer aldı. Ligde geride kalan 11 maçta da kart gören bordo beyazlı ekip, 7. haftadaki Akhisar Belediyespor maçında gördüğü 7 sarı kartla bir maçta en fazla kart gören takım oldu.

17 futbolcunun kart gördüğü Sanica Boru Elazığspor'un en hırçın oyuncusu ise 2'şer kırmızı ve sarı kart gören Sedat Bayrak oldu.

Sanica Boru Elazığsporlu futbolcuların kart karnesi şöyle:

Futbolcu Sarı Kırmızı
------------------- ------ --------
Sedat Bayrak 2 2
Aydın Karabulut 3 1
Marvin Romeo Kwasie - 1
Orhan Ak 4 -
Adem Alkaşi 3 -
Murat Kayalı 3 -
Bülent Ertuğrul 3 -
Amr Zaki 3 -
Julian Faubert 2 -
Gökhan Emreciksin 2 -
Fabio Bilica 2 -
Göksu Türkdoğan 1 -
Vanja Ivesa 1 -
Köksal Yedek 1 -
Hrvoje Spahija 1 -
Sezer Badur 1 -
Herve Tum 1 -

En centilmen Kayserispor

Sanica Boru Elazığspor'u 2 kırmızı ve 33 sarı kart ile Beşiktaş, 2 kırmızı 31 sarı kart ile Medical Park Antalyaspor, 1 kırmızı 34 sarı kart ile Sivasspor takip ediyor.
Ligde en az kart gören takım ise 18 sarı kartla Kayserispor oldu. Ezeli rakipler Galatasaray ve Fenerbahçe ise 19 sarı kart gördü.