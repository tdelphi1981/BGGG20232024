"Aracın potansiyeli buydu"
Şampiyonluk yarışında tansiyon yükselirken yarınki mücadeleye yedinci cepten başlayacak olan Fernando Alonso, araçtan mümkün olan azami hızı çıkardığını söyledi.
Yarışa 8.sırada başlayacak olan Alonso, bunun, elde edilebilecek maksimum sonuç olduğunu ifade etti.  Felipe Massa ise ancak dokuzuncu sırada yer alabildi. 
Alonso, "Bugün rekabetçi değildik. Fakat kendi adıma şahsen sıralamalardan performansım tatmin edici" dedi. 
Aracın potansiyelini sonuna kadar kullandığını dile getiren İspanyol pilot, "İkinci seansta 1:41.5 yaptım, son seansta ilk turumda yine 1:41.5 yaptım, son seanstaki derecem de yine 1:41.5 oldu. 100 tur atsaydım sanırım hepsinde 1:41.5 yapardım, çünkü aracın bugün ortaya koyabileceği maksimum çizgi bu" dedi. 
Alonso, "Maalesef altı kişi bizden daha hızlıydı" ifadesini kullandı. Yarış için iyimserliğini koruduğunu belirten Alonso, "Normalde pazar günleri hızımızı geliştiriyoruz. O yüzden yine aynısının olmasını umuyorum" diye konuştu.