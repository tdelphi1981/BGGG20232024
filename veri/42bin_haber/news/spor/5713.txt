Aziz Yıldırım transfere el attı!
Transfere bizzat el atan Aziz Yıldırım, yıldız futbolcu için bugün soluğu Fransada alacak.
Hasan Çetinkaya ile birlikte Montpellierin inatçı başkanıyla son bir kez masaya oturacak olan F.Bahçe başkanının, Fransızlarla 9 milyon Euroya el sıkışıp, Belhandayı yarın İstanbula getirmesi bekleniyor.

G.Saray'ın Wesley Sneijder hamlesine kayıtsız kalmayıp, önceki gün akşam saatlerinde Younes Belhandayla görüşmelere başlandığını borsaya bildiren F.Bahçede başkan Aziz Yıldırım transfere resmen el attı. Montpellier Başkanı Louis Nicollinin işi sürekli olarak yokuşa sürüp, Oyuncumu F.Bahçeye satmayacağım. Avrupadan sadece Almanya ve İngiltereye futbolcu veririm açıklamasından çok rahatsız olan Aziz başkan, bugün soluğu Fransada alacak.

Sarı-lacivertli kulübün idari menajeri Hasan Çetinkayayla birlikte Fransız ekibinin yetkilileriyle son kez masaya oturacak olan Yıldırım, bonservis bedelinin ödenmesi konusunda şüpheleri olan Louis Nicolline Ödeme planının teminatı benim mesajını verecek.

22 yaşındaki 10 numarayla her konuda anlaşan, ancak kulübüyle bir türlü ortak paydada buluşamayan F.Bahçede bu krizin bugünkü görüşmeler sonucunda tamamen ortadan kalkması bekleniyor. 10 milyon Euroda direten Montpelliere son olarak Bu transfer için en fazla 9 milyon Euroya çıkarız yanıtını veren sarı-lacivertlilerin 9 milyona işi bitirmesine kesin gözüyle bakılıyor.

ÖZEL UÇAKLA GELECEK
Bugün yaşanacak gelişmeler sonrasında transfer için Moussa Sowunkine benzer bir yol haritası izleneceği öğrenildi. Senegalli golcüyü Afrika Uluslar Kupasındayken renklerine katan ve özel uçakla İstanbula getiren sarı-lacivertliler, Belhandaya da aynı yöntemi uygulayacak. Fas Milli Takımıyla bugün maça çıkacak olan yetenekli oyuncunun Faslı idarecilerden 2 gün izin alıp yarın Türkiyeye ayak basması bekleniyor. Daha sonra sağlık kontrolünden geçecek olan Belhanda, kendisini sarı-lacivertli renklere bağlayacak resmi sözleşmeye imza atacak.