Gümüşhane Torul galibiyet peşinde
Gümüşhane Torul Gençlik Kulübü Başkanı Evren Evrim Özdemir, Yenişehir Belediye karşılaşmasında tek hedeflerinin 3 puan olduğunu söyledi.
Özdemir yaptığı açıklamada, ikinci yarının ikinci karşılaşmasında Yenişehir Belediyesi'ni konuk edeceklerini, karşılaşmadan rakiplerine set vermeden galip ayrılmak istediklerini belirterek şunları söyledi: Deplasmanda Arkas Spor karşısında aldığımız 3-1'lik yenilgiyi taraftarlarımıza unutturmak istiyoruz. Karşılaşmaya çok iyi hazırlandık. Tek hedefimiz 3 puan. Rakibimizle ilk yarıda yaptığımız karşılaşmada 2-0 öndeyken yaptığımız bariz hatalarla 3-2 yenildik. Karşılaşmanın rövanşını 3 puan ile almak için oynayacağız. Teknik heyet ve sporcularımız bunun bilincinde.
 
Özdemir, Maiyo'nun sakatlığının düzeldiğini, Yenişehir Belediyesi karşılaşmasında oynayacağını sözlerine ekledi.