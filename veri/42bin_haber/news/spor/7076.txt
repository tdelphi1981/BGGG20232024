Schalke, ligin son sırasındaki takıma boyun eğdi
Galatasaray'ın UEFA Şampiyonlar Ligi ikinci turundaki rakibi Schalke 04, sahasında Bundesliga'nın son sırasındaki Greuther Fürth'e 2-1 yenildi.SCHALKE 04: 1 - GREUTHER FÜRTH: 2 

Bundesliga'nın 20. hafta karşılaşmasında Veltins-Arena'da oynanan maçta Schalke 04, 47. dakikada Michel Bastos'un golüyle 1-0 öne geçti. Greuther Fürth, 52. dakikada Felix Klaus ile skorda eşitliği sağladı. 90+2. dakikada Nikola Djurdjic, skoru 2-1'e taşıyan golü atarak, Greuther Fürth'e galibiyeti getirdi. 

Schalke 04 bu sonuçla 29 puanla maç fazlasıyla 6. sırada yer alırken, son sıradaki Greuther Fürth ise puanını 12'ye yükseltti.

Almanya Ligi'nde günün sonuçları:

Wolfsburg 1 - 1 Augsburg
Hoffenheim 2 - 1 Freiburg
Mainz 05 0 - 3 Bayern Münih
Fortuna Düsseldorf 3 - 1 Stuttgart
Hamburger SV 0 - 2 Eintracht Frankfurt