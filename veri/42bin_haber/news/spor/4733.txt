Samsunspor 3 maçta 9 puan istiyor
PTT 1. Lig ekiplerinden Samsunspor'un kulüp başkanı Emin Kar, Ligin 2. devresinin ilk 3 maçında 9 puan hedefliyoruz dedi.
Kar yaptığı açıklamada, 2. devreye iyi bir başlangıç yapmak istediklerini söyledi. Takıma ara transfer döneminde 5 oyuncu takviyesi yaptıklarını belirten Kar, Ligin 1. devresinde iç sahada hiç galibiyet alamadık, sadece deplasmanda Göztepespor'u yenebildik. İyi oynadığımız maçlarda da sahadan beraberlikle ayrıldık. 12 beraberlik alarak ligin en çok berabere kalan takımı haline geldik. Tavşanlı Linyitspor maçında üzerimizdeki şanslığı atmak istiyoruz. Taşvanlı Linyitspor maçının ardından 2 hafta üst üstte kendi sahamızda oynayacağız. Ligin 2. devresinin ilk 3 maçında 9 puan hedefliyoruz diye konuştu.
 
Takımı güçlendirmek için transfer çalışmasının devam ettiğini ifade eden Kar, Teknik direktörümüz Besim Durmuş'un raporu doğrultusunda orta sahaya bir oyuncu daha almayı hedefliyoruz. Bir kaç oyuncu ile görüşmelerimiz var. Önümüzdeki günlerde bu transferi de bitirerek, takıma kazandıracağız şeklinde konuştu.
 
Bu arada Samsunspor, pazar günü deplasmanda oynayacağı Tavşanlı Linyitspor maçının hazırlıklarını Antalya'da Titanik Otel'de kamp yaparak sürdürdü. Teknik Direktör Besim Durmuş, yönetiminde düz koşu ve kültür fizik hareketleri yapan futbolcular dayanaklık testine tabi tutuldu. İdmanda hafif sakatlıkları bulunan Cemil, Şaban ve Musa Sinan düz koşu yaparken, grip olan Abdulkadir dinlendirildi. Kırmızı-beyazlı ekibin, Cuma gününe kadar Antalya'da hazırlıklarını sürdüreceği Cumartesi günü Manisa'ya geçeceği bildirildi.