Melekler yarı finalde
Voleybolun iki numaralı kupası CEV'de Polonya'dan Tauron'u yenen F.Bahçe yarı finale yükseldi
 F.Bahçe Bayan Voleybol takımı CEV Cup'ta yarı finale yükseldi. Çeyrek final rövanş maçında Polonya'dan Tauron'u deplasmanda 3-1 yenen Sarı Melekler, final yolunda bir adım daha attı. İlk seti 25-21 kazanan Sarı-Lacivertliler, ikinci seti aynı skorla kaybetti.
 ÜÇÜNCÜ seti 25-19, dördüncü seti de 25-20 kazanan temsilcimiz bu sonuçla maçtan 3-1 galip ayrıldı. F.Bahçe yarı finalde Rusya'nın güçlü ekibi Ekaterinburg'la karşılaşacak.
  