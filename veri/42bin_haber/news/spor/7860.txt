Şike bombası!
 
 Dünya üzerinde 680 maçta şike yapıldığının tespit edilmesi sonrasında ortaya yeni bir iddia atıldı. Europol’un geçtiğimiz günlerde açıkladığı raporda, Türkiye’deki 79 karşılaşmada şike yapıldığının belirtilmesi sonrasında Alman Bild Gazetesi, dün yaptığı haberle gündeme bomba gibi düşmeyi başardı. Buna göre Antalya Belek’te 11 Ocak’ta oynanan Pec Zwolle-Werder Bremen maçında şike yapıldığı iddia edildi. Bu maçı ise Türk hakem İhsan Erhan Sönmez yönetmişti.
 
 ‘GÖRDÜKLERİME İNANAMADIM’
 
 Habere göre, karşılaşmaya yoğun olarak 3,5 üstü oynandı ve maç 2-2 bitti. Zwolle kaptanı van den Berg, konuyla ilgili olarak, “Rakibin bir şutunu engellemeye çalışıyordum ve hakem aniden penaltı noktasını gösterdi. Gördüklerime inanamamıştım. Şike olabileceği hemen aklıma gelmişti” dedi.
 
 Mehmet Demircan/Fanatik