"Pınar Karşıyaka maçında şans bizden yanaydı"
Beko Basketbol Ligi takımlarından TOFAŞ'ın antrenörü Ahmet Çakı, Pınar Karşıyaka maçında şansın kendilerinden yana olduğunu söyledi.Çakı, son saniyelerde buldukları 3 sayıyla Pınar Karşıyaka'yı 95-94 mağlup ettikleri maçla ilgili yaptığı değerlendirmede, maça her iki takımın da iyi başladığını ifade etti.
İkinci periyotta farkı 10 sayıya çıkarmalarına rağmen bunu koruyamadıklarını dile getiren Çakı, Rakibimiz de oyundan kopmadı. Farkı kapatmasını bildi. Maçın son saniyesine kadar oyunda büyük heyecan vardı. Uzatma dakikalarında Pınar Karşıyaka bizden daha istekli oynadı. Farkı bir ara yukarı çekmesine rağmen biz de oyundan kopmadık. Son saniyede bulduğumuz 3 sayılık basketle maçı kazandık. Şans bizden yanaydı dedi.
Çakı, FIBA Erkekler EuroChallenge Kupası (A) Grubu ilk maçında yarın evlerinde Pınar Karşıyaka ile karşılaşacaklarını belirterek Zorlu bir maç olacak. Saha ve seyirci avantajını kullanarak kazanmak istiyoruz diye konuştu.