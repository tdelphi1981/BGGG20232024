Rıdvan'dan Melo ve Drogba bombası
Spor yorumcusu Rıdvan Dilmen, rakibine tükürdüğü gerekçesiyle oyundan atılan Melo ve Galatasaray ile anlaştığı iddia edilen Drogba konularında çarpıcı açıklamalar yaptı. Dilmen, Terim'in Drogba'yı istemediğini söyledi.
Spor yorumcusu Rıdvan Dilmen, Galatasaray ile Beşiktaş arasındaki derbinin ardından sarı-kırmızılıların, daha iyi bir performans göstererek galibiyete ulaştığını söyledi.

Ünlü yorumcu, derbiye damga vuran kırmızı karta ilgili olarak da konuştu. Felipe Melo'nun Oğuzhan'a tükürdüğü gerekçesiyle oyundan atılmasını değerlendiren Dilmen, "İnsanları kışkırtmıyorum ama bu Melo krizi Fatih Terim'in takımına yakışmadı. Geçen sene Riera ile de kavga etmişti. Melo, Galatasaray'da kriz. Benim düşüncem bu. 'Hakeme tükürmek ile oyuncuya tükürmek arasında fark var mı?' sordum. Meireles nedeniyle de biliyoruz. Cezası 4-6 maç arasıymış. Rakip, arkadaşlarıyla diyalogları yakışmıyor. Melo'nun Fatih Terim'in takımına yakışmadığını düşürüyorum. Ceza alırsa Şampiyonlar Ligi'ne kadar oynamaycak. Yaklaşık 4 hafta var Şampiyonlar Ligi maçına. Kuvvetlenmişti, canlanmıştı ama bir daha gitti şimdi. Günah değil mi Galatasaray takımına? Şimdi Seni Schalke maçına kadar nasıl hazırlayacaklar" dedi.

Öte yandan sarı-kırmızılıların Didier Drogba'yı transfer edeceği şeklindeki iddiayla ilgili olarak da konuşan Rıdvan Dilmen, "Drogba gerekli oyuncu mu Sneijder gibi? Hava olarak kesinlikle çok iyi. Ama oyuncu olarak katkı sağlayacağını düşünmüyorum. Kuşkularım var. Drogba'nın Galatasaray'a gelmesi hava olarak korkunç bir olay. Maliyeti eğer düşükse, bonservisi elindeyse bilmiyorum. Sneijder ile ilgili fikrim farklı ama Drogba ile ilgili şüphelerim olur. Bence Fatih Terim Drogba'yı istemiyor. Terim'le görüşmedim ama benim kanaatim bu yönde. Açıklanınca daha detaylı konuşuruz" diye konuştu.