Erzurum'da Kayaklı Koşu'da 2. gün
Türkiye Kayak Federasyonu tarafından Erzurum'da düzenlenen Kayaklı Koşu Türkiye Şampiyonası'nın ikinci gün yarışları tamamlandı.
Kandilli Kayak Merkezi'nde devam eden şampiyonanın ikinci gününde, sprint yarışları yapıldı. Toplam 103 kayakçının mücadele ettiği yarışlarda, dereceye giren sporculara düzenlenen törenle madalyaları verildi.
Türkiye Kayak Federasyonu Başkanı Özer Ayık, yaptığı açıklamada, Kayaklı Koşu Türkiye Şampiyonası'nın güzel geçtiğini belirterek, Ülkemizin en iyi kayakçılarının yarıştığı Türkiye Şampiyonası'nda dereceye giren sporcular, aynı zamanda milli takımın kemik yapısını oluşturacak. Sadece büyüklerde ve gençlerde değil, aynı zamanda miniklerde de milli takımın önemli sporcuları bu yarışlarda belirlenecek diye konuştu.
Bu yarışların önemine dikkati çeken Ayık, Gelecek yıllarda kayaklı koşuda ülkemizin söz sahibi olacağı başarılı sporcular buradan çıkacak. Yarışlarda sporcuların azimli mücadelesi, geleceğimiz için umut verici dedi.
Şampiyonada ikinci gün yarışlarında dereceye giren sporcuların isimleri şöyle:

Büyük bayanlar

1. Yonca Karademir
2. Rojbin Ören
2. Büşra Güneş

Büyük erkekler

1. Orhan Gazi Civil
2. Erkan Orhan
3. Ömer Yusufoğlu

Genç bayanlar

1. Hicran Akpınar
2. Leyla Turan
3. Siti Ören

Genç erkekler

1. Mustafa Çetintaş
2. Onur Kılıçarslan
3. Mehmet Emin Yelken

Yıldız bayanlar

1. Ayşe Saydam
2. Zozan Malkoç
3. Zilan Öztunç

Yıldız erkekler

1. Ömer Doğan
2. Cihan Talay
3. Ali Çeliksoy
 
  
  
  
  
 