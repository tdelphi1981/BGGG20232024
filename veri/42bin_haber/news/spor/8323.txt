Biz şimdi ne yapacağız
1896dan bu yana olimpiyat oyunlarında yer alan güreş, izlenme oranları düştüğü için oyunlardan çıkartıldı. Güreşin olimpiyatlarda yer alıp almayacağına dair son karar önümüzdeki eylül ayında kesinleşecek.
2020 Olimpiyatlarına ev sahipliği yapmak isteyen Türkiye, oyunlardaki en büyük madalya deposunu kaybetti.
Lozanda dün toplanan Uluslararası Olimpiyat Komitesi-IOC, bugün güreşin 2020 Olimpiyat Oyunlarından çıkartılacağını resmen açıklayacak. Böylece 2020 oyunlarına ev sahipliği yapmak isteyen Türkiye büyük bir darbe yemiş oldu. Türkiye, olimpiyat tarihinde kazandığı 87 madalyanın 58ini borçlu olduğu güreşten 2020de mahrum kalacak.
IOCnin İsviçrenin Lozan kentinde dün yaptığı yönetim kurulu toplantısının öncesinde oyunlardan modern pentatlonun çıkarılacağının talep edileceği kanısı hakimdi. Ancak IOC Basın Sözcüsü Mark Adams, komitenin belirleyici 15 üyesin güreşin çıkmasını talep ettiğini açıkladı. 
  Türkiye'ye kötü haber  
PEKİ BUNDAN SONRA NE OLACAK 
IOCnin aldığı bu kararla birlikte güreş bir nevi küme düştü ama olimpiyatlardan tamamen elenmiş sayılmaz. Çünkü güreş, 2020 oyunlarında yer alması istenen karate, squash, paten kayağı, tırmanış sporları, su kayağı, wushu, beyzbol&softbol dallarıyla bir kez daha yarışacak. Bu 8 branştan hangisinin oyunlarda yer alacağının nihai kararını önümüzdeki eylül ayında Arjantindeki IOC genel kurulu karara bağlayacak. Buna karşın güreşin yeniden oyunlara dahil edilmesi kararının çıkması zayıf bir ihtimal olarak görülüyor.
1896daki ilk olimpiyattan beri oyunlarda yer alan güreş dalında 2012 Londra Olimpiyatlarında 11 serbest, 7si grekoromende olmak üzere 344 sporcu katıldı. Olimpiyat tarihinde Rusya toplam 116 madalya ile güreşte en çok kürsüye çıkan ülke olurken Türkiye 58 madalya ile 5. sırada bulunuyor. 
SEÇiM KRiTERLERi NELER 
· Televizyon reytingi
· Bilet satış rakamı
· Uluslararası katılım sayısı
· Uluslararası popülerlik
· Politik ve duygusal etmenler 
En çok madalya dağıtan 5 branş 
· Atletizm 143
· Su sporları 138
· Güreş 72
· Judo 56
· Bisiklet 55 
NEDEN GÖZDEN DÜŞTÜ 
· Televizyon reytingleri düştü
· Kuralları sık sık değişti 
· Yeni kurallar anlaşılır değil 
· Bilet satış oranları azaldı 
REYTİNG KİMİN? 
· 2012 Londra Olim-piyat Oyunlarında güreş hiç prime timeda yayınlanmadı.
· Londrada açılış ve kapanış törenlerinden sonra TVden en çok erkekler 100 metre finali izlendi. 
2020YE aday sporlar 
· Karate 
· Squash, 
· Paten kayağı
· Tırmanış sporları
· Su kayağı
· Wushu 
· Beyzbol&Softbol