İşte G.Saray'ın muhtemel rakipleri
Yoğun maratonu atlatan Galatasaray'da gözler Şampiyonlar Ligi'ndeki kura çekimine çevrildi. Aslan'ın rakibi perşembe günü saat 12.30'da Nyon'da belli olacak
 44 günde 12 maçlık periyodu geride bırakan Galatasaray, gözünü Şampiyonlar Ligi’ndeki kura çekimine çevirdi. 10 yıl aradan sonra Devler Ligi’nde son 16’ya kalmayı başaran Sarı-Kırmızılı ekibin muhtemel rakipleri; Barcelona, Bayern Münih, Borussia Dortmund, Paris St. Germain, Juventus, Schalke ve Malaga. Cim Bom’un rakibini belirleyecek olan kura töreni perşembe günü TSİ 12.30’da İsviçre’nin Nyon şehrinde gerçekleşecek. Kura çekimine Galatasaray Başkanı Ünal Aysal’ın yanı sıra teknik direktör Fatih Terim’in de katılması bekleniyor.
 Taraftarın 2 tercihi var
 Kura çekimine sayılı günler kala, taraftarların rakip tahmini de internet siteleri ve twitter üzerinden devam ediyor. Ağırlık 2 takım üzerinde yoğunlaşmış durumda, zirve Malaga ve Schalke arasında gidip geliyor. İstenmeyen takımlar ise Barcelona, Bayern Münih ve Borussia Dortmund.