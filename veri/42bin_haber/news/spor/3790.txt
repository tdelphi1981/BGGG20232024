Zarate bitiyor iddiası
İtalyanlara göre, sarı lacivertliler, Arjantinli golcünün transferi için 9.5 milyon Euro karşılığında kulübü Lazio ile anlaşmaya vardı ve sıra futbolcuyu iknaya geldi.
FENERBAHÇEnin devre arasında yapacağı transferler merakla beklenirken, dün İtalyadan iddialı bir açıklama geldi. Sarı lacivertli takımın, Laziolu Mauro Zarateyi kadrosuna katacağını ileri süren Çizme basını, bu konuda ciddi ifadelere yer vermeye devam ediyor. La Stampa gazetesine konuşan Lazio Sportif Direktörü Igli Tare, Fenerbahçe yöneticileri ile Zaratenin transferi konusunda 9.5 milyon Euroya anlaşmaya vardıklarını, artık işin Fenerbahçenin futbolcuyu ikna etmesine kaldığını açıkladı. 
Menajeri: Türkiyeyi düşünmüyoruz  
ANCAK Arjantinli futbolcunun menajeri Luis Ruzzi ise, yaptığı açıklama ile kafaları karıştırdı. Ruzzi, Tuttomercato internet sitesine verdiği röportajda, Zaratenin Türkiyeye gitmenin kesinlikle seçenekleri arasında olmayacağını söyledi. 
Bununla birlikte sarı lacivertli takımın idari menajeri Hasan Çetinkayanın Antalyaya gitmeyerek İstanbulda kaldığı ve önümüzdeki günlerde transfer için yurt dışına gideceği öğrenildi. 
Zarate kimdir? 
· Pozisyon: Forvet
· Yaş: 25
· Boy: 1.76 m.
· 2005-07 Velez: 38 maç 16 gol 2007-08 Al Saad: 6 maç 4 gol 2007-08 Birmingham: 14 maç 4 gol 2008-11 Lazio: 103 maç 25 gol 2011-12 Inter: 22 maç 2 gol 2012-13 Lazio: 1 maç