Fırat Aydınus İstanbul'a döndü
UEFA Şampiyonlar Ligi'nde dün akşam oynanan 5. hafta maçlarından Arsenal- Montpellier maçını yöneten FİFA Kokartlı hakemimiz Fırat Aydınus Londra'dan İstanbul'a döndü.
 İngiliz Havayollarına ait bir uçakla bugün saat 15.30'da İstanbul'a gelen Fırat Aydınus gazetecilerin sorularını yanıtsız bıraktı. Atatürk Havalimanı Dışhatlar Terminali geliş katında valizlerini beklerken devamlı telefonla konuşan Fırat Aydınus, tüm soruları cevapsız bıraktı.
 Bu arada bir  TV şirketinin yöneticisi, aracına binerken ünlü hakeme çiçek verdi.
 Fırat Aydınus'un yönettiği maçta Arsenal, sahasında Montpellier'i 2-0 yendi. Başarılı bir yönetim gösteren Aydınus, ev sahibi ekipten Cazorla, Giroud ve Koscielny, Fransız temsilcisinden de Bedimo ve Deplagne'ye sarı kart gösterdi.
 Mücadelede Aydınus'un yardımcılıklarını Serkan Ok ve Aleks Taşçıoğlu yaparken, Cem Satman dördüncü hakem, Mete Kalkavan ve Tolga Özkalfa ise ilave yardımcı hakem olarak görev aldı.
  