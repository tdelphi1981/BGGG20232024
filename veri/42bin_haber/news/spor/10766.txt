'Denizlispor'da mutluyum'
Denizlispor'un Bursaspor'dan kiraladığı İsmail Haktan, önümüzdeki sezon yeşil siyahlı kulüpte kalmak için her türlü fedakarlığı yapacağını söyledi.Şu ana dek 22 maçta forma giyip 4 gol atan genç futbolcu "Bursaspor'da forma bulma şansım az olduğu için Denizli'ye kiralık geldim. Kulübümle sözleşmem 2014'te bitecek. Sezon sonunda Bursasporlu yöneticilerle görüşüp, beni bonservisimle Denizlispor'a vermelerini isteyeceğim" dedi. Denizlispor'da mutlu olduğunu sözlerine ekleyen sağ kanat oyuncusu "Profesyonel futbolcuyum ve elbette para çok önemli. Ancak benim için mutluluk ve huzur paradan önce gelir. Burada rahat bir ortam var. Başka kulüpte daha fazla kazanıp, mutlu olmamaktansa, Denizli'de daha az kazanıp, mutlu yaşamayı terceh ederim. Camiaya söz veriyorum. Sezon sonu yeniden gelmek için elimden geleni yapacağım" diye konuştu.

 