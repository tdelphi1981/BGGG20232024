Xavi imzaya çok yakın
Barcelona'nın yetiştirdiği en büyük değerlerden biri olan Xavi, kendisine futbolu Barcelona'da bıraktıracak sözleşmeyi imzalıyor.
 Konuyla ilgili açıklama yapan İspanyol yıldız, "Tarafların anlaşması uzun sürmedi, her şey imzaya kaldı" ifadelerini kullandı. Hayâlinin futbolu Barça'da bırakmak olduğunu dile getiren 32 yaşındaki yıldız, "Burada kariyerimi noktalayacak olmaktan mutluluk duyuyorum. 36 yaşında da burada oynarsam benim için büyük ayrıcalık olur" diye konuştu.
 İspanyol yıldız 11 yaşında Barcelona'nın akademisine girdi ve ilk A takım deneyimini 1998'de İspanya Süper Kupası'nda Real Mallorca karşısında yaşadı. Xavi Barcelona'da geçirdiği 21 yıla 20 kupa sığdırdı.
 Xavi'nin 2016'ya kadar olan sözleşmesinin son iki senesi kaç maç forma giyeceğine bağlıydı.