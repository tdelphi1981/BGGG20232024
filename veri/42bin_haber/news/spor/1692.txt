'Öğretmenlerimizi bir sene sırtımızda taşısak azdır'
Galatasaraylı Sercan Yıldırım, 24 Kasım Öğretmenler Günü'nün önemine dikkat çekerek, "Öğretmenlerimizi bir sene sırtımızda taşısak azdır." dedi.
 Sercan Yıldırım, yaklaşan öğretmenler günü çerçevesinde yaptığı konuşmada, "Öğretmenlerimizi 1 sene sırtımızda taşısak azdır."diyerek öğretmenlere verilen değere dikkati çekti.
  
 İstanbul Validebağ  Mustafa Necati Bey Öğretmenler Huzurevi'ni ziyaret eden Galatasaraylı yönetici ve futbolcular, kendilerini bekleyen emekli öğretmenler ile sohbet edip çeşitli hediyeler verdi.
 24 Kasım Öğretmenler Günü çerçevesinde yapılan ziyarete Galatasaray yönetim kurulu üyeleri Sedat Doğan ve Emir Sarıgül ile futbolculardan Emre Çolak ve Sercan Yıldırım katıldı.
 Secan Yıldırım, emekli öğretmenlere hitaben yaptığı konuşmasında, "Burada olduğumuz için heyecan duyuyorum. Daha lise hayatımı yeni bitirdim. Okul hayatımı çok özlüyorum. Sizlerin hakkınızı asla ödeyemeyiz. Sizleri 1 sene boyunca sırtımızda taşısak azdır." diye konuştu.
  
 Takıımın genç futbolcularından Emre Çolak da "Ben takımın en genç oyuncusuyum. Sizin, bizim hayatımızdaki yeriniz çok başka. Hepinizin ellerinden öpüyorum. Burada olmaktan dolayı çok mutlu olduk. Hepinize çok teşekkür ediyorum." dedi
 Galatasaraylı yönetici Sedat Doğan da emekli öğretmenlerin sorunlarını dikkati çekmek için ziyarette bulunduklarını söyledi. Doğan, "Buraya belki kısa bir ziyaret yaptık fakat, bizim esas amacımız 500 yıllık bir okuldan doğmuş olan Galatasaray Kulübünün, öğretmenlerimizin sorunlarına dikkat çekmektir. Toplumun sizin haklarınızı ödemesi kolay değil. Hocalarımızın ne kadar değerli olduklarını topluma anlatabileceksek eğer, biz çok mutlu olacağız."şeklinde konuştu. (CİHAN)