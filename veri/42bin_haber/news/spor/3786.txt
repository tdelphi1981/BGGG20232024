Ceyhan Belediyesi Kayseri KASKİ'yi eledi
Kadınlar Türkiye Kupası 8li Finallerinde Kaski ile karşılaşan Ceyhan Belediyesi, zorlu rakibini 65-64lük skorla kupanın dışına itti.
TKBLde 12 maçta elde ettiği 9 galibiyetle 4. sırada bulunan ve Kadınlar Eurocupta da yoluna devam eden Kayseri Kaski karşısında maça hızlı başlayan Ceyhan Belediyesi, maçın son 4 dakikasına 10 sayı farkla 
65-55 önde girdi.

Salon: Kepez Belediyesi
Hakemler: Özlem Yalman, Ergin Sarı, Ergin Akray
Ceyhan Belediyesi: Ceyda 3, Asena 2, Tuğçe 5, Kristine 9, Aslı, Hülya, Melek 6, Pederson, Elizabeth 27, Izevic 13
Kayseri Kaski: Pınar 15, Dimitrakou 10, Ayşegül 5, Yasemin 4, Maltsi 12, Tuğba 2, Martinez 7, Esra, Nkolika 9
1. periyot: 21-18 (Ceyhan Belediyesi lehine)
Devre: 43-31 (Ceyhan Belediyesi lehine)
3. periyot: 54-47 (Ceyhan Belediyesi)
5 faul alalar: 39.15 Pederson (Ceyhan Belediyesi)

Bu bölümden itibaren 9-0lık bir seriyle geri dönüş yapan Kayseri ekibi, son hücumda Nuria Martinezle bulduğu pozisyonu değerlendiremedi ve Ceyhan Belediyesi, kupada yarı finale kalmayı başardı. 

Carolyn Swords 13/17 saha içi isabetiyle 27 sayı kaydederken, 6 da ribaund alarak galibiyetin mimarlarından olup Maçın Yıldızı seçildi. Oyuncu ödülünü TBF İl Temsilcisi Soner Yasak'ın elinden aldı.

MAÇIN AYRINTILARI 
Karşılaşmaya Kristine Karklinanın üçlüğü ile başlayan Ceyhan Belediyesi, bu basketin ardından Carolyn Swordsun art arda bulduğu 10 sayı ile skor üstünlüğünü eline alarak 6. dakikada durumu 13-8e getirdi. Hücumdaki etkili silahı Evanthia Maltsinin maça kötü başlaması nedeniyle Zoi Dimitrakou ile skor üreten Kayseri Kaski, farkın açılmasına izin vermeyerek ilk çeyreği 21-18 geride tamamladı. İkinci periyotta ise özellikle üç sayı çizgisinin gerisinden istediğini alamayan Kayseri temsilcisi, ilk 20 dakikayı 1/9 üçlük isabetiyle geçerken, Swordsla boyalı alanı domine etmeye devam eden Ceyhan Belediyesi devreye 43-31lik üstünlükle girdi. İkinci yarıda savunma sertliğini bir doz daha arttıran Kayseri Kaski, ilk devrede 9 top kaybı yapan rakibini sadece bu çeyrekte 9 top kaybına zorlayarak farkı eritse de Carolyn Swordsun imdada yetişmesiyle suskunluğunu bozan Adana temsilcisi, final periyoduna da 54-47 önde girdi. Son çeyrekte Pınar Demirokun ve maça geç ısınan Evanthia Maltsinin çabalarıyla 65-55lik skordan başlayarak 9-0lık bir seri yakalayan Kayseri Kaski, son saniyelere girilirken durumu 65-64e getirdi. Son hücumu Nuria Martinezle değerlendirmek isteyen Kayseri ekibi, çemberde dolaşan topun dışarı sekmesiyle kupaya 65-64lük skorla veda etti. Ceyhan Belediyesi ise adını yarı finale yazdırdı.