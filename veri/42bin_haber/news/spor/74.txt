Aziz Yıldırım ifade verdi
Fenerbahçe Kulübü Başkanı Aziz Yıldırım, Kadıköy Adliyesi'ne gelerek ifade verdi.
 Yıldırım, ''Şike Soruşturması'' kapsamında bir televizyon kanalındaki programda, soruşturmayı yürüten savcılar aleyhinde konuştuğu iddiasıyla ifade vermek üzere Kadıköy Adliyesi'ne geldi.
 Kadıköy Cumhuriyet Savcısı Ümit Hulusi Koçal'a ifade veren Yıldırım'ın, suçlamaları kabul etmediği, haksızlığa uğradığı ve kulübü ile kendi şahsı hakkında haksız muamele yapıldığını ileri sürdüğü öğrenildi.
 Aziz Yıldırım, gazetecilerin sorularını yanıtlamadan adliyeden ayrıldı.
 AA