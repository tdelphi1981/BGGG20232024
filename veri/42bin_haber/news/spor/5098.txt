Bursaspor moral arıyor
Bursaspor, Spor Toto Süper Lig'in 18'inci haftasında yarın kendi sahasında Kayserispor'u konuk edecek.
Kupada üst üste 2 mağlubiyet alan yeşil beyazlılar ikinci yarının ilk lig maçından galip gelerek moral bulmak istiyor. 

32'NCİ BULUŞMA
Yeşil beyazlı takım, Kayserispor'la ilk kez 1973-74 sezonunda karşı karşıya geldi, Kayseri'de oynanan maç yeşil beyazlıların üstünlüğüyle sona ermişti. Ligde son oynanan karşılaşmada ise yeşil beyazlılar Kadir Has Stadı'nda rakibini Pint'un golüyle 1-0 mağlup etti. Bursaspor, Kayserispor ile ligde bugüne kadar oynadığı 31 maçtan 12 galibiyet, 7 beraberlik ve 12 mağlubiyet aldı. Bu karşılaşmalarda yeşil beyazlılar rakip filelere 28 gol bırakırken, kendi kalesinde de 27 gol gördü.

BASSER YOK
Bursaspor'da sakatlığı süren Basser, Kayserispor maçında da forma giyemeycek. Teknik direktör Ertuğrul Sağlam'ın Basser'in yerine savunmanın sağında Şener'e şans verebileceği bildirildi. 

HAKEM METE KALKAVAN
Bursaspor'un yarın saat 19.00'da oynayacağı Kayserispor müsabakasını Mete Kalkavan yönetecek. Kalkavan'nın yardımcılıklarını Mustafa Emre Eyisoy ve Cemal Bingül yapacak. Mücadelenin dördüncü hakemi ise Mustafa Aydın olacak.

Bursaspor'un yarınki karşılaşmaya şu muhtemel 11'le çıkması bekleniyor:

Carson, Şener, Serdar, İbrahim, Vederson, Sestak, Belluschi, Musa, Ferhat, Batalla, Pinto