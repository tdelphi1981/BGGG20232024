Ceyhun Gülselam: Seriyi sürdürmek istiyoruz
Kayserispor'un yeni transferi Ceyhun Gülselam, "Elimize geçen bu güzel fırsatı değerlendirerek ligdeki tırmanışımızı sürdüreceğiz" dedi.
"KAYSERİ'DE MUTLUYUM"
Galatasaray'dan kiralanan Ceyhun Gülselam, Medical Park Antalyaspor ve Akhisar Belediyespor maçlarını üst üste kazanarak iyi bir seri yakaladıklarını söyledi. Kayserispor'a transfer olduğu için mutlu olduğunu söyleyen Ceyhun Gülselam, şöyle devam etti:

"Kayserispor'a ayağım uğurlu geldi, denilebilir. İyi gidiyoruz. Son 2 maçı galip bitirmemiz nedeniyle moralimizde düzeldi. Yukarılara tırmanmak için elimize güzel bir fırsat geldi. Önümüzde çok önemli bir Orduspor maçı var. İnşallah o maçtan da galip gelerek hedeflerimize ulaşırız. Her şey gayet iyi gidiyor, umarım böyle gider."

Bu arada Ceyhun Gülselam, antrenman yapmak için tesislere giderken bir otomobille çarpıştı. Kazada Ceyhun Gülselam'in otomobilinin tamponu hasar gördü.

EKSİK KADROYLA ÇALIŞTILAR
Kayserispor, bu haftanın sonunun sahasında oynayacağı Orduspor maçının hazırlıklarını, Karpuzatan Tesisleri'nde sürdürdü. Teknik direktör Robert Prosinecki'nin seminer için Hırvatistan'da bulunması nedeniyle yardımcısı Gordan Gibric'in yönettiği antrenmana A-2 milli takımına çağrılan Eren Güngör, Ertuğrul Taşkıran, Sefa Yılmaz, Salih Dursun, Ömer Bayram ve ümit milli takımda bulunan Kamil Ahmet Çörekçi, Engin Bekdemir, Okay Yokuşlu, ameliyat olan Steinsson, ülkelerine giden Zurap'la Simiç katılmadı. Antrenmanda çabukluk, dar alan çalışması ile şut çalışması üz erkinde duruldu.