Eskişehirspor deplasmanda patlama yaptı
Spor Toto Süper Lig'in 21. haftasında Eskişehirspor, Gençlerbirliği'ni 2-0 mağlup etti. 
Ankara 19 Mayıs Stadı'nda oynanan karşılaşmada Eskişehirspor'un gollerini 12. dakikada Oliveira ve 89. dakikada Necati kaydetti. Karşılaşmanın 84. dakikasında Gençlerbirliği'nden Azofefa kırmızı kartla oyun dışı kaldı. 
Maçtan Dakikalar
Maçın 12. dakikasında Eskişehirspor, Oliveira'nın golüyle 1-0 öne geçti. Orta saha mücadelesi şeklinde devam eden karşılaşmada gol, uzaktan atılan şut sonucunda geldi. Brezilyalı defans oyuncusu, yaklaşık 30 metreden attığı sert şutla takımına üstünlüğü getirdi. Pozisyonda top, kaleci Ramazan'ın sağından ağlarla buluştu: 0-1 
Mücadelenin ilk devresi boyunca ceza alanına giremeyen rakipler, uzaktan attıkları şutlarla gol ararken, başkent temsilcisi ilk kornerini 35. dakikada kazandı. Hurşut'un kullandığı köşe vuruşunda ceza alanında iyi yükselen Curri'nin kafa vuruşunda meşin yuvarlak, kale direğinin üzerinden az farkla auta gitti. 
Karşılaşmanın ilk yarısı 1-0 konuk ekibin üstünlüğüyle tamamlandı.
54. dakikada Santos'un uzaktan sert şutunda meşin yuvarlak kaleci Ramazan'da kaldı. 
58. dakikada Hurşut'un Eskişehispor ceza alanının sağından kullandığı serbest vuruşta Vlemincky topa kafayla vurdu, Servet'in kafasına çarpan meşin yuvarlak kale direğinin üstüne de çarparak kornere gitti. 
Azofeifa'nın kullandığı korner atışında iyi yükselen Curri'nin kafa vuruşunda topu kaleci Boffin kontrol etti. 
89. dakikada Kamara'nın pasında topla buluşan Necati güzel bir vuruşla takımını 2-0 öne geçiren golü kaydetti. 
Karşılaşma Eskişehirspor'un 2-0 üstünlüğüyle tamamlandı. 
Stat: 19 Mayıs
Hakemler: Kamil Abitoğlu, Gökhan Memişoğlu, Serdar Diyadin
Gençlerbirliği: Ramazan, Cem, Aykut, Curri (Dk. 75 Lekic), Tosic, Azofeifa, Özgür, Hurşut (Dk. 68 Ekigho), Jimmy, Zec (Dk. 60 Petrovic), Vlemincky
Eskişehirspor: Boffin, Veysel, Servet, Oliveira, Santos, Kamara (Dk. 90 Özgür), Alper, Hürriyet (Dk. 75 Mehmet), Valenzuela, Erkan (Dk. 83 Nuhiu), Necati
Gol: Dk. 12 Oliveira, Dk. 89 Necati (Eskişehirspor)
Sarı kartlar: Dk. 11 Veysel, Dk. 80 Valenzuela (Eskişehirspor), Dk. 21 Curri (Gençlerbirliği)
Kırmızı kart: Dk. 85 Azofeifa (Gençlerbirliği)