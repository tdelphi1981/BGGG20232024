Kayseri KASKİ yarı finalde
Kadınlar Eurocup’ta Kayseri KASKİ çeyrek final 2. maçında Dynamo Kursk’a 77-64 mağlup olmasına karşın yarı finale yükseldi. Kayseri KASKİ’de Zoi Dimitrakou 21 sayı, 7 ribaund, 3 asist, Latoya Sanders 12 sayı, 14 ribaund veEvanthia Maltsi de 12 sayı, 2 ribaundla maçı tamamladı. Dynamo Kursk’ta ise Michelle Snow 19 sayı, 15 ribaund ve Ekaterina Lisina da 16 sayı, 8 ribaund istatistikleri yakaladı.

Karşılaşmaya iyi başlayan temsilcimiz Kayseri Kaski, Zoi Dimitrakou ve Evanthia Maltsi’nin skorer oyunuyla ilk çeyrek sonunda yakaladığı 9-1’lik seriyle ikinci periyota 14-23’lük skorla girdi. İkinci çeyrekte özellikle hücumda çok zorlanan temsilcimiz, ilk 4 dakikada sadece 1 sayı üretebildi. Ev sahibi Dynamo Kursk, bunu iyi değerlendirdi ve soyunma odasına 35-31’lik skorla girildi. İkinci devrenin ilk bölümünde de hücumdaki etkisizliği süren Kayseri Kaski, savunmada da rakibini durduramayınca son çeyrek öncesinde 19 sayı geriye düştü (57-38). Final periyotunda iki takım da tur atlamak adına bütün enerjilerini sahaya yansıttı. Özellikle oyunun son bölümünde tekrar sahneye çıkan Zoi Dimitrakou Kayseri Kaski’ye hayat verdi. Başarılı oyuncu, maçın bitimine 3 saniye kala kaydettiği basketle farkı 15’e indirdi ve takımının maçı uzatmaya götürmesini sağladı. Uzatma bölümünde kontrollü bir oyun sergileyen Kayseri Kaski, rakibine 77-64 mağlup olmasına karşın adını yarı finale yazdırmayı başardı. 

DYNAMO KURSK (77): Michelle Snow 19 (15 ribaund), Natalia Vodopyanova 9 (6 ribaund), Ausra Bimbaite 7 (2 asist), Mariia Cherepanova, Epiphanny Prince 3 (1 ribaund, 2 asist), Temeka Johnson 4 (4 ribaund, 5 asist), Eshaya Murphy 11 (9 ribaund), Ekaterina Lisina 16 (8 ribaund, 2 asist), Kristina Alikina 2, Erin Lawless 2

KAYSERİ KASKİ (64): Pınar Demirok, Asjha Jones 11 (8 ribaund, 3 asist), Aysegül Günay, Yasemin Dalgalar, Evanthia Maltsi 12 (2 ribaund), Tuğba Taşçı 2, Nuria Martinez 3 (8 ribaund, 2 asist), Nkolika Anosike 3 (3 ribaund, 3 asist), Latoya Sanders 12 (14 ribaund), Zoi Dimitrakou 21 (7 ribaund, 3 asist)

1. PERİYOT: 14-23
2. PERİYOT: 21-8
3. PERİYOT: 22-7
4. PERİYOT: 16-20
1. UZATMA: 4-6