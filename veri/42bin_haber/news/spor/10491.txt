Trabzonspor'da şok! 3 futbolcu kadro dışı
Spor Toto Süper Lig'de tarihinin en kötü dönemlerinden birini geçiren Trabzonspor'da, hafta sonu Beşiktaş karşılaşması öncesi 'kadro dışı' kararı çıktı.
Bordo-mavili kulüpten alınan bilgiye göre, Teknik Direktör Tolunay Kafkas'ın göreve gelmesinin ardından forma şansı bulamayan Brezilyalı oyuncu Emerson'un kadro dışı bırakıldığı bildirildi.

Kafkas'ın performanslarından memnun kalmadığı Yasin ve Janko'nun da takımdan ayrı olarak çalışmalarına karar verildiği, bu oyuncuların ilerleyen haftalardaki durumuna göre tekrar takıma dönebilecekleri öğrenildi.