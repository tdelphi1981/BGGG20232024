Pinto: Gollerimle geri döndüm
Bursaspor'un Şilili golcü oyuncusu Sebastian Pinto, ülkesindeki gazetelere yaptığı açıklamada, "Gollerimle geri döndüm" dedi.
Ziraat Türkiye Kupası'nda Fenerbahçe'ye, Süper Lig'de de Kayserispor'a gol atan Pinto, bu sezon çıktığı resmi müsabakalarda 9 gole ulaştı. Şili'deki gazetelere konuşan Pinto, ligde üst sıralara yükseldiklerini söyledi.

Kazanmanın önemli olduğunu vurgulayan Pinto, uzun süren sakatlığının ardından golleriyle yeniden döndüğünü ifade etti, "Kazanmak gerçekten önemli. Bundan sonra da mümkün olduğunca gol atmaya devam edeceğim" diye konuştu.

"MİLLİ TAKIM HEYECANI"
Yeniden Şili milli takımının bir parçası olmak istediğini sözlerine ekleyen Pinto, "Artık düzeldim. Milli takımda oynamak istiyorum. Bunun da heyecanını yaşıyorum" dedri.