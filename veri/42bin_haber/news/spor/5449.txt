Samsunspor'un yas günü
1989 yılında Malatyaspor deplasmanına gittikleri otobüsün kaza yapması sonucu hayatını kaybeden Samsunsporlu kafilesinde hayatlarını kaybeden 4'u futbolcu biri şoför 5 kişi, bugün anıldı.
20 Ocak 1989 yılında Malatyaspor deplasmanına giden Samsunspor kafilesini taşıyan 55 DU 637 plakalı otobüs, Havza İlçesi'nde 61 AC 535 plakalı kamyonla çarpışmış, kazada teknik direktör Nuri Asan, futbolcular Muzaffer Badalıoğlu, Mete Adanır, Zoran Tomic ve otobüs şoförü Asım Özkan hayatını kaybetmişti.

Bugün kulüp başkanlığını yürüten Emin Kar'ın da içinde bulunduğu futbolcular Erol Dinler, Şanver Göymen, Orhan Kılınç, Kasım Çıkla, Fatih Uraz, Burhanettin Beadini, Yüksel Öğüten, Uğur Terzi ile menajer Yüksel Özan kazada yaralanmıştı.

TÖRENLERE ESKİ FUTBOLCULAR DA KATILDI

Futbol şehitlerini için ilk tören teknik direktör Nuri Asan'ın Asri Mezarlık'taki kabristanı başında yapıldı. Duaların ardından Nuri Asan'ın mezarına çiçek bırakıldı. Daha sonra Kıranköy Mezarlığı'nda bulunan şoför Asım Özkan'ın kabri ziyaret eti. Törenlere Samsunspor yönetim kurulu üyeleri, eski yöneticeler, eski futbolcular ve çok sayıda taraftar katıldı.

FELÇ GEÇİRDİ BAŞKAN OLDU

1989 yılında Kulüp Başkanlı olan Hakkı Tomaç, "Acı olayın üzerinden 24 yıl geçti ama anılar hala taze. 20 Ocak Samsunspor ve Türk futbol tarihine kara bir sayfa olarak girdi" dedi. Kazada sakatlanarak felç kalan Samsunspor Kulübü Başkanı Emin Kar ise, "24 yıl sonra ilk kez kulüp başkanı olarak bu anma programına katılıyorum. 20 Ocak bana ölen hocamı ve arkadaşlarımı hatırlatıyor, onları çok özledim" diye konuştu.