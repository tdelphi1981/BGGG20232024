Ceza yağdı!
Rusya Futbol Ligi maçında, taraftarları Dinamo Moskova kalecisine havai fişek atan Zenit Kulübü'ne, üç ayrı ceza verildi 
 Rusya Futbol Federasyonu Disiplin Komitesi, Rusya Ligi’nin 16’ncı haftasında 17 Kasım Cumartesi günü yapılan Dinamo Moskova-Zenit maçında çıkan olayların ardından kararını açıkladı. Taraftarları havai fişek fırlatan ve Dinamo Moskova kalecisi Anton Şunin’in yaralanmasına neden olan Zenit Kulübü’nün 3-0 yenik sayılmasına, ligdeki 2 maçı seyircisiz oynamasına ve 35 bin Dolar (1,13 milyon Ruble) para cezası verilmesine karar verildi.
 
 Söz konusu maç, 35. dakikada Zenit tribünlerinden sahaya atılan havai fişeğin, Şunin’e isabet etmesi nedeniyle tatil edilmişti. Maç sonunda çok sayıda taraftar gözaltına alınmış, sahaya bu maddeyi atanın, Zenit taraftarı bir genç bir kız olduğu tespit edilmişti.
 
 Rusya Başbakanı Dimitriy Medvedev de konuyla ilgili yaptığı açıklamada, bu tür olayların tekrarlanmaması için çok sert yaptırımların uygulanması gerektiğini vurgulamıştı.
 
 AA