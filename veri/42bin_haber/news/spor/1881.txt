Oğuz Çetin PTT 1. Lig'de
Serhat Güller'in istifasının ardından teknik adam arayışına giren Boluspor, Oğuz Çetin ile anlaştı 
 PTT 1. Lig ekiplerinden Boluspor, teknik direktör Oğuz Çetin'le anlaştı. Başkan Abdullah Abat, Serhat Güller'in istifasıyla boşalan teknik direktörlük görevine, Oğuz Çetin'in getirildiğini söyledi. 
 Teknik Direktör Çetin'le anlaşmaya vardıklarını anlatan Abat, ''Oğuz hocayla her konuda anlaştık. Sezon sonuna kadar Oğuz hocayla devam edeceğiz. Sezon sonunda da devam edip etmeme konusunda tekrar görüşmemiz olacak'' dedi. 
 Abat, Çetin'in başarılı bir teknik direktör olduğuna işaret ederek, ''Başarısını takımımızda göstereceğine inanıyoruz. Sonuna kadar hocamıza güveniyoruz. Umarım hedeflediğimiz başarıya birlikte ulaşacağız'' şeklinde konuştu. 
 AA