Messi'yi keşfeden yetenek avcısı Türkiye'de!
Messi'yi keşfeden yetenek avcısı Rexach, FCBEscola Camp Avea için Türkiye'ye geliyor 
 Avea’nın, dünyanın en iyi futbol takımı FC Barcelona işbirliği ile Türkiye’nin gelecekteki futbol yıldızlarını yetiştirmek amacıyla hayata geçirdiği FCBEscola Camp Avea’nın 2. dönemi 12-16 Kasım tarihleri arasında Antalya’da yapılıyor
 
 Uluslararası Futbol Tarihi ve İstatistikleri Federasyonu’nun (IFFHS) “Dünyanın En İyi Futbol Takımları Değerlendirmesi”nde bu yıl da bir numara olan FC Barcelona ile Türkiye'deki resmi telekomünikasyon ortağı Avea’nın TOSF’un (Türkiye Okul Sporları Federasyonu) desteğiyle hayata geçirdiği FCBEscola Camp Avea 2. dönem kampı Antalya’da başlıyor. 12-16 Kasım tarihleri arasında düzenlenecek kamp döneminde seçmelerde başarılı olan 120 genç, Antalya WOW Otelleri Spor Tesisleri’nde geleceğin futbol yıldızları olmak için eğitim alacak. 
 
 FCBEscola Camp Avea’nın 2. döneminin başlaması sebebiyle Avea CEO’su Erkan Akdemir ev sahipliğinde, Barcelona’nın ünlü eski futbolcularından ve FCBEscola’nın üst düzey teknik yöneticilerinden Josep Moratalla ve Türkiye Okul Sporları Federasyonu (TOSF) Projeler Koordinatörü Erkut Tutkun’un katılımıyla Antalya WOW Otel’de bir basın toplantısı düzenlendi.
 
 FBCEscola Camp Avea projesi, futbol ve spor alanında Türkiye için en önemli know-how transferlerinden biri olduğu noktasının altını çizen Avea CEO’su Erkan Akdemir; “Bu bize dünyanın en iyi futbol kulübü Barcelona’dan öğrendiklerimizle, Türkiye’de kendi sistemimizde kurma imkanı verecek. Ve en önemlisi sürekli yaşayan ve kendiliğinden büyüyen bir ekosistemi de beraberinde getirecek. Bu açıdan baktığımızda yaptığımız aslında bir nevi Ar-Ge. Bu projemiz sayesinde Türkiye’de bir Barcelona kültürü oluşturduk. Bu kültür ve bu kültürün beraberinde getirdiği sistem önümüzdeki dönemde kartopu misali biz hiçbir şey yapmasak bile daha fazla kişiye ulaşacak. Sistem artık yaşayarak çoğalacak.  Örnek vermem gerekirse; ilk dönem kampımıza katılan 12 antrenörümüzün bugün minimumda eğitim verdiği öğrenci sayısı haftada 50 kişiden oluşan, 5 sınıfa ders verdikleri gibi basit bir hesaptan yola çıkacak olursak; FCBEscola Camp Avea’da Barçalı hocaların yaratığı değerin bir eğitim döneminde 3 bin kişiye aktarılacağını düşünebiliriz. İkinci kamp dönemimizde de 12 antrenör bu eğitime dahil edildi. Yani 2012-2013 yılı içerisinde futbolu bir yana bırakacak olursak Barça’nın eğitim disiplini en kötü ihtimalle 6 bin kişiye ulaşmış olacak” dedi. 