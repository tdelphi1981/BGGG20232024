'Maç satın almak, karısını satmakla eşdeğerdir!'
 
 İşte Ali Şen, CNN Türk'te Enver Aysever ile Aykırı Sorular'a yaptıüı açıklamalar şöyle;
 
 MAÇ SATIN ALMAK, KARISINI SATMAKLA EŞDEĞERDİR!
 
 Ben bunu yıllar önce söyledim. Hatta 60'larda söyledim. Bülent Uygun'a mal edildi ama.. Parayı bastırarak maç alan karısını satmakla eş değerdir. Ahlaksızlıkla eş değerdir. Bu ahlaksızlık her yerde var. Futbolda oynanan maçların %90'ı temizdir.
 
 PARREİRA'YA BOLİÇ'İ OYNAT DEDİM!
 
 Ben 'antrenöre karışır mısın' diye sorduklarında 'evet karışırım' dedim. Ben onun futbolcusunu nasıl yöneteceğine karışmam. Ben yabancı antrenörden daha iyi bilirim Türk futbolcusunu. 2-1 Trabzon'u yendiğimiz maçta, Parreira Boliç'i değil, Bülent Uygun'u oynatacaktı. Ben anlattım Şenol Güneş'i milli takımda yöneticiliğini yaptım ve onun düşüncesini biliyordum. Ona anlattım ve Boliç'i oynattı. Biz de maçı kazandık.
 
 FENERBAHÇE OLMAYACAKSA TRABZON ŞAMPİYON OLSUN DERİM HEP!
 
 Ben Şenol Güneş'i Fenerbahçe'ye antrenör yapacaktım. Şenol 10 üzerinden 9,5.. Benden insan olarak 9 alan yoktur. Ben onun yöneticiliğini de yaptım milli takımda yöneticiyken. Benim de kaderim iki kez şampiyon olduk, ikisinde de Trabzon ile çekiştik. Şenol Güneş muhteşem çocuktur. Trabzon'a hoca oldu ve Amerika'dan aradım. Ben Fenerbahçe şampiyon olmayacaksa Trabzon olsun derim hep.
 
 ŞENOL GÜNEŞ EVİME GELDİ!
 
 Şenol evime geldi konuştuk. Ben Rıdvan'ı takımın başına sportif direktör olarak getirmek istedim. Şenol da "Ben Rıdvan'ın altında çalışmam" dedi. Haklıydı da yoksa para konusunda Şenol ile çok kolay anlaşırdık.
 
 2010-11 SEZONU ŞAMPİYONU...
 
 TFF'nin evrağında yazıyor. Kimi tescil etmiş? 2010-11 sezonunun şampiyonu Fenrbahçe. Trabzon'un isyanı var. Havada kalır. Trabzon Fenerbahçe'yi iki maçta da yenseydi kim oluyordu şampiyon? Sadri Şener'i çok severim. Çıkıp öyle bir duruma geliyor ki Trabzon'a hayran bir Ali Şen olarak söylüyorum öyle bir takım kurun ki takır takır şampiyon olun.
 
 CEMAATİN BAŞKA İŞİ Mİ YOK!
 
 Aziz Yıldırım Fenerbahçe'yi ele geçirmeye çalışıyorlar derken doğruyu konuşalım cemaati kast ediyor. Yok öyle bir şey. Cemaatin başka işi yok mu? Fenerbahçe'yi kimse ele geçiremez. Fenerbahçe'yi ele geçirecek bir güç yok. 1986'da Doğubeyazıt Milletvekili Fenerbahçe'yi kapatalım demiş. O zaman olmamış. Fenerbahçe yıllarca bu yollardan geçmiş.
 
 BENİ BAŞBAKAN MI ATADI?
 
 Sinan Engin başbakan istemezse hiçbir başkan görevde kalamaz demiş, şaka yapmış her halde. Olur mu öyle şey? Fenerbahçe'ye iki kez başkan oldum. Beni Başbakan mı atadı. Sayın Başbakan eski futbolcu. Tayyip Erdoğan dünya lideri. Ben dünyayı gezen bir insanım. Öyle büyük bir noktaya getirdi ki Türkiye'yi. Bugün Fenerbahçe'nin Başkanlığına karışamaz kimse. Ben Federasyon başkanlığını kabul etmedim. Demirel söylemişti.
 
 AYDINLAR BÜYÜK FENERBAHÇELİ!
 
 Mehmet Ali Aydınlar çok büyük Fenerbahçeli. Fenerbahçe taraftarı Aydınlar'ı sever. Bugün yönetim sevmiyor Aydınlar'ı. Ben muhalif olursam göreve talip olurum. Bizim camiada başkanlık yapacak çok insan var. Bizim işimiz onları desteklemektir.
 
 AYKUT KOCAMAN, BECEREMİYOR!
 
 Aykut ile kanımız uyuşmadı. Ben Aykut'u 3 Temmuz'dan sonra tutumu ile başarılı buldum. Nereye koyarsanız koyun geçen sene görevini müthiş yaptı. Sıkıntılarına rağmen müthiş iş yaptı. Ama beceremiyor. Olacak iş mi? 3 tane transfer yapıyorsunuz. Semih, tam forma alacak gidip Belediye'den adam alıyorsunuz.
 
 ALEX BENİM İÇİN EFSANE!
 
 Alex Fenerbahçe'de benim için efsanedir. Emre iyi çocuk, iyi futbolcu. Hırs ile kişiliği karıştırmayalım. Futbol sahasında hırsı var. Irkçılık yapmış. Özür diledi. Kimse mükemmel değil. İçinden kalbinden pişman olur. O da özür diledi. Bir daha da yapmaz.
 
 YARGITAY KONUŞSUN BEN DE KONUŞURUM!
 
 Yargıtay konuşsun sonra ben de fikrimi söyleyeyim, konuşayım. Kimse de konuşmasın beklesin. Fenerbahçe'nin bugün Aykut'un ilk istifasından sonra söylediğimi söyleyeyim, transfere ihtiyacı yok. Kulüpteki bu bölünme dikiş tutmaz. Bir an evvel bu beraberlik sağlanmalı. Beşiktaş zor durumda. Fikret çok iyi işler yapıyor. Samet'i aradım ve büyük sürpriz yapacaklarını söyledim ve iyi gidiyorlar. Trabzon da şampiyon olsun. Çok istiyorum.