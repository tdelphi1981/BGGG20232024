"Yeni transferlerle daha da güçlendik"
Kayseri Erciyesspor, yarın Spor Toto 2. Lig Kırmızı Grup ekiplerinden Giresunspor ile yarın Antalya'da hazırlık maçı yapacak.Kulüp Basın Sözcüsü Kaan Savruk, yaptığı açıklamada, 28 Aralık'ta Antalya'da başlayan ikinci yarı hazırlık kampının yoğun bir tempoda devam ettiğini söyledi.

Kampın ilk hazırlık maçını yarın Giresunspor ile oynayacaklarını belirten Savruk, İkici yarı hazırlıklarımız çok iyi gidiyor. Bu dönemde kadromuza Süper Lig'den 5 futbolcu kattık. Aramızdan ayrılanlar oldu ama yeni transferlerle daha da güçlendik. Hazırlık maçlarını transferlerimizin takıma adapte olması açısından çok önemsiyoruz diye konuştu.

Savruk, 12 Ocak'a kadar sürecek kampta Giresunspor karşılaşması dışında 1 veya 2 maç daha yapmayı düşündükleri kaydetti.