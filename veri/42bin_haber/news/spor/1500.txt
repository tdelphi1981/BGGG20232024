Volkan Can: "Büyük bir çıkış yakaladık"
Beyaz Grup'ta mücadele eden Kırklarelispor'un Kulüp Başkanı Volkan Can, Bayrampaşaspor karşılaşmasından 3 puanla ayrılarak 3. sırada yerimizi almak istiyoruz dedi.Can, yaptığı açıklamada, hafta sonu deplasmanda Bayrampaşaspor'la karşılaşacaklarını belirterek, takımın maça hazır olduğunu söyledi.

Spor Toto 2. Lig'de aldıkları galibiyetlerle tecrübeli olduklarını gösterdiklerini dile getiren Can, 11 maçta 1 mağlubiyet, 6 beraberlik ve 4 galibiyetimiz var. Başarımızı Bayrampaşaspor karşılaşmasında da sürdürmek istiyoruz. Takımın durumu çok iyi. Ligin 2. haftasından sonra büyük bir çıkış yakaladık. Bayrampaşaspor karşılaşmasından 3 puanla ayrılarak 3. sırada yerimizi almak istiyoruz diye konuştu.