Fenerbahçe'de Beria iddiası
 
 Uzun süredir Montpellier'nin forvet arkası orta saha oyuncusu Younes Belhanda ile ilgilenen Fenerbahçe, bu transferde Fransız ekibinin sürekli fiyat artırması sebebiyle bir gelişme sağlayamazken, takımda transfer gereken diğer bölgeler için de araştırmalarına devam ediyor.
 
 Son iddia ise Fransa'nın yüksek tirajlı gazetesi L'Equipe'ten geldi. Fransız gazetesine göre Fenerbahçe, Lille'in 29 yaşındaki defans oyuncusu Franck Béria ile ilgileniyor. Kuzey ekibi ile 2016'ya kadar sözleşmesi bulunan Béria, bu sezon 9 lig maçında forma giyerken, 6 da Şampiyonlar Ligi maçına çıktı. 2007'den beri Lille forması giyen Fransız defans oyuncusu, takımının en istikrarlı oyuncularından biri...
 
 Haberde ayrıca, Sarı Lacivertliler'in oyuncuyla ilgilenmesine karşın kulübe henüz resmi bir teklif yapmadığı da belirtildi.
 
 Hakan Ateşler / Fanatik.com.tr
  