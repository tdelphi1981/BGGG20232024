Curlingde kasım ayı maçları yapıldı
Türkiye Curling 1. Ligi'nde kasım ayı 2. etap müsabakaları Erzurum'da yapıldı.Yakutiye ilçesindeki Curling Arena'da, 10 bayan ve 10 erkek takımının katılımıyla yapılan 2. etap müsabakaları oldukça çekişmeli geçti.

Türkiye Buz Pateni Federasyonu Yönetim Kurulu Üyesi ve Curling Sorumlusu Nurettin Arıcan, yaptığı açıklamada, lig müsabakalarının Dünya Şampiyonası öncesi büyük önem taşıdığını söyledi.

Müsabakaların zevkli geçtiğini belirten Arıcan, şöyle konuştu: Lig müsabakaları, Dünya B Grubu Şampiyonası öncesi bizim için büyük bir kazanç oldu. Sporcu elbette antrenman ve kampla şampiyonaya hazırlanır. Fakat müsabaka atmosferi daha farklıdır. Müsabaka heyecanının, şampiyona öncesi sporculara büyük katkısı olacak. İsveç'te yapılacak B Grubu Şampiyonası'na hem bayanlar hem de erkeklerde çok iyi hazırlandık, ancak şunu belirtmek isterim ki, curlingin gelişmesi için tesisleşme şart. Bir curling salonuyla hızlı ilerleme olmuyor. Tesis sorunu artık ciddi bir noktaya geldi. Bu konuda gerekli adımlar atılarak çözüm bulunmalı.

Kasım ayı 2. etap müsabakalarında alınan sonuçlar şöyle:

Erkekler

Erzurum Gençlik Spor-Şirintepe Gençlik Spor: 8-5
Çelebi Spor-Albayraklar Spor: 10-5
Narman Spor-Derince Belediye Spor: 8-7
Atatürk Üniversitesi-Palandöken Gençlik Spor: 8-3
Ali Kahya Spor-Nenehatun Spor: 7-6

Bayanlar

Erzurum Gençlik Spor-Atatürk Üniversitesi: 7-1
Çelebi Spor-Ali Kahya Spor: 16-1
Yakutiye Gençlik Spor-İstanbul Teknik Üniversitesi: 12-2
Nenehatun Spor-Şirintepe Spor: 14-4
Narman Spor-Ejder Spor: 8-5