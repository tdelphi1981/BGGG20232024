Gelibolu Cumhuriyeti
Cumhuriyet Koşusu'nu burun farkıyla Cüneyt Çalıcıoğlu'nun GELİBOLU isimli safkanı kazandı. Cumhurbaşkanlığı'nda ise zafer Nevzat Seyok'un HANBEŞ adlı atının oldu
 Cumhuriyetimizin 89. yılı adına düzlenen koşuyu Cüneyt Çalıcıoğlu'nun sahibi olduğu Gelibolu kazandı. Gelibolu, Ahmet Çelik'in jokeyliğinde 1.47.75'lik derecesiyle 2. kez mutlu sona ulaştı. Gelibolu, 2010'da da bu yarışı kazanmıştı. 13 safkan Arap atının koştuğu Cumhuriyet Koşusu'nda Darfur'u burun farkıyla geride bırakan GELİBOLU, 800 bin TL'lik birincilik ödülünün de sahibi olmayı başardı. 
 GELİBOLU'nun sahibi Cüneyt Çalıcıoğlu'na kupasını Cumhurbaşkanı Abdullah Gül adına Genel Sekreter Yardımcısı Nadir Alpaslan verdi. 
 ÇELİK YİNE KAZANDIRDI!
 Geçen yıl Onurkaan isimli safkanla kazanan jokey Ahmet Çelik, bu yıl Gelibolu ile mutlu sona ulaşmayı başardı. 
 74. Cumhurbaşkanlığı Koşusu'nu ise Nevzat Seyok'un sahibi olduğu Hanbeş isimli safkanı, burun farkıyla kazandı. Jokey Ayhan Kurşun, Hanbeş ile 2.32.30'luk derece yaparak yarışta ilk sırayı elde etti. Hanbeş, 500 bin TL'lik ikramiyenin de sahibi oldu. Hanbeş'in sahibi Nevzat Seyok'a kupasını da Alpaslan verdi. Seyok ekürisi 2010'da da Pan River ile bu önemli koşuyu kazanmıştı.