Adrian: 9 puanlık fark kapanabilir
Trabzonspor'un Brezilyalı oyuncusu Alanzinho ve Polonyalı orta saha futbolcusu Adrian, Antalya kampında basın mensuplarının sorularını yanıtladı.Alanzinho, takımla birlikte 4. kez Antalya kampında bulunduğunu belirterek, "Çalışma koşulları çok iyi. Hava soğuk değil. Antrenman koşulları ve sahalar da iyi. İyi bir ortamda çalışmaya devam ediyoruz" dedi. 

FUTBOLCULAR BARBEKÜ PARTİSİ YAPTI

Alanzinho, taraftar tepkileri ve ikinci yarı hedefleriyle ilgili de şunları söyledi: 

"Kazanamadığınız müddetçe taraftardan olumsuz tepki alırsınız. Ben 4 yıldır buradayım ve bu deneyimleri yaşadım. Bu tepkileri olumluya dönüştürmek için bir an önce sürekli olarak kazanmaya başlamamız gerekiyor. Tek yolu bu. Bize olumlu anlamda destek verdiklerinde, bizi teşvik edip cesaretlendirdiklerinde çok iyi bir hava alıyoruz onlardan. Bazen potansiyelimizi, kapasitemizi göstermekte sorun yaşadığımız dönemlerde, oyun içinde baskı geldiği dönemlerde bunu kaldırmak çok kolay olmuyor. Ben bu duruma alışkınım ama bazı oyuncular için bu gerçekten ciddi bir sorun yaratabiliyor. Bu durumla başa çıkmak o kadar kolay değil. Ancak olumluya çevirmek yine bizim elimizde. Göstereceğimiz performansa bağlı bir durum bu." 

ADRİAN: "9 PUAN ÖNEMLİ BİR FARK AMA KAPANABİLİR" 

Polonyalı oyun kurucu Adrian ise, kampların futbolcu için en zor dönem olduğunu belirterek, "Her gün çift antrenman yapıyoruz. Yoğun bir dönem. Ama bize iyi bir katkısı olacağını düşünüyorum" dedi. Adrian, şampiyonluk şansı için de şunları söyledi: 

"Galatasaray'la aramızda 9 puanlık fark var. Önemli bir fark gibi görünüyor. Kupadaki Antalya ve Mersin maçlarıyla birlikte iyi bir başlangıç yapıp o ivmeyi lige yansıtırsak Galatasaray'ı yakalamak için ciddi bir şansımız olduğunu düşünüyorum." 

İÇ SAHADA İLK GOLÜ BİZ ATMALIYIZ 

Adrian, iç sahadaki taraftar tepkileriyle ilgili olarak ise, "Eskişehir maçında bir gol yedik ve oyun koptu, maçı 3 - 0 kaybettik. Tamamıyla bizim kabahatimiz ve üstümüze almamız gereken bir sorumluluk. Özellikle iç saha maçlarında avantajı ele almak için ilk golü bizim atmamız gerekiyor. Bunun üzerinde çalışmamız lazım. Çünkü işimiz ilk golü attığımızda oldukça kolaylaşıyor. Böylece hem taraftarın hem kendimizin moralini yüksek tutabiliriz" dedi.