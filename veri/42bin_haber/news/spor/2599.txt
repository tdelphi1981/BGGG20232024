Rekor için Olimpiyat Stadı'na
İstanbul BŞB maçında Atatürk Olimpiyat Stadını doldurmak isteyen bordo mavililer, kendilerine ait 60 bin kişilik rekoru kırmayı hedefliyor. Karadeniz ekibi stadyumu doldurmak istiyor.
LİGDE deplasmanda İstanbul Büyükşehir Belediyespor ile karşılaşacak olan Trabzonsporda taraftarlar Atatürk Olimpiyat Stadında seyirci rekorunu kırabilmek için harekete geçti.  
Trabzonsporlu taraftarlar yarın Atatürk Olimpiyat Stadında 13.30da İstanbul Büyükşehir Belediyespora konuk olacak takımlarını yalnız bırakmamak için adeta seferberlik ilan etti. Taraftar forumlarında Olimpiyat Stadını doldurmak için sürekli çağrı yapılırken, maçın erken saatte olması nedeniyle taraftarlara yola geç çıkmamaları konusunda da uyarılar yapıldı.  
SON 3 YILDIR YOĞUN İLGİ 
Trabzonspor önceki yıllarda İstanbul Büyükşehir Belediyesi ile oynadığı maçlarda taraftarlarınca yalnız bırakılmamıştı. 2010-2011 sezonunda oynanan maçta resmi rakamlara göre 45 bin, taraftarlara göre ise yaklaşık 60 bin seyirci takımı destekledi. Yine 2010 Süper Kupa finalinde Bursaspor maçında bordo-mavili takımı 35 bin taraftarı destekledi. Bordo-mavili taraftarlar yarın, 2010 yılındaki seyirci rekorunu kırarak 61 bin seyirciye ulaşmayı hedefledi.  
2003TE 70 BİN KİŞİ GELMİŞTİ 
ATATÜRK Olimpiyat Stadyumundaki seyirci rekoru 2003 yılındaki Fenerbahçe-Galatasaray derbisindeki 70 bin 125 taraftarla kırılmıştı. Maç saatinde İstanbulda sıcaklığın yaklaşık 10 derece civarında olacağı, yağış beklenmemesinin de seyirci sayısının artışında önemli rol oynayacağı vurgulandı. 
Kazanmaktan başka çare yok 
TRABZONSPOR Kulübü Genel Sekreteri Hasan Yener, Ziraat Türkiye Kupasında Kasımpaşa ile oynadıkları maçın uzaması nedeniyle bordo-mavili takımın oldukça yıprandığını ancak yarınki İstanbul Büyükşehir Belediyespor maçını kazanmaktan başka çarelerinin olmadığını söyledi. 
Lİgde de esmek istiyor  
ZİRAAT Türkiye Kupasında Kasımpaşayı penaltılar sonunda eleyen Trabzonspor, ligde de İstanbul BŞByi de yenmeyi hedefliyor. Üst üst ikinci kez İstanbulda maç oynayacak olan Karadeniz fırtınası, 3 puan istiyor. Bordo mavililerde, Bamba, Soner ve Vittek sakatlıkları nedeniyle oynayamayacak.