Baros'un menajerinden açıklama!
Galatasaray'daki geleceği yılan hikayesine dönen Milan Baros hakkında menajer Pavel Paska bir açıklama yaptı ve sarı-kırmızılı kulüp ile pazartesi günü bir kez daha masaya oturacaklarını söyledi.
 Galatasaray'da büyük bir sorun haline gelen Milan Baros konusunda sıcak gelişmeler yaşanıyor.
 Sarı-kırmızılı kulüp ile olan sözleşmesi sezon sonunda sona erecek olan Çek yıldız, kendisi için herhangi bir ücret ödenmeden bonservisini eline almak için büyük bir çaba sarfediyor.
 Bir süredir Galatasarat Yönetimi ile pazarlık halinde olan Baros'un menajeri Pavel Paska, 4 Şubat Pazartesi günü bir kez daha sarı-kırmızılı yönetim ile masaya oturacak.
 Milan Baros'un Galatasaray ile olan sözleşmesini sonlandırmak istediğini ifade eden Paska, "Baros'un kontratını sonlandırmak için görüşüyoruz. Pazartesi günü bir kez daha görüşeceğiz ve durumu bir sonuca ulaştırmaya çalışacağız" dedi.
 Galatasaray'dan ayrılık süreci hakkında konuşan Baros ise; "Yorum yapmayacağım, belli olan bir şey yok" şeklinde bir ifade kullandı.
 Çek basını ise Milan Baros'un futbola başladığı yer alan Banik Ostrava'ya dönmeye çok yakın olduğu yönünde haberler yapmaya devam ediyor.
 Çek basınında yer alan haberlere göre; Baros, Galatasaray ile olan sözleşmesini feshettikten hemen sonra Banik ile resmi sözleşme imzalayacak.