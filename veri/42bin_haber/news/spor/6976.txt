Tribüne takıldılar
Panathinaikostan ayrılan Vyntrayı, Olympiakos istedi. Ancak kırmızı beyazlı taraftarlar, ezeli rakiplerinden gelecek olan futbolcunun transferini engelledi.
YUNANİSTANda eşine az rastlanan bir olay yaşandı. Panathinaikos ile Olympiakos olayın baş aktörleriydi. Pananın yıldızı Loukas Vyntra, takımından ayrıldı. Bu oyuncuyla ilgilenen Olympiakos yönetiminin karşısında bir engel vardı; kendi taraftarı... Kırmızı beyazlı ekibin ünlü taraftar grubu Gate 7, bu oyuncuyu kesinlikle takımlarında istemediklerini dile getirdi. Bunun üzerine Vyntranın transferinden vazgeçildi. 
Tweet yüzünden gidemedi 
TÜRKİYE ve dünya futbolunda yakın dönemde üst üste buna benzer olayların yaşanması oldukça dikkat çekti. İşte Süper Lig ve İsrail Liginde yaşanan iki benzer örnek...
- Trabzonspordan ayrılan Şenol Güneşin yerine göreve gelen Tolunay Kafkasın ekibinde, kaleci antrenörü Nihat Yüksel de vardı. Ancak Yükselin F.Bahçeli oğlu Eralp, twitterda Trabzonspor ve Şenol Güneş hakkında taraftarları kızdıracak tweetler yazdı. Bu sebepten ötürü, babası göreve başlayamadı.  
Müslüman diye istemediler 
İSRAİL Birinci Lig ekibi Beitar Jerusalem taraftarları, yönetimin Müslüman futbolcu transfer etme planını protesto edip, tribünde Beitar daima saf kalacak yazılı pankart açtı. Ancak kulübün Rus sahibi Arkady Gaydamak, Çeçen futbolcular Sadayev ve Kadievi kadroya kattı.