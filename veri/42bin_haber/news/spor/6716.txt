Beşiktaş'tan Niang atağı
DEVRE arası transfer sezonunun kapanmasına 2 gün kala Beşiktaş'ta hareketli saatler yaşanıyor.
Siyah Beyazlı takım dün akşam saatlerinde Senagalli futbolcu Mamadou Niang ve kulübü Al-Sadd ile yoğun bir şekilde görüşmelere başladı. Yapılan temaslar sonrası Beşiktaş Futbol Komitesi'nin, 33 yaşındaki Niang ile bir buçuk yıl anlaşmak için büyük aşama kaydettiği öğrenildi. Futbol komitesinin yarın Al-Sadd yetkilileri ile Niang'ın bonservisini almak için masaya oturacağı ve transferi tamamlamayı hedeflediği kaydedildi. 33 yaşındaki Mamadou Niang, 2010-2011 sezonunda Fenerbahçe forması giymiş, 2011-2012 sezonu başında da Katar Ligi ekiplerinden Al-Sadd'a transfer olmuştu. Niang'ın Al-Sadd takımı ile 30 Haziran 2014 tarihine kadar mukavelesi var. 


Mamadu Niang'ın kariyeri:


1999-2001:Troyes


2001-2003:Metz


2003-2005:Strasbourg


2005-2010:Marsilya


2010-2011:Fnerbahçe


2011-2014:Al-Sadd