İşte Jaja'nın yeni takımı
Kayserispor ile anlaşma aşamasına gelen ancak son anda transferi gerçekleşmeyen Brezilyalı Jaja, eski takımı Metalist Kharkiv'e geri döndü.
Trabzonspor'da oynadığı dönemde saha içi yetenekleri kadar saha dışı olaylarıyla da konuşulan ve disiplinsiz tavırları nedeniyle ayrılmak zorunda kalan Jaja'nın ikinci Türkiye seferi başlamadan sona erdi.Kayserispor ile anlaşma aşamasına gelen ancak son anda transferi gerçekleşmeyen Brezilyalı futbolcu, eski takımı Metalist Kharkiv'e geri döndü.
 
2008-2010 sezonları arası Ukrayna takımı Metalist Kharkiv'de forma giyen ve 2010-11 sezonu başında Trabzonspor'a transfer edilen 26 yaşındaki yıldız futbolcu, sorunlu tavırları nedeniyle başta yönetim olmak üzere teknik direktör Şenol Güneş'in de tepkisini çekmişti. Bir sezonluk Al Ahli ve Internacional döneminin ardından yeniden Avrupa'ya açılan Jaja, Kayserispor ile görüşmüş ama transferde anlaşmazlık çıkmıştı.
 
Metalist Kharkiv ile sözleşme imzalayan Jaja Coelho, 50 numaralı formayı giyecek.