Niang: Fenerbahçe'yi yendiğimiz için mutluyuz dedi
Beşiktaşlı Mamadou Niang, önemli derbide Fenerbahçe'yi yendikleri için mutlu olduklarını söyledi.
Beşiktaş'ın kendi sahasında Fenerbaçe'yi 3-2 mağlup ettiği karşılaşma sonrasında düzenlenen basın toplantısına katılan golcü futbolcu, "Güzel bir maç oldu. 

Fenerbahçe ilk 20 dakika bizi çok zorladı. Sonrasında golü buldular bizde beraberliği yakaladıktan sonra iyi oynamaya başladık. Üç puanı aldığımız ve Fenerbahçe'yi yendiğimiz için mutluyuz. Önemli olan üç puanla ayrılmaktı." diye konuştu.

Niang, eski takımına karşı gol atmaktan ziyade yeni takımında ilk defa gol attığı için mutlu olduğunu kaydetti.

Bir gazetecinin "Gol attıktan sonra gol sevinci yaşamadın. Bunun sebebi neydi?" sorusuna yıldız oyuncu, "Fenerbahçeli oyuncular saygı duyuyorum. Golü attıktan sonra fazla kutlamadım. Henüz herşeyin sonu değildi. Olcay'a verdiğim asistten dolayı daha çok sevindim." diye cevapladı.

Hazır olmadığı yönündeki eleştirler konusunda ise Niang, şunları ifade etti: 

"Transfer olduğumda 11 kişiyi geçip gol atmamı bekliyordu ama futbol öyle değil. Takım için oynamak gerekiyordu. Son dört maçta bir beraberlik var."

Basın toplantısına katılan Olcay Şahan da "Maça çok kötü başladık. Golü yedikten sonra kendi futbolumuzu oynamaya başladık. Üç puanı hakettik. İnönü'de son maçlarda son dakikada gol yiyorduk derbide son saniyede gol atıp onları mutlu ettik." diye konuştu.

Öte yandan ilk yarıda oynanan Trabzonspor maçının son dakikasında kaçırıldığı golün hatırlatılması üzerine genç futbolcu, şunları dile getirdi:

"Trabzonspor maçı öncesinde kötü bir dönemdeydik. O atamadığım gol takımı bütünleştirdi. Hocamızda aynı şeyleri söyleyecektir. O günden sonra Beşiktaş futbol oynamaya başladı."

Olcay, Sow'un atttığı fakat ofsayt gerekçesiyle iptal edilen golün ofsayt olduğunu sözlerine ekledi.