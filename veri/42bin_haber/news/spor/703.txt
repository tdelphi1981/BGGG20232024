McLaren vites arttırdı
McLaren, Abu Dabi GP'de sahip oldukları hızın, sezonun son iki yarışında da devam edeceğini söyledi.
turkiyef1.com'un haberine göre; Jenson Button ve yarışı kazanmayı hedeflerken yakıt pompası arızası nedeniyle birkez daha hüsran yaşayan Lewis Hamilton'ın sergiledikleri hızın, gerçek olduğunu söyleyen takım patronu Martin Whitmarsh, "Bunu kalan son iki yarışta da göreceğimizi umuyoruz" dedi. 
Whitmarsh, "Lewis bu hafta sonu harika durumdaydı. Kesinlikle çok kararlıydı. O yüzden (yarış dışı kalmasına) hepimiz biraz daha fazla üzüldük" diye konuştu. 
Abu Dabi'den Austin için ümitli ayrıldıklarını ifade eden Whitmarsh, Teksas'taki ilk yarışı kazanmayı hedeflediklerini söyledi. 
Hamilton'ın hem antrenmanlarda, hem de sıralamalar ve yarışta ortaya koyduğu üstün hızın, kendisini zafere taşıyacağından pek de şüphe olmadığını dile getiren Whitmarsh, "Lewis bu yarışı kazanmayı hak etmişti. Çıktı ve harika bir iş çıkardı. Açıkçası hepimiz kolay bir zafer olması gerektiğini düşünüyorduk. Starttan itibaren lastiklere bakıyordu, yarışı kontrol altında tutuyordu. İşte özellikle bu yüzden daha fazla üzüntü verici oldu" dedi.