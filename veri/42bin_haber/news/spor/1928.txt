Unvanını 4 dakikada kaybetti
Spor Toto 3. Lig 1. Grup'ta mücadele eden Diyarbakır Büyükşehir Belediyespor, dün Pazarspor maçında son 4 dakikada yediği 2 gol nedeniyle maçtan 2-2 beraberlike ayrılırken, bu skorla liglerin puan kaybetmeyen tek takımı unvanını de kaybetti.Grupta oynadığı Kayseri Şekerspor, Gölcükspor, Siirtspor, Orhangazispor, Tekirovaspor, Kastamonuspor, Anadolu Üsküdar 1908 Spor, Ankara Demirspor, Belediye Vanspor, Çorumspor, Sandıklıspor ve Beşikdüzüspor maçını kazanarak Süper Lig, PTT 1. Lig, Spor Toto 2. Lig ve Spor Toto 3. Lig takımları arasında tüm maçlarını kazanan tek takım olan Diyarbakır Büyükşehir Belediyespor, bu unvanını sürdürmek için çıktığı Pazarspor maçından beraberlikle ayrıldı.

Maçın 86. dakikasına 2-0 önde giren Büyükşehir Belediyespor, son 4 dakikada yediği 2 golün ardından 2 puanın yanı sıra puan kaybetmeme unvanından da oldu.

Futbol Şube Sorumlusu Cemal Doğrul, dün deplasmanda oynadıkları Pazarspor maçına galibiyet için çıktıklarını belirterek, maç boyunca çok iyi oyun sergilediklerini söyledi.

Son 4 dakikasına kadar 2-0 önde götürdükleri maçta ev sahibi Pazarspor'un nadir geliştirdiği bir atakta karambolden attığı golle skoru 2-1'e getirdiğini anımsatan Doğrul, şöyle konuştu: Daha bu golün şokunu üstümüzden atmadan rakibimiz kazandığı frikikten bulduğu golle maçı 2-2'ye getirdi. Ardından maç sona erdi. Eğer biraz daha zaman olsa maçı çevirebilirdik. Çünkü çok iyi oyun sergiliyorduk. Ligde bu sezon oynadığımız en iyi oyunu ortaya koyduk. Attığımız 2 golün dışında kaçırdığımız 6 gol pozisyonumuz vardı. Yediğimiz 2 talihsiz gol nedeniyle 13'te 13 yapamadık. Puan kaybetmeme unvanını kaybettiğimiz için özellikle oyuncularımız çok üzüldü. Bu maçta bu skoru hak etmemiştik. Ligdeki en iyi maçımızı oynamamıza rağmen kazanamadık. Ama artık yapacak bir şey yok bu maçı unutmamız lazım. Biz şampiyonluğu hedefliyoruz. Hafta sonu lig ikincisi İstanbulspor'u ağırlayacağız. Her iki takım için de 6 puan değerindeki bu maçı düşünmemiz lazım. Diyarbakır Atatürk Stadı'ndaki maçı taraftarımızın desteğiyle kazanacağımıza inanıyoruz.ine yakından ilgi gösterildiğini belirterek, Pazarspor taraftarı ile yöneticilerine teşekkür etti.