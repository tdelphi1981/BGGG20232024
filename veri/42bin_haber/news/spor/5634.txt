Manchester United kesenin ağzını açtı
Wilfried Zaha için yaklaşık 20 milyon euroyu gözden çıkaran İngiliz devi, genç yıldızı kadrosuna katmaya çok yakın.
Manchester United, Wilfried Zaha'nın transferinde Arsenal'i tamamen devre dışı bırakmaya hazırlanıyor.

Goal.com'un edindiği bilgilere göre geçtiğimiz hafta Crystal Palace yönetimiyle görüşmelere başlayan Kırmızı Şeytanlar, 4 veya 5 teklifin ardından son olarak bonuslar dahilinde tam 20 milyon euroya kadar çıktılar.

Arsenal ile de görüşme halinde olan Crystal Palace'ın Manchester United'ın bu teklifini geri çevirmemesine kesin gözüyle bakılıyor. Zira Arsenal'in Zaha için yaptığı son teklifin 12 milyon euro dolaylarında olduğu biliniyor.

Manchester United, Zaha'yı hemen kadrosuna katıp katmama konusunda ise kararsız. Gelen haberler genç yıldızın sezon sonuna kadar Crystal Palace'da kiralık kalabileceği yönünde. David Gill'in geçtiğimiz çarşamba günü yapmış olduğu, "Zaha ilgilendiğimiz oyunculardan bir tanesi. Ancak onunla ilgili planlarımız yaz transfer döneminde" açıklaması da bu iddiayı kuvvetlendiriyor.

Hatırlanacağı üzere Palace Menajeri Ian Holloway, hem de kulübün ikinci başkanı Steve Parish her fırsatta Zaha'yı sezon sonuna kadar elden çıkarmak istemediklerini belirtiyordu. Arsenal'i bu transferde bir adım geriye düşüren bir diğer faktör de, Arsene Wenger'in başarılı oyuncuyu bir an önce kadrosuna katmak istemesi olarak gösteriliyor.

İleri üçlünün her bölgesinde görev alabilen ve Championship'de çıktığı 27 maçta 5 gole imza atan Zaha, Kasım ayında İsveç ile oynanan maçta ilk kez İngiltere Milli Takım forması giymişti.