Ziegler İstanbul'da
Fenerbahçe Futbol Takımı'nın sezon sonuna kadar kiraladığı eski futbolcusu Reto Ziegler, İstanbul'a geldi. 
Geçen sezon da kiralık olarak sarı-lacivertli formayı giyen İsviçreli futbolcu, sağlık kontrolünden geçerek takıma katılacak.

Ziegler, havalimanında yaptığı açıklamada, Fenerbahçe'ye tekrar dönmekten mutlu olduğunu belirterek, takımı için elinden geleni yapacağını ifade etti.

Bonservisi İtalya'nın Juventus kulübünde bulunan Ziegler, geçen sezonun ardından Fenerbahçe'den ayrılmış, Rusya'nın Lokomotiv Moskova takımında kiralık olarak forma giymişti.