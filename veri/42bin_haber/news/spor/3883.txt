"Sıralamada ilk 5 içinde yer almak istiyoruz"
Körfez Futbol Kulübü Teknik Direktörü Ahmet Yıldırım, ligin 2'nci devresindeki sıralamada, ilk 5 arasında yer almak istediklerini söyledi.Yıldırım, yaptığı açıklamada, eksik gördükleri mevkilere futbolcu transfer etmek için çalıştıklarını belirterek, 10 futbolcuyla yollarını ayırdıklarını hatırlattı.

Kadroya dahil edecekleri futbolcuların kulübün hedeflerine hedef katacak yapıda olmasına dikkat ettiklerini ifade eden Yıldırım, Ligin 2'nci devresindeki sıralamada, ilk 5 arasında yer almak istiyoruz. Bu hedefler doğrultusunda çalışıyoruz, istediğimiz futbolcularla anlaşma sağlamız halinde sahada farklı bir Körfez Futbol Kulübü mücadele edecek diye konuştu.

Ligin ilk devresinin sonra ermesinin ardından futbolculara 4 gün izin verdiklerini kaydeden Yıldırım, çalışmalara zaman kaybetmeden başladıklarını belirtti.

Yıldırım, Antalya'daki kampa kadar futbolculara yükleme yaptıklarını ifade ederek, Ligin birinci devresinde 2 maç üst üste kazanamadık. Kazanma arzusunu yakalayabilirsek ikinci devreden itibaren üst üste kazanmayı gerçekleştireceğimize inanıyorum şeklinde konuştu.