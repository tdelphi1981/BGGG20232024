"Taraftarın desteğiyle puan vermeyiz"
Denizlispor Basın Sözcüsü Nihat Aracı, taraftarın desteğiyle rakiplerini Denizli'den puansız göndereceklerini söyledi.Ligde yarın Gaziantep Büyükşehir Belediyespor'u konuk edecek Denizlispor, maçın hazırlıklarını tesislerinde yaptığı antrenmanla tamamlayarak kampa girdi.Basın Sözcüsü Nihat Arcı, AA muhabirine yarın oynayacakları maçın çok zorlu geçeceğini, kazanan taraf olmak için sahada her şeyi yapacaklarını belirtti.

Yönetimin teknik ekip ve futbolculara olan güveninin tam olduğunu ifade eden Aracı, Taraftarımızın desteğiyle Gaziantep Büyükşehir Belediyespor'u Denizli'den puansız göndereceğimize inanıyoruz. İkinci yarıda sahamızda oynayacağımız ilk maçta iyi oyun sergileyeceğiz. Alacağımız galibiyet çıkışımızın başlangıcı olacak. İyi bir takım oluşturduk. Taraftarımızdan destek bekliyoruz diye konuştu.

Galibiyetle moralimiz artacak

Teknik direktör Selahattin Dervent ise hafta içerisindeki antrenmanlarda futbolcuların performansının üst seviyelere çıkmasının sevindirici olduğunu söyledi. Ligin en zor maçlarından birini oynayacaklarını söyleyen Dervent, Kazanmak için gereken mücadeleyi sahada göstereceğiz. Zor maç olacak. Galibiyet, moral ve motivasyonumuzu artıracak diye konuştu.