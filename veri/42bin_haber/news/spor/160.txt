'Çıkamamak başarısızlık'
'Gruptan çıkamamak benim ve takımım adına bir başarısızlıktır. Bazen aşırı özgüven bize zarar veriyor. Bir çok arkadaşımız da Şampiyonlar Ligi'nde ilk kez oynuyor. Bu bizim için bir dezavantaj'
 Fatih Terim, takımının Avrupa'daki performansıyla ilgili düşüncelerini kamuoyuyla paylaştı. Telegol'e telefonla bağlanan Terim, 'Bazı arkadaşlarımızla taktiksel olarak fazla beraber olamadık. İşleri rayına oturtmak için takımı 26 kişi kampa aldım. Takımı baskı altına almaya kimsenin hakkı yok. Oyuncularıma bu baskı yapılmasın. Gruptan çıkamamak benim ve takımım adına bir başarısızlıktır. Ama oyuncularımı kupaya götürmek için bir sürü yok var' dedi.
 ŞAMPİYONLAR Ligi'nde kaç kişi oynadıklarının da önemli olduğunu dile getiren Terim şu açıklamalarda bulundu: 'Bir çok arkadaşımız ilk defa oynamış. Gerek yerli gerek yabancı. Bahane olarak görmüyorum. Sadece detay. Kamuoyu ligde de 'Rüya takım' benzetmesiyle bizi erken havaya soktu. Ben buna daha ilk günden itiraz ettim. 
 ŞAMPİYON İLAN EDİLDİK
 KAMUOYU da 'G.Saray bu sezon açık ara şampiyon olacak' gibi hazırlandı. Aşırı güven bazen zarar veriyor. Takım halinde kötü savunma yapmamız bizim en büyük eksiğimiz. Hamit Altıntop ve Amrabat inanıyorum ki zamanla çok daha iyi olacak. Uyum sürecini aşmak hiç de kolay değil.'
  