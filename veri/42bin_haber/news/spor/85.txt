Bilardo camiasının acı günü
Bilardo Federasyonu'nun bugün yapılan olağan genel kurulunda Uğur Kurugöllü başkanlığındaki yeni yönetim kuruluna yedek listeden giren Ali Özen, hayatını kaybetti.
 Bilardo Federasyonu Başkanı Uğur Kurugöllü, AA muhabirine yaptığı  açıklamada, Ali Özen'in uzun süredir sağlık sorunları nedeniyle yaşam mücadelesi  verdiğini belirterek, ''Özen'in beyninde büyük bir ur vardı. Ağır hasta olduğu  için kendisini yedek listeye almıştık. Adana'dan üzüntülü haberi az önce aldık.  Allah rahmet eylesin. Yakınlarına başsağlığı diliyorum'' diye konuştu. Özen'in cenazesi yarın Adana'da toprağa verilecek. 