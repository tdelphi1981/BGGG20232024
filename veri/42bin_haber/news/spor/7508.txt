Dünyanın en iyileri listesinde ilk 100'de iki Türk takımı
Uluslararası Futbol Tarihi ve İstatistikleri Federasyonu'nun (IFFHS) 'Dünyanın En İyi Futbol Takımları' ocak ayı değerlendirmesinde Beşiktaş ve Trabzonspor büyük düşüş yaşadı.

IFFHS'nin, dünyada futbolda ileri gitmiş ülkelerdeki spor yazarları ve otoritelerin oylarıyla belirlediği, kulüplerin ulusal ve uluslararası organizasyonlarda oynadığı maçlar baz alınarak yapılan değerlendirmede, 1 Şubat 2012 ile 31 Ocak 2013 tarihleri arasındaki son bir yıllık süreyi kapsayan rapor açıklandı.

Bu sezon Avrupa kupalarında mücadele edemeyen ve son haftalarda ligde istikrarsız sonuçlar alan Beşiktaş, ocak ayında 100 sıra birden gerileyerek, 282. sıradan 382. sıraya kadar indi.

Trabzonspor ise ocak ayı değerlendirmesinde en büyük düşüşü yaşayan Türk takımı oldu. Bordo-mavililer, tam 120 sıra birden düşerek, 223. sıradan 343. sıraya geriledi.

-İlk 100'de 2 Türk takımı-
IFFHS'nin değerlendirmesinde Fenerbahçe ile Galatasaray, ilk 100 içinde yer alan Türk takımları oldu.

Fenerbahçe, bir önceki aya göre 9 sıra gerileyip, ocak ayını 34. sırada tamamladı. Galatasaray da 15 sıra düşüş yaşayıp, 96. sırada yer aldı.

Bursaspor'un 113. sırada bulunduğu değerlendirmede, Eskişehirspor 117., Kardemir Karabükspor 343., Sivasspor ve Medical Park Antalyaspor da 422. sıraya yerleşti

-Barcelona zirveyi bırakmadı-
IFFHS'nin 'Dünyanın En İyi Futbol Takımları' değerlendirmesinde İspanyol devi Barcelona, 307 puanla ocak ayını da zirvede tamamladı. Barcelona, son raporla birlikte 53. kez zirvede yer aldı.

Arda Turan'ın formasını giydiği İspanyol temsilcisi Atletico Madrid, 298 puanla 2. sıraya yükseldi. İngiliz ekibi Chelsea ise 281 puanla 3. sıraya geriledi.

-İlk 10 ve Türk takımları-
IFFHS'nin aylık olarak yayımladığı 'Dünyanın En İyi Futbol Takımları' raporunun ocak ayı değerlendirmesinde ilk 10 sırada yer alan takımlar ile Türk ekiplerinin sıralaması şöyle: Sıra Takımlar Ülke Puan Geçen ay 1. Barcelona İspanya 307 1 2 Atletico Madrid İspanya 298 3 3. Chelsea İngiltere 281 2 4. Boca Juniors Arjantin 278 3 5. Bayern Münih Almanya 274 6 6. Corinthians Brezilya 273 5 7. Real Madrid İspanya 269 7 8. Olympique Lyon Fransa 230 10 9. Borussia Dortmund Almanya 226 9 10. Universidad Şili 226 13 - - - - - 34. Fenerbahçe Türkiye 187 25 96. Galatasaray Türkiye 127 81 113. Bursaspor Türkiye 117,5 97 117. Eskişehirspor Türkiye 112,5 123 343. Trabzonspor Türkiye 68,5 223 343. K.Karabükspor Türkiye 68,5 300 382. Beşiktaş Türkiye 64,5 282 422. Sivasspor Türkiye 61 313 422. M.Park Antalyaspor Türkiye 61 361