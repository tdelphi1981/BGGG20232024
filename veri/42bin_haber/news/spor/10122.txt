TFF'den Adana Demirspor'a ziyaret
Türkiye Futbol Federasyonu (TFF) Profesyonel Kurulu'nun, Adana Demirspor'u ziyaret ettiği bildirildi.Kulüpten yapılan açıklamaya göre, TFF Yönetim Kurulu Üyesi ve Profesyonel Kurul Başkanı Arif Koşar, TFF Profesyonel Kurul Başkan Yardımcısı ve Yönetim Kurulu Üyesi Mustafa Beyazlı, TFF Temsilciler Kurulu Başkanı Fatih Tanfer ve TFF Adana Bölge Müdürü Akif Oflaz kulüp tesislerini ziyaret etti. Kulüp Başkanı Önder Serin ile bir süre sohbet eden TFF heyeti, tesisleri gezdi. Ziyarette, TFF Profesyonel Kurul Başkanı Arif Koşar, Kulüp Başkanı Önder Serin'e isminin yazılı olduğu milli takım forması hediye etti.