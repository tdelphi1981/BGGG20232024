Yok böyle maç!
Utah Jazz, Air Canada Centre’da oynanan karşılaşmada Toronto Raptors’ı üç uzatma sonunda 140-133’lük skorla mağlup etti. 
Bu karşılaşmada temsilcimiz Enes Kanter, kenardan gelerek 12 dakika süre aldığı mücadeleyi 1 sayı- 3 ribaund ile tamamladı. 
Utah’da Paul Millsap 34 sayı- 9 ribaund ile oynarken, Al Jefferson 24 sayı- 17 ribaund- 3 asist- 2 top çalma ve Mo Williams da 17 sayı- 3 ribaund- 14 asistle maçı tamamladı. 
Toronto Raptors’ta ise DeMar DeRozan 60 dakika oyunda kaldığı karşılaşmada 37 sayı- 8 ribaund- 6 asistlik bir oyun ortaya koydu. Linas Kleiza ile Jose Calderon’ın 20’şer sayı kaydettiği mücadelede ayrıca Andrea Bargnani de 19 sayı- 8 ribaund ile mücadeleyi noktaladı. 
Diğer yandan Milli oyuncumuz Ersan İlyasova’nın 2 sayı- 7 ribaund- 2 asistle oynadığı karşılaşmada Milwaukee Bucks, Wells Fargo Center’da Philadelphia 76’ers’ı 105-96’lık skorla mağlup etti. 
Milwaukee Bucks Brandon Jennings adına 33 sayı- 5 ribaund- 8 asistle oynarken, Philadelphia 76’ers’da ise Jru Holiday 25 sayı- 6 asistle maçı tamamladı.