"Galatasaray Galatasaray'dır"
Kayserispor teknik direktörü Prosinecki, Pazar günü karşılacakları lider Galatasaraydan çekinmediklerini belirtti.Kayserispor teknik direktörü Prosinecki, Pazar günü karşılacakları lider Galatasaraydan çekinmediklerini, rakibin sadece Drogba ve Sneijderden ibaret olmadığını belirterek, "Galatasaray, Galatasaray'dır. Hiçbir oyuncularına özel önlem almayacağız. Onlar da, biz de kompakt ve açık futbol oynayan ekipleriz" dedi. İkinci yarıda topladığı puanlarla hızlı bir tırmanışa geçen ve son 8 maçta 5 galibiyet, 2 beraberlik ve 1 yenilgi alan Kayserisporun Hırvat teknik direktörü Robert Prosinecki, Galatasaray karşılaşmasıyla ilgili şu değerlendirmede bulundu:

"OYUNCULARIMI EKSTARADAN MOTİVE ETMEYE GEREK YOK"

"Güzel bir maç olacağından kimsenin kuşkusu olmasın. İki ekipte açık oynuyor. Çok keyifli ve güzel bir maç olacak. Pazar günü o saatte şehirde daha iyi bir etkinlik ve aktivite olmayacaktır diye düşünüyorum. Stat full olacak. Böyle maçlarda oyuncuları ekstradan motive etmenize gerek yok. Hazır hale getirmenize dışardan katkıya gerek yok. Oyuncularımız kendiliğinden motive olurlar. Galatasaray maçının havasına girmişlerdir. Tüm faktörler değerlendirildiğinde, her iki takımında galibiyet şansı var"

"GALATASARAY SADECE DROGBA VE SNEİJDER DEĞİL, DİĞER FUTBOLCULARI UNUTMAMAK LAZIM"

Dider Drogba ve Wesley Sneijdere özel önlem alıp almayacağı şeklindeki soruya Kayserispor teknik direktörü Robert Prosinecki, "Sneijder ve Drogbanın bizimle oynayacakları maçtaki katkısı diğer oyuncular kadar olur. Galatasarayı sadece Sneijder ve Drogbaya indirgemek, Galatasaraylı diğer oyunculara haksızlık olur. Galatasaray kaliteli oyunculardan kurulu. Zaten gerek Türkiye liginde gerekse Şampiyonlar liginde geldiği yerden belli. Bu iki yıldız oyuncuya özel önlem almayacağız. zira, Galatasaray takım halinde oynayabilen kompakt bir takım. Neyle karşılaşacağımızın farkındayız. Bizde iyi futbol oynamaya çalışan takımız. Shalke maçının sonucu da onlar için önemli. Galatasaray her zaman Galatasaraydır. Bilinmeyen bir şey yok. Kayserispor olarak bizde sahaya çıkıp performansımızı en iyi şekilde sergileyeceğiz. Sahadakiler ve tribünlerdekiler için güzel bir maç olacağından eminim" yanıtını verdi.

GALATASARAY'LI CEYHUN "BEN PROFESYONELİM"

Kayserisporun devre arasında kiralık olarak renklerine kattığı Galatasaraylı Ceyhun Gülselam, eski takımına karşı oynayacağı karşılaşmada duygusallık yaşamacağını belirterek
"Ben,. Profesyonelim. Sahaya çıkar oynarım" dedi. Son haftaların gözde oyuncusu Ceyhun, gazetecilere "Son haftalarda takım olarak iyi sonuçlar alıyoruz. Bunu da önümüzdeki maçlarda da sürdürmek istiyoruz. Bu hedeflerimize ulaşmak için çok öneml. İnşallah galip geliriz. Profesyonel futbolcuyum. İşime bakıyorum. Benim açımdan herhangi bir değişiklik olmayacak" şeklinde konuştu