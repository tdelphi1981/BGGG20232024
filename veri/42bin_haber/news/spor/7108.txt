Federasyonsuz 11 altın kemer
Budo Sporları Derneği Başkanı Taner Yalçıntaş, federasyon olmadıkları için sporlarından insanların fazla haberdar olmadığını ancak 2 yılda 11 sporcunun altın kemer kazandığını söyledi.Taner Yalçıntaş, AA muhabirine yaptığı açıklamada, budonun tüm uzak doğu sporlarının temelini oluşturduğunu, dünyada budo yapan 100 binlerce insan olduğunu, ancak Türkiye'de bu sporun 2010 yılı itibarıyla faaliyete geçmesine rağmen henüz federasyon olamadığı için yeterince tanınmadığını belirtti.
Türkiye'de budoyla uğraşan kadın sporcu sayısının diğer uzak doğu sporlarına oranla fazla olduğuna dikkati çeken Yalçıntaş, Yaklaşık 2 bin sporcumuz var. Bunların yaklaşık 450'si bayan sporcu. Bayan sporcularımız da budo sporuna ilgi gösteriyorlar, severek yapıyorlar, bu da bizi çok mutlu ediyor diye konuştu.

11 altın kemer kazandık

Federasyon olabilmek için çalışmalara hızla devam ettiklerini ifade eden Taner Yalçıntaş, şöyle konuştu:

2011 yılında, 26 ülkenin katılımıyla İstanbul'da gerçekleşen Asya şampiyonasına, 16 sporcuyla katıldık. Şampiyona'da 9 sporcumuz 1'inci, 4 sporcumuz 2'inci ve 1 sporcumuz da kendi kategorisinde 3'üncü oldu. 2012 yılında, Budo Sporları Derneği olarak ülkemizi yurt dışında 3 defa temsil etme fırsatı bulduk. 34 ülkenin katılımıyla gerçekleşen Bosna Dünya Şampiyonası'na, 24 sporcumuzla katıldık. Şampiyonada başarı oranımız oldukça yüksek, henüz federasyon olmadığımız için kimsenin haberi yok ama biri bayan 11 sporcumuz altın kemer kazandı.

Yalçıntaş, sporcuların Almanya ve İran'da düzenlenen yarışmalarda ise çeşitli dereceler elde ettiklerini söyledi.

En çok talep miniklerden

Yalçıntaş, budonun felsefesinin, lider ruhlu insanlar yetiştirmek olduğunu vurgulayarak, Veliler, budo disipliniyle çocuklarının, tavırlarının olumlu anlamda değiştiğini söylüyor. Bu bizim için çok önemli dedi.

Sporcuların, Budo Federasyonu'nun altyapısını oluşturabilmek ciddi bir şekilde çalıştıklarını belirten Yalçıntaş, Antrenörlerimiz, sporcularımızı 6 yaşından itibaren yetiştirmeye başlıyor. Fakat sporcularımızın müsabakalara katılabilmeleri için 10 yaşını doldurmaları gerekiyor. Sporcularımız, koruyucuları olmadan antrenman dahi yapamıyor, buna çok önem veriyoruz. Sporcularımızın sağlığını önemsediğimiz için de, aileler bu spora çocuklarını gönül rahatlığıyla gönderiyor diye konuştu.

Türk bayrağını göndere çektirmek istiyorum

Budo sporuyla uğraşan 16 yaşındaki Hilal İrem Binici de, 2 yıldır budo sporu yapıyorum. Ankara Şampiyonasında 1'inciliğim var. İleride başka bir mesleğim olursa, hobi olarak devam ettirmek istiyorum dedi.
Yusuf Kubilay Atay ise Türkiye Şampiyonası'nda, 1'inci oldum, bu sporu kariyer amaçlı yapıyorum. Avrupa'ya gidip, Türk bayrağını göndere çektirmek istiyorum diye konuştu.