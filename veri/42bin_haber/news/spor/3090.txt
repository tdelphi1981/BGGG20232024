İlk 4 hafta gelibiyetlerinin mutluluğu
Tekerlekli Sandalye Basketbol 1. Ligi ekiplerinden Ordu Belediyesi Tekerlekli Sandalye Basketbol Takımı'nda ligin ilk 4 haftasında alınan galibiyetlerin mutluluğu yaşanıyor.Ordu Belediyesi Basketbol Şube Sorumlusu Cevat Karagöl, AA muhabirine yaptığı açıklamada, ligde kayıpsız bir şekilde yollarına devam ettiklerini belirtti.
Lig'de oynanan 4 maçın tamamını kazanarak çok iyi bir başlangıç yaptıklarını ifade eden Karagöl, Hedefimiz bu şekilde devam ederek Süper Lig'deki yerimizi yeniden almak dedi.

Takımın başarılarına devam etmesi için yoğun ve disiplinli bir şekilde çalıştıklarını belirten Karagöl, şunları kaydetti:
Lig'de 4 maç oynadık. Bu maçların ikisini içeride ikisini ise deplasmanda oynadık. Oynadığımız 4 karşılaşmadan da sahadan galibiyetle ayrılmasını bildik. Bu haftaki rakibimiz de İstanbul Engelli Yıldızlar Tekerlekli Sandalye Basketbol Takımı. İnşallah hafta sonu sahamızda karşılaşacağımız İstanbul Engelli Yıldızlar Tekerlekli Sandalye Basketbol Takımını yenerek lig'de 5'te 5 yapmak istiyoruz. Bunun içinde antrenmanlarımızı sürdürüyoruz. Günde tek antrenmanla çalışmalarını sürdüren ekibimiz antrenörümüz Cem Aslan'ın yönetiminde eksiklerini gideriyor. Pazar günü saat 13.00'da Atatürk Spor Salonunda oynayacağımız bu maça tüm Orduluları davet ediyoruz. Taraftarlarımız maçlarımızı lütfen takip ederek bizlere destek versin. Bu sezon taraftarlarımızın da desteği ile Süper Lig'e çıkmak istiyoruz. Bu konuda çok kararlıyız.
Karagöl, takımda her hangi bir eksiğin olmadığını sözlerine ekledi.