Sarıyer, TFF'ye olan borcu nedeniyle transfer yapamıyor
Sarıyer, Türkiye Futbol Federasyonu'na (TFF) olan 250 bin lira borcundan dolayı transfer yapamıyor.
Ligin ikinci yarısı öncesinde takım kaptanlarından kaleci Ethem Bayburt ile birlikte Turgay Koyuncu, Tevfik Işık, Yunus Altun, Ünal Nuroğlu ve Hüseyin Kayıkçı ile yollarını ayrılan Sarıyer, TFF'ye olan borçları nedeniyle kadrosunu güçlendiremiyor.

Kulüp genel kaptanı Faruk Yılmaz, yaptığı açıklamada, Takımımızı güçlendirme adına transfer yapacağız ama TFF'ye 250 bin lira borcumuz var. Bu borç nedeniyle transfer kısıtlamamız bulunuyor. Önümüzdeki hafta sonuna kadar bu borcu ödeyip, biri kaleci olmak üzere 3-4 oyuncu ile kadromuzu güçlendirmek istiyoruz diye konuştu.

Kulübün eski başkanlarından Mehmet Akdağ'ın yaptığı özel mukaveleler sonucunda zor durumda kaldıklarını savunan Yılmaz, Üç sene öncesinden Mehmet Akdağ döneminde, futbolcularla özel mukaveleler yapılmış. Kendisi bunları kasasında saklamış. Yönetim değişince de mukaveleleri futbolculara vermiş. Göreve geldiğimizde 1 milyon 200 bin lira borç vardı. Bu borcun 1 milyon liraya yakın olan kısmını ödedik. 250 bin lira borcumuz kaldı ifadelerini kullandı.

Devre arası çalışmaları hakkında da konuşan Yılmaz, hazırlıklarını İstanbul'da sürdürdüklerini ve 12 gün sürecek kamp çalışmaları için bu akşam Antalya'ya gideceklerini söyledi.