Final öncesi bir araya geldiler
Spor Toto Kadınlar Türkiye Kupasında finale kalan Fenerbahçe ve Galatasarayın antrenör, oyuncu ve menajerleri kupa finalinin basın toplantısında buluştular.
6 Ocak Pazar günü Antalya Kepez Belediyesi Spor Salonunda oynanacak ve saat 15:00de başlayacak olan final maçı öncesinde Ramada Plaza Antalya Hotelinde yapılan basın toplantısında Fenerbahçeden başantrenör Roberto Iniguez, menajer Didem Akın ve Sarı-Lacivertlilerin tecrübeli oyuncusu Esmeral Tunçluer yer alırken, Galatasaraydan ise toplantıya başantrenör Ekrem Memnun, menajer Müge Erdem ve oyuncu Şebnem Kimyacıoğlu katıldılar. 
Memnun: "Alba Torrens oynayacak"

Son 3 yıldır kupayı müzesine götüren Galatasaray takımının başantrenörü Ekrem Memnun, Sezon başındaki hedeflerden birisi kupayı kazanmaktı ve artık bunu gerçekleştirecek duruma geldik. Çok güçlü bir takıma karşı oynayacağız. Fenerbahçenin iyi oyunculardan kurulu ve organize olmuş bir rakip olduğunu biliyoruz. İki ekip de birbirini çok iyi tanıyor ve bizim için bu maçın kolay olmayacağının farkındayız. Amaçladığımız oyun karakterini ve mücadeleci ruhu sahaya yansıtmamız gerekiyor. Son dönemde özellikle savunmada ufak tefek düşüşler yaşadık. Yarınki maçta bunu düzeltmek istiyoruz çünkü savunma bizim için vazgeçilmez bir faktör. Öte yandan sakatlıkları olan oyuncularımızdan Alba Torrens rehabilitasyon sürecini bitirdi ve oynamaya hazır. Final maçında kadroda olacak ve maçta forma giyecek. Nevriye Yılmaz ise tedavi sürecini bitirmiş olmasına rağmen antrenman ve kondisyon eksiği var. Yarınki maçta kendisini kullanmayı düşünmüyorum ama asıl kararı Nevriye ile konuştuktan sonra vereceğiz dedi. 
Iniguez: "Herkesin beklediği final oldu"

Sezon başında Cumhurbaşkanlığı Kupası maçında ve TKBLde ezeli rakibi Galatasarayı mağlup etme başarısını gösteren Fenerbahçenin başantrenörü Roberto Iniguez, Herkesin beklediği final oynanacak ve şunu yinelemek istiyorum ki bu maçta favori olmayacak. Cumhurbaşkanlığı Kupası ve ligdeki maçtan çok farklı bir mücadele olacağı kesin. Ben şu noktada rakibimizin kim olduğuyla ilgilenmektense kendi takımıma ve oyuncularımın performanslarına bakıyorum. Onların form durumları benim için daha önemli. Finale zorlu iki maç sonrasında geldik; ilki beklediğimiz gibi çekişmeli geçerken, yarı finalde 20 dakika kadar iyi oynayarak kazandık. Finalde de en iyi şekilde oynayıp bu performansımızı 40 dakikaya yaymamız lazım. Bizim, bu tip maçlara her zaman hazır olmamız gerekiyor çünkü bir taraftan ligde mücadele ederken bir yandan da Avrupada hedefimiz doğrultusunda yürüyoruz. Şimdi bu zorlu maçların arasında Galatasarayı bu sezon üst üste 3. kez yenerek kupaya ulaşmamız gerekiyor. Yalnız tüm bunların dışında bizler antrenör ve oyuncu sıfatlarının öncesinde birer insanız. Bu nedenle Sylvia Fowlesın yaşadığı üzüntüyü ben de paylaşıyorum ve kendisine başsağlığı diliyorum şeklinde konuştu. 
Sarı Kırmızılı ekibin oyuncusu Şebnem Kimyacıoğlu da bu kupanın sezon başında koydukları hedeflerden biri olduğunu dile getirirken, Turnuvaya hırslı ve istekli başladık ve aynı şekilde de devam edeceğiz. Umuyorum ki yarın üstün gelen biz oluruz ve kupayı kazanırız dedi.  
Fenerbahçenin oyuncusu Esmeral Tunçluer ise Sylvia Fowlesa başsağlığı dileyerek sözlerine başlarken, Zorlu maçlar oynayarak buraya geldik. Artık önümüzde son 40 dakika var. Diliyorum ki yarın her şey bizim lehimize gelişir ve buradan mutlu ayrılan taraf biz oluruz yorumunda bulundu. 
Galatasaray Menajeri Müge Erdem, Antalyada güzel bir organizasyonda kupa heyecanı yaşadıklarını söylerken, Sekiz takımın arasından finalistlerden biri olmayı başardık. Daha önce de belirttiğimiz gibi sezon başında koyduğumuz hedeflerden biri olan bu kupayı kazanmak istiyoruz. Fowlesın yaşadığı acı durum karşısında ABDye cenazeye gitmesi dışında bir eksiğimiz bulunmuyor. Arkadaşlarının kendisini aratmayacağına inanıyorum. Antalyadan galibiyetle ayrılmak ve bu kupayı 10. kez müzemize götürmek istiyoruz dedi. 
Sarı Lacivertli ekibin menajeri Didem Akın ise takımın durumunun gayet iyi olduğunu belirtirken Hedefimiz tabii ki bu kupayı kazanmak. Eksik veya sakat oyuncumuz bulunmuyor. Bunun için iyi çalıştık ve biz de bu kupayı 10. kez kazanmak istiyoruz. Taraftarlarımızla beraber Antalyada bu kupayı kaldıracağımıza inanıyorum diye konuştu.