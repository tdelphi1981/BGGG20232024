Terim 'sir' oldu
CEO seviyesinde yer alan 6 direk törden biri olan Fatih Terim, yarınki Divan'da üyelere seslenecek. Başarılı hoca artık transferleri, alt yapıda uygulanacak sistemleri ve maddi tabloyu kendi yönetecek
 YASEMİN AKBULUT
 G.Saray'da uzun süredir üzerinde konuşulan konu nihayet hayata geçiriliyor. Teknik patron Fatih Terim, yarınki Divan Kurulu toplantısına 'Futbol Direktörü' sıfatıyla çıkacak. G.Saray Kulübü Divan Kurulu Başkanı İrfan Aktar, kulübün resmi internet sitesinde üyeleri yarınki toplantıya davet ederken, gündeme şu not düşüldü: 'G.Saray Spor Kulübü Futbol Direktörü Sn.Fatih Terim tarafından 'Bütün Yönleriyle Futbol' konusunda bilgilendirme.'
 AKTAR'IN DAVET YAZISINDA BELiRTiLDi
 AKTAR'IN davet yazısında da belirtildiği gibi Terim, artık yalnızca bir teknik direktör değil, G.Saray'da futbolun patronu... Kulüpte büyük yeniliklere imza atan Başkan Aysal'ın hayata geçirdiği projelerden biri olan 'kurumsallaşma' projesi 9 aydır sürdürülen bir çalışma.
 ARTIK DAHA ETKiN ROL ALACAK
 HER konuda tüm çalışma ve faaliyetleri profesyonel yöneticilere bırakma kararı alan Aysal'ın büyük yetkiler vereceği 6 direktörden biri Fatih Terim. Kartvizitinde artık 'Futbol Direktörü' yazan Terim, şimdi futbol takımından değil, futbol adına kulüpte alınacak her türlü kararı tayin edecek ve bütün operasyonlarda etkin rol oynayacak.
 iNGiLiZ SiSTEMiNDEN FARKI YOK
 FUTBOL takımının dışında Fatih Terim bu atama ile birlikte transfer operasyonlarını, oyuncular için belirlenecek bütçe uygulamasını, scout izleme ekiplerini, alt yapıda uygulanacak sistemler ve maddi yönetim gibi Florya'da yapılacak her türlü politikayı yönetecek. Türk futbolunun 'İmparator'u Terim, aynı İngiltere'de uygulanan menajerlik sistemindeki gibi kulüp içinde futbolla ilgili her türlü yetkiye sahip olacak.
 iŞTE KURUMSALLAŞMA ŞEMASI...
 FUTBOL Direktörlüğü'nün yanı sıra G.Saray'ın yeni organizasyon şemasında faal olarak belirlenen 6 önemli fonksiyon ise şunlar: Kulüp İdari Direktörü, Stadyum Organizasyonları, Strateji ve Proje Geliştirme, Mali İşler ve Kurumsal Hizmetler, Ticaret ve Medya Direktörü.