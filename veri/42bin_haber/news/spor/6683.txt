Yüzde 88'in sırrı
Sarı kırmızılılar, sezonun ilk 6 ayındaki mali verileri göz önüne alındığında rakiplerine fark attı. Rakamlara göre Cimbom, Beşiktaş, F.Bahçe ve Trabzonsporu geride bıraktı.
BORSADA da, Aslan payı Galatasarayın... Sarı kırmızılı kulüp, sezonun ilk 6 ayı baz alındığında mali ve finansal verilerde ezeli rakiplerine karşı büyük üstünlük kurdu. Cimbom, Beşiktaş, F.Bahçe ve Trabzonspora büyük fark attı. G.Saray, 138.4 milyon TL (yüzde 88 arttı) ile en fazla gelir elden kulüp olurken, Fenerbahçe 114 milyon TL ile rakibini izledi. Büyük bir mali sıkıntının içinde olan Beşiktaş 78.3 milyon TL gelir sağlarken, geçen sene şampiyonlar liginden 55 milyon TL gelir elde eden Trabzonspor, bu sezon 28.9 milyon lirada kaldı. 
ŞAMPİYONLUKTAN 30.1 MİLYON LİRA GELDİ 
LİGDE geçen sezon uygulanan Süper Finalin son maçında şampiyonluğu yakalayan Galatasaray için bu kupanın parasal karşılığı 30.1 milyon lira oldu. Devler Liginde yoluna devam eden Cimbomun, buradan elde edeceği gelirin de 60 milyon TLnin üzerinde olacağı tahmin ediliyor.
Süper Finalin son maçında şampiyonluğu Galatasaray yerine Fenerbahçe almış olsaydı, Aslan ikinci sıraya gerileyecekti. Sarı kırmızılılar, ezeli rakibinin sahasında elde ettiği şampiyonluk sonrası büyük bir gelir elde etti ve yeni sezonun devre arasında bu paralarla Didier Drogba ile Wesley Sneij-derin mâliyetini karşıladı.  
ASLANIN GELİRLERİ İKİ KATINA YÜKSELDİ 
GELİRİNİ en fazla artıran kulüp, Şampiyonlar Ligi ve lisanslı ürün gelirlerinde büyük artış sağlayan Galatasaray oldu. Sarı kırmızılı ekip gelirini yüzde 88 yükseltti. F.Bahçe yüzde 7, Beşiktaş yüzde 5, Trabzon ise yüzde 64 gelir kaybetti. Sezonun ilk 6 ayında kulüplerin zararı 83 milyon lirayı buldu.
En çok zarar eden takım 32.9 milyon lira ile G.Saray olurken, onu 25.5 milyon lirayla Trabzon izledi. FEDA sezonunu yaşayan Beşiktaş, geçen sene aynı dönem için 70 milyon lira olan zararını 20.6 milyon liraya indirebildi. F.Bahçe tüm kulüpler içinde en az zarar rakamını açıkladı; 4.2 milyon lira... 
Gelir/maaş oranı yüzde 68 
Cimbomu bekleyen tehlike 
DÖRT kulüp sezonun ilk 6 ayında futbolculara adeta servet ödedi. G.Saray 93.7 milyon TL ile birinci sırada yer aldı. F.Bahçe 67,3 milyon TLlik gideri ile bu konuda ikinci sıradaki bulunurken Beşiktaş 40 milyon TL, Trabzonspor 39.9 milyon TL maaş ödedi. 
Ancak burada G.Saraya kötü haber gelebilir. UEFAnın gelir/maaş ortalama sınırı yüzde 70 iken, G.Sarayda bu limit yüzde 68e dayandı. Önümüzdeki dönemin bilançosunda bu oran düşmezse, Aslan zor günler yaşayabilir. 
BİR GÖRÜŞ 
Kerem Akbaş - (Spor ekonomisti) 
Gelir konusunda en kilit nokta Devler Ligi  
TRABZONSPOR, geçen sezon kâr açıklayan tek kulüptü ve bunun en büyük sebebi, Şampiyonlar Ligiydi. Bu etki şimdi Galatasarayda kendini gösteriyor. Kulüplerin yayın gelirlerinden aldıkları tutarların bir anlam ifade edebilmesi için Şampiyonlar Ligine 2, Avrupa Ligine en az 3 takımla katılmak gerekiyor. İki sezon art arda Şampiyonlar Ligine gitmek, maddi anlamda rakiplere fark atmanın en kolay yolu. Ayrıca Beşiktaşın, Galatasaray ve Fenerbahçenin arkasında kalmasının ana sebebi, stat gelirinin oldukça sınırlı olması. Beşiktaş yakın gelecekte yeni ve modern bir stada kavuşmaz ise her sezona 1-0 geride başlayacak. 
DÖRT BÜYÜKLERİN GELİRLERİ 
KULÜP GELİR (Milyon TL)
·Galatasaray 138.4
·Fenerbahçe 114
·Beşiktaş 78.3
·Trabzonspor 28.9 
EN AZ ZARAR FENERBAHÇEDE 
KULÜP ZARAR (Milyon TL)
·Galatasaray 32.9
·Trabzonspor 25.5 
·Beşiktaş 20
·Fenerbahçe 4.2 
KULÜPLERİN MAAŞ ÖDEMELERİ 
TAKIM ÖDEME (MilyonTL)
·Galatasaray 93.7
·Fenerbahçe 67.3
·Beşiktaş 40
·Trabzonspor 39.9 
ÜÇ DEV GELİRDE EKSİYE İNDİ 
KULÜP GELİR (Yüzde)
·Galatasaray 88
·Fenerbahçe - 7
·Beşiktaş - 6
·Trabzonspor - 64