25 yaşındakilere genç diyorlar
Toraman: Milli Takım'da her dönem gençleştirme yapıyorlar. 25'lik futbolculardan genç mi olur?
 Beşiktaş'ın kaptanı İbrahim Toraman, yıllardır seçilemediği Milli Takım hakkında sert konuştu: 
 'Kadroya neden alınmadığımı bilmiyorum. Açıkça söylemek gerekirse, çok iyi performanslar sergilediğimi düşünüyorum. Milli Takım forması giydiğim maçları genellikle kazandık. Biz bu konuda kendimizi kandırıyoruz.
 YILLARDIR gençleştirme operasyonları yapıyoruz. En ufak başarısızlıkta, her şeyi siliyoruz. Milli Takım'da genç, yaşlı oyuncu deme lüksümüz yok. Ne kadar başarılı oyuncu var ki. İlla genç oynayacak diye bir şey yok. Sanki her yıl kupalara gidiyoruz. Bir de 25 yaşındaki oyuncuları çağırıyorlar. Bunlara genç diyorlar. Benim bildiğim 18 yaşındaki oyunculara genç derler. Kim iyiyse o formayı giymeli.'