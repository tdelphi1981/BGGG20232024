Fenerbahçe'ye Nicollin'den müjdeli haber!
Montpellier Başkanı Louis Nicollin, Younes Belhanda transferi için olumlu sinyaller verdi.
Younes Belhanda'nın transferini bekleyen Fenerbahçe taraftarına Montpellier Başkanı Louis Nicollin'den sevindirici açıklamalar geldi.

Transferdeki agresif tavrından uzaklaştığı görülen Nicollin, La Provence'ye yaptığı açıklamada, "Belhanda için ikinci bir teklif yok. Ödeme planı dışında bir sorun yok. Bonsevisi 3 yıl içinde ödemek istiyorlardı. Fenerbahçe şimdi daha uzlaşmacı bir tavır sergiliyor. Bu şekilde devam edersek, transfer gerçekleşebilir" dedi.

Fenerbahçe'nin ilk başta önerdiği ödeme planına aşırı bir tepki gösteren Nicollin, yaptığı terbiye sınırlarını zorlayan açıklamayla tepki çekmişti.

Belhanda'nın Türkiye'ye gelme konusundaki ısrarının Montpellier cephesinin yumuşamasına neden olduğu iddia ediliyor. Fas Milli Takımı kadrosuna bulunan başarılı orta saha oyuncusu, transferinin kesinleşmesi halinde izin alarak imzaya gelebilecek.