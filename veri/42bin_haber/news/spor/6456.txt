Eskişehirspor
Spor Toto Süper Lig'deki Eskişehirspor-Orduspor maçı ilginç bir olaya sahne oldu.
20. dakikada Ordusporlu Ferhat Öztorun, Eskişehirsporlu Necati Ateş'i ceza sahası içinde çekerek düşürdü. Hakem İlker Meral, bu pozisyonda penaltı noktasını gösterip sarı kartını çıkardı. Ferhat, 5. dakikada da sarı kart görmüştü. Fakat hakem İlker Meral, genç savunmacının ikinci sarı kartı olduğunu yaklaşık 2 dakika boyunca fark edemedi ve oyuncuya kırmızı kartını göstermedi.

İlker Meral, durumu Ferhat'ın saha kenarına gelmesiyle anladı ve 4. hakem Abdulkadir Bitigen ile konuştuktan sonra kırmızı kartını çıkardı. Bir anlamda İlker Meral'i Ferhat kurtardı. Bu olayın ardından penaltıyı kullanan Necati, atıştan yararlanamadı.