Ne kadar kazansa da futbolcu şike yapabilir
Tespit için dinleme ve fiziki takip çalışmalarının yasal olduğuna vurgu yapan Mehmet Berk, futbolcuların bu tarz eylemlere bulaşabileceğine dikkat çekti.
İSTANBULda WOW Hotels&Convention Centerda dün başlayan ve bugün sona erecek FIFA Futbolda Şike ve Yasadışı Bahse Karşı Eğitim ve Önleme Programı Türkiye Çalıştayına Türkiyeyi sarsan 3 Temmuz 2011de başlatılan şike soruşturmasının ve iddianamesinin savcısı Mehmet Berk de katıldı. Çalıştayda Şike ihbarı alsanız ne yaparsınız sorusuna Berk, Şikenin tespiti için dinleme ve fiziki takip gibi çalışmaların yapılması yasal. Futbolcular ne kadar çok para kazansalar da bu tür eylemlere bulaşabilirler cevabını verdi. 
DOĞAN RAHATSIZLIĞINI DİLE GETİRDİ 
ÇalıştayDa, Türkiyede yaşanan 3 Temmuz sürecinden özenle kaçınıldı! TFF Baş Hukuk Müşaviri Avukat Faruk Baştürk ile avukat Hazer Akilin Türkiyede Müsabaka Sonucunu Etkileme başlıklı oturumda dahi 3 Temmuzun lafı edilmedi. Buna karşın bazı sunumlarda şike örnekleri sunulurken barkovizyon perdesine 3 Temmuzdan görüntüler de yanısıdı. Şike yapmış bazı oyuncuların video itirafları da katılımcılarla paylaşıldı. 
Galatasaray Yönetim Kurulu Üyesi Sedat Doğanın çalıştayda sadece bahis şikesinin konuşulmasından duyduğu rahatsızlığı dile getirip üstü kapalı olarak 3 Temmuzun neden konuşulmadığını sordu.  
Doğan, Sportif başarı için maç sonucu değiştirmek de ekonomik bir kazanç sağlıyor. Çünkü artık bir çok kulüp borsaya kote olmuş durumda. Burada her türlü şikeye karşı federasyonların ne tür yaptırımlar uygulayacağına dair bir yol haritasının çıkartılması gerekiyor dedi.  
TÜRKİYEDE 26 KİŞİYE CEZA 
Çalıştay yöneticileri Doğana cevap vermeyip söyledilerini not almakla yetindiler. Çalıştayda TFF yetkilileri Almanyada Bochum Savcılığının yürüttüğü bahis skandalı dosyasının Türkiyedeki yansımalarına dair bilgi verip, bu kapsamda 26 kişinin TFF tarafından cezlandırıldığını kaydettiler. 
Çalıştayın açılışında konuşan TFF Genel Sekreteri Prof. Dr. Emre Alkin, günümüzde futbolda dönen paranın artmasıyla yasadışı unsurların oyunun parasını çalmaya çalıştığını söyledi. Alkin, Günümüzde futbolun saygınlığını, felsefesini, değerini tehdit eden bir kaç unsur var. Bunlarda biri şiddet, diğeri ırkçılık ve ötekiler de yasadışı bahis ile şike. TFF olarak içtenlikle desteklediğimiz bu program, yasa dışı bahis ve şike konusunda yalnızca işbirliği yapmamızı sağlamayacak. Bilgi, birikim ve deneyimlerimizin paylaşılmasıyla dürüst futbol konusunda ortak adımlar atmamıza da vesile olacak diye konuştu. 
BİR GÖRÜŞ 
Alpay Köse-Spor Hukukçusu 
FIFAnın imaj çalışması 
ÇALIŞTAYI izleyen Spor Hukukçusu Alpay Köse, FIFAnın şike olaylarına karşı İnterpol ile işbirliğine gittiğini belirterek, şu tespitleri yaptı: Bunun için İnterpole 20 milyon Euro ödeniyor. Şike gibi, ciddi yasa dışı örgütlerce çok çeşitli yollar ile yapılan bir suçun tespiti ancak polisiye yöntemlerle mümkün olduğundan bu doğru bir girişim prensipte. FIFA ciddi yolsuzluk olayları ile daha önce çok gündeme geldiğinden İnterpol ile yapılan bu çalışma, kamuoyunda bir imaj düzeltme olayı olarak görülmekte. Açıkçası dünkü toplantıda bu kanaati değiştirecek bir etki görüldüğünü söylemek mümkün değil. 