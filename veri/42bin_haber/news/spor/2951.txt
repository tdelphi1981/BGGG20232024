PTT 1. Lig'de ilk yarının ardından...
PTT 1. Lig'de 2012-2013 sezonunun ilk devresinde 33 gol atan Kayseri Erciyesspor en golcü takım, aynı takımda 12 gol atan Gohou da ilk devrenin en fazla gol atan oyuncusu unvanını elde etti.İlk yarıda oynanan 152 maçta, 1461 Trabzon'un 3-0 hükmen galip ilan edildiği Şanlıurfaspor maçı hariç toplam 351 gol atılırken, maç başına düşen gol sayısı 2,31, hafta başına düşen gol sayısı da 20,65 oldu.

Bu süreçte 33 gol atan Kayseri Erciyesspor maç başına 1,94 ortalamasıyla en golcü ekip, en az gol atan takım ise sadece 9 gol atan ve maç başına 0,53 ortalamayla oynayan Göztepe.

-En golcü isim Gohou-

Toplam 135 futbolcunun gol attığı ilk devreyi 12 golle tamamlayan Kayseri Erciyessporlu Gohou, en golcü isim olurken, Gohou'yu 10'ar golle Kahe (Manisaspor), Emrah Bozkurt (Kayseri Erciyesspor), Junior (Adana Demirspor) ve Mbilla (Adanaspor) takip ettiler.

-Bir maçta en fazla gol atanlar-

Ligde 5. hafta Kayseri Erciyesspor'un Adana Demirspor'u 5-1 yendiği maçta Emrah Bozkurt 4 gol birden atarken, 6. haftada Serdar Deliktaş Gaziantep Büyükşehir Belediyesi'nin Karşıyaka'yı 3-0 mağlup ettiği karşılaşmada 3 gol kaydetti.

-Penaltı golleri-

351 golden 267'si ayakla, 52'si kafayla atılırken, takımlar 7 golü kendi kalelerine attı.

25 penaltı golünün atıldığı ligde, penaltı atışından en fazla gol bulan takımlar Adanaspor, Boluspor ve Kayseri Erciyesspor (3) olurken, bu ekipleri Ankaragücü, Manisaspor, Denizlispor, 1461 Trabzon (2), Kartalspor, Bucaspor, Çaykur Rizespor, Torku Konyaspor, Karşıyaka, Samsunspor, Şanlıurfaspor, TKİ Tavşanlı Linyitspor (1) takip etti.

İlk devrede Adana Demirspor, Göztepe ve Gaziantep Büyükşehir Belediyesi penaltı vuruşundan gol atamadı.

-Penaltı kaçıranlar-

Toplam 7 takımın penaltı vuruşundan faydalanamadığı ilk devrede, penaltı atışını kaçıranlar şöyle:
Abdi Aktaş (TKİ Tavşanlı Linyitspor), Mehmet Uslu (Kartalspor), Musa Aydın (Samsunspor), Koray Avcı (Şanlıurfaspor), Nwogbo (Adanaspor), Serdar Deliktaş (Gaziantep Büyükşehir Belediyesi), Zafer Çevik (Bucaspor).

-Kendi kalesine gol atanlar-

Toplam 6 oyuncunun kendi kalesine gol atma şanssızlığı yaşadığı ligde, Göztepe'den Hamza Gezmiş, Karşıyaka maçında iki kez kendi kalesine gol attı.

Ligde kendi kalesine gol atanlar şöyle: Hamza Gezmiş (Göztepe) (2), Efe Özarslan (Bucaspor), Erhan Kartal (Denizlispor), Fatih Kılıçkaya (Kayseri Erciyesspor), Lokman Gör (Samsunspor) Osman Fırat (TKİ Tavşanlı Linyitspor) (1)

-İki takım kafa vuruşuyla gol atamadı-

Toplam 52 golün kafa vuruşlarıyla atıldığı ligde, Çaykur Rizespor ve Göztepe kafa golü atamadı. Adana Demirsporlu futbolcular 6, Kartalspor ve Torku Konyasporlu oyuncular ise 5'er kez kafalarını kullanarak gol buldu.