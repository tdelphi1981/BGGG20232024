Çılgınlık
Sneijder'ın İstanbul'a gelişi, muhteşem oldu. Dünya basını da o anları takip etti
 G.Saraylı taraftarlar, Wesley Sneijder'a çılgın bir karşılama yaptı. Hollandalı yıldız, Milano'dan Lutfi Arıboğan, Sinan Kalpakçıoğlu, eşi Yolanthe Cabau, ağabeyi Jeffrey, babası Barry ve menajeri Soren Lerby ile birlikte saat 16.10'da özel uçakla Atatürk Havalimanı Genel Havacılık Terminali'ne geldi.
 GÖVDE GÖSTERİSİ
 SNEİJDER, G.Saray forması giydi, arabanın açılır tavanından dışarı çıkarak taraftarı selamlarken izdiham oldu. Polisler ezilme tehlikesi geçirdi. Bazı taraftarlar arabanın üzerine çıkarak, Sneijder'ı öpmeye çalıştı. Çılgın karşılamayı dünya basını da izledi. Sneijder, Florya'da Fatih Terim'le tanıştıktan sonra 16.50'de kalacağı Four Seasons Otel'e geçti. Bu sabah, Liv Hospital'de sağlık kontrolünden geçtikten sonra Arena'da imza atacak.