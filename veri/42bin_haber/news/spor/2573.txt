Nobre, Mersin'in '100'ünü güldürdü!
Spor Toto Süper Lig'deki maçta Mersin İdmanyurdu evinde Akhisar Belediyespor'u 2-1 yendi.
MERSİN İDMANYURDU - AKHİSAR BELEDİYESPOR

Stat: Tevfik Sırrı Gür
Hakemler: Abdullah Yılmaz, Serdar Diyadin, Arkın Akgöl

Mersin İdmanyurdu: Özden, Murat Ceylan, Stepanov, De Souza, Culio, Nobre, Ben Yahia, Aydın, Eren, Ömer Aysan, Hakan Bayraktar

Akhisar Belediyespor: Oğuz, Serkan, Merter, Çağdaş, Kenan, Sertan, İbrahima Sonko, Ahmet, Diego, Emrah, Ferreira

Goller: Dk. 11 Ömer Aysan, Dk. 45 Nobre (Mersin İdmanyurdu), Dk. 36 Kenan (Akhisar Belediyespor)

Sarı kartlar: Dk. 37 Hakan Bayraktar, Dk. 40 Aydın ((Mersin İdmanyurdu)

11. dakikada sol kanattan De Souza'nın pasıyla ceza sahası içinde topla buluşan Ömer Aysan, takımını 1-0 öne geçiren golü attı.

18. dakikada Culio'nun serbest atışında topu konuk takımın kalecisi Oğuz uzaklaştırdı. Bu sırada topla buluşan Murat Ceylan'ın vuruşunda meşin yuvarlak auta çıktı.

36. dakikada sağdan gelişen Akhisar Belediyespor atağında topla buluşan Sertan Vardar pasını ceza sahası yayında Kenan Özer'e verdi. Kenan Özer'in vuruşunda kaleci Özden'e çarpan top ağlarla buluştu: 1-1

45. dakikada Culio'nun geliştirdiği atakta topla buluşan Eren'in kafa vuruşunu Nobre tamamladı ve meşin yuvarlak ağları havalandırdı: 2-1

46. dakikada rakip takım oyuncusu Sertan'ın köşe vuruşunda topla buluşan Sonko'nun kafa vuruşunda meşin yuvarlak auta çıktı.

59. dakikada Nobre'nin ara pasıyla ceza sahasında topla buluşan Ben Yahia'nın vuruşunda meşin yuvarlak kaleci Oğuz'da kaldı.

70. dakikada Bueno'nun pasında ceza sahasında topla buluşan Ben Yahia, Çağdaş tarafından ceza sahasında düşürüldü. Hakem Abdullah Yılmaz, pozisyon sonrası penaltı noktasını gösterdi. Takımı adına penaltı atışını kullanan Nobre'nin şutunda kaleci Oğuz, topun ağlarla buluşmasını engelledi. Kaleciden dönen topu takip eden Nobre'nin şutunda meşin yuvarlak auta çıktı.

84. dakikada sağ kanatta topla buluşan Ömer Aysan'ın müsait pozisyonda attığı şutta top kaleci Oğuz'da kaldı.

88. dakikada Ben Yahia'nın düşürülmesiyle kazanılan serbest vuruşu Ömer Aysan kullandı. Aysan'ın sert şutunda kaleci Oğuz topu yumruklayarak taca çıkarttı.

Mersin İdmanyurdu'nun 2-1'lik üstünlüğüyle sona eren karşılaşmada, kırmızı-lacivertli takımın tecrübeli oyuncusu Mert Nobre, 100. golünü atarak '100'ler Kulübü'ne adını yazdırdı. 

Karşılaşmanın ilk yarısı, ev sahibi takımın 2-1'lik üstünlüğüyle sonuçlandı.