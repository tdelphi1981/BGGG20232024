Adnan Polat: Galatasaray'ın şike yapmadığına kefil olamam
Galatasaray'ın eski başkanı Adnan Polat, CNN Türk'te yayınlanan Aykırı Sorular programında önemli açıklamalarda bulundu. Polat, "Futbolda şikenin olduğunu düşünüyorum. Ancak Galatasaray'ın şike yaptığını hiç düşünmedim" dedi ve ekledi: "Galatasaray'ın tarih boyunca şike yapmadığına kefil olamam. Ama kendi dönemime kefil olurum."Soru-cevap şeklinde gerçekleştirilen sohbette öne çıkan sözler şöyle;     -20.45 tesadüf müydü yoksa Denizlispor'a teşvik primi verildi mi?  Bu sadece 1 saatlik bir basın toplantısında kullanılan bir cümleydi. Amacı, Galatasaraylı futbolcuları ve taraftarı motive etmekti. O saatteki 20.45'i medya alıp manşetlere taşıdı ve sembol haline geldi. Teşvik de sürekli konuşuldu. Fenerbahçe orada bulduğu pozisyonları atsaydı, zaten bu konu konuşulmayacaktı. Ama atamayınca bu başka tarafa çekildi.    SPK, GALATASARAY'A CEZA YAĞDIRDI    -Duygu ve dost olarak şu an Ünal Aysal'a mı daha yakınsınız yoksa Aziz Yıldırım'a mı?  Ünal başkanla her hangi bir yakınlığım yok. Birbirimizi tanıyoruz ve Galatasaray başkanı da olduğu için birbirimize saygılıyızdır. Ama dostluk anlamında benim Aziz Yıldırım'la bir dostluğum var ve futboldan önce de vardı. Şimdi de var, yarın da olacak.     -Galatasaray'dan ayrıldıktan sonra Galatasaray Dergisi'nin son sayısının kapağı beyaz sayfa çıkmıştı. Adnan Polat dönemi o kadar kirli miydi?  Ne gariptir ki, 2 hafta sonra Türkiye'de şike oldu ve 12 kulübün ismi geçerken Galatasaray'ın adı hiç geçmedi. Birbirinden çok aykırı bir durum. Yanlış yapılan bir yaklaşımdı. Çünkü bizim dönemimiz her anlamda incelendi. Galatasaray'la ilgili en ufak bir pürüz çıkmadı.     -Galatasaray Dergisi'nin beyaz kapağıyla yayınlanan sayısında Galatasaray tarihindeki güzide insanların fotoğrafı yer alırken, bir tek sizin fotoğrafınız yer almadı. Ünal Aysal'ın sizinle görmek istediği hesap nedir?  Valla bilemiyorum. Bunu Ünal Aysal'a sormak lazım. Zaten sadece bununla kalınmadı. Bundan sonra da bir çok şey oldu.     -Galatasaray'dan soğudunuz mu?   Ben Galatasaray'ı seviyorum. Galatasaray'a aşığım. Soğumam mümkün değil. Ama Galatasaray'ın içindeki kitleden soğudum. Galatasaray'a başkan olduğum için de hiç pişman olmadım.     -Neden Galatasaray'ın hiç bir etkinliklerine katılmıyorsunuz?  Çünkü Galatasaray kongresinde yapılanları bir Galatasaraylı olarak ben unutamıyorum. Ben o makama gelene kadar, Galatasaray'ın çok büyük duayenleriyle uzun yıllar harcayıp. Galatasaray nedir, ne değildir öğrenmiş bir kişiyim. Galatasaray'ın üzerindeki o leke kalkmadığı sürece de Galatasaray'ın hiç bir etkinliğine katılmayacağım. Bu belki umurlarında değildir. Fakat benim anladığım Galatasaray, bana yapılanların olduğu Galatasaray, benim Galatasaray'ım değil. Dolayısıyla ben, benim Galatasaray'ımı geri istiyorum.     Galatasaray çok iyi futbolcuları kadrosuna kattı. Dünya çapında da ses getirdi. Tabii ki herkes neticeyi bekliyor. Oturup dua edelim ki Galatasaray başarılı olsun, aksi takdirde ciddi bir ekonomik krizle karşı karşıya gelir. 
  Zekeriya Öz'ü Galatasaray'a ben üye yaptım, 9 ay dinlemeye alınmışız.     Şu an Galatasaray benim dönemimdeki kadar şeffaf değil.     Galatasaray'ın 1 milyar liraya yakın para girdisi mevcut.     Bu kadar ekonomik imkanlar içinde 2-3 milyon euro'luk basketbolcuların paralarının ödenmesi lazım.     Galatasaray yönetiminin yaptığı şeyler çok fazla içime sinmiyor.     Başbakan'ı spor konusunda başarılı buluyorum.     Kulüp başkanı büyük bir popülarite sağlar     Türk futbolunda şikeyle ilgili garip duygular besliyorum. 'Yargı. 'şike var' dedi, Futbol Federasyonu Tahkim'i 'yok' dedi. Hepsi hukuk adamları. Hepsinin doğruyu söylemesi gerek. Bu çelişkinin ortadan kalkması lazım. Aksi taktirde Türk futbolunun üzerindeki bu çamur böyle kalacak ve bu da bizi yıllarca rahatsız edecek. Futbolun gelişmesini de engelleyecek.     Futbolda şikenin olduğunu düşünüyorum. Ancak Galatasaray'ın şike yaptığını hiç düşünmedim.     Galatasaray'ın tarih boyunca şike yapmadığına kefil olamam. Ama kendi dönemime kefil olurum.     Fenerbahçe'nin geçen sene şike yapıp yapmadığını bilemiyorum.     Türk Telekom Arena'yla Galatasaray ve Fenerbahçe'nin gelirleri eşitlendi.     Galatasaray şike sürecini diğer kulüplerle barış içinde geçirebilirdi.     Ünal Aysal'ın Anadolu kulüplerine karşı tavrını doğru bulmuyorum. Ben başkan olduğum dönemlerde Anadolu kulüplerinin başkanlarını ve yöneticilerini maçtan önce Galatasaray Adası'ında ağırlardım. Ama şimdi Galatasaray başkanı kendi locasında otururken, Anadolu'dan gelen kulübümüzün başkanının yanında Galatasaray'ın bir yöneticisi ya da başkan yardımcısı oturuyor. Ben bunu doğru bulmuyorum.     - Derin Galatasaray var mı?  Var ama gittikçe sığlaşıyor.