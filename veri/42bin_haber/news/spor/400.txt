Aliağa Petkim deplasmanda kazandı
Beko Basketbol Ligi'nde Türk Telekom, sahasında Aliağa Petkim'e 77-66 yenildi.Karşılaşmaya iyi başlayan Türk Telekom ilk 2 dakikayı Pasaliç'in sayılarıyla 5-0 üstünlükle geçti. Chalmers ve Orhan ile sayılar üreten Aliağa Petkim 5-5 eşitliği sağladı. Bu dakikadan sonra toparlanan ve hücumda iyi bir performans ortaya koyan konuk ekip Francis'in sayılarıyla 14-11 öne geçti. Karşılıklı basketlerle geçen ilk çeyrekte son 30 saniyeye 24-17 önde giren konuk ekip bu çeyreği aynı skorla üstün tamamladı.

İkinci çeyrek karşılıklı basketlerle başladı. Her iki takım da özellikle pota altından sayılar bulurken, bitime 7 dakika kala skor 29-21 Aliağa Petkim lehine oluştu. Bu çeyreğin son 5 dakikasına Aliağa Petkim 10 sayılık farkla (33-23) önde girdi. Son 2 dakikaya 40-30 önde giren Aliağa Petkim bu üstünlüğünü koruyamadı ve devre 40-36 konuk ekibin üstünlüğüyle sona erdi.

İkinci yarıya iyi başlayan Türk Telekom, 2 dakika 15 saniye içinde üst üste bulduğu sayılarla farkı kapattı ve 44-44 eşitliği yakaladı. Bu çeyreğin son 5 dakikasına 48-48 eşitlikle girildi. Son bölümde her iki takım da özellikle hücumda etkili olamazken, uzun süre sayı bulamadı. Bu dakikadan sonra toparlanan Aliağa Petkim hücumda özellikle Chalmers ile sayılar bularak aradaki farkı 6 sayıya (54-48) kadar çıkardı. Son 2 dakikalık bölüme 56-48 önde giren konuk ekip bu çeyreği de 60-52 üstün kapattı.

Son çeyreğe iyi başlayan Türk Telekom, 3 dakika içinde Pasalic, Alper ve Brown ile art arda sayılar bularak, farkı iki sayıya indirdi (62-60) Bu bölümden sonra Türk Telekom hücumlardan boş dönünce, Aliağa Petkim, Francis ve Chalmers ile sayılar üreterek, son 4 dakika kala 69-62 üstünlüğü yakaladı. Bitime 3 dakika kala Orhan ile 2 dakika kala da Ersin ile 3'er sayılık basketler bulan konuk ekip skorda 75-62 üstünlüğü yakaladı. Son 1 dakikaya 77-66 önde giren Aliağa Petkim, müsabakadan da aynı skorla galip ayrılmayı başardı.

Salon: Ankara
Hakemler: Rüştü Nuran, Kaan Büyükçil, Zeynep Funda Teoman
Türk Telekom: Pasalic 24, Polat, Alper 7, Brown 5, Banks 2, Hazer, Zupan 19, Uğur 4, Ceyhun 3, Mustafa 2
Aliağa Petkim: Orhan 15, Melih 2, Chalmers 17, Ersin 17, Francis 18, Caner, Arnold 8, Ahmet
1. periyot: 17-24
Devre: 36-40
3. periyot: 52-60