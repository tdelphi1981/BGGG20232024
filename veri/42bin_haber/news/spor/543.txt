Daha sıkı denetim istiyorlar
Lance Armstrong skandalının ardından spor camiasında tartışma yaratan doping tartışmaları, tenise de sıçradı.
Dünyanın en başarılı tenisçileri arasında gösterilen sporcular, kendilerine yapılan doping testlerinin yeterli olmamasından şikayetçi. 
11 Eylül 2012 tarihinde Amerika Açık finalinde Novak Djokovic'i yenerek kariyerinin ilk grand slam şampiyonluğunu elde eden ve adını en çok bu başarılısıyla dünyaya duyuran İskoç tenisçi andy murray, doping ile ilgili çıkan son tartışmalardan oldukça rahatsız olduğunu ve kendini zan altında hissetmek istemediğini dile getirdi. Britanyalı raket, yapılan testlerin yetersizliğinden şikayet etti, yaşanan doping skandalı hakkında ise, " Bu yıl muhtemelen 3 veya 4 kan testi ve bundan daha fazla sayıda da idrar testi yaptırdık. Şüphesiz ki, Armstrong olayından sonra testlerin sayılarının arttırılması gerekiyor. Yarattıkları etki, sporları açısından utanç verici bir şey, bu kadar uzun süre bu denetimin nasıl bu şekilde yürütülmüş olduğu ise inanılmaz. " ifadelerini kullandı. 

Andy Murray'in doping testlerini sıkılaştırmaya yönelik çağrısı, Roger Federer ve Novak Djokovic tarafından da destek gördü. Grand Slam tarihinde 17 kez zafere ulaşan tek tenisçi olma ünvanını ve buna benzer birçok rekoru elinde bulunduran İsviçreli raket Roger Federer de Murray ile hemfikir olduğunu dile getirdi. Federer " Bundan 6-7 yıl öncesinden çok daha az teste tabi tutulduğumu hissediyorum. " sözleriyle denetimlerin giderek azaldığını ve bu durumun kendisini huzursuz ettiğini belirtti. Yapılan testlerin neden azaldığına dair bir fikri olmadığına değinen başarılı tenisçi, özellikle kan testlerinin sayısının azlığı konusunda Murray'a katıldığını söyledi. " Dünya sıralamasındaki yerinizin ne olduğuna bakılmaksızın herkesin yeterli şekilde test edilmesi gerektiğini düşünüyorum." diyerek teste girerken bu ayrımdan rahatsız olduğunu sözlerine ekledi. gerektiğini Konu ile ilgili Murray'a destek olan bir diğer isim ise dünya bir numarası Novak Djokovic oldu. Djokovic, " Bu konuya ağırlık vermemiz gerekiyor, iyi bir geçmişimiz var ve böyle de devam edeceğinden emin olmak istiyorum." sözleriyle kendini ifade etti. Bu sporu temiz tutmak için elimizden gelenin en iyisini yapmalıyız diyen Sırp raket, " Herkes için en adil olanın uygulanması gerekiyor. İşte bu yüzden daha fazla test yapılması için çabalıyoruz. " dedi.