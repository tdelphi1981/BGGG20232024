Eurocup heyecanı başlıyor
Bu sezon iki takımla temsil edileceğimiz EuroCupta 2012-2013 sezonu yarın akşam Oliver Basket ile BC Azovmash Maripul arasında oynanacak maçla başlayacak.
Temsilcilerimizden Banvit D Grubunda yer alırken Galatasaray Medical Park ise E Grubunda bulunuyor. D Grubundaki temsilcimiz Banvitin rakipleri Valencia Basket (İspanya), BC Azovmash (Ukrayna), S.Oliver Baskets (Almanya), E Grubundaki Galatasaray Medical Parkın rakipleri ise PBC Lokomotiv Kuban (Rusya), BC Donetsk (Ukrayna) ve Trefl Sopot(Polonya). 
6 Kasım Salı günü oynanacak maçta temsilcimiz Banvit ilk maçını İspanyol rakibi Valencia Basket ile yapacak. TSİ 21:45te başlayacak karşılaşma Sports TVden canlı olarak ekranlara gelecek. Banvitin rakibi Valencia Basket, 6 haftası geride kalan İspanya ACB liginde topladığı 11 puan ve averajla üçüncü sırada bulunuyor. Ligdeki son maçında deplasmanda Cajasol karşısında 82-73 galip gelen Valencia Basket, Eurocupta 2010 yılında şampiyonluk yaşamış, geçtiğimiz yıl ise final oynama başarısı göstermişti. 
Kupada mücadele edecek bir diğer temsilcimiz Galatasaray Medical Park ise ilk maçını 7 Kasım Çarşamba günü Trefl Sopot ile deplasmanda yapacak. Karşılaşma TSİ 20:00da başlayacak. Polonya ekibi 6 haftası geride kalan kendi liginde sadece 1 yenilgi alırken 5 galibiyet ile ilk sırada bulunuyor.