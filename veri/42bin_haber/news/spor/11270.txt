G.Saray ile birlikte ilerleyelim
Fenerbahçenin çalıştırıcısı, Galatasarayı tebrik ederim. Çok zor bir iş başardılar. Biz de Plzeni geçip, yola onlarla birlikte devam etmek istiyoruz dedi.
UEFA Avrupa Liginde Fenerbahçenin bugün Plzen ile oynayacağı 3. tur rövanş maçı öncesi Aykut Kocaman ve Selçuk Şahin basın toplantısı yaptı. Sarı lacivertli ekibin hocası, ezeli rakipleri Galatasarayı şampiyonlar liginde çeyrek finale kaldıkları için kutladı.
Kocaman, konuşmasında şu ifadeleri kullandı: Galatasaraydan sonra şimdi de biz, Avrupadaki ikinci kupada aynı çeyrek final pozisyonunu almak istiyoruz. İlk maçta iyi bir skor aldık ancak, futbolun en önemli gerçeklerinden biri, oynamadığınız hiçbir maç kazanılmış sayılmıyor. Öncelikle doğru şeyleri düşünerek, hayata geçirerek Galatasaray ile birlikte ilerlemek istiyoruz... 
SEÇİMLERİM BENİ İLGİLENDİRİR 
BEN hep tüm maçların ciddi olduğunu belirtiyorum. Rakipten önce düşünürsek ilk maçta aldığımız galibiyet avantaj olur...
Rakiple aramızdaki bütçe farkı önemli değil. Bu oyun her şeye açık bir oyun, skoru bütçeler değil, dayanıklı ve güçlü olan, organizasyonu iyi olan takım üstünlük sağlar. Antrenmanda oyuncularımızın durumuna göre bakıp değerlendireceğim. İsimler değil, takımın gücünü değerlendireceğiz futbol anlamında. Takım seçimi gibi konular benim işim. Üçüncü kişileri ilgilendirmez... 
AZGIN AZINLIKTAN ETKİLENMEM 
 BANA ve takıma yapılan eleştiriler normal. Biz performans işi yapıyoruz ama benim tarafımdan kötü niyetli eleştiriler var. İlk günden beri şu cümleyi kurmuştum; İş yapacağız. Ne kadar yapabilirsek bunu kamuoyuna sunacağız. Bugüne kadar hep böyle yaptım. Azgın bir azınlığın yaptığı şeylerden etkilenmemeye çalışıyorum. Toplumun büyük bir kesiminin düşüncelerini önemsiyorum.
Basın toplantısında konuşan ve bugün ilk 11de olması beklenen Selçuk Şahin de Plzen maçının önemine vurgu yaparak, UEFA Avrupa Liginde çeyrek finale çıkmak istediklerini ifade etti. 
Beşiktaş daha avantajlı 
Kocaman, Avrupada yola devam etmenin kendilerini ve Galatasarayı ligdeki şampiyonluk yarışında daha fazla zorlayacağını söyledi.  
AYKUT  Kocaman, Fenerbahçe ve Galatasaray olarak Avrupada zaafiyet göstermedik. Yabancı oyuncu seçimlerinde başarılı tercihler yapan Anadolu kulüpleri sebebiyle ligde puan kayıpları yaşadık. Beşiktaş, sadece lige konsantre olduğu için küçük bir avantajı var diyebilirim diye konuştu. 
Plzeni eleyerek Avrupada nisan ayını görmek istediklerini söyleyen sarı lacivertli teknik adam, Avrupada nisanı görmek F.Bahçeliler için güzel olacak. F.Bahçe ve G.Sarayın ligde ve Avrupada lokomotif özelliğini taşıması, arkadan gelecek takımların önünü açacaktır. Anadolu takımları da bundan sonra Avrupayı düşün-meli. Burada olmaya alışmak ge-rek dedi.