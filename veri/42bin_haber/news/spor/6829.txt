Bunu da gördük
Sneijder ve Drogbanın gelmesini profesyonel isimler sağladı. Arıboğan, Kalpakçıoğlu ve Tulun önemli başarılara imza attı.
GALATASARAY Kulübü Başkanı Ünal Aysal, En büyük hayalim dediği profesyonel şekilde kurumsallaşma projesini transfer politikasında açıkça hayata geçirdi. Sarı kırmızılı kulübün tarihinde belki de ilk kez hiçbir yönetim kurulu üyesi, transfer görüşmelerinde aktif olarak rol almadı.
Geçmişteki günlerin aksine Galatasaraydaki idareciler, transfer operasyonlarında masada yer almazken, görüşmeleri sadece kulübün profesyonelleri yönetti. Türkiye ile Avrupada ses getiren Wesley Sneijder ve Didier Drogba transferlerinde G.Sarayın 3 önemli profesyoneli gerçekleştirdi. 
ÜNAL AYSAL HEP PERDE ARKASINDAYDI 
BAŞKAN Ünal Aysal ve Futbol Komitesi ise perde arkasında operasyonu yöneten statüsünde idi. Transfer sürecinde görev alan isimler, Galatasaray İcra Kurulu Başkanı Lutfi Arıboğan, Kulüp Direktörü Sinan Kalpakçıoğlu ve Sportif Direktör Bülent Tulun oldu.
 Başkan Aysal ise, yalnızca Sneijder transferinde Inter Başkanı Massimo Moratti ile görüştü. Bu görüşmeyi de İtalyada olması nedeniyle Massimo Morattiyi yakından tanıması sebebiyle yaptı. 
ALMAYA BİLE YÖNETİCİ GÖNDERİLMEDİ 
SNEIJDER transferinde oyuncuya imza attıran Arıboğan ile Kalpakçıoğlu daha sonra Holladalıyla İstanbula geldi. Türkiyede ilk kez bir yönetici dünyaca ünlü bir ismin transferinde suya sabuna dokunmadı. Drogbada da bu düzen değişmedi. Menajer Ceylan Çalışkan ve Pierre Frelot ile temasa geçen tek isim Bülent Tulundu. Drogbaya yapılan teklif kabul gördüğünde başkan Aysal sadece, 2 saat menajer Frelotle görüştü. Didier Drogba transferinde tüm pazarlığı yapmak ve imzayı attırmak için Güney Afrikaya Sinan Kalpakçıoğlu ve Bülent Tulun gitti.