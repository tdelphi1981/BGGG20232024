Real Madrid soyunma odasında 'Mesut' poz!
Real Madrid yüksek tempoda oynanan karşılaşmada Manchester United'ı 2-1 mağlup ederek turladı, maç sonrası Madrid soyunma odası bayram yeri gibiydi.
1-1'in rövanşında Real Madrid Old Trafford'da konuk olduğu Manchester United'ı 2-1 mağlup ederken karşılaşma sonrası Madrid cephesinde büyük coşku vardı. Soyunma odasındaki galibiyet fotoğrafı ise daha sonra ortaya çıktı.

Sporx'te yer alan habere göre; Takımın tecrübeli savunmacısı Sergio Ramos karşılaşma sonrası sevinç fotoğrafını sosyal paylaşım sitesinden taraftarlarına aktardı. Fotoğrafta Madridli oyuncular Diego Lopez, Mesut Özil, Rafael Varane, Fabio Coentrao ve Sami Khedira yarı çıplak halde gözüküyor.

Ramos fotoğraf içinse "United gibi muhteşem bir takımı yendiğimiz ve çeyrek finale yükseldiğimiz için mutlu ve gururluyum" yorumunu yaptı.