Akhisar erteleme maçı 1 lira
Hava muhalefeti sebebiyle iptal edildiği için 9 Ocak'ta oynayacakları Antalyaspor maçı biletleri 1 lira üzerinden satılacak.Akhisar Belediyespor Başkanı Hüseyin Eryüksel, Spor Toto Süper Lig'de Medical Park Antalyaspor ile 9 Ocak'ta oynayacakları maça ilişkin, Maç tatil edildiği için birçok seyircimizi mağdur etmemek adına biletlerin 1 lira olmasına karar verdik dedi.

Eryüksel, Spor Toto Süper Lig'in 15. haftasında hava muhalefeti sebebiyle iptal edildiği için 9 Ocak'ta oynayacakları Medical Park Antalyaspor maçı biletlerinin, 1 liraya satılacağını söyledi.

Taraftarlarını mağdur etmemek adına yönetim olarak biletlerin 1 liradan satılmasına karar verdiklerini belirten Eryüksel, Stadı doldurmak için ne gerekiyorsa yapacağız. Büyük maçlar haricindeki maçların biletlerinin de 1 lira olmasını planlıyoruz. Gerekirse büyük maçlarda da indirim yapacağız diye konuştu.
Kadroya yeni katılacak isimlerin gelecek hafta ifade eden Eryüksel, Acele etmek istemiyoruz. Takıma yararı olacak futbolcu alarak, isabetli transfer yapmak istiyoruz. Takıma şu ana kadar Bilal Kısa katıldı ifadesini kullandı.

Öte yandan, ilk yarıda Akhisar Belediyespor'da fazla forma şansı bulamayan defans oyuncusu Hakan Ateş'in Göztepe'ye kiralandığı bildirildi.