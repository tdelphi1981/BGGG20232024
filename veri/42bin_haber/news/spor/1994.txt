"Takımımla gurur duyuyorum"
Baştan sona nefes kesen bir mücadeleye sahne olan Brezilya GP'de ikinci olmasına rağmen şampiyonluğu üç puan farkla kaçıran Fernando Alonso, yarışın ardından yaptığı ilk açıklamada takımıyla gurur duyduğunu ifade etti.
turkiyef1.com'un haberine göre; Alonso, "Herşeyden önce takımımla büyük gurur duyuyorum. Şampiyonluğu bugün, Brezilya'da kaybetmedik. Sonuç itibariyle bu bir spor. Kalbinizle birşeyler yaptığınızda, işinizi yüzde 100 yaptığınızda kendinizle ve takımınızla gurur duymalısınız. Gelecek sene yeniden deneyeceğiz" diye konuştu 
Felipe Massa ise, "Sezonun ikinci yarısı, gelecek seneye hazır niteliğindeydi. Duygu yüklü bir yarış oldu. Müthişti. Bitirdiğimden daha iyi bir pozisyonda olabilirdim. Fakat ne söyleyeceğimi veya hissedeceğimi bilemiyorum" ifadelerini kullandı.