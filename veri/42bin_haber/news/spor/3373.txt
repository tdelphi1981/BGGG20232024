Galatasaray 2 Ocak'ta toplanacak
Galatasaray, Spor Toto Süper Lig 2012-2013 futbol sezonu ikinci yarı çalışmalarına 2 Ocak Çarşamba günü başlayacak. 
Sarı-kırmızılı kulüpten yapılan açıklamada, futbol (A) takımının 2 Ocak Çarşamba akşamı Florya Metin Oktay Tesisleri'nde çalışmalara başlayacağı belirtilerek, 3 Ocak Perşembe günü sabah antrenmanının ardından Antalya'ya gidileceği ifade edildi.

5 Ocak Cumartesi gününe kadar Alanya'da Gold City Hotel'de konaklayacak sarı-kırmızılıların, 6 Ocak Pazar akşamı Alanya'da Alanyaspor ile özel maçta karşılaşacağı aktarıldı.

Yine Antalya'da gerçekleştirilecek ikinci etap kamp programının ise daha sonra açıklanacağı kaydedildi.