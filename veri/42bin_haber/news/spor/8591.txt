UEFA'dan Fenerbahçe'ye kötü haber
UEFA, Fenerbahçenin 1 maçlık seyircisiz oynama cezasına yaptığı itirazı reddetti. Sarı-lacivertli takım, BATE Borisov ile İstanbulda yapacağı rövanş maçını seyircisiz oynayacak.
UEFA Disiplin Kurulu, Fenerbahçe'nin UEFA Avrupa Ligi 2. turunda 21 Şubat'ta sahasında Belarus'un Bate Borisov takımı ile yapacağı maçın seyircisiz oynanmasına karar vermişti.

Ceza, Fenerbahçe'ye bu sezon Avrupa arenasındaki maçlarda sarı lacivertli taraftarların sebep olduğu saha ve seyirci olayları nedeniyle verilmişti. Sarı lacivertli kulübe ayrıca 40 bin euro da para cezası verilmişti.
 
Fenerbahçe ise ceza sonrası UEFA Tahkim Kurulu'na itirazda bulunmuştu. Ancak Tahkim Kurulu, Fenerbahçenin 1 maçlık seyircisiz oynama cezasına yaptığı itirazı reddetti.
 
Sarı lacivertli takım, Bate Borisov ile İstanbulda yapacağı rövanş maçını seyircisiz oynayacak.