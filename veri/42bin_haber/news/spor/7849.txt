Avrupalılar Afrika için yarıştı
29. Afrika Uluslar Kupasında mücadele eden 16 takımdan 8'inin başında Avrupalı teknik adam görev yapıyor.Afrika Futbol Konfederasyonu (CAF) tarafından Güney Afrika'da düzenlenen futbol şampiyonasının finallerinde ön elemelerini başarıyla geçen 16 takım kupaya ulaşabilmek için kıyasıya mücadele etti.

Kupada mücadele eden takımlar Afrika'nın en büyüğü olmak isteyen finalist ülkeler, takımlarını Avrupalı teknik adamlara teslim etti. Turnuvada mücadele eden 16 takımın 9'unu Afrika kıtası dışından teknik direktörler çalıştırırken, 7'sinin başında kendi vatandaşı teknik adamlar görev aldı. Afrika takımlarının teknik direktör seçiminde Fransız hocalar dikkat çekti. Mali, Togo, Demokratik Kongo, Zambiya ve Fildişi Sahilleri milli takımlarının başında Fransız teknik adamlar görev aldı.
Angola'yı Uruguaylı, Nijer'i Alman, finalist ülkeler Burkina Faso'yu Belçikalı ve Cezayir'i Bosna-Hersekli teknik direktörler çalıştırıyor. Güney Afrika, Yeşil Burun Adaları, Fas, Gana, Nijerya, Etiyopya ve Tunus ise milli takımları kendi vatandaşlarına emanet etti.

-İlk tercih Fransız teknik adamlar-

Mali, Demokratik Kongo, Zambiya ve Togo ve Fildişi Sahilleri milli takımlarını Fransız teknik direktörlere emanet eden Afrika ülkeleri oldu.
Kardemir Demir Çelik Karabükspor'un son haftalara damgasını vuran ismi Lomana LuaLua'nın da forma giydiği Demokratik Kongo Cumhuriyeti Milli Takımı'nın başında 67 yaşındaki Fransız teknik adam Claude Le Roy bulunuyor.
Claude Le Roy, kariyerinde, İtalya'nın ve Fransa'nın önde gelen kulüplerinden Milan ve Paris Saint Germain'de Spor Müdürü, Kamerun, Senegal, Malezya, Gana, Umman ve Suriye milli takımları teknik direktörlükleri görevinde bulundu.
Claude Le Roy yönetimindeki milli takım kupada B grubunda topladığı 3 puanla grubu 3'üncü sırada tamamlayarak kupaya veda etti.
Kadrosunda bir dönem Barcelona'da forma giyen Seydou Keita ve Fiorentina'da top koşturan Momo Sissoko'nun bulunduğu Mali'nin başında Fransız Patrice Carteron görev yapıyor.
Daha önce AS Cannes ve FCO Dijon takımlarını çalıştıran Carteron'un takımı B grubunda 4 puanla 2'nci sırada tamamlayarak çeyrek finale çıktı. Çeyrek finalde karşılaştığı evsahibi ülke Güney Afrika'yı eleyen Mali, yarı finalde Emenike'li Nijerya'ya 4-1 mağlup olarak elendi.
C grubunu Nijerya'nın ardında 3. sırada tamamlayarak kupaya erken veda eden Zambiya'nın Teknik Direktörü de 44 yaşındaki Fransız Herve Renard. Renard, Ekim 2011'den bu yana takımı çalıştırıyor.
Ara transfer dönemimde Galatasaray'ın kadrosuna kattığı Didier Drogba ile Emmanuel Eboue'nin de formasını giydiği Fildişi Sahilleri milli takımının teknik direktörlük görevini de Tunus asıllı Fransız Sabri Lamouchi üstleniyor.
Lamouchi yönetimindeki takım D grubunu birincilikle tamamlayarak çeyrek finale yükseldi. Çeyrek finalde Nijerya ile karşılaşan takım 2-1 yenilerek turnuva veda etti.

-Togo milli takımı eski Galatasaraylıya emanet-

Transfer sezonunun açılmasıyla birlikte adı sık sık Türkiye'deki kulüplerle geçen Emmanuel Adebayor formasının terlettiği Togo'da yine bir Fransız teknik direktöre emanet. 1987-1988 döneminde Galatasaray forması giyen Didier Six'in teknik direktörlük görevini yürüttüğü Togo D grubun da topladığı 4 puanla Tunus'un üzerinde 2'nci sırada tamamladı. Adebayor'lu Togo, çeyrek finalde Burkina Faso'ya 1-0 yenilerek turnuvaya veda etti.
Angola Cumhuriyeti, Nijer Cumhuriyeti, Burkina Faso, ve Cezayir Demokratik Halk Cumhuriyeti de takımlarını yabancı teknik direktörlere teslim eden diğer takımlar Afrika ülkeleri oldu.
Angola, milli takımını 53 yaşındaki Uruguaylı Gustavo Ferrine emanet etti. A grubunda mücadele eden Angola aldığı 1 puanla grupta sonuncu olarak turnuvadan elendi.
Turnuvada B Grubunda mücadele eden Nijer Milli Takımının başında da 59 yaşındaki Alman teknik adam Gernot Rohr bulunuyor. Bir dönem Fransa'nın FC Girondins Bordeaux takımını da çalıştıran Rohr'lu Nijer grubunda aldığı 1 puanla son sırada yer alarak gruplardan çıkma başarısı gösteremedi.

-Cezayir'de bir Trabzonlu-

Bir dönem Trabzonspor'u da çalıştıran Bosna-Hersekli teknik adam Vahid Halilhodzic kupada D grubunda mücadele eden Cezayir'in başında turnuvaya katıldı. Grubunda 1 puan toplayabilen Halilhodzic kupaya erken veda eden isimler arasında yer aldı.

-Finalde Avrupalı, Afrikalıya karşı-

Yabancı teknik direktörler arasında en başarılı isim ise Burkina Faso'yu çalıştıran Paul Put oldu. Takımını Afrika Uluslar Kupası'nda finale taşımayı başaran 56 yaşındaki Belçikalı teknik adam, C grubunu da lider bitirdi.
Gruptan lider çıkan Burkina Faso, çeyrek finalde karşılaştığı Togo'yu 1-0 mağlup ederek yarı finale çıktı. Yarı finalde Gana ile karşılan Paul Put yönetimindeki takım, penaltılara uzanan maçı kazanarak finale yükseldi.
Burkina Faso, finalde Mali, eleyen Emenike'li Nijerya ile karşılaşacak. Yarın oynanacak kupa finalinde Afrikalı Stephen Keshi ile Burkina Faso'yu tarihinde ilk kez finale taşımayı başaran Avrupalı Paul Put kupaya uzanmak için mücadele verecek.