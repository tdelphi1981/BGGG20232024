Tunus'tan altın gol
Futbolda, Afrika Uluslar Kupası'nın 4. gününde, (D) Grubu'nda Tunus, Cezayir'i 1-0 mağlup etti. 
Güney Afrika Cumhuriyeti'nde düzenlenen kupada, (D) Grubu'nun ikinci maçında Tunus ile Cezayir karşılaştı. Tunus, Rustenburg kentinde oynanan ve ilk yarısı 0-0 tamamlanan karşılaşmayı, 90 1'inci dakikada Youssef Msakni'nin attığı golle 1-0 kazandı.

Afrika Uluslar Kupası'nda bugün (A) Grubu'nda Güney Afrika-Angola ve Fas-Cape Verde maçları oynanacak.