Ünal Aysal eleştirilere yanıt verdi!
Galatasaray Başkanı Ünal Aysal, Divan Kurulu'nda açıklamalarda bulundu.
 Galatasaray'ın Divn Kurulu Toplantısı'na sarı kırmızılı kulübün Başkanı Ünal Aysal yaptığı konuşma ile damga vurdu.
 Aysal, yönetim dışındaki isimlerin Divan Kurulları'nda 'haksız eleştiriler' yaptığını savunurken yaptığı konuşma ile üyeler tarafından alkış aldı. Aysal kulübün borçlarını göreve geldiği günden beri indirildiğini ifade ederek,"Borcumuz 315 milyon dolardan, 217 milyon dolara inmiştir. Bizim borçlarımız çoğunlukla dolar üzerindir. Kur farkları nedeniyle fazla gösterilmek isteniyor. Bunun önüne geçmek istiyoruz. Bu borçları bu hale getirdiğimiz için kendi adıma çok sevinçliyim." dedi.
 Aysal yönetimini eleştirenlere seslenerek şu ifadeleri kullandı: "Yönetim kurulunı suçlamak yerine tebrik edilmek istiyoruz. 50 milyon dolardan 11 milyon dolara inmiştir acil borçlarımız. Banka borçlarımız 150 milyon dolardan 109 milyon dolara indirildi. Bunlar zaten zamanı geldiğinde ödenen borçlardır. Hiçbirini aksattığımız olmamıştır. Son bir buçuk senedir Galatasaray kulübü kredisi en açık kulüp olmuştur. Borçlarımız yükselmemiş, düşmüştür. Burada rakamları zorlamanın bir alemi yoktur. Başarıya dayalı şekilde borçlarımızı indiriyoruz. Başarının altında finansal başarı vardır. Denetleme kurullarının da büyük katkısı var. Ancak biz dengeleri kendi içimizde değerlendirerek yükseliyoruz. Masraflarımız artıyor, ancak başarılarımız sürekli gelmekte. Hedefimiz daha da büyümektir. Herkes rahat olsun."
 Ünal Aysal konuşmasının sonunda da tüm camiaya seslenerek şşu ifadeleri kullandı ve sözlerini noktaladı: "Bizim nakitimiz yokki, nakit akış tablosu sunalım demiştim. Şuan ise nakit akışımız da var. Lütfen yönetimimize güvenin, biz her konuda başarılı olmak için çaba sarfediyoruz ve oluyoruz da... Biz Galatasaray'a birşeyler armağan edip öyle gitmenin peşindeyiz. Şan, şöhret için de yönetim olarak bu işi yapmıyoruz. Herkesten sadece bize güvenmesini bekliyoruz."