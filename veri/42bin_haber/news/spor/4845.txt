Lakers'da Superman devreye girdi
Son 6 yılın en kötü performansını Cavaliers galibiyetiyle sonlandıran Lakers, Bucks karşısında da Howard'ın muhteşem performansıyla galibiyete ulaştı.
Kendi evinde Milwaukee Bucks'ı 104 - 88 yenen Los Angeles Lakers'da galibiyete Superman lakaplı oyuncusu Dwight Howard'ın 31 sayı, 16 ribaundluk performansı damga vurdu. Howard'a, Kobe Braynt 31 sayı, Steve Nash ise 8 sayı, 11 ribaund ile destek verdi. 
Milwaukee Bucksta Monta Ellis 17 sayıyla en skorer olurken Beno Udrih 14 sayı, Brandon Jennings ise 12 sayıyla geceyi tamamladı. Milli basketbolcumuz Ersan İlyasova ise 23 dakikada 6 sayı ve 7 ribaund yaptı. 
6 maçlık mağlubiyet serisiyle son 6 yılın en kötü performansını gösteren Los Angeles, Cleveland maçında bu seriyi Howard'ın 22 sayı 14 ribaunduyla bitirmişti. Howard bu maçtaki 31 sayı, 16 ribaundla da Lakers'ın galibiyet serisini iki maça çıkardı. 
NBA'de gecenin diğer maçlarında alınan sonuçlar şu şekilde; 
New Orleans Hornets 111 - 99 Philadelphia Sixers
Indiana Pacers 103 - 76 Charlotte Bobcats
Toronto Raptors 106 - 113 Brooklyn Nets
Los Angeles Clippers 117 - 109 Houston Rockets
Portland Trail Blazers 111 - 115 Denver Nuggets