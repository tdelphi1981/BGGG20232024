Savunma alarmı
Süper Ligin en golcü takımı olan Aybabanın öğrencileri, buna karşılık kalesinde tam 27 gol gördü. Kartal ayrıca, üst üste 8 maçtır gol yiyor.
YARIN lider Galatasaray ile derbi maçta karşılaşacak Beşiktaş, bu zorlu mücadele öncesi savunmasında sıkıntı yaşıyor. Süper Ligde 40 golle sezonun en golcü takım olan siyah beyazlılar, savunmada ise aynı başarıyı gösteremedi. Geride kalan 18 hafta sonunda toplam 27 gol yiyen Beşiktaş, maç başına kalesinde ortalama 1,5 gol gördü. Ligde tam 11 maçtır yenilmeyen Aybabanın ekibi, sezon başından beri savunmadaki eksikliklerini kapatmakta ise zorluklar yaşadı. Süper Ligde üst üste yaptığı 8 karşılaşmada da gol yiyen siyah beyazlılar, buna rağmen 5 galibiyet ve 3 beraberlikle 18 puan toplamasını bildi.  
MAÇ BAŞINA 1.5 GOL DÜŞÜYOR   
KARTAL, bu periyotta iyi sonuçlar alsa da rakiplerinin 13 kez gol sevinci yaşamasına engel olamadı. Beşiktaş, bu 8 maçta yediği 13 golle, 1,6 gol ortalaması yakaladı. Sezon başından beri yediği gol bakımından 1,5 gol ortalaması bulunan siyah-beyazlı takım, son 8 haftada ise bu oranı da aşmış oldu. Beşiktaş, ligde en son Mersin İY ile 4 Kasım 2012 tarihinde yaptığı ve 3-0 kazandığı maçta gol yememişti. 
Aybaba siftah peşinde 
SAMET Aybaba, teknik direktör olarak Fatih Terime karşı çıktığı 7 maçta da galibiyet alamadı. Rakibine 5 kez yenilen Aybaba, 2 maçta da berabere kaldı. 
Penaltıların derbisi 
G.SARAY ile Beşiktaş arasındaki son lig maçlarına penaltılar damgasını vuruyor. İki takımın rekabetindeki son 20 lig maçında hakemler toplam 11 kez penaltı kararı verdi. 7 maçın skorunu ise penaltı golleri belirledi. 
El ele tribüne gittiler 
BEŞİKTAŞın dünkü antrenmanını izlemeye gelen taraftarlar, futbolculara büyük tezahüratta  bulundu. Siyah-beyazlılar, hafta içi antrenmanda gerginlik yaşayan Fernandes ve Gökhan Süzeni de birlikte saha kenarına çağırarak alkışladılar.