Yarıyıl Kupası sona erdi
Türkiye Yelken Federasyonu'nun (TYF) 2013 Yarıyıl Kupası 420, 470, Finn, Rs:X, Techno 293, Raceboard yarışları, Bodrum'un Yalıkavak beldesinde tamamlandı.Türkiye Yelken Federasyonu'nun (TYF) 2013 Yarıyıl Kupası 420, 470, Finn, Rs:X, Techno 293, Raceboard yarışları, Bodrum'un Yalıkavak beldesinde tamamlandı.

Yalıkavak Belediyesi Yelken Kulübünün ev sahipliğinde Tilkicik Koyu'nda gerçekleştirilen yarışlar, 2 Şubat'ta başlamıştı. Yarışlara 7 ilden 14 kulüpte 132 sporcu katıldı.

Yarışların son gününde yeterli rüzgar olmaması nedeniyle yarışlar yapılamadı. Bu nedenle dereceye giren sporcular, daha önce yapılan yarışların sonuçlarına göre belirlendi.

Yalıkavak Belediye Başkanı Mustafa Saruhan, gazetecilere yaptığı açıklamada, sıkıntı yaşanmayan, etkili ve güzel bir organizasyon olduğunu ifade ederek, Yarışan kardeşleri tebrik ediyorum. Bu gibi etkinliklerin hem turizme hem spora olan etkisi yadsınamaz. Bundan sonraki organizasyonları da federasyonumuz ile birlikte düzenlemeyi hedefliyoruz dedi.

TYF Başkanı Ahmet Gençtürk ise kazasız güzel bir yarış olduğunu, yarışların 19 Mayıs'ta Marmaris'te devam edeceğini kaydetti.

Ödül törenin ardından yarıyıl kupasına katılan sporcular ve yöneticiler, hep birlikte hatıra fotoğrafı çektirdi.