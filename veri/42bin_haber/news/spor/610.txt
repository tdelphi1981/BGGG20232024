41 sayı, 31 ribaund, 12 blok
Amerikalı pivot Sharon Victoria Houston, Nallıhanspor forması ile ilk Avrupa tecrübesini Türkiyede yaşıyor.
Geçtiğimiz hafta sonunda TKB2Lde Yalova Vip Gençlik ile Nallıhaspor arasında oynanan maçta rakibini 45-94lük skorla mağlup eden Ankara temsilcisinin yabancı oyuncusu Sharon Victoria Houston 34 dakikaya sığdırdığı 32 sayı, 19 ribaund, 1 asist, 3 top çalma, 9 blokluk performansı ile haftanın en etkili oyuncusu olmuştu. Bu istatistiği ile dikkatlerimizi çeken genç oyuncuyla TBF'nin resmi internet sitesi bir söyleşi gerçekleştirdik.  
Avrupadaki ilk tecrübesini Türkiyede yaşayan Sharon, 4 kız kardeşin en küçüğü ve ailenin tek sporla ilgilenen üyesi Liseden mezun olurken çok iyi üniversitelerden teklifler alan ancak babasının rahatsızlığından dolayı eve en yakın üniversiteyi seçerek tercihini aileden yana kullanan genç oyuncu, ceza hukuku eğitimini bitirirken bir taraftan da basketbol oynamaya devam etmiş 

ABD'DE CEZA HUKUKU EĞİTİMİ ALDI 
Basketbola nasıl başladığını sorduğumuzda gülerek anlatmaya başladı; Sanırım 5 yada 6 yaşındaydım. Evde o kadar çok topla oynuyordum ki komşuların sık sık şikayete geldiklerini hatırlıyorum. İlkokuldayken jimnastik öğretmenim ve gramer öğretmenim beni basketbol oynamaya teşvik eden kişiler oldular. 4 kardeştik ve evimizde kimse sporla uğraşmıyordu. Ben öğretmenlerimi dinleyerek basketbol oynamaya karar verdim. Boyumun uzaması ile birlikte başka kişilerin dikkatini çekince lise takımında kendime yer buldum ve burs kazandım. Lise eğitimim bitince çok iyi üniversitelerden teklifler almaya başladım. Bu kariyerim için çok önemli bir fırsattı ama babam kanser hastası olduğu için evimize en yakın üniversiteyi seçmek ve aileme destek olmak istedim. 4 yıl ceza hukuku eğitimi alırken İndiana Üniversitesinde basketbol oynadım. Bu süreçte All-Americana birkaç kez ismimi yazdırırken ilk iki yıl ikinci beşe, son iki yılda da ilk beşe seçildim.  
Kariyer rekorunu duyduğumuzda bir hafta önceki maçta yakaladığı istatistik bir anda zayıf kaldı. 41 sayı, 31 ribaund ve 12 blok Bu istatistiği ile triple-double yaparken gerçekten de zor elde edilebilecek rakamlara ulaşmıştı. Basketbol oynamaktan çok keyif alıyorum. Maçın içinde hissettiğim duygular ve enerji çok başka. Takım ruhunu ve paylaşmayı seviyorum. Basketbolda benim çocukluğum var bana ifade ettiği şeyler çok fazla dediği sırada gelecek ile ilgili planlarını ve hayalini sordum; Elbette WNBAe gitmeyi, orada forma giymeyi çok istiyorum. Lise ve üniversite oynarken oyuncuların kartlarını ve posterlerini yapalardı ve arkadaşlarımız bunları bize imzalatırdı. Ben imza atarken posterin üzerine WNBA diye de yazardım. En büyük hayalim WNBAde bir yıldız olmak dedi. 

"EN GÜÇLÜ TARAFIM SKOR" 
Güçlü tarafının zayıf yönünü doğurduğuna dikkat çeken Sharon, Skor benim en güçlü olduğum taraf ve basketbola başladığımdan beri de takım arkadaşlarım beni hep iyi paslarla ödüllendirerek bu gücümü en iyi şekilde kullanmama yardımcı oldular. İşte bu yüzden top sürmeye hiç ihtiyacım olmadı. Bir anlamda en güçlü yanım en zayıf tarafımı doğurdu. Her maçtan sonra kendi eleştirisini yapan biriyim. Maçı bir kez daha yaşarım. Özellikle serbest atış kaçırdığım zaman kendimi çok kötü hissederim. Bu da hemen suratıma yansır diyerek bizlere de kendi özeleştirisini yapmış oldu.  
Çok evcimen bir yapıya sahip olduğunu vurgulayan genç oyuncu, Evde vakit geçirmeyi seviyorum. Düzenli ve titizimdir. Boş zamanlarımda televizyon izliyorum yada internet üzerinden ailemle konuşuyorum. Türk yemeklerinin tadına baktım. Hepsi çok lezzetli özellikle ekmekleriniz çok güzel. Açıkçası transfer teklifi geldiğinde Türkiye hakkında çok şey bilmiyordum. Benim için iyi bir tecrübe olacağını düşünerek kabul ettim. Şu anda burada olduğum için mutluyum. Bana sunulan şansları en iyi şekilde değerlendirmek istiyorum. Daha önümde uzun bir yol var bu yolun WNBA ile kesişmesi için de elimden geleni yapacağım diyerek sözlerini tamamladı.  
Takım arkadaşlarının Şirin diyerek çağırdı Sharon Victoria Houstonı bir de antrenörü İlker Gözeneliye sorduk. Çok yetenekli ve atletik bir oyuncuya sahip olduklarını belirten Gözeneli, Sezon başında transfer için araştırma yaparken Sharonı izledim. Tam sahayı hızlı geçen ve atletik özellikleri ile farklı bir 5 numara profili çizmişti. Pota altında böyle bir oyuncaya ihtiyacımız vardı ve teklif götürdük. Kendisi de kabul etti.Türkiyeye geldikten sonra ilk 15 gün uyum sorunu yaşadık çünkü Amerikada oynadığı üniversite ligi ile bizim ligimiz arasındaki farklılıklar onu oyundan düşürüyordu. Sık sık bana maç içinde dönüp, Ama bu faul dediği zaman Avrupa basketbolunda bu tip mücadelelerin varlığını, sertlik düzeyinin farkını ona anlatmaya çalıştık. Alıştıkça daha iyi performans sergiledi ve gerçek gücünü göstermeye başladı. Sonuçta biz çok genç bir takımız ve o da genç bir oyuncu. Hala eksikleri var ve ilk Avrupa tecrübesini yaşıyor. Tüm bunları göz önünde bulundurduğumda ilk haftalardaki performansının çok iyi olduğunu düşünüyorum. Ligin ilk bölümünde çok üst seviye maçlar oynamıyoruz, ikinci etap daha sert ve güçlü takımlarla karşılaşacağız. Sharon da bu süreçte ligimize iyice alışacaktır. Tam sahadaki etkinliği, atletikliği, hızı, skor gücü ve yeteneği ile çok değerli bir oyuncu. Özellikle hücum ribaundlarında çok etkili. Takıma verdiği pozitif enerji ve antrenman sonrasında yaptığı smaç denemeleri ile de genç arkadaşlarına güzel bir ortam yaratıyor diyerek oyuncusu hakkındaki görüşlerini bizlerle paylaştı.