Ödüller sahibini buldu
Kocaeli'de, Uluslararası Buz Hokeyi Federasyonu'nca (IIHF) düzenlenen 18 Yaş Altı Dünya Şampiyonası 3. Klasman B Grubu maçları, düzenlenen ödül töreniyle sona erdi.Kocaeli Büyükşehir Belediyesi Olimpik Buz Sporları Salonu'nda yapılan maçların ardından İsrail birinci, Güney Afrika 2'inci, Türkiye 3'üncü, İrlanda ise 4'üncü oldu.

Turnuvaya katılan sporcular, ödül töreninde ülkelerinin bayraklarıyla buz pistinde seyircileri selamladı. Selamlamanın ardından dereceye giren takımlara madalya ve kupaları Buz Hokeyi Federasyonu Başkanı Orhan Duman ve protokol üyeleri tarafından verildi.

Federasyon Başkanı Duman
Buz Hokeyi Federasyonu Başkanı Duman, turnuvada güzel maçlar yapıldığını belirterek, katılımcı ülkelere gereken ilgi ve misafirperverliği gösterdiklerini söyledi.

Türk milli takımınını üçüncü olarak bronz madalya kazandığını ifade eden Duman, Bu bana göre bir başarıdır. Çünkü, buz hokeyi Türkiye'de 2011'deki oyunlardan sonra tanınmaya başlandı. Kısa süre içinde çocuklarımız büyük yol aldı. Takımda ilk kez milli olan 12 oyuncumuz vardı. Buz hokeyi iyi yolda ilerliyor dedi.

Duman, Gençlik ve Spor Bakanlığı'nın birçok ile 2013'ün sonunda ve 2014 yılında buz hokeyi tesisi yapmayı planladığını dile getirerek, böylece buz hokeyinin diğer illerde de yaygınlaşacağını kaydetti.

Buz hokeyinin uzun süreçli bir spor dalı olduğunu belirten Duman, Gelecek 3-4 yıl içinde güzel başarılar elde edeceğiz. Buz hokeyi, Türk gencine en uygun spor dalı, azim ve hırs millet olarak bizde var. Seyreden insanlar bir daha vazgeçemiyor. Diğer ülkelerde 20-30 bin insan buz hokeyi maçlarını izliyorsa, yıllar sonra Türkiye'de o seviyeye gelecek diye konuştu.

Türkiye'deki büyük spor kulüplerinin buz hokeyi branşı oluşturmalarını istediğini ifade eden Duman, söz konusu kulüplerin buz hokeyine branşı oluşturmasıyla bu spor dalının hızlı bir ilerleme kazanacağını söyledi.