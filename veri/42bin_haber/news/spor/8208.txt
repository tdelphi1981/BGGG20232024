Schalke 04 revire döndü
Galatasaray'ın Devler Ligi'ndeki rakibi Schalke'ye bir kötü haber de Atsuto Uchida'dan geldi.
Schalke 04'ün başarılı savunma oyuncusu Atsuto Uchida dizindeki sakatlık nedeniyle Galatasaray maçında forma giyemeyecek.

Bu sezon ligde hayal kırıklığı yaratan Schalke son olarak Bundesliga'da oynadığı maçta Bayern Münih'e 4-0'lık skorla mağlup oldu. Sakatlık sorunu bir türlü bitmeyen Alman devine bu sefer kötü haber savunmadan geldi.

Bayern maçı kadrosunda da sakatlığı nedeniyle yer alamayan Japon oyuncunun çekilen MR sonucunda birkaç hafta sahalardan uzak kalacağı öğrenildi. Buna göre Uchida ayın 20'sinde Şampiyonlar Ligi'nde temsilcimiz Galatasaray'a karşı oynanılacak zorlu karşılaşmada forma giyemeyecek.

Alman ekibinde Kyriakos Papadopoulos, Klas-Jan Huntelaar Ibrahim Afellay gibi oyuncuların sakatlıkları ise halen devam ediyor.