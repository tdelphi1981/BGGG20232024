Galatasaray'dan Alper Potuk yalanlaması
Galatasaray, Spor Toto Süper Lig'de oynayacağı Sanica Boru Elazığspor maçı için Elazığ'a gitti. Havalimanında gazetecilerin sorularını yanıtlayan Galatasaray Yönetim Kurulu Üyesi Abdurrahim Albayrak, Alper Potuk ile ilgili kimseyle görüşmediklerini söyledi.Atatürk Havalimanı'nda basın mensuplarına açıklamada bulunan Albayrak, Sanica Boru Elazığ'ın zor bir deplasman rakibi olduğunu söyledi.Albayrak, ara transfer dönemi yaklaşırken adı geçen isimlerden Eskişehirsporlu Alper Potuk'la ilgili yöneltilen bir soru üzerine, Bizim futbolcularımız çok değerlidir. Bu haberlere rağbet etmeyin. Bizim sezon başı transfer döneminde görüşmemiz oldu. Şu anda transfer için ne görüşmemiz ne de öyle bir düşüncemiz var. Bu haberler kesinlikle asılsızdır. Yakın zamanda Alper Potuk için Eskişehirspor Kulübü Başkanı ile telefonda veya yüz yüze görüşmemiz olmamıştır diye konuştu.

Teknik direktör Fatih Terim'in kadroda düşünmediği Çek futbolcu Milan Baros'la ilgili olarak Albayrak, Milan Baros çok iyi bir arkadaşımız. Galatasaray'a hizmetlerinden dolayı teşekkür ediyoruz. Ocak ayında ona uğurlama yaparız ifadelerini kullandı.

Albayrak, Elazığlı olan eski İçişleri Bakanı ve Galatasaray Kongre Üyesi Mehmet Ağar'a da mesaj yollayarak, Elazığ, çok sevdiğimiz bir ağabeyimizin memleketi. Mehmet Ağar ağabeyimize selam olsun dedi.