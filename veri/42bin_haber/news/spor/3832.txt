Antrenmanda da direğe takıldı
Hamit Altıntopun şanssızlığı, sarı kırmızılıların Alanya kampında da sürüyor!
KARİYERİNDE uzaktan attığı gollerle bilinen ve 2009 yılında Kazakistana attığı gol sonrası Puşkaş ödülüne layık görülen Hamit Altıntop bu sezon direkleri geçemiyor. G.Saraydaki futbolunu bir türlü gol ile süsleyemeyen tecrübeli futbolcunun dün antrenmanda çektiği bir şutun direkten dönmesi, Yine mi! Burada da direk esprilerine neden oldu. 
Bu sezon transfer olduğu sarı kırmızılı takımda 14 maça çıkıp 12 isabetli uzaktan vuruşa imza atan Hamitin tam 4 şutu direkten döndü. Milli futbolcu, Manchester United, Braga, Fenerbahçe ve Karabük kalelerini direkte patlayan şutları ile sallamış ama yıkamamıştı. 
Samuray Hamit 
G.Sarayın Alanya kampındaki antrenmanına bere ile gelen Hamit Altıntopun, çalışmanın sonlarına doğru beresini çıkarınca saçlarını tepeden bağladığı görüldü. Sarı kırmızılı futbolcunun Samuray stili saçları tüm takımın ilgi odağı oldu. 
Ara transfer başlıyor 
FUTBOLDA ikinci transfer ve tescil dönemi bugün resmen başlayacak. Profesyonel liglerde ikinci transfer dönemi, 28 gün sürecek. 1 Şubat cuma günü mesai saati bitiminde sona erecek. 

 