G.Saray'da sürpriz operasyon
Galatasaray'da Stad İşletme Müdürlüğü görevine Mustafa Turgun getirildi.
 Galatasaray'da Stad İşletme Müdürlüğü görevine sürpriz bir isim atandı. Sarı-kırmızılı kulüpte bir dönem Futbol Takımı Menajerliği yapan Mustafa Turgun, Stad İşletme Müdürlüğü'nde görev yapacak.
 Özhan Canaydın döneminde göreve getirilen liseli Menajer Mustafa Turgun geçtiğimiz yıl şubat ayında gerekçe gösterilmeden görevden alınmıştı.
 Adnan Sezgin ile anlaşmazlık yaşadığı iddia edilen Turgun'un Brezilyalı yıldız Cassio Lincoln başta olmak üzere birçok yabancı futbolcuya yakınlığıyla tanınıyordu.
 Konyaspor ve Sivasspor'da da görev yapan Mustafa Turgun, Galatasaray'dan ayrıldıktan sonra, "Ayrılma nedenimin birincisi rahmetli Özhan Canaydın'a yakınlığım ikincisi ise yeni yönetimin eski çalışanlarla devam etmek istememesiydi. Kulüpte içeride ayrı, dışarıda ayrı tavırlar sergileniyor. İçeride samimi görünüp, dışarıda birbirlerinin aleyhine konuştuklarını görmek Galatasaraylı olarak beni üzüyor. Galatasaray'ın bir üslubu vardır, buna uygun davranmak zorundasınızdır. Galatasaray iyi yönetiliyor dersem inançlarıma ihanet ederim" açıklamasını yapmıştı.
 Sporx.com