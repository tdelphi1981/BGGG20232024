Sahadakilerin en golcüsü: Necati Ateş
Eskişehirsporlu futbolcu Necati Ateş, Süper Lig'de aktif futbolculuk hayatını sürdüren 100'ler Kulübü üyelerinin en golcüsü unvanına sahip.Tecrübeli golcü, Süper Lig'de Altay, Adanaspor, Galatasaray, Ankaraspor, İstanbul Büyükşehir Belediyespor, Antalyaspor ve Eskişehirspor formaları giydi. Süper Lig'de toplam 300 maça çıkan tecrübeli golcü, fileleri 131 kez havalandırdı.
Ateş, ilk lig müsabakasına 18 Ocak 1998'de Altay'ın Bursaspor'a karşı yaptığı Süper Lig müsabakasında 56. dakikada oyuna sonradan girerek çıktı. Altay'daki ilk sezonunda genç yaşına rağmen 8 müsabakada görev alan Ateş, bu müsabakalarda iki gol kaydetti.
Süper Lig'in 2002-2003, 2003-2004 sezonlarında Adanaspor'da forma giyen Necati Ateş, bu sezonlarda toplam 23 gol attı.

Galatasaray

Ateş, Adanaspor'da gösterdiği performansın ardından 2003-2004 sezonun devre arasında Galatasaray'a transfer oldu. Golcü futbolcu yarım sezonda sarı-kırmızılı takım adına 9 gol attı.
2004-2005, 2005-2006 ve 2006-2007 sezonlarından toplam 39 kez fileleri havanladıran tecrübeli golcü, 24 Temmuz 2007'de teknik direktör Karl Heinz Feldkamp tarafından kadro dışı bırakıldı.
Bunun üzerine Ateş, 2007-2008 sezonunun yarısını Ankaraspor ve yarısını da İstanbul Büyükşehir Belediyespor'da geçirdi. Ateş, o sezon toplam 11 gol attı. 2008-2009 sezonunu İspanya'nın Real Sociedad takımına kiralık olarak geçiren Milli futbolcu, 2009-2010 sezonundan Antalyaspor ile anlaştı.
Ateş, 2009-2010, 2010-2011 ve 2011-2012 sezonlarını Antalyaspor'da geçirdi. Necati, Antalyaspor forması altında Süper Lig'de 30 gol kaydetti. Golcü futbolcu 18 Ağustos 2010'da, takımının Süper Lig'de yaptığı Ankaragücü maçında iki gol atarak Süper Lig'deki gol sayısını 100'e çıkartarak 100'ler kulübü'ne girmeyi başardı.

Es-Es'te 15 maçta 10 gol

2011-12 sezonunun ara transfer döneminin son gününde Galatasaray ile anlaşan Ateş, sarı-kırmızılı forma altında yarım sezonda 6 gol attı. Galatasaray'a Umut Bulut ve Burak Yılmaz'ın katılmasıyla kadroda şans bulamayan Milli golcü, 2012-2013 sezonunda Eskişehirspor'a transfer oldu.
Necati, Eskişehirspor forması altında çıktığı 15 maçta 10 gol attı. Süper Lig'de 300 maçta forma giyen Ateş, 100'ler Kulübünün üyelerinden Türkiye'de aktif futbol hayatına devam eden 4 futbolcunun en golcüsü unvanına sahip.
Galatasaraylı Umut Bulut, Ordusporlu Fatih Tekke ve Mersin İdman Yurdu takımından Mert Nobre yeni sezonda gol sayılarını artırma olanağına sahip.
Süper Lig'de 245 kez giydiği Fenerbahçe formasıyla attığı 136 golle 100'ler Kulübüne giren Alex de Souza da sezon başında Corinthians'a transfer oldu.

100'ler Kulübü

Ligin 54 yıllık geçmişinde, yalnızca lig maçlarında attıkları goller baz alınarak yapılan değerlendirmede, 100 gol barajına ulaşan futbolcular ve attıkları gol sayıları şöyle:

Futbolcu Oynadığı Takımlar Gol Sayısı
----------- --------------------------------- ----------
Hakan Şükür Sakaryaspor-Bursaspor-Galatasaray 249
Tanju Çolak Samsunspor-Galatasaray-Fenerbahçe 240
Hami Mandıralı Trabzonspor-Ankaragücü 219
Metin Oktay Galatasaray 217
Aykut Kocaman Sakaryaspor-Fenerbahçe-İstanbulspor 200
Feyyaz Uçar Beşiktaş-Fenerbahçe-Antalyaspor 191
Serkan Aykut Samsunspor-Galatasaray 188
Fevzi Zemzem Göztepe 144
Ümit Karan G.Birliği-G.Saray-Ankaraspor-Eskişehirspor 138
Cenk İşler Samsunspor-Adanaspor-İstanbulspor-Konyaspor
Ankaragücü-K.Erciyesspor-K.Paşa-Bucaspor 137
Alex de Souza Fenerbahçe 136
Necati Ateş Altay-Adanaspor-Galatasaray-Ankaraspor
İBB Spor-Antalyaspor-Eskişehirspor 131
Fatih Tekke Trabzonspor-Altay-Gaziantepspor-Beşiktaş
Ankaragücü, Orduspor 130
Saffet Sancaklı Beşiktaş-Eskişehirspor-Konyaspor-Sarıyer
Kocaelispor-Galatasaray-Fenerbahçe 130
Mehmet Özdilek Beşiktaş 130
Elvir Boliç Galatasaray-Gaziantepspor-Fenerbahçe
İstanbulspor-Gençlerbirliği-Malatyaspor 129
Fikri Elma Ankara Demirspor 128
Ertuğrul Sağlam Samsunspor-Beşiktaş 126
Ertan Adatepe Ankaragücü-PTT-Galatasaray 122
Oktay Derelioğlu Beşiktaş-Trabzonspor-Gaziantepspor-F.Bahçe
Samsunspor-A.Sebatspor-Diyarbakırspor 122
Cemil Turan İstanbulspor-Fenerbahçe 120
H.İbrahim Eren Boluspor-Ankaragücü-G.Birliği-Samsunspor
Sakaryaspor 119
Mustafa Denizli Altay-Galatasaray 117
Umut Bulut Ankaragücü-Trabzonspor-Galatasaray 114
Osman Arpacıoğlu Mersin İdmanyurdu-Fenerbahçe 107
Zafer Tüzün Eskişehirspor-Fenerbahçe-Adana Demirspor
Sakaryaspor-Bakırköyspor-Kayserispor-Denizli 107
Arif Erdem Galatasaray 105
Sergen Yalçın Beşiktaş-İstanbulspor-Fenerbahçe-Galatasaray
Trabzonspor 105
Gökmen Özdenak İstanbulspor-Galatasaray 101
Okan Yılmaz Bursaspor-Malatyaspor-Konyaspor-Sakaryaspor 101
Ahmet Özacar Beşiktaş 100
Andre Ngole Kona G.Birliği-Antalyaspor-D.Bakırspor-İstanbul 100
Hasan Özer G.Antepspor-Trabzonspor-Şekerspor-Altay
Ç.Rizespor-Malatyaspor-A.Sebatspor 100
Mert Nobre Fenerbahçe-Beşiktaş-Mersin İdmanyurdu 100