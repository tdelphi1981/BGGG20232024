'Güzel oyunla 3 puanı hak ettik'
Gümüşhane Torul Gençlik Antrenörü Ali Bahadır Aksoy, Çankaya Belediyesi ANKA karşısında oynadıkları oyunla 3 puanı hak eden taraf olduklarını söyledi.Aksoy yaptığı açıklamada, dün oynanan karşılaşmaya 3 puan için çıktıklarını belirterek, Karşılaşma hem bizim hem de rakibimiz için çok önemliydi. Karşılaşmadan 3 puanla ayrılmamız halinde hem play-off'u, hem de ligde kalmayı garantilemiş olacaktık. Çankaya Belediyesi ANKA ise 3 puan alması halinde, ligde kalma yolunda büyük bir avantaj sağlayacaktı. Tüm hesaplarımızı sadece galibiyet değil, 3 puan üzerine yaptık ve karşılaşmaya bu şekilde hazırlandık dedi.

Üçüncü sette Murat Palavar'ın takım arkadaşı ile çarpışması sonucu sakatlanmasıyla rakiplerinin seti aldığını kaydeden Aksoy, dördüncü sette hatasız bir oyun sergileyerek karşılaşmadan 3-1 galip ayrıldıklarını söyledi. Aksoy, puanlarını 26'ya çıkardıklarını anımsatarak, Önümüzde deplasmanda Maliye Milli Piyango ve kendi sahamızda Galatasaray ile yapacağımız 2 karşılaşma var. Bu karşılaşmalardan da en iyi sonuçlarla ayrılmak istiyoruz diye konuştu. Aksoy, Çankaya Belediyesi ANKA karşılaşmasında sakatlanarak sedye ile oyundan çıkan Murat Palavar'ın sol diz yan bağlarında yırtık olduğu ve sezonu kapattığını sözlerine ekledi.