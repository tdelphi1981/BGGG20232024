Galatasaray taraftarı Mehmet Ali Birand'ı unutmadı
Mehmet Ali Birand'ın Arena'daki koltuğu boş kalmadı.
17 Ocak'ta hayatını kaybeden usta gazeteci Mehmet Ali Birand, kongre üyesi ve sıkı bir taraftarı olduğu Galatasaray tarafından Beşiktaş derbisinde unutulmadı.

KOLTUĞU BOŞ KALMADI

Birand'ın kombinesi olan koltuğuna bir çiçek bırakan Galatasaray Kulübü, 32 numaralı Mehmet Ali Birand yazan sarı-kırmızılı formayı da koltuğa geçirdi.

32. DAKİKADA ALKIŞ

Öte yanda, Galatasaray taraftarı, Birand'ın yıllarca sunduğu 32. Gün programını ithafen 32. dakikada alkış tutacak.