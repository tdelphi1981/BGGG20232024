50 milyon euro'luk rüya
Suarez İstanbula geldi Fenerbahçe mi alıyor söylentisi kulisleri hareketlendirdi.
Bonservisine 50 milyon Euro değer biçilen Suarez ile ilgili transfer söylentilerini sorduğumuz İngiliz kaynaklar, Liverpool onu asla bırakmaz. Ama birlikte İstanbula geldiği Lucasın transferi mümkün yorumunu yaptı. 
İNGİLTEREde Liverpool forması giyen Luis Suarez ve Lucas Leivanın, sürpriz bir şekilde İstanbula gelmesi ortalığı karıştırdı. Uruguaylı golcü ve Brezilyalı orta saha oyuncusunun bu ziyareti futbolseverleri heyecanlandırırken, ikilinin bir esnafla çektirdikleri fotoğrafın twitterdan paylaşılması üzerine yıldız oyuncular sosyal medyada günün konusu oldu. Pazartesi akşamı İstanbula gelen ikili aileleri ile birlikte önce bir restoranda yemek yedikten sonra taksi ile mekandan ayrıldı. 
NUSRET BİR İŞARET Mİ? 
YILDIZ oyuncuların yemek yediği Nusretin, Doğuş Holdingin sahibi ve Fenerbahçeye yakınlığıyla dikkat çeken Ferit Şahenke ait olması, sarı lacivertli takıma transfer iddialarının ortaya atılmasına yol açtı. Daha önce aynı mekanda Fenerbahçenin gol makinesi Moussa Sow da görüntülenmiş, ardından transferi gerçekleşmiş ve futbolcunun transfer ücretininin yarısını da Ferit Şahenkin ödediği duyulmuştu. 
Liverpoolun yıldızlarıyla ilgili bir başka iddia ise, iki oyuncunun Liverpoolun Türk sponsorlarından birinin reklamında oynayacağına dairdi. 
Butün bu gelişme ve iddiaları, iki İngiliz gazeteciyle değerlendirdik.  
İngilizler ihtimal vermiyor 
GAZETECİ Sean Fay, Suarezin İstanbulda neden bulunduğunu bilmediğini söylerken, Lucas Leivanın da yanında olmasını transfere yordu. Telefonla ulaştığımız Fay, konuyu arkadaşlarına danışırken, bulundukları ofis iddiayı kahkahayla karşıladı. Fay, Suarezin bonservisi 50 milyon Euro ve Liverpoolun Suarezi elinden çıkarmak gibi bir düşüncesi yok. Ancak iddialara göre Lucas Leiva gönde-rilmek isteniyor. Fenerbahçenin daha önce Lucas ile ilgilendiğini biliyoruz. Fenerbahçenin maddi gücü Suarezi karşılasa bile, Uruguaylı oyuncunun Adada mutlu olduğunu biliyorum. Ancak Lucas, Fenerbahçeye gidebilir. Ayrıca Fenerbahçe Lucası transfer ederse akıllıca bir iş yapmış olur dedi. 
Lucas mümkün Suarez hayal  
GAZETECİ  Fay, Galatasarayın Sneijderi almasının Fenerbahçeyi misilleme yapmak üzere harekete geçirmiş olabileceğini söylerken, Ancak Suarez, Liverpooldan ayrılmaz şeklinde konuştu. 
Adadan bir başka gazeteci Chris Atkins ise, Suarezin tatil için İstanbula gittiğini, Fenerbahçenin Suarezle ilgilense bile bu transferi bitiremeyeceğini söyledi. Lucas Leiva konusunda ise net bir görüş belirtmeyen gazeteci, Fenerbahçe onun için biçilmiş bir kaftan dedi.