Basket dışında her alanda Fener'i geçtik
Voleyboldan sorumlu yönetici Mehmet Cibara, Ünal Aysalın, bütün sorunları demokratik yönetim tarzıyla çözdüğünü söyledi.
GALATASARAYın amatör şubelerdeki başarısında en büyük pay sahiplerinden biri hiç kuşkusuz Mehmet Cibara... Sarı kırmızılı yönetimin voleyboldan sorumlu yöneticisi Cibara, G.Saray Kulübünün Hasnun Galipte kurduğu Voleybol Akademisinde Hürriyetin sorularını yanıtladı. 
- Ünal Aysal hakkında yorumunuz nedir? Nasıl bir başkandır?
- Sayın başkanımız Ünal Aysal son derece soğukkanlı ve demokratik bir kişi. Demokratik olup herkesi dinlemesi, onların içine girip vakit ayırmak kolay bir şey değil. Ben bu yönetim tarzını doğru buluyorum 
- Başkası olsa farklı kutuplardaki bu kadar insanı yönetebilir miydi?
- Medyada çıkan demeçlerin sebep olduğu o ayrışma, kutuplaşma denen şeyler yönetim kurulunda hiç olmuyor. Yönetime girdiğiniz zaman süt liman. Hiçbir problem yok. 
 
Kullandığımız tapulu malımız 
 - Hep Fenerbahçenin tesisleşme konusunda büyük bir liderliği olduğu söylenir. Sizce bu alanda ezeli rekabet ne durumda? Fenerbahçe yine lider mi?
- Basketbol dışında G.Saray, tesisleşme konusunda da Fenerbahçeyi geçmiştir. 
Bir kere kullandığımız her yer bizim tapulu malımız. Her şey ortada. Florya ile Samandırayı karşılaştırın. Türk Telekom Arena ile Kadıköyü karşılaştırın. 
BAŞKANI BUNALTMAMAK LAZIM 
 ÜNAL Aysal 1 dönem daha devam etmeli mi size göre?
- Bence kesinlikle etmeli. Eğer kendi de devam etmek isterse, bir sürü haksız eleştiriden bunalmayıp Yeter artık demez ise, bu işlerin devam etmesi ve G.Sarayın diğer kulüplerle arayı iyice açması açısından Ünal Aysalın devam etmesi çok iyi olur. 
Final oynadık 20 bin TL aldık 
Mehmet Cibara, voleybola yaptıkları yatırımların karşılığını alamadıklarını söyledi. 
2014 yılının sonundan itibaren UEFA Finansal Fair Play kanunu ile birlikte futboldan gelen para artık sadece futbola gidecek. Ve başka bir şubeye aktarılıp, harcanamayacak. Zaten gelirin komik düzeyde olduğu amatör şubelerle tek çare altyapı. Bizde bütün ağırlığımızı altyapıya verdi. 2014-2015 sezonunda A milli takımda oynayacak düzeyde 8 erkek ve 13 tane kız sporcumuz var. Devletten aldığımız iddaa gelirleri dışında Voleybol Federasyonunun kulüplere aktardığı para sıfır.  
Geçen yıl Türkiye Kupasında yarı final oynadık, aldığımız para 20 bin TL. Kazansak 50 bin TL alacaktık. Kısaca, aldığınız ödül deplasman masraflarını bile karşılamıyor.  
İyi bir sezon geçiriyoruz. Fenerbahçeye karşı bu sezon voleybolda oynadığımız 9 maçın 9unu kazandık. Voleybolun Sneijderını getirdik ama son maçtaki hasılat 70 TL...