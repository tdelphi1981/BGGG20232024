Voleybola ambargo koyduk
Voleybolda Türk takımlarının Avrupa kupalarındaki mücadelesi sürüyor.Avrupa şampiyonlar ligi'nde, bayanlarda Vakıfbank namağlup liderliğini korudu. Vakıfbank, (A) Grubu'ndaki 4. maçında deplasmanda Fransa'nın RC Cannes takımını 3-2 yendi. 

Cannes kentindeki maçta 2-0 geriye düşen Vakıfbank, iyi bir geri dönüşle maçtan 3-2 galip ayrılarak namağlup unvanını korumayı başardı. Maçın setleri 25-22, 25-16, 20-25, 15-25 ve 11-15 sonuçlandı. Türk temsilcisi grubunda 4 galibiyet ve 11 puanla lider durumda bulunuyor.

Vakıfbank, gruptaki 5'inci maçını 5 Aralık Çarşamba günü sahasında Rusya'nın Uralochka NTMK takımıyla yapacak. Burhan Felek Spor Salonu'ndaki karşılaşma saat 19.00'da başlayacak.

Erkeklerde (E) Grubu'nda yer alan Fenerbahçe Grundig ise bu sezon ligdeki ilk galibiyetini aldı. Türk temsilcisi, gruptaki 4'üncü maçında sahasında Romanya'nın Tomis takımını 25-18, 24-26, 25-23, 20-25 ve 15-8'lik setlerle 3-2 yendi. Grubunda ilk kez puanla tanışan Fenerbahçe Grundig, 1 galibiyet, 3 yenilgi, 2 puan ve maç fazlasıyla 4'üncü ve son sırada yer alıyor.

Gruplarda sadece ikişer maç kalırken, son iki maçında grup birincisi ve ikincisiyle karşılaşacak Fenerbahçe Grundig'in grupta sıkıntılı bir yerde bulunuyor. Türk temsilcisi gruptaki 5'inci maçını 5 Aralık Çarşamba günü deplasmanda Rusya'nın Dinamo Moskova takımıyla yapacak. Başkent Moskova'da yapılacak karşılaşma TSİ 16.00'da başlayacak.

CEV Kupası

Erkekler CEV Kupası 2'inci tur rövanş maçında deplasmanda Polonya'nın Jastrzebski takımıyla karşı karşıya gelen Maliye Milli Piyango, altın set ile tur atladı. 

İlk maçta rakibine 3-1 yenilen Maliye Milli Piyango, Jastrzebie Zdroj kentindeki rövanş maçını, 25-15, 26-28, 21-25 ve 21-25'lik setlerle 3-1 kazanınca galibiyetlerde durum 1-1 eşitlendi. Kurallar gereği maçın hemen ardından altın set oynandı. Altın sette rakibine 15-8 üstünlük kuran Türk temsilcisi tur atlayan taraf oldu.

Maliye Milli Piyango, bir üst turda Belçika'nın Schelde-N. Precura takımıyla eşleşti. Üçüncü tur ilk maçları 4-6 Aralık, rövanş maçları ise 11-13 Aralık tarihlerinde yapılacak. Maliye Milli Piyango, ilk maçı sahasında oynayacak.

Bayanlar CEV Kupası 2'nci tur rövanşında Fenerbahçe, sahasında Belçika'nın Asterix takımını sahasında 25-10, 25-17 ve 25-15'lik setlerle 3-0 yendi. İlk maçta da 3-0 galip gelen Fenerbahçe, 3'üncü tura yükseldi. Türk temsilcisi bir üst turda, Sagres (İsviçre)-Askö BüroLeben (Avusturya) eşleşmesinin galibiyle karşılaşacak. Üçüncü turda ilk maçlar 4-6 Aralık, rövanş maçları ise 11-13 Aralık tarihlerinde yapılacak. Fenerbahçe ilk maçı deplasmanda oynayacak.