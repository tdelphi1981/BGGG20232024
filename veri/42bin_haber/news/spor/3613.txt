400 badmintoncu yarışacak
Türkiye Badminton Federasyonu'nca organize edilen 19 Yaş Altı Türkiye Badminton Şampiyonası 17-20 Ocak 2013 tarihleri arasında Diyarbakır'da yapılacak.Gençlik Hizmetleri ve Spor İl Müdürü Abdullatif Umut yaptığı açıklamada, Türkiye Badminton Federasyonu'nca organize edilen 19 Yaş Altı Türkiye Badminton Şampiyonası'nın 17-20 Ocak 2013 tarihleri arasında Diyarbakır'da yapılacağını belirterek, şampiyonaya 400'ü aşkın sporcunun katılacağını söyledi.

Türkiye Badminton Federasyonu'nun bu önemli organizasyonu Diyarbakır'da yapılmasını kararlaştırmasının son derece sevindirici olduğunu ifade eden Umut, şunları kaydetti:

Diyarbakır'da ilk kez düzenlenecek şampiyonanın en iyi şekilde geçmesi için hazırlıklarımız sürüyor. Bu tür şampiyonalar nüfusunun önemli bölümünü çocuk ve gençlerden oluşan Diyarbakır'a önemli katkı sunacaktır. Bu organizasyon aynı zamanda kentimizin tanıtımına olumu etki yapacaktır. Şampiyona için 81 ilden çok sayıda sporcu Diyarbakır'a gelerek kentimizi tanıma fırsatı bulacaktır. Şampiyonanın Diyarbakır'da düzenlenmesini sağlayan Türkiye Badminton Federasyonu yetkililerine teşekkür ediyoruz.