Barcelona, Fransa Ligi'ne!
Katalonya özerk bölgesinin başkenti Barcelona'nın Belediye Başkanı Xavier Trias, şehirin dünyaca ünlü takımı Barça'nın, La Liga'dan ayrılıp Fransa Ligue 1'e dahil olabileceğini açıkladı 
 Katalonya’nın İspanya’dan bağımsız olması halinde geleceğinin ne olacağı tartışılan Barcelona’nın La Liga’dan ayrılıp ayrılmayacağına en yetkili isimlerden biri olan Xavier Trias’tan açıklama geldi. Trias, “Katalonya’nın bağımsızlığını kazanması durumunda Barcelona La Liga’dan ayrılabilir. Eğer bu durum yaşanırsa Katalonya’da 3-5 takımla bir lig oluşturulmaz. Barça’nın yeni yeri Fransa Ligue 1 olabilir” dedi. Öte yandan dün yapılan Katalonya yerel seçimlerinde oy kullanan Barcelona’nın yıldız stoperi Gerard Pique, bu anın fotoğrafını Twitter’dan takipçileriyle paylaştı.  
 
 Fanatik