İspanya'da tarihi gün!
 
 Barcelona, bu sezon deplasmanda üst üste kazandığı 10 maçın ardından bu seriyi, Anoeta'da bıraktı. Barça, ezeli rakibi Real Madrid karşısında aldığı 2-2'lik beraberliğin ardından yakaladığı 12 maçlık galibiyet serisini de Real Sociedad karşısında noktalandırdı. Maça çok hızlı başlayan Barcelona, 7. dakikada Lionel Messi ile 1-0 öne geçti. 
 Topla birlikte ceza sahasına doğru ilerleyen Messi, Fabregas ile paşlaştı ve ceza sahasına girdi. Orada topu düzelten Arjantinli, şık bir vuruşla takımını 1-0'lık üstünlüğe taşıdı. Golden sonra beraberliği kovalayan Real Sociedad, Xabi Prieto ile gole yaklaştı. Çok iyi bir duran top organizasyonunda Valdes ile karşı karşıya kalan Prieto, yan ağlara vurdu. 14'te ise Barcelona'da Pedro'nun sert şutu, direkten döndü. 
 Barcelona, 25. dakikada 2 farklı üstünlüğü yakaladı. Xavi'nin harika pasıyla ceza sahası sağ çaprazında topla buluşan Dani Alves, kale sahası içindeki Pedro'ya çıkardı. Pedro da boş kalaye golü yapmakta zorlanmadı ve Barcelona 2-0 öne geçti. 
 Maçın belki de kırılma anı, 39'uncu dakikada yaşandı. Xavi'nin yine muhteşem pasıyla savunmanın arkasına sarkan Messi, kalecinin üzerinden vuruşunu yaptı. Ancak Messi'nin bu gol vuruşu, direkten döndü ve kale çizgisi üzerinde durdu. Bu topu da Real Sociedad savunması uzaklaştırdı. Ev sahibi Sociedad, 40'ıncı dakikada farkı 1'e indirdi. Vela'nın pasıyla sol çaprazda topla buluşan Gonzalo Castro, çok sert vurdu ve skoru 2-1'e getirdi. 
 Bu gol, aynı zamanda ilk devrenin de skorunu belirledi. İkinci yarıya ise ev sahibi ekip daha istekli başladı. Devrenin sonlarında buldukları golle daha fazla hücumu Real Sociedadlı oyuncular, Barcelona'nın 10 kişi kalmasıyla da umutlandılar. Barça'da savunma oyuncusu Pique, 56'ıncı dakikada gördüğü ikinci sarı kartın ardından kırmızı kartla oyun dışında kaldı. 
 Anoeta tribünlerinin beklediği beraberlik golü, 63'üncü dakikada geldi. Kullanılan köşe vuruşunda Gonzalo Castro, ceza sahasının sol çaprazından topla buluştu. Oradan sert şutunda ise Mascherano'ya çarpan top, kaleciyi de yanılttı ve Barcelona ağlarıyla buluştu. Mücadelenin kalan dakikalarında ise Real Sociedad'ın ciddi bir baskısı vardı. Beklenen o gol, 90+1'de geldi. 
 Sağ kanattan Carlos Martinez'in ortasında kale sahası içinde vuruşunu yapan Agirretxe, takımını 3-2 öne geçirdi. Duraklamada başka gol olmadı ve Real Sociedad, 2-0 geriye düştüğü Barcelona karşısında geriden gelerek 3-2'lik galibiyete ulaştı ve 3 puana uzanan taraf oldu. 
 Lider Barcelona, 55 puanda kalırken, Sociedad ise 29'a yükseldi. 
 Ntvspor