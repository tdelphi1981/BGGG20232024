Beşiktaş'ta Almeida ve Fernandes kadroda
Spor Toto Süper Lig'in 26. haftasından yarın Kasımpaşa ile karşılaşacak olan Beşiktaş, mücadelenin hazırlıklarını bu akşam yapacağı antrenman ile tamamlayarak kampa girecek. Mücadeleyi hakem Cüneyt Çakır yönetecek.
MUSTAFA PEKTEMEK, ALMEIDA, FERNANDES, ERSAN VE VELİ KASIMPAŞA MAÇI KADROSUNDA YER ALACAKLAR

Siyah-Beyazlı takımda sakatlıkları süren İsmali Köybaşı ve Uğur Boral'ın yanı sıra sarı kart cezalısı Gökhan Süzen karşılaşmada forma giyemeyecekler.

Tedavisi tamamlanan Mustafa Pektemek, Almeida, Fernandes, Ersan ve Veli maç kadrosuna dahil edilecekler. Teknik Direktör Samet Aybaba'nın sakatlıkları bulunmamasına rağmen McGregor ve Dentinho'yu ise kadroya almayacağı öğrenildi.

KALEDE CENK GÖNEN GÖREV YAPACAK

Aybaba kalede Cenk Gönen'e şans verecek. Savunmanın solunda Gökhan Süzen'in cezası nedeniyle Emre Özkan, stoper mevkiinde ise Ersan ve Sivok'a görev yapacaklar. Tedavisi yeni tamamlanan Fernandes, Almeida ve Mustafa'nın karşılaşamaya yedek kulübesinde başlamaları bekleniyor. Fernandes'in yokluğunda orta saha kurgusunun İbrahim Toraman, Veli ve Oğuzhan'dan oluşması tahmin ediliyor.

NECİP VE HOLOSKO SARI KART CEZA SINIRINDALAR

3 sarı kartları bulunan Necip ve Holosko Kasımpaşa karşısında sarı kart görmeleri halinde bir sonraki hafta oynanacak Mersin İdmanyurdu maçında görev yapamayacaklar.

Samet Aybaba'nın takımını Kasımpaşa karşısında şu ilk 11 ile çıkarması bekleniyor:

Cenk, Hilbert, Sivok, Ersan, Emre, İbrahim Toraman, Veli, Oğuzhan, Olcay, Holosko ve Niang.