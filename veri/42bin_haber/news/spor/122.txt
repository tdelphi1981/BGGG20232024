Beşiktaş'ın da emeği çalındı
Şakar: Kardeş takımımız Beşiktaş'ın da daha önceki yıllarda emek hırsızları tarafından şampiyonlukları çalınmıştı. Bizim gibi aynı kaderi paylaşıyorlar
 Trabzonspor Asbaşkanı Nevzat Şakar, şok açıklamalar yaptı, Beşiktaş'ın da Bordo-Mavili kulüp gibi emeğinin çalındığını söyledi. Şakar, Onur konusunda da mesajlar verdi. İşte Nevzat Şakar'ın Beşiktaş maçı sonrası yaptığı çarpıcı yorumları:
 BEŞİKTAŞ İYİ OYNADI
 'KardeŞ takımımız Beşiktaş'ın da daha önceki yıllarda emek hırsızları tarafından şampiyonlukları çalınmıştı. 
 Onlar da bizim gibi aynı kaderi paylaşıyorlar. Bu şampiyonluk bizim anamızın ak sütü gibi hakkımız.
 BEŞİKTAŞ iyi oynadı. İnönü'de bir puan aldık. Bu da bizim için karlı bir şey. Kazanmak istiyorduk ama olmadı. Beşiktaş'ı tebrik ediyorum.
 AVCI'YA KARIŞMAM
 Onur, Türkiye'nin en başarılı kalecisi. Milli Takım'a alınıp alınmaması tamamen Abdullah Avcı'nın tercihi. Bizim Abdullah Avcı'ya karışma hakkımız yok ama 'Onur Türkiye'yi daha iyi temsil ederdi' diye düşünüyorum.'
 Sapara serumla tarihi bir gol attı
 Sapara, Trabzonspor'un lig tarihindeki 1967. golünü attı. Bordo-Mavili kulübün kuruluş yıldönümü olan 1967. gol için Türk Telekom, Slovak yıldıza özel bir plaket verecek. Trabzonspor forması altında ilk golünü atan Sapara, soğuk algınlığı nedeniyle maçtan önce iğne olup serumla sahaya çıktı.