Avni Aker'in zemini iyi futbola engel
Bordo mavili takımın teknik direktörü, Zeminin çim olmaması, hızlı atağa çıkarken, topun süratini kesiyor. Bizi, pas anlamında olumsuz yönde etkiliyor dedi.
TRABZONSPOR Teknik Direktörü Şenol Güneş, Hüseyin Avni Aker Stadyumu zemininin futbol oynamalarına engel olduğunu söyledi. Tecrübeli çalıştırıcı, Zemin, oyunu bozmak isteyen ve kapanan takımların lehine oluyor diye konuştu. 
Güneş, sahanın kötü şartlarının, hücuma hızlı çıkmalarına da engel olduğunu dile getirerek, Zaman zaman kontrataklarda topun hızlı olarak atağa çıkmadığı dönemler oldu. Bir çok pozisyonun kesilmesi, oyuncuların tempolu ve hızlı oynama anlayışlarını olumsuz olarak etkiledi. Karabük ve Mersin maçlarında skora rağmen bu durumla da karşılaştık. Bu saha, kapanan ve oyunu bozmak isteyen takımların lehine oluyor ifadelerini kullandı. 
GİRAY GELİNCE, TAKVİYEYE GEREK YOK 
BORDO mavili ekibin hocası, Sahadaki zeminin çim olmaması, topun hızlı atağa çıkmada pas anlamında olumsuz etkilenmesi özellikle Mersin İdmanyurdu maçında çok daha net olarak görüldü dedi. 
Girayla ilgili de konuşan Şenol Güneş, şöyle devam etti: Benim transferle ilgili bir beyanatım olmadı. Söylemediğim şeyler üzerine yorum yapmak doğru değil. Yönetimle bir oyuncu muhakemesine de girmedim. Giray geri geldiği için defansta oyuncu arayışımız yok. 
YABANCI TRANSFERİ İSTEMİYORUM 
ŞENOL Güneş son olarak şunları söyledi: Yabancı sayımız zaten fazla. Şu anda eksikliğimizi kapatacak yabancı oyuncu almamız gibi bir durum gözükmüyor. Kendimizi akışa kaptırırsak hem ekonomik külfet geliyor, hem de idari ve teknik hatalar yapmak zorunda kalıyoruz. Takımı yenileme adına yapılacaklardan ekonomik kaybın yanında takım da teknik olarak olumsuz etkileniyor.