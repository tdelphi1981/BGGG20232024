Holtby Schalke'den ayrılacak
Almanya Milli Takımı ve Schalke 04'ün orta saha oyuncusu Lewis Holtby'nin, sezon sonunda biten kontratını yenilemeyeceği bildirildi. 
FIFA'nın resmi internet sitesinden alınan bilgiye göre, 22 yaşındaki orta saha oyuncusu Lewis Holtby'nin, sezon sonunda bitecek sözleşmesini uzatmayacak.

Holtby, 2009 yılında Alemannia Aachen'den Schalke'ye transfer oldu ve Almanya 1. Ligi'nin (Bundesliga) en iyi genç oyuncuları arasında gösterildi.

Holtby'nin ayrılık kararının ardından konuşan Schalke 04 Yönetim Kurulu Üyesi Horst Heldt, Lewis Holtby'in, kendi geleceğini Schalke'de gördüğünü umduklarını belirterek, "Ama Klaas Jan'ın (Huntelaar) verdiği karara olduğu kadar Lewis'in kararına da saygı duyuyoruz. Sezon sonuna kadar elinden gelenin en iyisini yapacağını biliyoruz" dedi.