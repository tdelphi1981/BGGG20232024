G.Saray sözü aldı; Elmander bekliyor...
İsveç'in oynayacağı Faroe Adaları karşılaşmasında Johan Elmander sahadaki yerini alamayacak. Golcü oyuncu Eric Hamren'in gözdesi ama sarı-kırmızılılardan izin yok.
 Dünya Kupası 2014 Elemeleri'nde İsveç'in sahasında Faroe Adaları ile oynayacağı karşılaşmada gözler Johan Elmander'e çevrildi.
 Ayağındaki sakatlığı devam eden Elmander, Faroe Adaları'na karşı forma giymeyecek. Galatasaray'a Elmander'in oynamaması konusunda söz veren İsveç teknik direktörü Eric Hamren bu isteği gerçekleştireceğini belirtti.
 Takımdan ayrı olarak çalışmalarını sürdüren golcü oyuncunun Faroe önünde sahada olabileceğini ancak Terim ile yaptıkları anlaşmaya değinen Hamren, "Bence Elmander bu maçta oynayabilir ama dinlenmesi için izin verdik. Büyük umutlarım var. Elmander geçen hafta Şampiyonlar Ligi maçında oynadı ama mide problemi vardı." açıklamasını yaptı
 Elmander'in yeteneklerinden övgüyle bahseden Hamren, 16 Ekim'de çıkacakları Almanya maçının önemli olduğunu söyleyerek, "Almanya ile oynayacağımız zorlu karşılaşmada oyun stilinden dolayı ona ihtiyaç duyacağız" şeklinde konuştu.
 Fenerbahçe ile oynanan Süper Final karşılaşmasında sakatlanan ve EURO2012'de sakat sakat oynayan Johan Elmander, sezona tutuk bir şekilde başlamıştı. Halen istenilen seviyeye ulaşamayan 31 yaşındaki futbolcunun sakatlığının izlerinin atılması hedefleniyor.