8 dakikada böyleyse...
 
 Forvet hattında sıkıntı yaşayan Beşiktaş, kadrosunu Mamadou Niang’la güçlendirmişti. Ancak yaklaşık 1 aydır futboldan uzak kalan Senegalli oyuncu, kondisyon eksiği nedeniyle Sanica Boru Elazığspor mücadelesinde sadece 8 dakika görev almıştı. Bu bölümde kalitesini ortaya koyan Mamadou Niang, Beşiktaş’ın attığı üçüncü golün mimarı oldu. Fiziksel açıdan eksikleri göze çarpsa da, Niang kısa süre içerisinde kalitesini kanıtlamayı başardı. Teknik direktör Samet Aybaba’nın da Niang’ın performansından çok memnun kaldığı ve kademeli olarak her karşılaşmada daha fazla şans tanıyacağı dile getirildi. Senegalli yıldız, İnönü Stadı’ndaki Gaziantepspor mücadelesine de kulübede başlayacak ve sonradan oyuna dahil olacak.    
 
 Orhan Yıldırım/Fanatik