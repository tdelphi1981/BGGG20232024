Kölnün kaptanı Salih Almanya dedi
Son zamanlarda Türkiye ile Almanya arasında genç milli futbolcu kapma yarışını bir kez daha Almanya kazandı.
Geçtiğimiz ay Hoffenheimın genç oyuncusu Barış Atiki Almanya U19a kaptıran Türkiye Genç Milli takımı bu kez de FC Kölnü U15 takımının kaptanı Salih Özcanı elinden kaçırdı.  
Almanyada yaşayan Türk gençlerinin spordaki başarılarına her gün bir yenisi ekleniyor. FC Köln U15 takımı kaptanı olan Salih Özcan, şimdi Alman milli takımına davet edilmenin gururunu yaşıyor. 
Almanya'nın FC Köln U15 takımının kaptanı Salih Özcan, Alman U15 Milli Takımına kabul edilmenin mutluluğunu yaşıyor. 15 yaşında 9. sınıf öğrencisi olan Salih Özcan ilk milli maçını Almanya formasıyla Güney Koreye karşı oynadı. 

Maçta iyi bir performans sergileyen çiçeği burnunda genç milli oyuncu topla ilk buluştuğu anda çektiği şutla gol fırsatı yaratsa da maç 1-1 berabere sona erdi. SVS Futbol Kulübü ile futbola hayatına başlayan Salih Özcanı izleyenler Geleceğin Mesut Özili yorumunu yapmaktan kendilerini alamadılar. 
İki Türk genci seçildi 
Henüz 11 yaşındayken FC Kölnün futbolcu elemelerine katılıp 50-60 çocuk arasından sıyrılıp takıma girmeye hak kazanan Salih, dört yıl sonra takım kaptanlığına yükseldi. Gösterdiği üstün performans nedeniyle hocalarının dikkatlerini üzerine çeken Salih Özcan, onların teşviki ile elemelere katıldı. 150 genç futbolcu arasından sıyrılarak U15 Alman Milli Takımının 18 kişilik kadrosuna girmeyi başardı. Takıma ayrıca bir başka Türk kökenli futbolcu olan VFL Bochum oyuncusu Görkem Sağlam da seçildi.