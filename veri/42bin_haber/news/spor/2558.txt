Melo derbide gol atarsa...
Galatasaray'ın Brezilyalısı Felipe Melo, Fenerbahçe ağlarını havalandırması halinde değişik bir gol sevinci yapmaya hazırlanıyor.
 Galatasaray-Fenerbahçe derbisine sayılı saatler kala, iki ekibin oyuncuları da taraftarları da derbiye kendilerini hazırlıyor. G.Saray'ın Brezilyalı yıldızı Felipe Melo'nun ilginç bir planı ortaya çıktı.
 Brezilyalı oyuncu Fenerbahçe ağlarını havalandırırsa 'ilginç' bir sevinç gösterisi yapacak. Eboue ile yeni bir gol sevinci hazırladıkları ifade edilen Melo'nun kendisi ile özdeşleşen Pitbull taklidi yerine buldukları bu yeni gösteriyi taraftarlarına sunacakları öğrenildi.
 Bu sezon 12 karşılaşmada Galatasaray forması giyen Melo henüz gol atma sevinci yaşayamadı ancak ligdeki Sanica Boru Elazığspor maçında kırmızı kart gören Muslera'nın yerine, 3 oyuncu değişikliği hakkını kullandıkları için kaleye geçmiş ve Göksu'nun penaltısını kurtarmayı başarmıştı.
 (Sabah)