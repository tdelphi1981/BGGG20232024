U20 Milli Takımı'nın aday kadrosu açıklandı
20 Yaş Altı Milli Futbol Takımı'nın 20 Şubat Çarşamba günü Özbekistan ile Antalya'da yapacağı hazırlık maçının aday kadrosu açıklandı.
Türkiye Futbol Federasyonu'ndan yapılan açıklamaya göre, Türkiye'de düzenlenecek 2013 FIFA 20 Yaş Altı Dünya Kupası'nda mücadele edecek olan ay-yıldızlı ekip, Özbekistan ile yapacağı özel maç için 18 Şubat Pazartesi günü Antalya Mardan Spor Kompleksi'nde toplanacak.

Teknik direktör Feyyaz Uçar yönetimindeki 20 Yaş Altı Milli Takımı'nın 22 kişilik aday kadrosuna şu isimler çağrıldı:

Hasan Türk (Beşiktaş), İbrahim Yılmaz (Darıca Gençlerbirliği), Ozan Evrim Özenç, Berkay Can Değirmencioğlu (Denizlispor), Salih Uçan (Fenerbahçe), Muhammed Alperen Uysal (Galatasaray), Taşkın Çalış (Gaziantepspor), Ahmet Yılmaz Çalık, İlkay Durmuş, Artun Akçakın (Gençlerbirliği), Halil Akbunar (Göztepe), Enver Cenk Şahin (İstanbul Büyükşehir Belediyespor), Ethem Ercan Pülgir (Kartalspor), Erhan Kartal (Kasımpaşa), Okay Yokuşlu (Kayserispor), Eray Ataseven (Manisaspor), Aykut Özer (Eintracht Frankfurt), Fatih Turan (Fortuna Sittard), Tufan Özbozkurt (PSV Eindhoven), Hakan Çalhanoğlu (Karlsruher), Mustafa Saymak (Zwolle), Sinan Philip Tekerci (Nürnberg).

Türkiye ile Özbekistan 20 yaş altı milli futbol takımları arasındaki hazırlık maçı 20 Şubat Çarşamba günü saat 19.15'te Akdeniz Üniversitesi Stadı'nda oynanacak.