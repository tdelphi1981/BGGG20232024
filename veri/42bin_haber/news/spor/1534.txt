Fethiye'de Tepecik mesaisi
Spor Toto 2. Lig Kırmızı Grup takımlarından Fethiyespor, pazar dünü deplasmanda oynanacağı Tepecikspor maçının hazırlıklarını sürdürüyor.Spor Toto 2. Lig Kırmızı Grup'ta yer alan Fethiyespor, 13'üncü hafta karşılaşmasında pazar günü Tepecikspor ile karşılaşacak.

Çankırıspor karşısında oynanan iyi oyun ve alınan galibiyetin verdiği moralle devam eden antrenmanlarda oyuncuların sergilediği performans teknik ekibi memnun ederken, Fethiyespor'da sarı kart cezalısı Volkan Kabadayı'nın dışında cezalı ve sakat oyuncu bulunmuyor.

Teknik Direktör Mustafa Ceviz, Yardımcı Antrenör Muammer Sürmeli ve Kaleci Antrenörü Turgay Kaplakarslan gözetiminde yapılan antrenmanın ilk bölümünde kondisyon çalışması gerçekleştirilirken, ikinci kısmında ise dar alanda çift kale maç yapıldı.

Teknik Direktör Ceviz, gazetecilere yaptığı açıklamada, Çankırıspor karşısında iyi bir oyun ortaya koyduklarını dile getirdi. Ceviz, Tepecikspor maçına iyi hazırlandıklarını ve İstanbul'dan iyi bir sonuçla dönmek istediklerini söyledi.

Ceviz, Çankırıspor maçında gördüğü sarı kartla cezalı duruma düşen Volkan Kabadayı'nın dışında takımda eksik bulunmadığını, ilk yarının bitimine 5 hafta kala 4 maç oynayacaklarını ve karşılaşmalara galibiyet için çıkacaklarını kaydetti.