Arkas'a Kanadalı orta oyuncu
Erkekler Voleybol 1. Ligi ekiplerinden Arkas Spor, Kanadalı orta oyuncu Adam Simac'la anlaştı.
Kulüpten yapılan açıklamada, Kanada Milli Takımı'nda da forma giyen orta oyuncu Adam Simac'la her konuda anlaşıldığı, 1983 doğumlu 2.04 uzunluğundaki Simac'ın 2.68 cm smaç yüksekliğinin bulunduğu bildirildi.

Orta oyuncular Ahmet Pezük ve Justin Duff'ın yaşadığı sakatlıklar nedeniyle Adam Simac'ın transfer edildiğini belirten antrenör Glenn Hoag'ın,Simac'ın özellikle şampiyonlar ligi'nde takımımıza katkı sağlayacağını düşünüyorum. Son derece önemli bir oyuncuyu kadromuza kattık ifadelerine yer verildi.

Şimdiye kadar 75 kez Kanada Milli Takımı'nda görev yapan Simac, 2006-2008 yıllarında Avusturya'nın Hypo VBK Klagenfurt, 2009 yılında yine Avusturya'nın AICH Dobb, 2009-2010 sezonunda Almanya'nın VC Franken, 2010-2011 sezonunda ise Slovenya'nın ACH Bled takımlarında görev yapmıştı.