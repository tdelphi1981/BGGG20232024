Real Barcelona'yı yine devirdi
Kral Kupası'nda Barcelona'yı eleyen Real Madrid, La Liga'da da rakibini 2-1 mağlup etti. 
Santiago Bernabeu Stadı'ndaki El Clasico'da Real Madrid'e galibiyeti getiren golleri 6. dakikada Benzema ve 82. dakikada Sergio Ramos kaydederken, Barcelona'nın tek golünü 18. dakikada Messi attı.

Real Madrid Teknik Direktörü Jose Mourinho, Khedira, Mesut Özil ve Cristiano Ronaldo gibi önemli kozlarıne ilk 11'de yer vermezken, Portekizli yıldızını 57. dakikada sahaya sürdü.

Karşılaşmanın bitiminde Barcelonalı oyuncular, hakem Miguel Angel Perez Lasa'ya itiraz etti. Lasa, itirazlarını sürdüren Victor Valdes'i kırmızı kartla cezalandırdı.

Real Madrid, bu galibiyetin ardından puanını 55'e yükseltti, lider Barcelona ise 68 puanda kaldı.