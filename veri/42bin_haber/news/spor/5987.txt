Dentinho imzayı attı
Beşiktaş'ın Shakhtar Donetsk'ten yeni transferi Dentinho, düzenlenen basın toplantısında resmi sözleşmeyi imzaladı.
Beşiktaş'ın yeni transferi Dentinho resmi sözleşmeye imza attı...

Dentinho yaptığı açıklamada, "Taraftarımıza ve basın mensuplarına teşekkür etmek istiyorum. Mutlu ve duygusal anlar yaşıyorum. 2010 senesinde Türkiye'den ilgilenen takımlar vardı. Takımdan ayrılmak istememiştim. Beşiktaş'ın benimle ilgilendiğini duyunca çok sevindim. Şu an burada çok mutluyum. Corinthians'ta 200 maça yakın oynadım ama Shaktar'da böyle değildi. Lucescu'nun farklı bir sistemi var, buna saygı duymak gerekiyor. Ama ben fiziki olarak hazırım, çok iyi idmanlar yaptım. Kutsal Beşiktaş formasını giydiğim zaman, neler yapabileceğimi göstereceğim. Hedefleri olan bir oyuncuyum. Türkiye Ligi'ni kazanmak istiyorum. Şampiyonlar Ligi'nde oynamak ve hatta bu kupayı kazanmak var" dedi.

"MUTLULUK YAŞIYORUZ"
Beşiktaş futbol takımı idari direktörü Semih Usta ise, "Transfer döneminde Dentinho'yu kadromuza katmanın mutluluğunu yaşıyoruz. Dentinho gol krallığı yaşamış ve gelecek vaad eden genç bir oyuncu. Kendisine hoş geldin diyoruz. Transfer politikamızın başarıya ulaştığına inanıyoruz" diye konuştu.