Bayan Milli Takımı kampına sürpriz ziyaretçi
Uluslararası Judo Federasyonu (IJF) Spor Direktörü Daniel Lascau, Bayan Judo Milli Takımı'nın İzmir'deki kampını ziyaret etti.Türkiye Judo Federasyonu'ndan yapılan açıklamada, antrenman öncesinde sporcularla bir araya gelen Lascau'nun, sporculara uygulanacak yeni kuralları, bire bir uygulamalar ve video gösterimleriyle anlattı.

Açıklamada görüşlerine yer verilen Bayan Milli Takım antrenörleri Ramazan Öztürk ve Haldun Efemgil, Türk judosunun yepyeni bir döneme girdiğini ve özellikle eğitim açısından çok daha üst noktalara gelme noktasında bu tip çalışmaların her zaman faydalı olacağını belirtti.

Öncelikli hedeflerinin kamp sonrası yapılacak olan Dünya Kupası'ndan madalyalarla dönmek olduğunu belirten antrenörler, önlerinde uzun bir süreç olduğunu ve istikrarlı çalışmalarla 2016 Olimpiyat kadrosunu oluşturmak için var güçleriyle çalışacaklarını bildirdi.