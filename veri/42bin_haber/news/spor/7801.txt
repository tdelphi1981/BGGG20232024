Drogba neye uğradığını şaşırdı
Galatasaray'da büyük özlem sona erdi. Sarı-kırmızılı camia, Fildişili yıldız Didier Drogba'ya kavuştu... Tecrübeli futbolcu, saat 17:30 itibariyle İstanbul'a geldi... Yıldız golcü, taraftarların yoğun ilgisine hayran oldu. Kendisini karşılamaya gelen taraftarları şaşkın gözlerle izledi.
Galatasaray, Çin'in Shanghai Shenhua takımından transfer ettiği dünyaca ünlü Fildişi Sahilli oyuncu Didier Yves Drogba, İstanbul'a geldi. Sarı-kırmızılı takımın 1,5 futbol sezonu için renklerine bağladığı Fildişi Sahilli futbolcuyu taşıyan özel uçak saat 17.30 sularında Atatürk Havalimanı'na indi. Uçak, özel jetler için kullanılan hangara alınırken, Fildişi Sahilli oyuncu ve beraberindekiler burada uçaktan indiler. 
İŞTE FATİH TERİM VE DROGBA'NIN İLK BULUŞMASI / WEB TV 
VE EFSANE İSTANBUL'DA Adem Kabayel'in objektifinden Drogba'nın ilk görüntüleri 
Özel jette Drogba ve aile bireyleriyle birlikte Galatasaray Kulübü Yönetim Kurulu Üyesi Emir Sarıgül, Sportif Koordinatör Bülent Tulun ve menajeri Ceylan Çalışkan da bulundu. Uçağı havalimanında Galatasaray Kulübü Yönetim Kurulu Üyesi Abdurrahim Albayrak ve kulüp yetkilileri karşıladı. Drogba uçaktan inerken merdivenlerinde kendisine verilen sarı-kırmızılı bayrağı açtı ve basın mensuplarına poz verdi.

ALBAYRAK'TAN TFF'YE DROGBA'LI GÖNDERME 
TARAFTARLARA HAYRAN OLDU 
Terminalin çıkış kapısı önünde duran Drogba, üzerinde isminin yazılı olduğu sarı-kırmızılı atkıyı havaya kaldırarak taraftarlara gösterdi. Fildişi Sahilli futbolcu, şapkasını çıkarıp kendisine sevgi gösterilerinde bulunan taraftarları selamladı. Drogba'nın, bir süre taraftarın coşkusunu hayranlıkla izlediği görüldü. Drogba'yı terminalin kapısında gören taraftarlar ise meşaleler yakıp tezahüratlarla yeni transferlerine sevgi gösterileri yaptı. Sarı-kırmızılı ekibin yeni transferi, taraftarları selamladıktan sonra yeniden terminale girdi. 
DROGBA TARAFTARLARI BÖYLE SELAMLADI / WEB TV 
FATİH TERİM: ONU BURADA GÖRDÜĞÜM İÇİN ÇOK MUTLUYUM 
Galatasaray Teknik Direktörü Fatih Terim, Drogba ile biraraya geldikten sonra GS TV'ye açıklamalarda bulundu... İşte Terim'in Drogba ile ilgili açıklamaları: Camiamıza hayırlı olsun. Galatasaray ailesine hoş geldi. Görüdüğüme çok mutlu oldum. Şu anda dünyanın en kariyerli futbolcusu. Başkanımıza ve tüm arkadaşlara teşekkür ediyorum... Umut ediyorum hep beraber maçlarımıza ve hazırlıklarımıza devam edeceğiz. Önemli bir kariyer. Kendisini burada gördüğüm için çok mutluyum. İnşallah o da kendisini burada evinde gibi hissedecek. Galatasaray 25 aslanına 1 aslan daha eklendi.  
FOTOĞRAFLARLA DIDIER DROGBA  
DROGBA: ÇOK MUTLUYUM 
Fildişili yıldız Didier Drogba Florya'da GSTV Sütüdyosu'nda ilk röportajını verdi, İşte Drogba'nın ilk sözleri;

"Bu kadar sıcak bir karşılama beni çok mutlu etti, Galatasaray'a gelmekten çok mutluyum.  Fatih hocayı milli takımdan çok iyi tanıyorum ve kendisiyle çalışacağım için çok mutluyum. Galatasaray'a gelmemde biçok arkadaşım tavsiye etti, tutku istiyorsan Galatasaray'a git dediler. İstanbul'a ayak bastığımdan itibaren bu tutkuyu müthiş bir şekilde yaşadım, Galatasaray'a gelmekle çok doğru bir karar verdim... 
İmza atmadan önce Mourinho ile görüştüm bana Galatasaray mükemmel bir takım, Fatih Terim mükemmel bir hoca ve İstanbul mükemmel bir şehir dedi. Galatasaray'ın Sneijder ve benimle anlaşması Avrupa kulüplerine güzel bir mesaj tabiki, kaliteli olan bir takımı kendi kalitemizle daha ileri götürmeye çalışacağız. Şampiyonlar liginde işimiz kolay değil tabiki, Schalke çok iyi bir takım, ancak hedefimiz üst tur. 
Chelsea'da önemli işler yaptık, şimdi Galatasaray var neden olmasın istersek burda da başarırız." dedi. 
DROGBA GALATASARAY'A İMZAYI ATTI - FOTOGALERİ   
        
DIDIER DROGBA KİMDİR? 
Fildişi asıllı ünlü oyuncu Didier Drogba,1978 yılınDa dünyaya geldi. 2011-2012 sezon sonunda Chelsea ile sözleşmesi biten Drogba, Çin Süper Ligi ekiplerinden Shanghai Shenhua takımıyla yıllığı 15 milyon dolar olmak üzere 2.5 yıllık sözleşme imzalamıştı.    
Profesyonel futbol kariyerine 12 yaşında Fildişi Sahilleri'nın Levallois kulübü ile başlayan Drogba, ardından 21 yaşında ilk kontratına imza attı.      
Aynı sezon, Fildişi Sahili Milli Futbol Takımı ile ilk uluslararası maçına çıktı ve milli takım için ilk golünü attı. 2003 yılında Marsilya ile anlaştı. Sezonu 19 gol ile gol krallığında 3. olarak tamamlayan golcü futbolcu takımını 2004 UEFA Kupası Finali'ne taşıdı. 
2006-07 sezonunda attığı 18 gol ile Premier League'de gol kralı olma başarısını gösterdi. Ayrıca Drogba 2006-07 sezonunda Afrika'da Yılın Futbolcusu ödülününde sahibi olmuştur.