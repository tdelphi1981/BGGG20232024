Hamit Altıntop: Umarım Schalke taraftarı...
Hamit Altıntop, UEFA'nın resmi internet sitesine konuştu...
İşte Hamit Altıntop'un açıklamaları:

"Skoru eşitlemek benim için yeterince garipti. Bir taraftan bakıldığında mutluydum. Diğer taraftansa duygularımı kontrol edebilmem için sessiz kalmalıydım. Turu geçtiğimiz için çok mutluyum. Schalke'yi de tebrik etmeliyim. İki maçta da yeterince üstün bir oyun ortaya koydular. Grup lideri olmayı nasıl başardıklarını daha iyi anladım. Daha farklı bir şekilde de bitebilirdi. Şans biraz bizden yanaydı. Schalke taraftarının gol atmama rağmen beni affetmesini umuyorum."
 
Cuma günü çekilecek kura öncesi gönlünden geçen rakibi de paylaşan Hamit, "Çeyrek finallerde, takımların maç anında gösterdikleri performans belirleyici olacak. Geriye büyük takımlar kaldı. Bayern Münih genel menajeri Uli Hoeness'i yeniden görmek beni gerçekten çok mutlu eder" diyerek sözlerini tamamladı.