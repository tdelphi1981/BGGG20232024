Yine fırsat tepecek mi?
F.Bahçe, Galatasarayın yenildiği haftada bu kez kazanmak istiyor.
Daha önce rakibinin puan kaybettiği 8 haftanın 6sında eline geçen şansı kullanamayan sarı lacivertliler, Bursayı devirirse hem bu istatistiği yenecek hem de zirve ile arasındaki puan farkını 4e indirecek.    
FENERBAHÇEde, Galatasarayın Gençlerbirliğine kaybetmesi ile Bursaspor maçının önemi bir kat daha arttı. Geçtiğimiz hafta Beşiktaş derbisinde aldığı yenilgi ile zirveden uzaklaşan sarı lacivertliler, şampiyonluk iddiasını tekrar güçlendirmek için altın bir fırsat yakaladı. Ancak bir istatistik var ki, F.Bahçeye gönül verenleri kara kara düşündürüyor. Sarı lacivertliler, lider Galatasarayın bu sezon kendisinden önce oynayıp puan kaybettiği haftaları genelde iyi değerlendiremiyor. 
SADECE 2 KEZ BAŞARABİLDİ 
FENERBAHÇE, bu sezon sarı kırmızılıların puan kaybettiği 8 haftada sadece 2 kez kazanabildi. Aykut Kocamanın ekibi, bu sezon ligde yalnızca Galatasarayın 7. hafta Eskişehirspor ve 11. hafta Mersin İdman Yurdu ile 1-1 berabere kaldığı haftalarda Beşiktaşı 3-0, Ordusporu 2-1 yendi. 
Cimbom, bu 8 maçta 5 beraberlik, 3 yenilgi alırken, Fenerbahçe de 2 galibiyet, 2 mağlubiyet ve 4 beraberlikle tam 14 puan bıraktı. Böylece rakibine deyim yerindeyse nispet yaptı. 
ŞAMPİYONLUK YARIŞI KIZIŞACAK 
Sarı lacivertli takım ayrıca, Galatasarayın Gençlerbirliği yenilgisi öncesi, sezon başından bu yana puan kaybı yaşadığı toplam 10 haftada sadece 3 kez sahadan galibiyetle ayrılabildi. Bu nedenle Kocamanın öğrencileri bugün Bursasporu devirerek hem şampiyonluk yarışında altın değerinde bir 3 puana uzanmak hem de makus talihini geride bırakmak istiyor. 
Eğer sarı lacivertliler zorlu mücadeleyi kazanırsa puanını 43e yükselterek, 47 puanlı falatasaray ile arasındaki farkı 4e indirecek ve şampiyonluk yarışı da yeni bir boyut kazanacak.