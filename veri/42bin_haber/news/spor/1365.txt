İstanbul'da dev sponsorluk konferansı
Avrupanın en önemli spor sponsorluğu konferansı Future Sponsorship 2012, 28-29 Kasım'da İstanbul'da düzenlenecek.Avrupanın en önemli spor sponsorluğu konferansı olan Future Sponsorshipin yedincisi, 2012 Avrupa Spor Başkenti İstanbulda düzenlenecek. Türk Hava Yolları ve Euroleaguein ortaklaşa desteğiyle 28-29 Kasım tarihlerinde Ülker Sports Arenada gerçekleştirilecek olan Future Sponsorship 2012de sponsorluk sektörünün başlıca fırsat ve zorlukları masaya yatırılırken, sponsorluk endüstrisinin geleceğini şekillendirmek için büyük markalar, hak sahipleri ve ajanslar bir araya getirilecek.  
Euroleague Basketball CEOsu ve Başkanı Jordi Bertomeu yaptığı açıklamada, Euroleague Basketball ve Türk Hava Yolları, ekonomik zorlukların yaşanmakta olduğu günümüzde deneyimlerin paylaşılarak karşılıklı öğrenme için mükemmel bir platform olan Future Sponsorshipe destek vermekten memnuniyet duymaktadır. Mevcut ekonomik ortam, spor endüstrisinin bir araya gelerek kendisini üreteceği hizmetle ilgili sorgulamasını çok önemli hale getirmiştir. Sosyal değerlerimizi işimizin merkezine koymamız için doğru zamanın geldiğine inanıyoruz ifadelerini kullandı. 
THY Genel Müdürü, Yönetim Kurulu ve İcra Komitesi Üyesi Doç. Dr. Temel Kotil de, Türk Hava Yolları, Future Sponsorshipe ortağımız Euroleague Basketball ile birlikte İstanbulda ev sahipliği yapacak olmaktan gurur duyuyor. Tüm katılımcılara ve şirketlere hoş geldin diyoruz. İş dünyasının sosyal katkısına her zamankinden daha fazla inanıyoruz ve Future Sponsorshipin bunun bir parçası olması memnuniyet verici yorumunda bulundu. 
Informa Sports Grouptan Konferans Direktörü Sally Nastys ise, Future Sponsorshipe bu yıl Türk Hava Yolları ve Euroleague Basketballun destek vermesinden çok mutluyuz. İstanbul, her geçen sene daha fazla spor organizasyonuna ev sahipliği yapıyor ve spor sponsorluğu pazarı da hızlı bir şekilde büyüyor. Dolayısıyla konferans için muhteşem bir şehir ve ortaklarımızla yakın ilişkiler içerisinde çalışmak için sabırsızlanıyoruz şeklinde konuştu. 
Avrupanın en önde gelen sponsorluk konferansı olan Future Sponsorshipe 2011 yılında Yingli Green Energy Europe, Deloitte, Diageo, Randstad Deutschland, FIFA, IEG, ING Group, O2, Paddy Power, The FA, Cirque Du Soleil, Lloyds Banking Group, IMG, Turkish Airlines, Euroleague Basketball, The Premier League, Fulham FC, AVIVA, Lawn Tennis Association, Heineken ve adidasın da aralarında bulunduğu 200 şirket katıldı.