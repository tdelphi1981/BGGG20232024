Altın jenerasyon
18 yaşındaki Beykan Şimşekin, önceki akşam ilk kez çubuklu formayı giydiği kupa maçında sergilediği futbol ve Bursaspora gol atması tesadüf değil.Bu başarının ardında Fenerbahçenin son dönemde altyapıya büyük yatırım yapması ve planlı çalışması yatıyor.
SARI lacivertli taraftarlar, ilk resmi maçındaki güzel futbolunu bir de golle süsleyen Beykan Şimşeki konuşuyor. Ama aslında Fenerbahçe altyapısında tam bir devrim yaşıyor. Sarı lacivertliler kendi yetiştirdiği genç oyuncularını yavaş yavaş A takıma kazandırırken, teknik direktör Aykut Kocaman önemli bir değişime imza atmaya hazırlanıyor.  
Neredeyse tüm altyapı maçlarını izleyen, fırsat bulamadıklarını da yardımcısı İsmail Kartala izlettiren Kocaman, Fenerbahçe Kulübünde uzun süredir eksikliği hissedilen altyapı-üst yapı koordinasyonunu sağlamış oldu. 
TRANSFERE BİLE GEREK YOK 
AYKUT Kocaman, takımda özellikle genç oyunculara ağırlık verme taraftarı. Tecrübeli teknik adam, kulübe her yıl milyonlarca Euro verip yabancı futbolcular transfer etmektense, bu gençlere şans tanımak istiyor. Hatta, Bursa maçından sonra genç Salihin, Belhandaya iyi bir alternatif olabileceğini söylemekten de çekinmedi. Ancak, özellikle taraftar ve kamuoyu baskısı nedeniyle pahalı transferlere onay vermiş durumda. Oysa sarı lacivertli takımda, kalecisinden golcüsüne, stoperinden orta saha oyuncusuna kadar tamamı altyapıdan gelen altın bir jenerasyon var. 
A TAKIMA KARTAL ÇIKARDI 
İŞTE bu isimler arasındaki Beykan Şimşek Bursaspor maçında yıldızını parlattı.F.Bahçedeki ilk resmi maçında 20 dakika oynamasına rağmen bir de gol atan genç yetenek, İsmail Kartalın A takıma istediği bir isim. Kartal, genç oyuncunun geçen hafta imzaladığı profesyonel sözleşmede de büyük pay sahibi. Altyapıdaki hocalarından Hasan Özdemir de onun için Çok çalışkan, antrenmanları seven bir futbolcu. Oyunun kaderini değiştirebilecek yapıda diyor. 
Beykan kimdir? 
· 1995 yılında Aydında doğdu. Babası Hakan Şimşek de eski bir futbolcu ve Isparta Emresporun teknik direktörü. Futbola Isparta Gençlerbirliğinde başlayan Beykan, tıpkı Recep Niyaz gibi Danone Kupasında keşfedildi. Dereağzında antrenman tesislerinin hemen yanında oturan genç futbolcu, açık liseye devam ediyor. Vücudunda çok sayıda dövme olan Beykan, breakdance yapmayı seviyor. 
BİR GÖRÜŞ 
Şenol Çorlu 
Bu daha 10da biri 
ALTYAPI devriminin arkasındaki isim Şenol Çorlu, Beykanın geldiği durum daha yeteneklerinin 10da biri. Altyapıda 45-50 kişi hem akademik anlamda hem futbol anlamında bu çocuklarla ilgileniyor diye konuştu. 
Salih Uçan 
Doğum Yılı: 1994 
· LİSTEDE F.Bahçe altyapısından yetişmeyen tek oyuncu. İlk 11de yer bulmaya başladı bile. Yeni Oğuz Çetin diye lanse ediliyor. 
Recep Niyaz 
Doğum Yılı: 1995 
· FENERBAHÇE taraftarının sevgilisi durumunda. Orta sahada hücuma yönelik büyük bir yetenek. Ancak fizik olarak gelişmesi gerek.  
Gökay İravul 
Doğum Yılı: 1992 
· GENÇLİK harekatının yolunu açanlardan. PTT 1. Ligin lideri Manisasporda iyi bir sezon geçiriyor. Böylece kendisini sürekli geliştiriyor. 
Egemen Zengin  
Doğum Yılı: 1996 
· GÖKHAN Gönülden bile daha yetenekli deniliyor. Sağ bek ama hücumda da etkili. U17 Milli Takımının yıldızlarından. 
Hakan Cinemre  
Doğum Yılı: 1994 
· YAŞINA göre çok olgun bir stoper. Özellikle yer tutma konusunda başarılı. Şans verilirse, yakın gelecekte onun da yıldızı parlayabilir. 
Berkay Can 
Doğum Yılı: 1993 
· GELECEKTE stoper olarak adından söz ettirecek isimlerden biri daha. Kiralandığı Denizlisporda başarılıyla oynuyor. 
Gökhan Sazdağı 
Doğum Yılı: 1994·  
ANTALYAdaki devre arası kampında herkesin dikkatini çekti. Sol açıkta oynuyor. Sol bekte de görev yapabiliyor. Geleceği parlak. 
İbrahim Serdar Aydın 
Doğum Yılı: 1996 
· DAHA şimdiden herkesin gözdesi. Çok önemli bir gelecek onu bekliyor. Türk futbolunun yıldızlarından biri olacak. 
Aziz Ceylan  
Doğum Yılı: 1996 
· FİZİĞİ yaşına göre mükemmel bir golcü. Henüz A takım için hazır olmasa da Fenerbahçenin geleceğinde önemli bir isim olacak. 
DİĞER DİKKAT ÇEKEN İSİMLER: 
· Erten Ersu 
· Oğuz Mataracı
· Hüseyin Rüzgar
· Ramazan Civelek
· Boğtan Kızıltan
· Metincan Cici.