"Galatasaray'a karşı sürpriz yapmak istiyoruz"
Yalova Ortopedikler Spor Kulübü (YOSK) Başkanı Alpaslan Erkoç, Galatasaray'a karşı sürpriz yapmak istiyoruz. Herkes biliyor ki YOSK, Süper Lig'de sürprizlerin takımıdır ve hafta sonu sürpriz yapacağımıza inanıyorum dedi.Erkoç, yaptığı açıklamada, hafta sonu oynayacakları Galatasaray maçına odaklandığını söyledi. Deplasmanda kendilerini zorlu bir mücadelenin beklediğini ifade eden Erkoç, Tekerlekli sandalye basketbol branşında kıtalararası şampiyonluğu olan ve dünyanın en iyisi olarak gösterilen bir takıma karşı oynayacağız. Galatasaray'a karşı sürpriz yapmak istiyoruz. Herkes biliyor ki YOSK, Süper Lig'de sürprizlerin takımıdır ve hafta sonu sürpriz yapacağımıza inanıyorum diye konuştu.

Lig tarihinde bugüne kadar Galatasaray'la 5 maç oynadıklarını ifade eden Erkoç, Galatasaray karşılaşmaları bizim için ayrı bir önem taşımaktadır. Sporcularımız, her maç olduğu gibi bu müsabakaya da ciddiyetle hazırlanıyor. İnşallah güzel bir sonuçla Yalova'ya döneriz. Ayrıca maç için yaklaşık 200 kadar taraftarımız da takımımızı desteklemek için bizimle İstanbul'a gelecek ifadelerini kullandı.

Şuayip'in transferi

Erkoç, öte yandan Balıkesirspor'un istediği Şuayip Kablan'ın Yalova'da kalmak istediğini bildirdi. Sporcularıyla yakından ilgilenen Balıkesir temsilcisinin teklifini geri çevirdiklerini dile getiren Erkoç, şunları kaydetti:
1. Lig ekiplerinden Balıkesirspor, oyuncumuz Şuayip Kablan için transfer teklifinde bulunmuştu. Sezon sonuna kadar sözleşmeli sporcumuz olan Şuayip için 50 bin lira bonservis ücreti istemiştik. Ayrıca yarım sezon için Şuayip'e yaklaşık 50 bin liralık bir ücret de sundular. Ancak oyuncumuz, Yalova'da çok mutlu olduğunu ve YOSK için bu teklifi reddettiğini bize iletti. Biz de Balıkesir takımına aynı şekilde belirttik ve tekliflerinden dolayı kendilerine teşekkür ettiğimizi söyledik. Böylece Şuayip de sezon sonuna kadar takımımızda kaldı.