Tolunay Kafkas, Trabzon'da
Trabzonspor'un, teknik direktör Şenol Güneş'in istifasının ardından takımın başına getirmeyi düşündüğü Tolunay Kafkas Trabzon'a geldi. 
THY'ye ait tarifeli uçakla akşam saatlerinde İstanbul'dan Trabzon'a gelen Türkiye Futbol Federasyonu (TFF) Futbol Gelişim Direktörü Kafkas, özel bir otomobille alandan ayrıldı.

Kafkas'ın, yönetim kuruluyla bir görüşme yapacağı ve transferinin buna göre netlik kazanacağı öğrenildi.

Trabzonspor'un deplasmanda oynadığı ve 3-1'lik mağlubiyetiyle sona eren Sanica Boru Elazığspor maçının ardından Şenol Güneş, görevinden istifa ettiğini açıklamıştı.