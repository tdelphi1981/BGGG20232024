Karabük hedefine Antalya'yı koydu
Kardemir Karabükspor Teknik Direktörü Mesut Bakkal, Medical Park Antalyaspor ile zorlu bir mücadeleye çıkacağız dedi.
Bakkal yaptığı açıklamada, Spor Toto Süper Lig'in 22. haftasında deplasmanda karşılaşacakları Medical Park Antalyaspor maçının hazırlıklarına tesislerinde devam ettiklerini söyledi. Sakat futbolcuların iyileşmesinden mutlu olduğunu vurgulayan Bakkal, Rakibimiz bu yıl ligde çok iyi sonuçlar aldı ve ligin süt sıralarını zorluyor. Biz de son haftalarda kaybettiğimiz puanların telafisi peşinde olacağız. Medical Park Antalyaspor ile zorlu bir mücadeleye çıkacağız. Çok iyi bir maç olacak. Sahaya her zamanki bize yakışan futbolu yansıtarak Antalya'dan galip dönmek için elimizden geleni yapacağız diye konuştu.
 
Bakkal, tesislerinde perşembe gününe kadar çalışacaklarını ve aynı gün Antalya'ya hareket edeceklerini, maç saatine kadar Antalya'da kampa gireceklerini kaydetti.