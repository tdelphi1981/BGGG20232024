Herkes memnun ama bu fark nasıl kapanacak
F.Bahçenin Sivas maçındaki performansı farklı yorumlara neden oldu.
Aziz Yıldırım: Şanssız bir gece yaşadınız. Yine de çok iyi oynadınız. Hepinize teşekkür ederim. 
Rıza Çalımbay: Fenerbahçe çok iyi bir takım haline gelmiş. Eskisinden daha güçlü ve daha iyiler. 
Aykut Kocaman: Son dönemin en başarılı oyuncularından birini oynadık. Ama yine de yenildik. 
ÖNCEKİ gün Saracoğlunda F.Bahçe, Sivasa Eneramodan yediği 2 golle yenildi. Karşılaşma sonrası sarı lacivertlilerde teknik direktör Aykut Kocaman ve başkan Aziz Yıldırım sergilenen futboldun memnundu.  
Maçın ardından soyunma odasına inen başkan Yıldırım, futbolculara, Çok iyi oynadınız. Ama şanssız bir gece yaşadınız. Hepinize teşekkür ediyorum dedi.
Kocaman da, Son dönemin en iyi oyunlarından birini oynadık ama yenildik diye konuştu 
Eskisinden güçlü 
Sivassporun hocası Çalımbay da, F.Bahçe çok iyi takım olmuş. Eskisinden güçlü dedi. Ancak bu açıklamalar, akıllarda soru işaretleri uyandırdı. 
F.Bahçe, Galatasaray ile arasındaki 6 puanlık farkı kapatabilecek miydi? Ve gerçekten iyi oynuyor muydu? İşte Hürriyet yazarlarının yorumları... 
Sahte mücadele 
Erman Toroğlu 
F.BAHÇELİLER, sahte mücadele ediyor. İyi olduklarını söylüyorlar. İnanmıyorum. G.Saray, biraz iyi olsaydı, F.Bahçe havlu atmış olacaktı. Yani Aykut Kocaman, FatihTerim ve G.Saraya dua etsin. Aziz Yıldırım, yargıtay sürecinde takıma pansuman yapıyor. 
Tribünler sakinleşirse... 
Altan Tanrıkulu 
ŞAMPİYONLUK şu an G.Sarayın ellerinde... Ama Terim dahil, bütün G.Saraylılar, F.Bahçe-Sivas maçını izledikten sonra daha fazla çekinmişlerdir. G.Sarayın en büyük kozu, F.Bahçe kale arkası tribünleri... O gruplar sakinleşirse F.Bahçe kötü 2. olur. Kupayı da alır. 
Alexi de geri alsınlar! 
Ercan Saatçi 
F.BAHÇEyi oyunla, transferle, oyun disipliniyle değerlendirmek yanlış. Takımın kimyasının bozuk. Sivas maçı başında F.Bahçeyi bağrına basan o büyük taraftar, 90da İstifa, rezalet diyorsa bu, taraftarın suçu değildir. En iyi transfer Emredir. Oldu olacak Alexi de alsınlar. 
Sürücüsü amatör! 
Hakan Ünsal 
EĞER F.Bahçe iyi oynuyorsa, 6 puan öndeki G.Saray iyi oynamıyor. Sadece Sivas maçını baz alarak da hareket edemeyiz. Aykut Hoca takımı çok yanlış transferlerle doldurdu. Emre geldikten sonra toparlanmış olabilirler ama genelde kötüler. F.Bahçe, Ferrari ama sürücüsü amatör.