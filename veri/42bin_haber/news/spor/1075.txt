Yarım düzine gol yağdırdı!
İtalya Serie A'da lider Juventus, geçtiğimiz hafta aldığı Inter mağlubiyetinin acısını Pescara'dan çıkardı 
 İtalya Serie A'da Juventus, deplasmanda Pescara'yı 6-1 mağlup etti. Gecenin yıldızı ise hat-trick yapan İtalyan golcü Fabio Quagliarella oldu.
 
 Lider Juventus, mücadeleye çok hızlı başladı. 9. dakikada Artur Vidal'in golüyle 1-0 öne geçen Siyah-beyazlılar, 22'de ise Quagliarella ile skoru 2-0'a getirdi.
 
 Ev sahibi, 25. dakikada Cascione'nin golüyle durumu 2-1 yapıp umutlansa da 30'uncu dakikada Asamoah2ın golü farkı yeniden 2'ye çıkardı ve Juventus'u 3-1 öne geçirdi. 
 İLK YARI 5-1 BİTTİ
 Bu golden sonra oyundan düşen rakibi karşısında çok üstün oynayan Juve, 38'de Giovinco ve 45'te Quagliarella'nın golleriyle 5-1'lik farkı yakaladı. Konuk takım Juventus, ilk yarıyı da 5-1 gibi inanılmaz bir skorla tamamladı.
 
 İkinci yarıda temposunu biraz düşüren konuk takım, 53'te 6-1 öne geçti. İtalyan golcü Fabio Quagliarella, kendisinin 3'üncü, takımının da 6. golüne imza attı.
 
 Maçın kalan bölümlerinde ise Juve, düşük bir tempoda skoru korudu ve mücadele, 6-1'lik skorla tamamlandı. Bu sonucun ardından lider, puanını 31'e çıkardı ve liderliğini sürdürdü.
 
 NTV Spor
  