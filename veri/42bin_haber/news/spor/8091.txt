Tribüne git Volkan
Galibiyete rağmen bir grubun ıslıkladığı oyuncularına ricada bulunan Kocaman, 'Bu sevgiyi karşılıksız bırakmayın' dedi
 F.Bahçe tribünleri Mersin'de ikiye bölündü. Bir tarafta, Aziz Yıldırım ve yönetime muhalif Genç Fenerbahçeliler, diğer tarafta ise takıma destek verenler... Maçın başında yönetim aleyhine bağıran GFB grubuna mensup kişiler, son dakikalarda Aziz Yıldırım'ı protesto edince karşılarında diğer grubu buldu. F.Bahçe tribünündeki diğer grup, GFB'lilere tepki gösterince aleyhte kezahüratlar bıçak gibi kesildi.
 İKİYE BÖLÜNDÜ
 KISA süre sonra yeniden 'Yönetim istifa' diye bağırıp ıslıklayan grupla, takıma ve yönetime destek verenler arasında gerginlikler yaşandı. Kulübün kontrolünde maça giden taraftarlardan bi kısmı 'Aziz Yıldırım' diye tezahürat yaptı. Tribünlerinin ikiye bölündüğü F.Bahçe'de maç sonunda ilginç bir olay yaşandı. Takım ve futbolcular tek tek tribüne davet edildi.
 ALKIŞLA KARŞILIK
 TÜM ısrarlara rağmen kaleci Volkan ve Caner gitmek istemedi. Aykut Kocaman devreye girip kaleci Volkan'ın beline sarıldı ve 'Taraftar bizi çağırıyor. Bu sevgiyi karşılıksız bırakmayın. Tribüne git Volkan. Arkadaşlarını da yanında götür' dedi. Hocalarının bu ricasını kırmayan Volkan, Caner ve diğer futbolcular, kendilerini çağıran taraftarların önüne gelip alkışlarına alkışla karşılık verdiler.