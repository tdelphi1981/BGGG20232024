Cim Bom'da yeni rota Chedjou!
Galatasaray'da Sneijder transferinden sonra gözler savunmaya takviye yapmaya çevrildi. Sarı-kırmızılılar Fransız ekibi Lille'de forma giyen Kamerunlu Chedjou'yu gündemine aldı. Galatasaray yönetimi transfer için Bülent Tulun'u görevlendirdi.
Wesley Sneijder transferinde mutlu sona ulaşan ve özellikle hücum gücüne önemli takviye yapan Galatasaray'da gözler şimdi de savunma hattına çevrildi. 

Cris'in takımdan gönderilmesi ve Tomas Ujfalusi'nin sakatlık durumunu göz önüne alan sarı-kırmızılılar, yaptığı çalışmalar sonunda Fransa'nin Lille takımında forma giyen "Aurelien Chedjou" ile temasa geçti. 

Sneijder transferinde olduğu gibi, Chedjou için yine Bülent Tulun'u görevlendiren Galatasaray, 27 yaşındaki Kamerunlu stoperi kadrosuna katmak istiyor. Futbolcunun toplam maliyetinin yaklaşık 10 milyon euro civarinda olduğu konuşuluyor. 

Galatasaray, transferin gerçekleşmesi halinde Kamerunlu Chedjou'yu Devler Ligi maçlarında oynatamayacak.