Şampiyonlar Ligi'nin en iyi oyuncusu Burak
UEFA resmi internet sitesinden Şampiyonlar Ligi grup maçlarının "En iyi oyuncusu" olarak Burak Yılmaz'ı gösterdi.
 Grup aşamasının ardından Devler Ligi'nin en iyilerini seçen UEFA, "En iyi oyuncu" olarak Galatasaray forveti Burak Yılmaz'ı gösterdi.
 Resmi siteden yapılan açıklamada 27 yaşındaki oyuncunun Galatasaray'ın attığı 7 golün 6'sında imzası olduğu yazılırken, daha önce hiç bir türk oyuncunun bir Şampiyonlar Ligi sezonunda bu gole ulaşamadığı hatırlatıldı.
 Açıklamada ayrıca Galtasaray'ın 2001-2002 sezonundan sonra ilk kez son 16'ya kalmasında golcü oyuncunun büyük katkısı olduğu belirtildi.
 UEFA ayrıca diğer kategorilerde de en iyileri belirledi.
 Real Madrid, Manchester City ve Ajax ile ölüm grubunda yer alan ve 6 maçtan da mağlubiyet almadan bir üst tura yükselen Borussia Dortmund grup aşamasının en iyi takımı olarak gösterildi.
 En iyi gol kategorinde ise 18 ay aradan sonra golle tanışan Milanlı Mexes'in Anderlecht ağlarına bıraktığı müthiş rövaşata golü 1.sırayı aldı.
 D grubu'nda mücadele eden Real Madrid ile Manchester City arasında İspanya'da oynanan karşılaşma grup aşamasının en iyi maçı seçildi. Konuk ekip maçın son dakikalarına 2-1 önde girse de müthiş bir geri dönüşe imza atan Real Madrid karşılaşmadan 3-2 galip ayrılmıştı.
 Sitede ayrıca bu sezon transfer olduğu Paris Saint-Germain forması ile golle buluşan Ibrahimovic'in 6 farklı takım ile Devler Ligi'nde fileleri havalandıran ilk oyuncu olduğunu da yazıldı.
 Chelsea ise Şampiyonlar Ligi'ni kupasını kaldırdıktan sonraki sezon gruptan çıkamayan ilk takım oldu.
 Son olarak, BATE'nin Bayern Münih'i, Celtic'in Barcelona'yı evlerine puansız gönderdiği maçlar ile Cluj'un deplasmanda aldığı Manchester United galibiyeti grup maçlarının sürpriz sonuçları olarak gösterildi.