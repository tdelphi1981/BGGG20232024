Oklahoma'dan süper galibiyet
Oklahoma City Thunder, San Antonio Spurs'ü 107-93 yenerek 24. maçında 20. galibiyetini elde etti. 
Geçen sezon Batı Koferansı Finali'nde karşılaşan Oklahoma City Thunder ile San Antonio Spurs'ün karşı karşıya geldiği maçta, gülen taraf 107-93'lük skorla evsahibi Thunder oldu. Üstü üste 11'inci maçını kazanan Thunder'ın Kongo asıllı İspanya vatandaşı oyuncusu Serge Ibaka'nın, 25 sayı, 17 ribaund ve 3 blokluk performansıyla yıldızlaştığı maçta, oyuna sonradan giren Kevin Martin de 20 sayılık katkı yaptı. Thunder'ın All-Star oyuncuları Russell Westbrook, 22 sayı, 6 ribaund, 9 asist ve 3 top çalma, Kevin Durant ise 19 sayı, 6 ribaund ve 3 blokla maçı tamamladı.

Spurs cephesindeyse Fransız guardlar Tony Parker'ın 14 sayı ve 7 asist ve Nando de Colo'nun 14 sayı ve 6 asisti mağlubiyeti önleyemedi. Spurs'ün All-Star uzunu Tim Duncan ise 12 sayı ve 5 ribaund üretti.