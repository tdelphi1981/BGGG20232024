Djokovic 4. tura yükseldi
Avustralya Açık Tenis Turnuvası'nın 3'üncü turunda, tek erkeklerde bir numaralı seribaşı Sırp raket Novak Djokovic, Çek Cumhuriyeti'nden Radek Stephanek'i 3-0 yendi.
Rod Laver Arena'da oynanan karılaşmanın ilk setin de başa baş bir oyun ortaya koyan ve Çek raketin servisini altıncı oyunda kırmayı başaran Djokovic, seti 6-4 almayı başardı.

İkinci set de büyük bir mücadeleye sahne oldu. Çek raketin, zor pozisyonlardaki topları üstün bir çaba sarf ederek kurtarması seyirciler tarafından uzun süre alkışlandı. Ancak, dünya sıralamasının bir numaralı raketi Djokovic, oyuna ağırlığını koydu ve seti 6-3 alarak durumu 2-0 yaptı.

Son sette de iyi mücadele eden rakibine karşı üstünlüğünü kabul ettiren Novak Djokovic, seti 7-5, maçı da 3-0 kazanarak 4'üncü tura yükseldi.