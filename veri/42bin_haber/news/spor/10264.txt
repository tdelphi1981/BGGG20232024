Basser: Takım olarak çok iyi oynadık
Bursasporlu futbolcu Basser, ligde Sivasspor'u 1-0 yendikleri maçın ardından yaptığı açıklamada, ikinci yarı oyunun gidip geldiğini ancak kazandıkları için mutlu olduklarını söyledi.
Takım olarak iyi mücadele ettiklerini de belirten Basser, "Maça çok iyi başladık. Bir penaltı kazandık. Ama ne yazık ki kaçırdık. Bu penaltıyı kaçırmanın etkisiyle biraz kötü oynadık. İkinci yarıda oyun gitti geldi. Bütün takım olarak çok iyi oynadık. Sonunda da golü bulduk. Bütün arkadaşlarımı tebrik ediyorum." dedi.

"AYAĞIM KIRILDI SANDIM"

Farklı bölgelerde oynatılması konusunda ise Basser, "Elimden geleni yapmaya çalışıyorum. Benim için fark etmiyor. Yerim devamlı değiştiği için antrenmanlarda çalışıp alışmaya çalışıyorum. Bugün de elimden geleni yaptığımı düşünüyorum." diyerek, sakatlığı ile ilgili olarak ise şunları söyledi:

"Sakatlandığım pozisyonda topa bakıyordum, ayağımın burkulduğunu hissettim. Çok büyük bir acı vardı, kırıldığını sandım. Yarın sabah MR çektirip bilgi sahibi olacağız."