Organize işler olmasın
Orman, Herkes maça gitsin. Ama geçen sezon oynanan Bursaspor-Beşiktaş maçlarındaki gibi fotoğraflar olmasın. Biz de maçlara gittik, kavga da oldu ama bunların hiçbiri organize değildi dedi.
BEŞİKTAŞ Kulübü Başkanı Fikret Orman ve yönetim kurulu üyeleri Güney Marmara ve Bursa Beşiktaşlılar Derneğinin Gönlüferah Otelde düzenlediği yemeğe katıldı.  
Orman, dernek başkanlarıyla görüşürken, üyelerle de fotoğraf çektirdi. Siyah beyazlı kulübün başkanı, şiddetle ilgili önemli mesajlar verdi.
Organize olayların sona ermesi gerektiğine dikkat çeken Orman, Herkes maça gitsin. Ama geçen sezon oynanan Bursaspor-Beşiktaş maçlarındaki gibi fotoğraflar olmasın. Biz de maçlara gittik, kavga da oldu ama bunların hiçbiri organize değildi ifadelerini kullandı. Fikret Ormanın açıklamalarından satırbaşları şöyle oldu... 
ARTIK KÖTÜ GÖRÜNTÜLERİ İSTEMİYORUZ 
-DERNEK üyelerimiz, Biz maçlara gitmek istiyoruz diyorlar. Tabii ki herkes maça gitmek istiyor. Maçlara gidilsin ama, maça gidilirken geçen seneki, ondan önceki seneki kötü görüntüler ortaya çıkmasın. 
- Ancak ben her zaman bu tarz işlerin bir vatan millet mücadelesi havasına sokulmasından rahatsızım. Biz de maçlara gittik, kavga da oldu ama bunların hiçbiri organize hareket değildi. 
BENCE, BİZİM İYİ NİYETİMİZİ ANLADILAR 
-BURSAda Beşiktaşlı olmak zor. Bundan da ben rahatsızım. Buradaki dernek üyelerim, taraftarları açısından rahatsızım. Biz lider kulübüz. Her şeyin öncüsü olan bir kulübüz. Bu ülkenin kurulmasında mücadele eden bir kulübüz. Bize yakışan bu işi bitirmekti.
- Üzerimize düşeni yaptık. Popülist değilimdir. Taraftarla da, basınla da ne doğru biliyorsam onu konuşuyorum. Bu gidişat doğru değildir. Bunu değiştirmemiz gerektiğini düşündüm ve adım attım. İnşallah sonuç bulur. Bursada yaşayan insanlar bizim niyetimizi ve duruşumuzu anladılar bundan eminim. 
BEŞİKTAŞ DEMEK MÜTEVAZİLİKTİR 
-HAYATIMDAKİ en büyük onurları Beşiktaş Başkanı olduktan sonra yaşadım. Böyle bir camiaya liderlik yapmak ve hedefe yürürken yaptıklarımızın, emeklerimizin insanlar tarafından takdir edilmesinden büyük mutluluk duyuyorum. Beşiktaş demek mütevazılıktır. Beşiktaşlı yaptıklarını anlatıp böbürlenmez. Hava da atmaz. Yapacaklarımızı yaptıktan sonra konuşmaya gayret ediyorum.