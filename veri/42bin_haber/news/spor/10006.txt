Beşiktaş'tan Bruno Alves atağı
Zenit yönetiminin yüksek ücreti nedeniyle Bruno Alves'in satılması için onay verdiği ve 8 milyon euro bonservis talep ettiği öğrenildi.
Beşiktaş'ta yeni sezon harekatı şimdiden başladı. Fikret Orman başkanlığında yönetim, gelecek sezon daha iddialı olabilmek için savunmasına Zenit'in Portekizli savunma oyuncusu Bruno Alves'i almak istiyor. Rusya tarihinin en pahalı savunma oyuncusu olan Alves'in, Beşiktaş'ın transfer listesinde olduğu ve ilgilendiği iddia edildi. Yeniden yapılanan ve kulübün ekonomik durumunu düzene sokan Beşiktaş yönetiminin, savunma problemini Portekizli yıldız oyuncuyu getirerek çözmek istediği belirtildi.