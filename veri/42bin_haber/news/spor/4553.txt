En çalışkan Çakır En iyisi Yıldırım
Hakem Cüneyt Çakır, Türkiye ve dünya çapında tam 15 karşılaşma yönetti. Performans puanı bazında Yunus Yıldırım ilk sırada yer aldı.
Spor Toto Süper Ligde düdük çalan isimleri, eski hakemlerden Murat Fevzi Tanırlı analiz etti. Ortaya oldukça dikkat çekici bilgi ve istatistikler çıktı. 
Dün akşam SKYTURK360 ve Show TVde yayınlanan Orta Saha programında, Spor Toto Süper Ligde görev yapan hakemlerimizin ilk yarı karneleri ekrana geldi. Eski hakemlerden Murat Fevzi Tanırlı tarafından hazırlanan tabloda, hayli ilginç bilgiler ve rakamlar vardı. En çok maç yöneten hakem, Avrupa ve dünya çapındaki karşılaşmalarda düdük çalan Cüneyt Çakır oldu. Çakır, 7 Süper Lig mücadelesinin yanı sıra, 1 şampiyonlar ligi eleme, 3 Şampiyonlar Ligi, 2 FIFA Kulüpler Şampiyonası ve 1 Brezilya 2014 Dünya Kupası eleme maçı yönetti. Toplamda 15 karşılaşmada görev yaptı. 
ÜÇ HAKEM, TOPLAM 10 MAÇ YÖNETTİ 
Süper Ligde ilk yarının en iyi ismi ise, 10 maçta düdük çalan Yunus Yıldırım oldu. Maçlardaki performanslarına göre değerlendirilen hakemler arasında, performans puanı ortalamalarında Yıldırım sivrildi ve kendine ilk sırada yer buldu. Yunus Yıldırımın yanı sıra, 10 karşılaşmada düdük çalan diğer isimler Halis Özkahya ve Fırat Aydınus oldu. İlk 3 sıradaki isimleri, 8er mücadele yöneten Hüseyin Göçek, Mete Kalkavan, İlker Meral, Barış Şimşek ve Özgür Yankaya takip etti. 
Hiç görev alamayanlar da var  
CÜNEYT Çakır, Tolga Özkalfa ve Bülent Yıldırım ise 7şer mücadelede görev yaptı. Geçtiğimiz dönemlerde Süper Ligde düdük çalan ancak Süper Ligde 2012-2013 sezonunun ilk yarısında görevlendirilmeyen isimler de oldu. Bu hakemler arasında 10 isim yer aldı; Aytekin Durmaz, Özgüç Türkalp, Deniz Çoban, Taner Gizlenci, Kutluhan Bilgiç, Murat Türker, Mustafa Aydın, Mürvet Sezer, Ferdi Uludağ, M. Kemal Uğurlu... 
Barış Şimşekten sarı kart yağmuru 
Ligin ilk yarısında hakem Barış Şimşek, 8 maçta tam 49 defa sarı kartına başvurdu. Bu alanda meslektaşlarını geçti. 
SÜPER Ligde görev yapan hakemlerden Barış Şimşek, ilk yarıda düdük çaldığı toplam 8 karşılaşmada, 49 defa sarı kartına başvurdu. Böylelikle ortalama olarak 6 sarı kartı yakalayan hakem Şimşek, bu alanda meslektaşlarını geride bıraktı. Barış Şimşeki, 10 maçta 48 sarı kartla, 5 ortalama yakalayan Halis Özkahya, 7 maçta 44 sarı ile Bülent Yıldırım takip etti.
Özgür Yankaya, 8 karşılaşmada 44, Suat Arslanboğa da 6 maçta 43 defa sarı karta başvurdu. Hüseyin Göçek de, 8 mücadelede 42 sarı kartla, 5 ortalama yakaladı. 
Özkahya-Meireles olayı damga vurdu 
SÜPER Ligde ilk yarıya Galatasaray-Fenerbahçe karşılaşmasında hakem Halis Özkahya ile Fenerbahçeli Raul Meireles arasında yaşananlar damga vurdu. Bir pozisyon sonrası Meirelese kırmızı kart çıkaran Özkahya, Portekizli ile diyaloğa girdi. Daha sonra raporunda Meirelesin kendisine tükürdüğünü yazan Halis Özkahya, bu olaydan sonra maç alamadı.