Messi 2018'e kadar Barcelona'da
Barcelona, Arjantinli futbolcusu Lionel Messi'yle olan sözleşmesini 2018'e kadar uzattığını açıkladı. Barcelona ayrıca Carles Puyol ve Xavi Hernandez ile olan sözleşmelerini de 2016'ya kadar uzattı. 
Barcelona Kulübü'nün internet sitesinde yer alan açıklamaya göre, sözleşmesi 30 Haziran 2013'de sona erecek Puyol ile sözleşmesi 30 Haziran 2014'te bitecek Xavi'nin 30 Haziran 2016'ya kadar takımda kalmaları için taraflar arasında anlaşma sağlandı. 

25 yaşındaki Arjantinli ünlü yıldız Messi'nin ise 30 Haziran 2016'da bitecek sözleşmesi, 30 Haziran 2018'e kadar uzatıldı.

Sözleşmelerini yineleyen 3 futbolcunun gelecek haftalarda ayrı ayrı resmi imzayı atacakları ifade edildi.