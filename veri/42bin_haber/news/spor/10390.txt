Rakamların şampiyonu
Son 10 sezonda 24. haftayı lider geçen takımlar yüzde 70 oranında şampiyon oldu. Cimbomu avantajlı kılan bir başka unsur ise, kalan 10 haftada 3 kez İstanbul dışına çıkacak olması.
LİGİN son 10 haftasına girilirken, şampiyonluk hesapları da inceden inceye yapılmaya başlandı. Bu konuda, takımların kadroları, form durumları ve benzeri faktörler kadar rakamlar da vazgeçilmez bir başvuru kaynağı.
Lider Galatasaray, geniş ve yıldızlarla dolu kadrosu gibi, hem geçmiş dönem istatistikleri, hem de bu sezonun kalan haftalarına bakıldığında da büyük şansa sahip görünüyor. Elbette son söz sahada söylenecek ama sarı kırmızılıların ciddi bir avantajı olduğunu rakipleri de dile getiriyor. Ligin geride kalan 10 yılının 24. haftaları baz alınarak yapılan istatistik Cimbomun şansını ortaya koyuyor. Son 10 yılda 24. haftayı lider geçiren takımlar, 7 kez şampiyonluk ipini göğüslemiş. 
İSTİSNALARI DA VAR 
bu istatistiğin istisnaları arasında ise şu sezonlar yer alıyor: 2005-06 sezonunda son 10 haftaya averajla lider giren Fenerbahçe, şampiyonluğu Galatasaraya kaptırdı. 2007-08 sezonunda ise Beşiktaş son 10 haftaya F.Bahçe ve G.Sarayın 1 puan önünde girdi ancak sezon Galatasaray şampiyon tamamladı. Sivasspor da 2008-09 sezonun 24. haftasında liderdi ancak sezon sonunda Beşiktaş, 5 puan farklı şampiyon oldu.  Galatasaray cephesi, en önemli avantajlarından biri olarak da fikstürü gösteriyor. Ligin kalan 10 haftasında yalnızca 3 maçını İstanbul dışında oynayacak sarı kırmızılar, 33.haftada ise Fenerbahçe ile Kadıköyde kozlarını paylaşacak.  
ARENADA YÜZDE 73 GALİBİYET 
10 haftada tam 6 kez Türk Telekom Arenada mücadele edecek olan Galatasaray, ev sahibi olacağı maçlara da güveniyor. Ligde kendi evini deyim yerinde ise kaleye çeviren Galatasaray, bu yüzden de Beşiktaşa 5 puan, Fenerbahçeye ise 7 puan fark attı. Bu sezon en iyi iç saha takımı olan ve bu kategoride de zirvede olan Galatasaray Arenada yüzde 73lük galibiyet yüzdesi ile oynadı. Bu sezon Galatasaray, Arenadaki 11 lig maçında 8 galibiyet, 2 beraberlik ve 1 mağlubiyet aldı. Yani toplam elde ettiği 47 puanın 26sını evinde kazandı. 
Derbi Floryada yüzleri güldürdü 
BEŞİKTAŞın, F.Bahçeyi derbide 3-2 mağlup etmesi Galatasarayda memnuniyetle karşılandı. .Ligin bitimine 1 hafta kala Kadıköyde derbiye çıkacağı için en yakın rakip olarak Fenerbahçeyi gören Galatasarayda siyah beyazlıların 3 puan alması olumlu bulundu.