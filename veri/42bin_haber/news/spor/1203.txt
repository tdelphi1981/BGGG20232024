Sponsorluğun geleceği İstanbul'da
Avrupa'nın en önemli spor sponsorluğu konferansı olarak nitelendirilen Future Sponsorshipin 7'ncisi, 28-29 Kasım tarihleri arasında 2012 Avrupa Spor Başkenti İstanbul'da yapılacak.Türkiye Basketbol Federasyonu'ndan alınan bilgiye göre, Türk Hava Yolları ve Avrupa Ligi'nin ortaklaşa desteğiyle düzenlenecek etkinlik, Ülker Sports Arena'da gerçekleştirilecek.

Future Sponsorship 2012de sponsorluk sektörünün başlıca fırsat ve zorluklarının masaya yatırılacağı, sponsorluk endüstrisinin geleceğini şekillendirmek için büyük markalar, hak sahipleri ve ajansların bir araya getirileceği bildirildi.

Açıklamada, Avrupa Ligi (Euroleague) Üst Düzey Yöneticisi (CEO) ve Başkanı Jordi Bertomeu'nun, konferans hakkında şu ifadelerine yer verildi: Euroleague Basketball ve Türk Hava Yolları (THY), ekonomik zorlukların yaşanmakta olduğu günümüzde deneyimlerin paylaşılarak karşılıklı öğrenme için mükemmel bir platform olan Future Sponsorship'e destek vermekten memnuniyet duymaktadır. Mevcut ekonomik ortam, spor endüstrisinin bir araya gelerek kendisini üreteceği hizmetle ilgili sorgulamasını çok önemli hale getirmiştir. Sosyal değerlerimizi işimizin merkezine koymamız için doğru zamanın geldiğine inanıyoruz.

THY Genel Müdürü Temel Kotil'in de, Türk Hava Yolları, Future Sponsorship'e ortağımız Euroleague Basketball ile birlikte İstanbul'da ev sahipliği yapacak olmaktan gurur duyuyor. Tüm katılımcılara ve şirketlere 'hoş geldin' diyoruz. İş dünyasının sosyal katkısına her zamankinden daha fazla inanıyoruz ve Future Sponsorship'in bunun bir parçası olması memnuniyet verici şeklindeki görüşleri aktarıldı.

Informa Sports Group'tan Konferans Direktörü Sally Nastys'in ise, Future Sponsorship'e bu yıl Türk Hava Yolları ve Euroleague Basketball'un destek vermesinden çok mutluyuz. İstanbul, her geçen sene daha fazla spor organizasyonuna ev sahipliği yapıyor ve spor sponsorluğu pazarı da hızlı bir şekilde büyüyor. Dolayısıyla konferans için muhteşem bir şehir ve ortaklarımızla yakın ilişkiler içerisinde çalışmak için sabırsızlanıyoruz ifadelerini kullandığı kaydedildi.