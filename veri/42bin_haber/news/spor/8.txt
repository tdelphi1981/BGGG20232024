Sow'un röveşatası Ada'yı salladı!
İngiltere kaynaklı olarak tüm dünyada yayın yapan Daily Telegraph gazetesi internet sitesinde Moussa Sow'un Beşiktaş'a attığı gole övgü yağdırdı.
 İngiltere'nin saygın gazetelerinden Daily Telegraph'ın internet sitesinde yer alan video köşesinde Türkiye'den de bir gol haftanın en güzel gollerinden birisi seçildi.
 Her hafta 5 güzel golü ana sayfasına taşıyan Daily Telegraph, Sao Paulolu Denilson, Portolu Jackson Martinez, A. Mineirolu Ronaldinho ve PSG'li Zlatan Ibraihmovic'in ardından 5. güzel gol olarak da Moussa Sow'un Beşiktaş ağlarına bıraktığı röveşata golü seçildi.
 Arsenal ve Liverpool'un da transfer etmek istediği Senegalli golcüyü yakından takip eden İngiliz basınında Sow'un golü için "mükemmel bir röveşata" yorumu yapıldı.