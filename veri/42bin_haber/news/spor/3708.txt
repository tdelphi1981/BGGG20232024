Özgür Çek'le yollar ayrıldı
Fenerbahçe'de devre arasında giden ilk isim Özgür Çek oldu. Sarı-Lacivertli kulüp, genç oyuncunun sözleşmesini karşılıklı olarak feshetti 
 Fenerbahçe'de devre arasında takımdan ayrılan ilk isim belli oldu. Sarı-Lacivertliler genç futbolcu Özgür Çek'in sözleşmesini feshetti.
 
 Sarı-Lacivertli kulübün altyapısından yetişen ancak Özer Hurmacı transferi karşılığında Ankaraspor'a verilen Özgür Çek, geçtiğimiz sezonun devre arasında yeniden Fenerbahçe'ye dönmüştü. 22 yaşındaki sol kanat oyuncusu bir buçuk sezonda 4 Spor Toto Süper Lig, 4 Ziraat Türkiye Kupası ve 1 UEFA Avrupa Ligi maçında şans bulabildi.
 
 Özgür Çek'le başta Beşiktaş, Eskişehirspor, Bursaspor, Kayserispor ve Medical Park Antalyaspor olmak üzere birçok Süper Lig takımı ilgileniyor.