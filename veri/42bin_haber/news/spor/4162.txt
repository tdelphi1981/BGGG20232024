Altınca etap al-Attiyah'ın
Dakar Rallisi'nde otomobil kategorisinde altıncı etabı, Katarlı pilot Nasser al-Attiyah kazandı. 
Şili'de devam eden 34. Dakar Rallisi'nde, Arica ve Calama kentleri arasındaki altıncı etabın birincisi, otomobil kategorisinde Katar Red Bull takımından Attiyah oldu. Attiyah, 769 kilometrelik etabın 438 kilometrelik zamana karşı kısmını, 3:32:08 saatte tamamlayarak, altıncı etabın galibi olmayı başardı.

Katarlı pilot, 3. ve 4. etapların da birincisi olmuştu.

 Monster X-Raid takımının Fransız sürücüsü Stephane Peterhansel de Attiyah'ın 8:36 dakika gerisinde ikinci oldu ve genel klasmanda liderliğini sürdürdü. Etabın üçüncüsü ise Gordon takımının ABD'li pilotu Robby Gordon da Katarlı pilotun 13:52 dakika arkasından geldi.

 Şilili Francisco Chaleco Lopez Contardo'nun birinci olduğu motosiklet kategorisinde 6. etabı ilk 3 sırada bitiren sürücüler ise şöyle:

 Sürücü Ülke Takım Süre
 -------------------------------------------------------------
 1. Francisco Lopez Contardo Şili Ktm 3:36:21
 2. Ruben Faria Portekiz Ktm 2:34
 3. Cyril Despres Fransa Ktm 3:48

 -Genel Klasman-

 Dakar Rallisi'nin 6'ncı etabı sonunda genel klasman şöyle oluştu:

 Otomobil
 --------
 1. Stephane Peterhansel (Fransa) 14:36:16
 2. Nasser al-Attiyah (Katar) 1:18
 3. Giniel De Villiers (Güney Afrika) 42:31
 Motosiklet
 ----------
 1. Olivier Pain (Fransa/Yamaha) 15:35:23
 2. Cyril Despres (Fransa/Ktm) 2:22
 3. David Casteu (Fransa/Yamaha) 4:48
 Dakar Rallisi'nin yedinci etabı, bugün Şili'nin Calama ve Arjantin'in
Salta kentleri arasında yapılacak.
 Muhabir: Ülkü Parlakyıldız Karakuş / AFP
 Yayıncı: Tarkan Demir
11/01/2013 00:36:05
{E:\AA\haber\2013\01\11\AAAUYDU_0017_11012013123848937_R_SPO_11012013003806}