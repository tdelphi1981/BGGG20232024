Filede yükseliş sürecek
Türkiye Voleybol Federasyonu Başkanı Özkan Mutlugil, Türk voleybolundaki yükselişin gelecek yıl da devam edeceğini idda etti.Mutlugil, yaptığı değerlendirmede, bayan voleybolunun uzun süredir artan bir başarı grafiği olduğunu belirterek, Bayanlarda yükseliş bu yıl da devam etti. Erkeklerde ise alt yapıyla ilgili alınan yönetim kurulu kararları doğrultusunda çalışmalar yapıldı dedi.

Bayanlarda Grand Prix üçüncülüğü ve olimpiyatlara katılım, erkeklerde Avrupa Ligi ikinciliği, genç bayanlarda ise Avrupa birinciliğinin yılın öne çıkan başlıkları olduğunu dile getiren Mutlugil, şöyle devam etti: Yıldız ve gençlerde Avrupa ve Balkanlar'da önemli dereceler alındı. 2013'te erkeklerde Avrupa Şampiyonası'na katılmak ve iyi bir sonuç almak, bayanlarda ise artık final oynamak istiyoruz. Gelecek yıl Genç Erkekler Dünya Şampiyonası'na ev sahipliği yapacağız. Ev sahipliği avantajını iyi kullanmalıyız. Özellikle erkek voleybolu ve plaj voleyboluna ağırlık vereceğiz. Bu iki alanın da bayanların seviyesine gelmesini arzuluyoruz.

-Kulüpler değerli katkılar sağlıyorlar-

Kulüplerdeki olumlu gelişmelerin milli takıma çok iyi yansıması olduğunu anlatan Mutlugil, Kulüplerimiz son 3-4 yıldır Avrupa kupalarında başarılı sonuçlar alıyor. Çok büyük yatırımlar yapıyor ve Türk voleyboluna değerli katkılar sağlıyorlar. Avrupa şampiyonlar ligi'nde yine dörtlü final organizasyonunu almak istiyoruz. Çünkü prestij açısından çok önemli bir organizasyon. Ülke voleybolunun popülerliğinin artması, yurt dışında daha bilinir hale gelmemiz açısından önemli diye konuştu.

(A) Milli Bayan Takımı'nın başına kimin getirileceği konusunda gelecek günlerde bir açıklama yapacaklarını kaydeden Mutlugil, sözlerini şöyle tamamladı:
Milli takım antrenörü konusunda henüz isim vermiyoruz ama bu kapı herkese açık. Yerli ya da yabancı bizi ileriye götürecek herkesle çalışırız. Milli takımda kulüp antrenörünün görev yapmasına da karşı değilim. Milli takımlarımız yıllarca kulüp antrenörleriyle çalışarak bu noktaya geldi. Ayrıca o seviyedeki kulüp antrenörleri etik değerlere saygılı ve o dengeyi kurabilecek insanlar. Bunun örnekleri var. Birbirine olumsuz etkisi olacağını düşünmüyorum.