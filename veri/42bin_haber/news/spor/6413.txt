Dilmen'den Drogba ve Melo yorumu
 
 Spor Toto Süper Lig'de Galatasaray'ın Beşiktaş'ı 2-1 mağlup ettiği maçın ardından Rıdvan Dilmen NTVSpor'da yayınlanan % 100 Futbol adlı programda oldukça dikkat çeken ifadeler kullandı.
 
 "MELO, GALATASARAY'A YAKIŞMIYOR"
 
 Felipe Melo'nun Fatih Terim'in takımı Galatasaray'a yakışmadığını dile getiren Dilmen, "İnsanları kışkırtmıyorum ama bu Melo krizi Fatih Terim'in takımına yakışmadı. Geçen sene Riera ile de kavga etmişti. Melo, Galatasaray'da kriz. Benim düşüncem bu. 'Hakeme tükürmek ile oyuncuya tükürmek arasında fark var mı?' sordum. Meireles nedeniyle de biliyoruz. Cezası 4-6 maç arasıymış. Rakip, arkadaşlarıyla diyalogları yakışmıyor. Melo'nun Fatih Terim'in takımına yakışmadığını düşürüyorum. Ceza alırsa Şampiyonlar Ligi'ne kadar oynamaycak. Yaklaşık 4 hafta var Şampiyonlar Ligi maçına. Kuvvetlenmişti, canlanmıştı ama bir daha gitti şimdi. Günah değil mi Galatasaray takımına? Şimdi Seni Schalke maçına kadar nasıl hazırlayacaklar" dedi.
 
 "DROGBA, G.SARAY'A KATKI SAĞLAMAZ"
 
 Öte yandan sarı-kırmızılıların Didier Drogba'yı transfer edeceği şeklindeki iddiayla ilgili olarak da konuşan Rıdvan Dilmen, "Drogba gerekli oyuncu mu Sneijder gibi? Hava olarak kesinlikle çok iyi. Ama oyuncu olarak katkı sağlayacağını düşünmüyorum. Kuşkularım var. Drogba'nın Galatasaray'a gelmesi hava olarak korkunç bir olay. Maliyeti eğer düşükse, bonservisi elindeyse bilmiyorum. Sneijder ile ilgili fikrim farklı ama Drogba ile ilgili şüphelerim olur. Açıklanınca daha detaylı konuşuruz" diye konuştu.
 
 Sporx