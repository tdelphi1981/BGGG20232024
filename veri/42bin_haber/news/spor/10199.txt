Orduspor nefes aldı
Spor Toto Süper Lig 24. hafta maçında Orduspor, Kardemir Karabükspor'u 3-2 mağlup etti. 
19 Eylül Stadı'nda oynanan karşılaşmada Orduspor'un gollerini 5 ve 54. dakikalarda Ali, 73. dakikada Şamil atarken, Karabükspor'un golleri 42. dakikada İlhan Parlak ve 45. dakikada Lualua'dan geldi. 
Maçtan dakikalar 
5. dakikada Atila'nın pasıyla ceza sahası önünde topla buluşan Hasan Kabze, yerden sert vurdu. Savunma oyuncularından dönen meşin yuvarlak Ali'nin önünde kaldı. Bu futbolcunun ceza sahası içinde yerden vuruşunda top ağlarla buluştu: 1-0 
11. dakikada İlhan Parlak'ın pasıyla ceza sahası dışında topla buluşan Shelton'un sert şutunda meşin yuvarlak yandan auta gitti. 
19. dakikada Ahmet İlhan'ın yaklaşık 30 metreden sert şutunda, kaleci Fornezzi topu güçlükle kornere çeldi. 
38. dakikada Hasan Kabze'nin pasıyla ceza sahası içinde kaleciyle karşı karşıya kalan Atila'nın vuruşunda top yandan auta çıktı. 
42. dakikada Ahmet İlhan'ın sağdan ortasında ön direkte topla buluşan İlhan Parlak'ın vuruşunda top ağlara gitti: 1-1 
45. dakikada İlhan Parlak'ın kafayla indirdiği topu ceza sahasında önünde bulan Lualua'nın yerden vuruşunda meşin yuvarlak filelerle buluştu: 1-2 
Karşılaşmanın ilk yarısı, Kardemir Karabükspor'un 2-1 üstünlüğüyle sona erdi. 
54. dakikada soldan Hasan Kabze'nin kullandığı serbest vuruşta ceza alanına yapılan ortada top savunma oyuncularına çarptı. Meşin yuvarlağı önünde bulan Ali'nin vuruşunda top filelerle buluştu: 2-2 
73. dakikada Nizamettin'in korner atışında ceza sahası içinde iyi yükselen Şamil'in kafa vuruşunda top ağlara gitti: 3-2 
78. dakikada Şamil'in pasında ceza sahası içinde topla buluşan Hasan Kabze'nin şutunda meşin yuvarlak üstten auta çıktı. 
90. dakikada İlhan Parlak'ın pasıyla ceza sahası çizgisi üzerinde topla buluşan Lualua'nın vuruşunda meşin yuvarlağı kaleci Fornezzi kontrol etti. 
Karşılaşma, Orduspor'un 3-2 üstünlüğüyle sona erdi. 
Stat: 19 Eylül
Hakemler: Halis Özkahya, Adil Sinem, Serdar Diyadin
Orduspor: Fornezzi, Roversio, Miguel Garcia, Ferhat Öztorun (Dk. 67 Müslüm), Ferhat Çökmüş, Atila, Ali, Nizamettin, Romero (Dk. 88 Agustin Garcia), Hasan Kabze, Stancu (Dk. 58 Şamil)
Kardemir Karabükspor: Tomic, Erdem, Yiğit (Dk. 85 Gökhan), Birol (Dk. 66 Kağan), Ahmet İlhan, Deumi, Anıl, Seric, Shelton (Dk. 77 Hamroun), İlhan Parlak, Lualua
Goller: Dk. 5 ve 54 Ali, Dk. 73 Şamil (Orduspor), Dk. 42 İlhan Parlak, Dk. 45 Lualua (Kardemir Karabükspor) 
Sarı kartlar: Dk. 73 Ali (Orduspor), Dk. 63 Anıl (Kardemir Karabükspor)