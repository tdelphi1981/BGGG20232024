Kafkas kolbastısı
Evinde 10 Kasım 2012'de Akhisarspor'u yenen Fırtına, 86 gün sonra taraftarına zafer yaşattı Goller Adrian, Alanzinho, Colman, Halil'den geldi
  
 - Ortadaki değişken sistem pozisyon zenginliği getirdi
 - Aylar sonra Avni Aker'de kolbastı müziği yükseldi
 
 Giray Kaçar ortaya 3'lü çektir tayfaya!
 TRABZONSPOR'DA devre arası kampında kalbinde rahatsızlık tespit edilen ve futbolu bırakmak noktasına gelen Giray Kaçar, dün G.Antep maçıyla yeniden sahalara döndü. Karşılaşmanın 88. dakikasında Teknik Direktör Tolunay Kafkas, Emerson'un yerine Giray'ı sahaya sürdü. O girerken Avni Aker'de herkes ayağa kalkıp, Kaçar'ın futbola dönüşünü alkışladı. Maçtan sonra da taraftarlar Giray Kaçar'ı tribünlere çağırıp, üçlü çektirmesini istediler. Bu genel isteğe uyan Kaçar da uzun süre saha ortasında kalıp tribünlere üçlü çektirdi.
 Onur hayat verdi
 İmza attığı gün, 'Ben ateşim, Trabzon taraftarı barut. Ateşle barut buluştu' diyen Tolunay Kafkas, G.Antep maçından sonra da çok iddialı mesajlar verdi. İşte Kafkas'ın sözleri: 
 DEFANSİF anlamda sıkıntılarımız var. Onur'un kurtarışları bize hayat verdi. Trabzon'da, ileride pres yapan bir takım yaratacağız. Trabzonspor devamlı oyunu forse eden bir takım olacak. Bunun için zamana ihtiyacımız var. Taraftarımız sabırlı olsun. 
 FENER MAÇI FİNAL
 ŞEHİR, taraftar bir bütün olacak; bu taraftar coşkulu olacak. Bizim oynadığımız yıllarda burada puan almak çok zordu. Bundan sonra da böyle olacak. Bu kulübün büyük bir anlamı var benim için. Benim hırsım, karakterim, bu şehir ile çok uyuşuyor. Kazanarak bu birlikteliği sağladık. En büyük hedefimiz Türkiye Kupası. Sivas maçı kritik bir eşik. O maçı kazanırsak F.Bahçe maçı bizim için final olacak.'
 Samba ve Tango
 - Trabzon'un Sambacısı Alanzinho ve Tangocusu Colman bu sezon ilk kez golle tanıştı. Bordo-Mavililer'in 2. golünü Alanzinho, 3. golünü Colman attı.
 - Trabzonspor evinde 86 gün sonra kazandı. En son Avni Aker'de Akhisar Belediyesi'ni 10 Kasım'da yenmişti. Dış sahada ise son galibiyetini 62 gün önce 3 Aralık 2012'de G.Birliği'ne karşı 4-0'la almıştı. 
 - Tam 3 yıldır evinde G.Antep'e mağlup olmayan Karadeniz ekibi bu geleneğini dün de sürdürdü. 
 - Deplasmanda 4 golle en az gol atan takım olan G.Antep dün de 1 gol attı ama puan alamadı.
 - Trabzonspor'un en golcü oyuncusu Adrian Mierzejewski dün Süper Lig'deki 9. golünü kaydetti.