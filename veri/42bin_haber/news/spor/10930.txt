Beşiktaşta 150 yetenek topbaşı yaptı
Beşiktaş Kulübü Ataköy Futbol Okulu hizmete açıldı.
 Açılış törenine Siyah Beyazlı kulübün futbol takımı kaptanı İbrahim Toraman ve Futbol Okulları Koordinatörü Ufuk Pak katıldı. Yönetici Seyit Ateşin fair play mesajıyla top başı yapan Ataköy Futbol Okullarına bağlı minik öğrenciler şampiyonluk marşları ile ortalığı inlettiler. 
Futbol Okulları Koordinatörü Ufuk Pak ise Ataköy Futbol Okulunda yetenekli ve başarılı öğrenciler bulunduğunu belirterek titiz çalışma programı hazırladıklarını söyledi. İlk etapta 150 öğrencinin ders yapacağı Ataköy Futbol Okullarında Spor Akademisi Mezunu ve Beşiktaş alt yapısından yetişen uzman kadronun yer aldığı açıklandı.       
           