Demirören 103 milyonu bağışlamadı
Beşiktaş Başkanı Fikret Orman, eski Başkan Yıldırım Demirörenin vaat ettiği gibi kulüpten olan 103 milyon liralık alacağını bağışlamadığını söyledi.
TRT Sporda konuşan Orman, Demirören ayrılırken Borcu hibe ediyorum dedi ve salonda alkış koptu. Demirörene parayı bağışlayıp bağışlamadığını sorduk. Kendisi hibe etmediğini söyledi. Umarım bundan sonraki süreçte hibe eder dedi.
Beşiktaşa başkan seçildiği kongrede üyelere seslenirken hesap soracağını söyleyen Fikret Orman, önceki akşam ise Ben hesap sorma makamı değilim. Beşiktaş genel kurulları, 8 sene boyunca Demiröreni alkışladı, hesap sormadı. Şimdi mi hesap sormak önemli? diye konuştu. 
Drogba, İnönüye çıkamaz! 
Galatasarayın yeni transferi Didier Drogbayı İnönü Stadında izlemekten keyif alıp almayacağı sorusuna Orman, Drogba İnönüde oynayamayacak dedi. Orman, bunun nedenini ise şöyle açıkladı: Drogbayı İnönüde izlemekten keyif duymayız çünkü Drogba, İnönüde oynayamayacak. Stadı yıkacağız. İsmi de değişecek. Bir sponsorla anlaşma durumumuz var. 
Fenerbahçeye daha yakınız 
Tarih vermese de kısa bir süre sonra yeni stat için kazma vuracaklarını kaydeden Orman, kapasitenin 38 ile 42 bin arasında ve üstünün açılır-kapanır olacağını söyledi. Orman, stat bitene kadar maçlarını ya Şükrü Saracoğlu veya TT Arenada oynayacaklarını belirtirken, Fenerbahçeden çok dostluk gördük,. Oraya daha yakınız dedi. Hatırlanacağı üzere Galatasaray, Beşiktaşa stadını vermeyeceğini söylemişti. 
Samet Aybaba, Sir olur mu? 
4  yıllık sözleşme imzaladıkları teknik direktör Samet Aybaba içinse Orman, 4 yıllık anlaşma imzaladık ama henüz ilk yıldan 1 sene 2 sene gibi uzun zamanlar sonrası için iddialı konuşamam dedi.
Orman, Feda demediği için kulüpten ayrılmak zorunda kalan Portekizli yıldız Ricardo Quaresmanın ise yönetimin aldığı dirayetli tavrı hesap etmediğini söyledi. Orman, Quaresma ve menajeri bizi anlayamadı. Quaresma bizim dik duruşumuzu ve dirayetimizi beklemiyordu. Taraftarın sevgisiyle geri adım atacağımızı tahmin etti. Allah yolunu açık etsin diye konuştu.