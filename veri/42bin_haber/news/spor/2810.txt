Eski Fenerli, Kartal oldu!
Beşiktaş, İsviçreli sol beki dün gece İstanbul'a çağırdı. Taraflar ilk görüşmede masadan anlaşarak kalktı. Ziegler yıllık 800 bin Euro karşılığında Beşiktaşlı oldu 
 Beşiktaş transferdeki ilk somut adımı dün gece attı. Uzunca bir süredir Fenerbahçe’nin eski yıldızı Reto Ziegler’le görüşen Siyah-Beyazlılar, kesin anlaşmayı sağladı. Lokomotiv Moskova’da kiralık olarak forma giyen ve Rusya’da liglerin sona ermesiyle tatile çıkan İsviçreli oyuncu dün akşam İstanbul’a geldi. Önce Fenerbahçe basın sorumlusu Orkun Yazgan’la yemek yiyen Ziegler, daha sonra Beşiktaşlı idarecilerle buluştu. İsviçreli oyuncu ile direkt şartları konuşan Siyah-Beyazlılar, orta yolda buluşmayı başardı. Taraflar 800 bin Euro yıllık ücret konusunda anlaştı. Sözleşmenin kaç yıllık olacağı ise birkaç gün içinde netleşecek.   
 
 Orhan Yıldırım/Fanatik