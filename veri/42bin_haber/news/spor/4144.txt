Arda, Emre ilk 11'de
İspanya Kral Kupası'nda Getafe'yle 0-0 berabere kalan Atletico Madrid, ilk maçtaki 3-0'ın avantajıyla tur atladı. 
Milli futbolcular Arda Turan ve Emre Belözoğlu'nun da forma giydiği Atletico Madrid, İspanya Kral Kupası'nda çeyrek finale yükseldi.

Sahasında yaptığı ilk maçta Getafe'yi 3-0 yenen Atletico Madrid, bugünkü rövanş maçında ise 0-0 berabere kalarak üst tura çıktı.

Teknik direktör Diego Simeone, milli futbolcular Arda Turan ve Emre Belözoğlu'nu ilk 11'de oynattı. 

Arda Turan, 62. dakikada yerini Gabi'ye bırakırken, Emre Belözoğlu ise maç sonuna kadar sahada kaldı.

Son 5 maçda oynamayan Belözoğlu, Getafe karşısında, özellikle maçın ikinci yarısında hırslı bir futbol ortaya koydu. Milli futbolcu, 60. dakikada rakibine yaptığı faul nedeniyle sarı kart gördü.

Atletico Madrid'in çeyrek finaldeki rakibi, Real Betis-Las Palmas eşlemesinden turu geçen takım olacak.