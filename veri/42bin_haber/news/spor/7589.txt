Tarsus Belediyespor galibiyetle kapattı
FIBA Kadınlar Avrupa Ligi'nde Tarsus Belediyespor, Wisla Can-Pack takımını 72-70 mağlup etti. 
İki takımın da savunmada sert başladığı karşılaşmanın 5. dakikası 10-10 beraberlikle geçilse de bu dakikadan sonra hücumda daha etkili bir oyun ortaya koyan PWisla Can-Pack ilk çeyreği 20-16 üstün kapattı. 

İkinci periyodun ilk dakikalarında iki takım da karşılıklı basketler buldu. Daha sonra oyunun hakimiyetini alan PWisla Can-Pack, devreyi 42-30 önde tamamladı.

Maçın ikinci yarısında hem savunma hem de hücumda etkili olmaya başlayan Tarsus ekibi 26. dakika içinde farkı 4'e indirdi: 44-40. Çeyreğin sonunda oyunun hakimiyetini alan Tarsus ekibi ekibi son çeyreğe 52-52 berabere girdi.

Son çeyreğe iyi başlayan ve hızlı hücumlarda sayı üreten Polonya temsilcisi, 36. dakikada 64-58'lik skorla farkı 6'ya çıkardı. Ancak çabuk toparlanan Tarsus ekibi maçın bitimine 1 dakika kala 68-68 eşitliği sağladı.

Tarsus Belediyespor, maçın son saniyesinde Danielle Robinson'un basketiyle maçı 72-70 kazandı.