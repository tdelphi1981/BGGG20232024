G.Saray'dan F.Bahçe'ye sert yanıt
Galatasaray Divan Kurlu Başkanı İrfan Aktar, Fenerbahçe'nin "özür dile" çağrısına yanıt verdi. Aktar, "Aziz Bey travma yaşıyor" dedi.
Galatasaray Divan Kurulu Başkanı İrfan Aktarın Galatasaray Inter ile anlaşınca Fenerbahçeliler Hooijdonk'la İtalyaya gidip, Moratti ve Sneijderi etkileyip, Fenerbahçeye getirmeye çalıştılar" şeklindeki açıklamasına Hooijdonk'un ardından Fenerbahçe'den de yanıt gelmişti. Fenerbahçe, "Galatasaray özür dilesin" demişti.

Fenerbahçe'nin bu çağrısına Radyospor'da yanıt veren Aktar, Senad Ok ile Haber Merkezi'ne katıldı. Fenerbahçe'nin Sneijder'i almak için devreye girdiğini tekrar vurgulayan Aktar, "Biz, Sneijder'i KAP'a bildirdikten sonra Fener Sneijder için devreye girdi. Böyle bir duyumumuz var. Fenerbahçe Yönetimi'nin Galatasaray hakkında yaptığı açıklamalar bizi ciddi rahatsız etti. Fenerbahçe camiasından gerekli anlayışı bekleriz. Travma içinde olan insanlarla bir şey tartışılmaz görüşülmez. Zaten Aziz yıldırım bizi suçlamasa kesinlikle böyle bir konuyu açmazdım" dedi.

Aziz Yıldırım'ın travma yaşadığını ileri süren Aktar,"Camia ve yöneticileri kesinlikle ayırıyoruz. Fenerbahçe 106 yıllık saygın ve köklü kulüp ama yöneticilerinin bazı problemleri ve hassasiyetleri var. Empati yapıyoruz ve Yıldırım'ı anlıyoruz. Kendisi travma içinde" diye konuştu.