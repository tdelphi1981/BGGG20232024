Ya Mourinho gitsin ya biz!
Takımdan ayrılacağı iddiaları gün geçtikçe artan Real Madrid'in başarılı teknik direktörü Jose Mourinho'nun gitmesi için takım kaptanları büyük bir rest çekti.
 Takımdan ayrılacağı iddiaları gün geçtikçe artan Real Madrid'in başarılı teknik direktörü Jose Mourinho'nun gitmesi için takım kaptanları büyük bir rest çekti. Marca'nın manşetten verdiği habere göre takımın kaptanları Iker Casillas, Sergio Ramos ve Xabi Alonso, Madrid ekibinin başkanı Florentino Perez'in kapısını çalarak "Ya Mourinho gider ya da biz" diyerek şok bir çıkış yaptılar. Tecrübeli futbolcuların yaz ayında Portekizli çalıştırıcının görevde bulunması durumunda artık takımda kalmayacaklarını Perez'e ilettiler.
 İKİSİ DE MOURINHO İLE SORUN YAŞADI
 Geçtiğimiz sene İspanya Kral Kupası'nda Real Madrid'in Barcelona'ya 2-1 yenilmesi sonrasında Ramos ve Mourinho'nun tartıştığı haberleri gündemi meşgul etmişti. Mourinho, Ramos’a, “Basında beni yerden yere vurmuşsunuz. Ancak siz İspanyollar dünya şampiyonusunuz. Gazeteci dostlarınız sizi korur. Tıpkı kaleci (Casillas) gibi” demiş, bunu duyan Casillas, “Biz her şeyi insanların yüzüne söyleriz” yanıtını vermişti.
 CASILLAS'I YEDEK BIRAKTI
 Ligin ilk yarısında Malaga ile oynanan mücadelede Casillas'ı yedek bırakan Portekizli teknik adam, 3-2'lik yenilgi sonrası eleştiri oklarını üzerine çekmiş ve İspanyol kaleci ile ilgili şu sözlerle bomba etkisi yaratmıştı: "Bence Adan, Iker'den daha iyi ve bu taktiksel bir değişiklikti. Siz olayları kendi istediğiniz gibi yorumluyorsunuz ama Casillas değişikliği taktikseldi. Bence Adan, Iker'den daha iyi. Asistanımla beraber durumu analiz ettik ve böyle bir karar aldık. Adan oyununu geliştirdi ve sonuçta kalede tecrübe tek başına iş yapmıyor."
 (sporx)
  