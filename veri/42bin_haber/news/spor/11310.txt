Ankaragücü Gaziantep maçına hazırlanıyor
PTT 1. Lig'de hafta sonu deplasmanda Gaziantep Büyükşehir Belediyespor ile karşılaşacak Ankaragücü, bugün yaptığı antrenmanla hazırlıklarını sürdürdü.Teknik direktör Mustafa Kaplan yönetiminde yapılan ve yaklaşık 1,5 saat süren antrenmana futbolcular ısınma koşusu ve hareketleriyle başlarken, daha sonra 5'e 2 oynadı. Futbolcular, kanatlardan orta ve gol vuruşu çalışmasıyla antrenmanı tamamladı. Teknik direktör Mustafa Kaplan'ın antrenman sırasında sık sık oyuncularıyla yakından ilgilendiği gözlenirken, futbolcuların da moralli olmaları da dikkati çekti. Ankaragücü, yarın yapacağı iki antrenmanla hazırlıklarını sürdürecek.