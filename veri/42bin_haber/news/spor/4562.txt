Premier League'de haftanın görünümü
İngiltere Premier League'in 22. haftasında lider Manchester United, sahasında Liverpool'u 2-1 yendi.

Old Trafford Stadı'nda oynanan ve 75 bin 500 futbolseverin izlediği mücadelede Manchester United, 19. dakikada Hollandalı yıldızı Robin van Persie'nin attığı golle ilk yarıyı 1-0 önde kapadı.

'Kırmızı Şeytanlar', 54. dakikada Vidic ile farkı ikiye çıkarırken, konuk ekip 3 dakika sonra ara transfer döneminde Chelsea'den renklerine bağladığı Sturridge ile durumu 2-1 yaptı. Kalan dakikalarda gole izin vermeyen Manchester ekibi, sahadan galibiyetle ayrıldı.

Sakatlıkları nedeniyle Rooney ve Nani'nin kadroya alınmadığı maçı kayıpsız atlatan ve puanını 55'e yükselten Manchester United, ligde üst üste 4. galibiyetini elde etti. Karşılaşmayı Şampiyonlar Ligi'nde Manchester United ile eşleşen Real Madrid'in teknik direktörü Jose Mourinho da tribünden izledi.

Haftanın diğer önemli maçında son şampiyon Manchester City, Arsenal deplasmanında 37 yıl aradan sonra galip gelmeyi başardı. Manchester ekibi, Arsenal deplasmanındaki son galibiyetini 3-2'lik skorla 1975 yılında almıştı.

Karşılaşmanın 9. dakikasında ceza alanında Dzeko'yu düşüren Koscielny, kırmızı kart görerek Arsenal'ı 10 kişi bırakırken, konuk ekip penaltı kazandı. Topun başına geçen Boşnak futbolcu Dzeko penaltı atışını gole çeviremedi.

21. dakikada Milner ile öne geçen Manchester City, Dzeko'nun 32. dakikadaki golüyle farkı ikiye çıkardı ve ilk yarı bu skorla tamamlandı. 75. dakikada Kompany'nin kırmızı kart görmesiyle 10 kişi kalan Manchester ekibi, kalesinde gole izin vermedi ve sahadan 3 puanla ayrılan taraf oldu.

Puan cetvelinde 3'üncü sırada yer alan Chelsea'nin deplasmanda Stoke City'yi 4-0 yendiği maça evsahibi takımdan Walters damgasını vurdu. 45 ve 62. dakikalarda kendi kalesine gol atarak takımının 2-0 geriye düşmesine neden olan Walters, 90. dakikada kullandığı penaltı atışında topu auta gönderdi. 'Maviler'e farkı getiren golleri Lampard ve Hazard kaydetti.

Londra ekibinin Newcastle United'dan transfer ettiği Demba Ba ilk kez lig maçında forma giyerken, İspanyol yıldız Torres mücadeleye yedek başladı.

Gol krallığı yarışında Manchester Unitedlı Robin van Persie 17 golle ilk sırada yer alıyor. Bu futbolcuyu 15 golle Luis Suarez (Liverpool), 13 golle Demba Ba (Chelsea) ve Michu (Swansea City), 10 golle Jermain Defoe (Tottenham Hotspur) ve Edin Dzeko (Manchester City) izliyor.

Ligde bu hafta diğer maçlarda alınan sonuçlar şöyle:

Aston Villa-Southampton : 0-1
Everton-Swansea City : 0-0
Fulham-Wigan Athletic : 1-1
Norwich City-Newcastle United : 0-0
Queens Park Rangers-Tottenham Hotspur : 0-0
Reading-West Bromwich Albion : 3-2
Sunderland-West Ham United : 3-0

-23. Hafta-
19 Ocak Cumartesi: Liverpool-Norwich, Manchester City-Fulham, Newcastle-Reading, Swansea-Stoke, West Ham-QPR, Wigan-Sunderland, West Bromwich-Aston Villa,

20 Ocak Pazar: Chelsea-Arsenal, Tottenham-Manchester United,

21 Ocak Pazartesi: Southampton-Everton.

-Puan Durumu- Takımlar O G B M A Y P 1 Manchester United 22 18 1 3 56 29 55 2 Manchester City 22 14 6 2 43 19 48 3 Chelsea 21 12 5 4 43 19 41 4 Tottenham Hotspur 22 12 4 6 39 27 40 5 Everton 22 9 10 3 35 26 37 6 Arsenal 21 9 7 5 40 24 34 7 West Bromwich 22 10 3 9 31 30 33 8 Liverpool 22 8 7 7 35 28 31 9 Swansea City 22 7 9 6 31 26 30 10 Stoke City 22 6 11 5 21 24 29 11 West Ham United 21 7 5 9 24 27 26 12 Norwich City 22 6 8 8 24 34 26 13 Fulham 22 6 7 9 33 38 25 14 Sunderland 22 6 7 9 24 29 25 15 Southampton 21 5 6 10 28 38 21 16 Newcastle United 22 5 6 11 27 39 21 17 Wigan Athletic 22 5 4 13 23 40 19 18 Aston Villa 22 4 7 11 17 42 19 19 Reading 22 3 7 12 26 42 16 20 Queens Park R. 22 2 8 12 17 36 14