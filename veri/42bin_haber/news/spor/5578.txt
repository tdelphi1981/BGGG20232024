İnancım azaldı
Aybaba, Belediye maçında oyuncularım top Dokanın eline değdi diye durdu. Hakemlerden beklentimiz yok ama kendilerine çeki düzen vermeliler derken, G.Saray derbisi için Futbol bu ne olacağı belli olmaz. Şu kazanır demek yanlış açıklamasını yaptı.

BEŞİKTAŞ’IN HOCASI, HAKEMLERİN İNANDIRICILIKLARINI İYİCE YİTİRDİĞİNİ SÖYLEDİ 
SAMET Aybaba, hakemlere inancın azaldığını söyledi. Dünkü idman sonrası basın mensuplarıyla sohbet eden Beşiktaş’ın hocası, Belediye maçında Doka’nın attığı golden önce topa elle müdahale etmesinin hatırlatılması üzerine, “Oyuncularım topu elle aldı diye durmuşlardır. Hakemler kendi içlerinde de tartışılıyor. Hakemlere inanan az bir grup var. Onların de kendilerine çeki düzen vermesi gerekiyor. Bizim kimseden beklentimiz yok. Hatalar nedeniyle tepki vermeyi düşünmüyoruz. Sahada herkes eşittir” diye konuştu. 
Sneijder oynayabilir 
Aybaba, Galatasaray derbisi konusunda, “Futbol bu, ne olacağı belli olmaz. ‘Şu takım avantajlı, bu takım kazanır’ demek doğru değil” derken, Sneijder için de “Profesyonel bir oyuncu. Mukavele imzaladıktan sonra bizim maçta oynamaması için bir neden yok” ifadesini kullandı. Beşiktaş’ın hocası Fernandes’in tam olarak hazır olmadığını vurgulayarak, “11’de oynaması biraz zor görünüyor. Ama daha önümüzde 6 günlük süre var” dedi. 
Kaleye direkt gitmemiz iyi 
Beşiktaş’ın hocası özetle “Ligde her maç zor. 1 ay geçtikten sonra futbolcuları konsantre etmek kolay değil. Devem eden durumda işler daha kolaydır. İlk yarıdaki Belediye maçı daha kötüydü. Diğer takımlar da kötü oynayabilir ama biz kendi işimize bakıyoruz. Sezon başından beri çok gol yiyoruz. Ama kaleye direkt iyi gidiyoruz, çok koşuyoruz, oyuncuların hepsi iyi şeyler yapmak istiyorlar” derken, bir gazeteci, “Fikret Orman size eleman derse, ne yaparsınız?” sorusuna ise “Olmayan şeyle ilgili konuşmayayım” yanıtını verdi.. 