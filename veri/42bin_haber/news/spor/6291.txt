Pınar Karşıyaka 'engel' tanımıyor
Pınar Karşıyaka'nın başantrenörü Ufuk Sarıca, Bir haftada 2 çok önemli deplasmanda kazanmak, bizi daha da iyi bir takım yapıyor dedi.Beko Basketbol Ligi'nde deplasmanda Mersin Büyükşehir Belediyesi'ni 84-78 mağlup eden Pınar Karşıyaka'nın başantrenörü Ufuk Sarıca, Bir haftada 2 çok önemli deplasmanda kazanmak, bizi daha da iyi bir takım yapıyor dedi.

Sarıca, yaptığı açıklamada, Avrupa Kupasında Salı günü Letonya deplasmanında BK Ventspils'i mağlup ettikten sonra, ligde ikinci yarıya Mersin'de galibiyetle başladıklarını belirtti.
Müsabakaya geç adapte olduklarını ifade eden Sarıca, şunları kaydetti:

Farklı beşlerden verim alarak kontrolü geç de olsa ele aldık. İkinci yarıda yaptığımız savunma mükemmeldi. Bir haftada 2 çok önemli deplasmanda kazanmak bizi daha da iyi bir takım yapıyor. Asla vazgeçmeyen, devamlılık gösteren takımımı kutluyorum. Şimdi Salı akşamını bekliyoruz. Dışarıda ne kadar sevinsek de 'aile' içinde, evinde kutlamak, beraber coşmak başka bir duygu.

Beko Basketbol Ligi'nde 16. maçta 13. galibiyetini alan Pınar Karşıyaka, ligde Beşiktaş ve Türk Telekom ile üst üste deplasmanla karşılaştıktan sonra İzmir'deki ilk karşılaşmasında TOFAŞ'ı konuk edecek.
Yeşil-kırmzılı ekipte dünkü maçta 20 sayı, 10 ribaund ve 3 asistle mücadele eden Dixon, hafta içindeki BK Ventspils müsabakasında olduğu gibi takımının galibiyetinde önemli bir rol üstlendi.

KAF KAF MERSİN'İ DEVİRDİ

Sıra Avrupa'da

Ligde başarılı sonuçlar almaya devam eden Pınar Karşıyaka, FIBA Erkekler Avrupa Çalenç Kupası'nda Salı günü, saat 20.00'de Karşıyaka Spor Salonu'nda Finlandiya temsilcisi Joensuun Kataja'yı ağırlayacak.

Kupada ön eleme turunda diğer Türk temsilcisi Aliağa Petkim'i eleyen Fin temsilcisi (I) Grubu'ndaki ilk iki maçında 1 galibiyet ve 1 mağlubiyet aldı. Grupta iki maçını da kazanan ve lider durumda bulunan Pınar Karşıyaka, rakibini yendiği takdirde gruptan çıkma yolunda önemli bir avantaj elde edecek.