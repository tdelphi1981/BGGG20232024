İzmir taramalarında ikinci gün sona erdi
İzmirde devam eden Yıldız B Milli Takım oyuncu taramalarının ikinci günü bugün yapılan çalışmalarla tamamlandı.
2015 yılında düzenlenecek Yıldız Kızlar ve Yıldız Erkekler Avrupa Şampiyonaları'na hazırlık amacıyla 2012-13 sezonu içerisinde 1999 ve 2000 doğumlu oyunculardan oluşacak kadro için yapılan oyuncu taramalarının altıncı ayağı İzmirde devam ediyor. 
Taramaların ikinci gününe İzmir kulüplerinin 2000 doğumlu 118 erkek sporcusu katıldı. Öğleden sonra ise saat 15:00da 1999-2000 doğumlu kız sporcuların taramaları gerçekleştirildi. Bu çalışmalarda ise 73 kız sporcu yer aldı. Altyapı Milli Takım antrenörlerimizin de görev aldığı bu taramalarda, sporcularımızın fiziksel ve motorik testleri de uzman ekipler tarafından gerçekleştiriliyor. 
Yıldız B Milli Takım oyuncu taramalarının son gününe yarın Aydın Manisa-Muğla ve Uşak kulüplerinin 1999-2000 doğumlu kız ve erkek sporcuları katılacak.