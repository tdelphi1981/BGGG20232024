Ünal Aysal takımına güveniyor
Galatasaray Spor Kulübü Başkanı Ünal Aysal Şampiyonlar Ligi'nde takımına güvendiğini söyledi. 
Başkan Ünal Aysal şampiyonlar ligi'ndeki rakipleri ile ilgili olarak "Kısmette ne varsa o çıkar. Benim gönlümden İspanyol ve Alman takımları geçiyor. Hedefimiz gruplardan çıkmaktı ama önümüzdeki hedefleri de teker teker karşılamak durumundayız. Bir tur daha atlama kapasitemiz var" diye konuştu. 
Transfer konusunda da açıklamalarda bulunan Aysal izledikleri oyuncuların bulunduğunu ve bunlardan 1-2'si üzerinde ilerleyeceklerini kaydetti. 
galatasaray kulübünün lisanslı ürünlerinin satıldığı mağazaya yapıllan saldırı ile ilgili de konuşan Başkan Aysal "Bu saldırı sporun üzücü tarafı. Fenerbahçe, Galatasaray ve Beşiktaş'ın Türkiye'nin her yerinde mağaza açma hakkı var. umarım bu olay son olur ve tekrarlanmaz" ifadelerini kullandı.