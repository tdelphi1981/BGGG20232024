Fatih Terim'den Drogba ve Burak yorumu
Galatasaray Teknik Direktörü Fatih Terim, Bursaspor'la 1-1 berabere kaldıkları maçın ardından yaptığı açıklamada: "Beşiktaş maçını muhteşem oynayan kadrodan sadece Melo ve Hamit yoktu ama o maç müthiş oynayan oyuncularımız bu maç maalesef aynı konsantrede değillerdi. Üzgünüz puan kaybettiğimiz için." dedi.
Terim, maçın ardından şunları dile getirdi: "Açıkçası kazanacağımız, kaybedeceğimiz bir maç diyebiliriz. Gidip gidip geldi ama öne geçmek önemliydi, geçemedik. Dolayısıyla 2 önemli puan kaybettik. Çok iyi oynadığımız söylenemez. İkinci yarı bir ara Bursa bizden daha iyi oynadı. Rüzgarı arkamıza almamıza rağmen onlar birkaç net pozisyon buldular. Biz de bulduk ama daha etkin olmalıydı. Konuşulacaktır, bu gol müdür, penaltı mıdır ama sonuçta Galatasaray 2 puan kaybetmiştir. Olmasaydı iyiydi ama Beşiktaş maçını muhteşem oynayan kadrodan sadece Melo ve Hamit yoktu ama o maç müthiş oynayan oyuncularımız bu maç maalesef aynı konsantrede değillerdi. Üzgünüz puan kaybettiğimiz için."

"BURAK'IN OYUN STİLİNİ DEĞİŞTİRECEĞİZ, KESİNLİKLE SATMAYACAĞIZ"

Terim, Burak'ı oynatmaması ve başka takımlara transfer olacağı yönündeki iddialar üzerine, şunları ifade etti: "Burak bizim önemli bir oyuncumuz. Burak'la başladık Kasımpaşa maçına. Sonra Elmander, Umut oynadılar. İyi oynadılar. Sonradan Burak'ı sokmak istedim ama olmadı. Ama Burak, bizim her zaman yararlanacağımız, biraz oyun sitilini değiştirmek istediğimiz ama kesinlikle satmayı düşünmediğimiz bir oyuncu. Biz ne satmayı düşünmedik, ama böyle bir mizansen halinde Serdar Aziz'de olduğu gibi söylendi gitti. Ama Burak benim için her zaman iyi bir oyuncu."
 
"SNEİJDER'İ SCHALKE MAÇINA YETİŞTİRMEYE ÇALIŞIYORUZ"

Bir gazetecinin Sneijder'in ne zaman gerçek performansına ulaşacağı yönündeki sorusunu şöyle cevapladı: "Sneijder son 4 ayda oynadığı maç sayısı yok gibi bir şey. Dolayısıyla 20-30 dakika karar verdik. Bu kadar zaman oynamamak kolay değil. Ne kadar idman yaparsanız yapan fiziğiniz çok çabuk yerine gelmez. Ona hem takım idmanı yaptırıyoruz hem de özel antrenman yapıyor. Schalke maçına 20 gün var yetiştirmeye çalışıyoruz."

"MELO'YA AĞIR BİR CEZA VERİLDİ, GEREKLİ GİRİŞİMLERDE BULUNACAĞIZ"

Melo'ya verilen ceza konusunda ise Terim, şunları dile getirdi: "Melo, oyuncumuzun maç süresince ne yaptığını, ne yapmadığını gördü. Bence Melo derbi stresini daha iyi yönetmeliydi, sakin tavırlı olması gerekirdi. Herkes de bildiği için ona göre davranıyorlar. Karta maruz kaldığı pozisyonda ise olayların içinde olmaması gerekiyordu. Daha özenli davranması gerekirdi. Bunlar Melo'nun yaptıkları. Biz TFF'dan bağımsız olarak Melo'ya gerekli yaptırımları uygulamayı düşünüyoruz ve yapıyoruz. Ama maalesef biz bunları planlarken PPDK öyle bir karar açıkladı ki oyuncuya yapmadıklarıyla ilgili ceza verdi. Ve ağır bir ceza vermiştir. Sanırım alınan kararların vicdanları yaralamaması gerekir ve adil olması gerekliliği vardır. Umarım ki doğru karar çıkacaktır. Gerekli girişimleri Galatasaray yapmıştır. Yapacağımızı da kamuoyunun bilmesini isterim. Hakemlere tek kelime etmezken, açıkçası biraz ağır oldu. Yapmadığı hareketten dolaylı. Yoksa biz Engin Cüneyt Çakır'a yaptığı hareketten sonra ben 'hak etmiştir' dedim. 11 maçlık cezaya itiraz etmedik."

"DROGBA, DÜNYANIN EN İYİ OYUNCULARINDAN BİR TANESİ"

Terim, Sneijder'i istememesine rağmen alındığını, bu süreçte Drogba'nın da transfer edildiğini ancak kendisinin istediği oyuncuların alınmadığını söyleyen bir gazetecinin, sürecin nasıl yaşandığını sorması üzerine, şunları kaydett: "Drogba dünyanın en iyi oyucularından bir tanesi. En şöhretli en üst seviyedeki bir santrafor. Bazen her istediğiniz olmuyor. Listedeki oyuncularla uğraşıldı ama kulüplerden yeterli cevap alınamadı. Yoksa uğraşılmıştır. Dün itibariyle kapanan transfer sezonuyla birlikte mevcut kadromuzla konsantre olmamız gerekiyor."