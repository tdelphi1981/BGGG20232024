Tottenham, Inter'i sahadan sildi
UEFA Avrupa Ligi'nden İngiliz ekibi Tottenham, güçlü İtalyan rakibi Inter'i 3-0 mağlup etti. 
Gareth Bale'in inanılmaz performansıyla sırtladığı Tottenham Hotspur, eski günlerini arayan İnter Milan'ı ağırladı. İki güçlü ekibin karşılaşmasında gülen taraf İngilizler oldu. 
Tottenham'ın harika çocuğu Gareth Bale, bu maçı da boş geçmedi ve 6. dakikada attığı golle açılışı yaptı: 1-0. Sigurdsson'un 19. dakikadaki golü farkı 2'ye çıkardı... Devre arasına ev sahibi ekibin 2 farklı üstünlüğü ile gidildi. İnter'in teknik direktörü Stramaccioni, 2. yarıda oyuna müdahalelerde bulunsa da Tottenham'ı bir türlü durduramadı. 53. dakikada Vertonghen'in attığı gol skoru 3-0'a getirdi. Kalan bölümde Tottenham 4. gol için de saldırdı fakat Handanovic'i geçemedi. İnter'in en önemli pozisyonunda ise eski dost Brad Friedel kalesini gole kapattı. 
Maç 3-0 sonuçlandı ve Tottenham çeyrek final için çok büyük bir avantajı ele geçirdi. Rövanşta Tottenham 1 gol atarsa, İnter'e tam 5 gol gerekecek...