Sneijder'de Menajer oyunu
G.Saraydan daha fazla para kopartmak isteyen Danimarkalı menajer, Liverpooldan teklif aldıkları haberini yaydı. Lerby 10 sene önce de Rommedahl transferinde Cim-Bomun başına bela olmuştu.

HOLLANDALI STARIN TRANSFERİNİN GECİKMESİNİN NEDENİ LERBY
GALATASARAYDA yarına kadar süre verilen Sneijder transferinde problem ne oyuncunun kendisi ne de eşi Yolanthe. Kulübünün de onay verdiği yıldızın Cim-Boma transferini geciktiren asıl isim menajeri Soren Lerby. Aslandan alacağı 1.5 milyon euroluk komisyona rağmen mukavele şartlarını ağırlaştıran ve oyuncuyu başka kulüplere pazarlayarak fiyat artırmaya çalışan Lerbynin G.Saraya daha önce de benzer sorunlar yaşattığı ortaya çıktı.
10 yıl önce de aynısını yaptı
Lerby ile G.Saray arasında ilk transfer ilişkisi aslında bundan 10 yıl öncesine dayanıyor. Şu anda Sneijder için devam eden sürecin bir benzeri bundan 10 yıl önce Dennis Rommedahl - G.Saray flörtü sırasında da yaşanmıştı. 2003-04 sezonunda Terimin alınmasını istediği Rommedahl için kulübü PSV ile anlaşan Cim-Bom, menajer Lerbyden gelecek kararı beklemeye başlamış ancak Danimarkalı menajerin sürekli oyalaması sonucu G.Saray, transferden vazgeçmişti.
Liverpooldan yalanlama
Sürekli bazı takımlardan teklif geldiği haberini yayan Lerby, son olarak İngiliz ekibi Liverpoolun oyuncusuna talip olduğunu ifade etti. Daha önce de Tottenhamın ismi Snejder ile anılırken, şimdi de Liverpool adının ortaya atılması kafaları karıştırdı. Ancak dedikoduya noktayı Liverpool Teknik Direktörü Brendan Rodgers son verdi. Rodgers, Sneijder ile kesinlikle ilgilenmiyoruz diyerek, Lerbynin fiyat yükseltme oyununu ortaya çıkardı.