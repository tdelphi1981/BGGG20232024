Fenerbahçe Ülker Bremer'i gönderdi
Basketbol THY Avrupa Ligi'nde Top 16'ya son maçta kalan Fenerbahçe Ülker, bu turdaki zorlu mücadeleler öncesi kadrosundaki ilk değişikliği yaptı ve ABD'li oyun kurucu Ernest Lenell Bremer ile yollarını ayırdı.Fenerbahçe Kulübü'nden yapılan açıklamada, Fenerbahçe Ülker Basketbol Takımı ile Ernest Lenell Bremer (J.R Bremer) arasında yapılan sözleşmenin karşılıklı olarak feshedildiği bildirildi. Yapılan açıklamada, J.R Bremer'e takımımıza verdiği katkılardan dolayı teşekkür eder, basketbol hayatında başarılar dileriz ifadesine yer verildi.