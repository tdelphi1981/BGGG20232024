Federasyondan 3 büyük kulübe ceza
Türkiye Basketbol Federasyonu Disiplin Kurulu, Beşiktaş, Fenerbahçe ve Galatasaray kulüplerine para cezası verdi.
Kurul, yaptığı toplantıda, Beko Basketbol Ligi'nde 7 Ocak 2013 tarihinde Ankara'da oynanan TED Ankara Kolejliler-Beşiktaş maçında siyah-beyazlı taraftarlarının küfürlü tezahüratlarda bulunmaları ve anons yapılmasına sebebiyet verilmesi nedenleriyle Beşiktaş Kulübü Erkek Basketbol Şubesi'ne 3 bin lira para cezası uyguladı.

Öte yandan, Antalya'da 6 Ocak 2013 tarihinde Galatasaray ile Fenerbahçe arasında oynanan Spor Toto Kadınlar Türkiye Kupası final maçında her iki takım taraftarlarının sahaya yabancı madde atmalarından dolayı Galatasaray ve Fenerbahçe kulüplerinin kadın basketbol şubelerine 1500'er lira para cezası verildi.