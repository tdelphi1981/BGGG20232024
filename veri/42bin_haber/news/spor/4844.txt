Trabzon rahat kazandı!
Futbolda, Ziraat Türkiye Kupası (B) Grubu'nda Trabzonspor, deplasmanda Mersin İdman Yurdu'nu 2-0 yendi.
Mersin İdman Yurdu: 0 - Trabzonspor: 2

Stat: Tevfik Sırrı Gür
Hakemler: Fırat Aydınus, Orkun Aktaş, Bülent Gökçü

Mersin İdman Yurdu: Orkun, Murat, İvan de Souza, Nduka (Dk. 75 Can Erdem), Culio, Nobre, Nurullah, Burhan, Tanju, Eren Tozlu (Dk. 69 Mahmut), Serkan

Trabzonspor: Tolga (Dk. 46 Onur), Zeki, Mustafa Yumlu, Celutska, Cech, Aykut, Sapara (Dk. 88 Soner), Alazinho, Emre (Dk. 64 Colman), Olcan, Vittek

Goller: Dk. 35 ve 83 Mustafa Yumlu (Trabzonspor)
Sarı kartlar: Dk. 30 Tolga, Dk. 73 Alazinho (Trabzonspor), Dk. 80 Mahmut, Dk. 90 İvan De Souza (Mersin İdman Yurdu)

5. dakikada rakip takımın defansının arkasında topla buluşan Alazinho'nun vuruşunda, meşin yuvarlak auta çıktı.

10. dakikada Trabzonspor'un sol kanattan geliştirdiği atakta Vittek'in sert şutunda, meşin yuvarlak az farkla auta gitti.

19. dakikada serbest vuruş kullanan Culio'nun şutunda, Trabzonspor kalecisi Tolga, topu tehlikeli bölgeden uzaklaştırdı.

23. dakikada Mersin İdman Yurdu'nun sağdan gelişen atağında, ceza sahasından topla buluşan Eren Tozlu'nun şutunda, meşin yuvarlak kaleci Tolga'dan döndü. Tekrar topla buluşan Eren'in ikinci şutunda meşin yuvarlak, üstten auta çıktı.

35. dakikada konuk takımın kazandığı köşe atışını kullanan Olcan'ın ortasına yükselen Mustafa Yumlu, topu ağlara gönderdi: 0-1.



42. dakikada Nobre'nin pasında ceza sahasında topla buluşan Burhan, müsait pozisyondan yararlanamadı.

Trabzonspor, karşılaşmanın ilk yarısını 1-0 üstün bitirdi. 

47. dakikada ceza sahası dışından Zeki'nin attı şutta, top kaleci Orkun'da kaldı.

48. dakikada serbest vuruş kullanan Olcan'ın ortasına yükselen Aykut, meşin yuvarlağı az farkla auta attı.

61. dakikada ev sahibi takımın geliştirdiği atakta Eren, müsait pozisyondan yararlanamadı.

71. dakikada Trabzonsporlu Vittek'in ceza sahasına kadar getirdiği topu, kaleci Orkun yatarak uzaklaştırdı.

82. dakikada ceza sahası çaprazında topla buluşan Alazinho'nun şutunu, kaleci Orkun son anda kornere çeldi.

83. dakikada, Olcan'ın pasında ceza sahasında topla buluşan Zeki'nin vuruşunda, meşin yuvarlak iki kez kaleci Orkun'dan döndü. Pozisyonu iyi takip eden Mustafa Yumlu, topu ağlarla buluşturarak kendisinin ve takımın ikinci golünü attı: 0-2.



Karşılaşma, Trabzonspor'un 2-0 üstünlüğüyle tamamlandı.