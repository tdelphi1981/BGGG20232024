Kocaman'dan Yıldırım sorusuna cevap: "Ne söyleyeyim ki?"
Spor Toto Süper Lig'in 19. haftasında Gaziantespor'u 1-0 geriye düştüğü karşılaşmada 2-1 mağlup eden Fenerbahçe'de teknik direktör Aykut Kocaman, Aziz Yıldırım'ın soyunma odasına inmesiyle ilgili soruya ne ilginç bir yanıt verdi.
YILDIRIM SORUSUNA CEVAP: "NE SÖYLEYEYİM Kİ?"

Kocaman, yayıncı kuruluşun "Aziz Yıldırım'ın devre arasında soyunma odasına inmesiyle ilgili ne söylersiniz?" şeklindeki sorusuna "Söyleyeceğim bir şey yok. Ne söyleyeyim ki?" şeklinde cevap verdi.

Kocaman maç ile ilgili yaptığı açıklamada ise, "Tamamen kazanmaya çok ihtiyaç duyduğumuz bir maçtı. İlk yarıda öne çıkamadık, geriye düştük. İkinci yarı her türlü riski alıp oyun adına, futbol adına biraz daha dağınık olduğumuz anlarda galibiyete ulaştık. Sezonun artık telafisi olmayan zamanlarına gidiyoruz. Mutlaka kazanma serisine ihtiyacımız var. Bunu geçen hafta başaramadık. Umarım bu seriyi başlatmış oluruz. Kupalarda oyunlarla beraber istediğimizi yansıtamadık kayıplarımız çok olmuştu. Bugün bu zorlu deplasmanı aşan futbolcularımızla umarım bir seriye doğru yol almış oluruz. İlk yarı soyunma odasında normal olan ne olduysa her şey oldu. Her zaman olanlar oldu. Resmi 36 maç oynuyoruz. Bunlar önemli bir konsantrasyon sorununu getiriyor. Özellikle maçlara hazırlanma konusunda biraz daha yoğunlaşmamız gerekiyor. Bir kere maç kazanmak zor. Geriye düştükten sonra maç çevirmek gerçekten zor. İlk yarıda kazanırız duygusu geçen hafta çok fazla hakimdi. En büyük sorun bu. Zaten bugünkü maça gelince doğru, iyi oyundan öte bizim sahip olduğumuz en büyük zenginlik yüksek maç kazanma arzusuydu. Tabi maçın içinde gel gitler oluyordu. Ama 2-1 kazanmış durumdayız. Bizi kazanmaya götüren faktör uzun zaman sonra yüksek kazanma duygusu oldu" diye konuştu.

Gaziantepspor Teknik Direktörü Hikmet Karaman, Fenerbahçe'ye 2 - 1 mağlup oldukları maçın ardından yaptığı açıklamada, "Elindeki imkanları ortaya koyan, kadroyla oynayan ilk 11 ve dışarıda bekleyen hamle gücü oyuncularını kullanma şansı zayıf olan bir durum vardı. Fenerbahçe kaliteli oyunculardan kurulu bir takım. Topa daha fazla sahip olan, bizim de bu durum karşısında biraz daha alanımızı daraltıp çabuk toplarla çıkmayı düşündüğümüz ve gol atmayı kaçırdğımız net bir pozisyon var. İkinci yarı Cenk oyunun kontrolünü yaptı aslında 2-0 olacaktı. 1-0'dan sonra oyundan düşen arkadaşlarımız var. Hamle gücü yok. Kiminle hamle gücü yapacağız? Kendime kızıyorum, böyle maç kaybedilir mi diye. 1-0'ı yakalamışsınız, 2-0 hatta 3-0 yapacağınız yerde şu maçı kaybediyorsunuz. Çocukları tebrik edeceğim, yerde üzülüyoruz. Mesajı alan alsın, nasıl alacağı da hiç umrumda değil. Fazla bir şey söylemeyeceğim. Hatalı biziz. Oyuncu arkadaşlarımı tebrik ediyorum. İyi oynarsanız taraftar statta olacak, daha fazla insan gelecek. Her yerden mesaj var. Fenerbahçe'yi tebrik ediyorum antrenör olarak hem kendime, hem mağlubiyete kızıyorum. İnsan çaresiz olunca maalesef olmuyor. Maalesef Türkiye'de şartlar bu. Zaman zaman oyun içersinde benim de katılmadığım düdükler oldu. Ama bir iki pozisyonda pardon hocam dedik. Eksiklerimiz var. Bu adamlar gelecek. Yani şu maçın değeri 900 bin TL, elden kaçırdık. Bu maç kaçar mı kaçmaması lazım. Düşünmemiz gerek" dedi.