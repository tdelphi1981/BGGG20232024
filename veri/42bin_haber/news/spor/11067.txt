Parayı veren düdüğü çalamadı
Avrupa Voleybol Şampiyonlar Ligi Dörtlü Final organizasyonu için Galatasaray Daikin, yaklaşık 1 milyon TL harcadı ama dördüncü oldu. İlk sırayı alan Vakıfbank, 2 yıl önce de Fenerbahçe Acıbademin düzenlediği dörtlü final organizasyonunda şampiyon olmuştu.
NEYE niyet, kime kısmet Önce Fenerbahçe, ardından Galatasaray Daikin, Play Offlarda 4 maç eksik oynayarak kupayı müzelerine götürebilmek için Kadınlar Avrupa Voleybol şampiyonlar ligi Dörtlü Finalinin ev sahipliğini aldılar. Ama bu tarihi kupa iki takıma da kısmet olmadı.
Ev sahipliğini 2011 yılında Fenerbahçe Acıbadem ve bu yılda Galatasaray Daikinin yaptığı organizasyonda kupayı her iki şampiyonada da kiracı konumundaki Vakıfbank kazandı.
Fenerbahçe Acıbadem, 2 yıl önce CEVe, yaklaşık 1.5 milyon TL ödemişti. Geçtiğimiz hafta sonu da G.Saray 1 milyon TL harcama yaptı ama işi bitiren bir kez daha Vakıfbank oldu.  
YEMEKLERİNİ PİŞİRDİLER MAÇA ÇIKTILAR 
İKİ Avrupa Şampiyonlar Ligi Şampiyonluğunu yenilgisiz kazanan Vakıfbanklı sporcular maç öncesi kampa girmeye gerek duymadılar. Vakıfbanklı sporcuların organizasyon komitesince ayrılan ve diğer üç takımın kaldığı oteldeki odaları boş kaldı. Vakıfbank Kulübü Voleybol Şubesi Sorumlusu Ramazan Yıldırım, Bizim kızlar böylesine büyük bir organizasyon olmasına rağmen strese girmemek adına evden maça çıkmayı tercih ettiler. Hatta evliler günlük ev işlerini bile yaptıklarını yemeklerini pişirdiklerini söylediler. Kaptanımız Gözde bana eşimin sevdiği yemeği yaptıktan ve tadına da baktıktan sonra geldim dedi. Kızlarımız stresden uzak normal bir lig maçına çıkıyor gibi rahattılar şeklinde konuştu. 
Reina'da kutladılar 
ÖNCEKİ gün Rabita Baküyü 3-0 yenerek Avrupanın en büyüğü olan Vakıfbank şampiyonluğu kutlamak için soluğu Reinada aldı. Voleybolcular şampiyonluk sevincini art arda patlayan şampanyalar ile kutladı. 
Voleybolun yeni vatanı Türkiye 
CEV Kupasında erkeklerde Halkbankın şampiyon olmasından sonra bir başka banka takımı Vakıfbankın kadınlarda zafere ulaşması üzerine İtalyan medyası Türkiyeyi voleybol sporunun vatanı ilan etti. İtalyan voleybol ekolünün dört antrenörünün Final Fourda takımlarının başında mücadele ettiği İstanbuldaki voleybol şöleninden Giovanni Guidettinin bir numara olarak çıkması geniş yankı buldu. Vakıfbankın İtalyan Paşası kazandı ifadesi La Gazzetta dello Sportun yorumu oldu. Özellikle kadınlarda son yıllarda milli takımının ve kulüp takımlarının başarılarını hatırlatan Corriere dello Sport gazetesi de voleybolda Türkiye döneminin resmen başladığını yazdı.  Reha ERUS / ROMA