Emenike'nin son numarası
Nijeryalı golcü kritik Anzhi maçından önce sakat numarası yapıp oynamadı
 Emenike'nin adı, Spartak Moskova'da yeni bir olaya karıştı. Nijeryalı golcünün Anzhi maçında oynamamak için sakat numarası yaptığı iddia edildi. Cuma gündüz antrenmanında sırt ağrısı hissettiğini söyleyip çalışmayı yarıda bırakan Emmanuel Emenike için doktor 'Hiçbir problemi yok, oynayabilir' dedi. 25 yaşındaki golcü, İspanyol hocası Unai Emery'ye 'Ağrılarım var, oynamak istemiyorum' diye baskı yaptı.
 EMERY de Emenike'yi maç kadrosuna almadı. Anzhi ile oynadığı maçı 2-1 kaybeden Spartak'ta fatura daha önce de takım arkadaşı McGeady ile kavga eden Emenike'ye çıkarıldı. Nijeryalı futbolcunun takımdan ayrılmak için huzursuzluk çıkardığı ileri sürüldü.