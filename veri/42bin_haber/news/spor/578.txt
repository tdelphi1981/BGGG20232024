Oğuzhan Özyakup'tan kart itirafı
Beşiktaş'ın genç futbolcusu Oğuzhan Özyakup ve İskoç kaleci Allen McGregor, imza gününe katıldı. Oğuzhan Özyakup, Mersin İdman Yurdu maçında gördüğü kırmızı kart için "doğru" yorumunu yaptı.
Beşiktaş'ın genç futbolcusu Oğuzhan Özyakup, Spor Toto Süper Lig'in 11. haftasında 9 Kasım Cuma günü oynayacakları Bursaspor maçının kendileri için çok önemli olduğunu ve kazanmak istediklerini söyledi.

 
İMZA GÜNÜNDEN KARELER / Emre Oktay'ın objektifinden... 
Oğuzhan Özyakup, takım arkadaşı kaleci Allan McGregor ile birlikte Historia AVM'de katıldığı imza gününde yaptığı açıklamada, Spor Toto Süper Lig'de son 2 maçlarını kazandıklarını hatırlatarak, Bu seriyi devam ettirmek istiyoruz. Önümüzde Bursaspor maçı var. Bu karşılaşma bizim için çok önemli. 2 maç üst üste galip geldik. İnşallah Bursaspor'u da yener, seriyi devam ettiririz diye konuştu.

Mersin İdmanyurdu maçında gördüğü kırmızı kartla ilgili bir soruya Oğuzhan, İkinci sarı kartı gördüğümde hocaya neden sarı kart gösterdiğini sormak istiyordum. Ama haklıydı, top elime çarptı. Takım arkadaşlarımı yalnız bırakmak istemezdim. Çok iyi mücadele ettiler ve benim için de koştular. Maçı kazandığımız için mutluyum diye yanıt verdi.

Oğuzhan, henüz genç olduğunun hatırlatılıp, eksiklerinin neler olduğunun sorulması üzerine de, Tecrübe ve biraz da güçlenmem gerekiyor. Oynayınca gelişeceğimi düşünüyorum. Henüz 3 maç oynadım, inşallah daha fazla oynar ve güçlenirim dedi.

(A) Milli Takım'a alınmayı bekleyip beklemediği sorusuna Oğuzhan, O konuda yorum yapmak istemiyorum. Ümit Milli Takım'da oynadım. Seçilirsem ne mutlu bana. Şu an Beşiktaş'a konsantre oluyorum. Çok maç oynamak ve böyle de devam etmek istiyorum şeklinde konuştu.

-McGregor: Kazanmak istiyoruz-

Beşiktaş'ın İskoç kalecisi Allan McGregor ise Bursaspor ile Beşiktaş arasındaki rekabeti duyduğunu dile getirerek, İyi bir atmosfer olacağını düşünüyorum. Geçmiş maçlardaki gibi iyi oynayıp, kazanmak istiyoruz dedi.

Kötü bir seriden sonra ligde 2 maçtır galip geldiklerini belirten İskoç kaleci, Bunu devam ettirmek istiyoruz. Genel olarak son dönemde daha iyi oynadığımızı söyleyebiliriz. Daha çok mücadele ediyor, koşuyor ve istiyoruz. Asıl fark da burada ortaya çıkıyor ifadelerini kullandı.