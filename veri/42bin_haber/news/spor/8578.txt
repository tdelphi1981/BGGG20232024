Beşiktaş'ta Oğuzhan Özyakup şoku!
Beşiktaş'ın genç yıldızı Oğuzhan Siyah-beyazlı ekibin sakatlar kervanına katıldı.
Beşiktaş Kulüp Doktoru İsmail Başöz, Oğuzhan Özyakup ve Cenk Gönen'in sağlık durumu ile ilgili açıklama yaptı.

İsmail Başöz, Oğuzhan Özyakup'un durumuyla ilgili şunları söyledi:

"Bugün yapılan sabah antrenmanının sonunda sol kalçasında ani ağrı oluşan futbolcumuz Oğuzuhan Özyakup'un, Acıbadem Fulya Hastanesi Sporcu Sağlık Merkezi'nde yapılan değerlendirmeleri sonucunda, sol kalça (gluteus medius) ileri derecede zorlanma ve ödem tespit edilmiştir. Tedavisine başlanan futbolcumuzun, yaklaşık 3 hafta takımdan uzak kalabileceği öngörülmüştür."

Kulüp Doktorumuz İsmail Başöz'ün, Cenk Gönen'in durumuyla ilgili yaptığı açıklama ise şöyle:

" Dün yapılan antrenmanda sert bir şut karşılarken, sol dirseğinde geriye doğru zorlanma olan futbolcumuz Cenk Gönen'in dirseğinde kas zorlanması tespit edilmiştir ve tedavisi sürdürülmektedir. Sporcumuzun antrenman ve maç katılımına gün gün yapılacak olan değerlendirmelerle karar verilecektir."