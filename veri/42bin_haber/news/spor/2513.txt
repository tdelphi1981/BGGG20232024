İşte Top 16 fisktürü
THY Euroleague'de TOP 16'da E ve F gruplarında maçların tarihleri belli oldu.
Basketbol THY Avrupa Ligi'nde Top 16 turu grup maçları 27-28 Aralık tarihlerinde başlayacak. Ligde mücadele eden Anadolu Efes, Beşiktaş ve Fenerbahçe Ülker, son 16 takım arasına girme başarısını gösterirken, Top 16 turunda Beşiktaş ile Fenerbahçe Ülker aynı grupta yer aldı.

İlk grubun ardından turu geçen 16 takım, 2'nci turda sekizer takımlı iki ayrı grupta mücadele edecek. Top 16 turunda grup maçları 27-28 Aralık tarihlerinde başlayıp, 5 Nisan 2013'te sona erecek. Daha sonra gruplarında ilk 4 sırayı alan ekipler tur atlayıp, çapraz eşleşecek. 9-25 Nisan tarihleri arasında oynanacak bu karşılaşmaların ardından 10-12 Mayıs tarihlerinde Londra'daki Dörtlü Final'de mücadele edecek takımlar belirlenecek.

Gruplar

THY Avrupa Ligi'nde Top 16 turu grupları şöyle oluştu:

(E) Grubu: Anadolu Efes (Türkiye), Alba Berlin (Almanya), Brose Baskets (Almanya), Zalgiris Kaunas (Litvanya), Unicaja Malaga (İspanya), Real Madrid (İspanya), CSKA Moskova (Rusya), Panathinaikos (Yunanistan)

(F) Grubu: Beşiktaş (Türkiye), Fenerbahçe Ülker (Türkiye), Maccabi Electra (İsrail), Khimki (Rusya), Olympiakos (Yunanistan), Barcelona Regal (İspanya), Caja Laboral (İspanya), Montepaschi Siena (İtalya)

Derbi, 14-15 Şubat'ta

Aynı grupta yer alan Beşiktaş ile Fenerbahçe Ülker'i THY Avrupa Ligi'nde karşı karşıya getirecek derbi maç 14-15 Şubat'ta Fenerbahçe Ülker'in sahası Ülker Sports Arena'da oynanacak. Grubun ilk yarısının son maçında karşı karşıya gelecek iki ekip, rövanşta da 4-5 Nisan tarihlerinde Beşiktaş'ın sahasında karşılaşacak.

Anadolu Efes, zorlu deplasmanda

Anadolu Efes, (E) Grubu'nda ilk maçında deplasmanda Rusya'nın güçlü ekibi CSKA Moskova karşısına çıkacak. Gruptaki ikinci maçında 3-4 Ocak tarihlerinde Yunanistan'ın Panathinaikos ekibini konuk edecek lacivert-beyazlıların ilk yarı fikstürü şöyle:

27-28 Aralık: CSKA Moskova-Anadolu Efes
3-4 Ocak: Anadolu Efes-Panathinaikos
10-11 Ocak: Anadolu Efes-Alba Berlin
17-18 Ocak: Brose Baskets-Anadolu Efes
24-25 Ocak: Anadolu Efes-Zalgiris Kaunas
31 Ocak-1 Şubat: Unicaja Malaga-Anadolu Efes
14-15 Şubat: Anadolu Efes-Real Madrid

Beşiktaş evinde başlıyor

Tarihinde ilk kez katıldığı THY Avrupa Ligi'nde son 16 takım arasına kalmayı başaran Beşiktaş ise (F) Grubu'ndaki ilk maçını İstanbul'da oynayacak. Siyah-beyazlılar, ilk maçında Rusya'nın Khimki takımını konuk edecek. Beşiktaş'ın, gruptaki ilk yarı fikstürü ise şöyle:

27-28 Aralık: Beşiktaş-Khimki
3-4 Ocak: Olympiakos-Beşiktaş
10-11 Ocak: Caja Laboral-Beşiktaş
17-18 Ocak: Beşiktaş-Barcelona Regal
24-25 Ocak: Montepaschi Siena-Beşiktaş
31 Ocak-1 Şubat: Beşiktaş-Maccabi Electra
14-15 Şubat: Fenerbahçe Ülker-Beşiktaş

Fenerbahçe Ülker, Barcelona deplasmanında

Fenerbahçe Ülker, THY Avrupa Ligi Top 16 turu gruplarına şampiyonanın favorilerinden Barcelona Regal deplasmanıyla başlayacak. Sarı-lacivertliler, zorlu deplasmandan sonra ikinci hafta İtalya'nın Montepaschi Siena takımını İstanbul'da ağırlayacak. Fenerbahçe Ülker'in gruptaki ilk yarı fikstürü şöyle:

27-28 Aralık: Barcelona Regal-Fenerbahçe Ülker
3-4 Ocak: Fenerbahçe Ülker-Montepaschi Siena
10-11 Ocak: Maccabi Electra-Fenerbahçe Ülker
17-18 Ocak: Fenerbahçe Ülker-Caja Laboral
24-25 Ocak: Fenerbahçe Ülker-BC Khimki
31 Ocak-1 Şubat: Olympiakos-Fenerbahçe Ülker
14-15 Şubat: Fenerbahçe Ülker-Beşiktaş