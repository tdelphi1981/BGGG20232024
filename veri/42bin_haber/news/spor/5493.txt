Bedavaya geldi Süper Lig'in rekorunu kırdı
Başkent ekibinin Belçikalı yıldızı, 28 dakikada 3 gol atarak rakibini dağıttı. Akdeniz temsilcisi skoru 4-3e getirerek umutlandı. Ancak Vleminckx öldürücü darbeyi 82de vurdu. Vleminckx bu yıl bir maçta en çok gol atan futbolcu oldu.
YOK böyle bir maç... Gençlerbirliği, Antalyasporu deplasmanda 5-3 yenerken, maça damga vuran isim Başkent ekibinin yeni transferi Björn Vleminckx oldu! Belçikalı yıldız 2 ve 4te takımını 2-0 öne geçirdi. 8de Muratın süper frikiği farkı 1e indirdi. 24te Murat Nizamın kendi kalesine attığı gol skoru 3-1 yaptı. Vleminckx, 28de bir kez daha sahneye çıktı farkı 3e çıkardı. Antalya Diarra ve Isaacla skoru 4-3e getirse de son sözü günün adamı Vleminckx söyledi: 5-3.

250 bin euroluk Belçikalı silahşör

FUTBOLA 13 yaşında Belçikanın Kallo takımında başlayan Vleminckx sırasıyla Beveren, Oostende, Mechelen, NEC Nijmegen ve Club Brugge'da forma giydi. Golcü oyuncu, Nijmegen'de 29 golle krallık tacını giydi. Brugge'da bu sezon forma şansı bulamayan Vleminckx, 15 maçta 5 gol kaydetti. Başkent ekibi, 3 kez de milli olan 27 yaşındaki golcü için menajerine 25 bin euro, kendisine de 225 bin euro ödedi. Vleminckxin piyasa değeri 2 milyon 250 bin euro.