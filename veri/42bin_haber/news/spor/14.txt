'Osmanlı atağına dikkat!'
2014 Dünya Kupası grup eleme maçında Türkiye ile karşılaşacak Romanya'da Türk Milli Takımı analizleri yapılıyor.
 2014 Dünya Kupası D Grubu maçında İstanbul'da Türkiye ile karşılaşacak Romanya'da, basın Türk Milli Takımı'yla ilgili araştırmalarda bulunuyor.
  
 Pro Sport'un yaptığı haberde başlık çok dikkat çekiciydi. Atılan başlıkta, "Osmanlı atağına dikkat! Türkler ofansta ölümcül, defansta zayıf!" denildi.
  
 Haberde Euro 2012'ye katılmayı play-offlarda kaybeden Türkiye'nin Guus Hiddink ile yollarını ayırdığı ve Abdullah Avcı ile yeni bir mentalite geldiği belirtildi.
  
 49 yaşındaki teknik adamın gelmesiyle takımın gençleştirildiği ve takıma yeni oyuncuların çağrılmaya başlandığına vurgu yapıldı. 
  
 Türklerin atakta iyi fakat defansta zaaflarının olduğu belirtilen haberde, orta sahada Emre, Nuri, Mehmet Topal ve Selçuk İnan gibi önemli alternatiflerin bulunduğu belirtildi. Defansta Ömer Toprak ve Semih Kaya gibi iki genç oyuncunun oynadığı fakat tecrübesiz olmalarından dolayı Hollanda maçında hatalar yaptıklara dikkat çekildi.
  
 Romanya'nın muhtemel 11'i
  
 Türkiye'ye en azından beraberlikle dönmek için gelecekleri beklenilen Romanya'da sahaya çıkacak 11'in şöyle olacağı tahmin ediliyor:
  
 Ciprian Tatarusanu
 Gabriel Tamaş
 Valerica Gaman
 Vlad Chiriches
 Razvan Rat
 Costin Lazar
 Alexandru Bourceanu
 Cristian Tanase
 Gabriel Torje
 Ciprian Marica
 Gheorghe Grozav