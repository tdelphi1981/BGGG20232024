Samsunspor'da imza şov
Samsunspor, daha önce anlaşmaya vardığı 6 futbolcu ile Antalya'da sürdürdüğü kampta sözleşme imzaladı.
İkinci yarı hazırlıklarını Antalya'da sürdüren kırmızı beyazlı takım, daha önce anlaşmaya vardığı Karşıyaka'dan Fatih Şen, Cemil Adıcan, Gençlerbirliği'nden Mustafa Kayabaşı, Sivasspor'dan Abdulkadir Özgen, Şanlıurfaspor'dan Serkan Çalık ve Denizlispor'dan Haluk Türkeri ile sözleşme imzaladı.

İmza törenine yönetim kurulu üyesi ve kamp sorumlusu İbrahim İnan ile Genel Koordinatör Hasan Şengün'de katıldı. İbrahim İnan, çok yetenekli oyuncular aldıklarını belirterek, "Transferde hata yapmamak için büyük özen gösterdik. Kendini bu ligde ispat etmiş ve kaliteli oyuncular aldık. Hazırlık maçlarında ortaya koydukları performanslarla kelitelerini gösterdiler. Camiamıza hayırlı olsun" dedi. Yeni transferlerimizden Serkan Çalık ise, "Samsunspor'da başarılı ve kalıcı olmaya geldik" diye konuştu.

TARAFTARDAN ÖRNEK DAVRANIŞ

Öte yandan Samsunsporlu taraftarlar, Down Sendromlu Çocuklar Derneği'ni ziyaret etti. Dernek Başkanı Muzaffer Altıntaş ile görüşen kırmızı beyazlı taraftarlar, çocuklara Samsunspor forması ile atkı hediye etti.