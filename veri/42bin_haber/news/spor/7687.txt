NBA'de neler oluyor?
NBA'den son gelişmeler...
Sixers'a bir sakatlık şoku daha
Andrew Bynum ve Thaddes Young'ın sakatlık haberleriyle şok yaşayan Philadelphia Sixers bu kez de Jason Richardson'dan gelen haberle sarsıldı. Richardsonın dizinden ameliyat olması gerektiği ve sezonu kapattığı açıklandı. 
Gasol en az 6 hafta yok
Howard'ın Lakers'a katılması sonrasında gözden düşen ve ismi takas dedikodularında bile geçen Pau Gasol, son maçlarda takıma dönmüş ve harika performans da göstermeye başlamıştı. Ancak Gasol önceki gece oynanan Nets maçında sakatlanmıştı. Lakers cephesinden yapılan açıklamada  ayağından sakatlanan oyuncunun tedavi için iki ihtimalinin olduğu açıklanırken ameliyat halinde 10 ile 12 hafta arasında oynayamayacağı fakat ameliyatı kabul etmezse 6 ile 8 hafta arasında takımdan ayrı kalacağı belirtildi. Yedek uzunu Jordan Hill'in kalçasından sakatlanarak sezonu kapattığı Lakers'da, All-Star oyuncu Dwight Howard da sağ omzundaki sakatlık yüzünden 3 maçtır forma giyemiyor. 
"Kanım bile yeşil akıyor"
İsmi uzun süredir takas söylentilerinde geçen Boston Celtics'in All-Star oyuncusu Kevin Garnett yaptığı açıklamayla hem taraftarların gönlüne su serpti hem de takas dedikodularına şimdilik kaydıyla nokta koydu. "Kanım bile yeşil akıyor ve bu ölene kadar böyle kalacak" gibi iddialı bir açıklama yapan Garnett, sözlerini şöyle sürdürdü: "Biz sonuç olarak bir iş yapıyoruz ve takas olmakta bu işin bir parçası, bu tür söylentileri her zaman duymaya devam edeceksiniz ancak sizin yerinizde olsam bu tür söylentileri çok okumam." 
ENES KANATLANDI