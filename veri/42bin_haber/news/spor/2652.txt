"Türkiye'nin en iyisiz biziz"
Fenerbahçe Başkanı Aziz Yıldırım derbi öncesi ziyaret ettiği futbolculara moral verdi: Ben size inanıyorum. Kimseden korkmayın. Galatasaray maçları Fenerbahçe'nin bayramıdır. Daha önce yaptığınız gibi kazanarak döneceksiniz 
 Sarı-Lacivertli futbolcular dünkü çalışmanın ardından başkanları Aziz Yıldırım’la bir araya geldi. Derbi öncesi futbolculara moral ziyaretinde bulunan Fenerbahçe Başkanı, oyunculara tek tek başarılar dilerken, çarpıcı sözler sarfetti. “Ben size inanıyorum” diyerek sözlerine başlayan Aziz Yıldırım, “Kimseden korkmayın. Fenerbahçe gibi oynarsanız, oradan galibiyetle dönersiniz. Sizler Türkiye’nin en iyi takımısınız. Galatasaray maçları Fenerbahçe’nin bayramıdır. Oraya gideceksiniz, daha önce yaptığınız gibi kazanarak döneceksiniz” ifadelerini kullandı. Bu sezon hiçbir deplasman karşılaşmasına gitmeyen Sarı-Lacivertliler’in patronu, bugünkü derbiyi de televizyon başında izleyecek. Bu arada Yıldırım’ın, kaptan Volkan Demirel, Sow ve Gökhan Gönül ile şakalaşmaları da düne damgasını vurdu.
 
 GALİBİYET PRİMİ 400 BİN TL
 
 16. hafta sonunda liderlik hesapları yapan Fenerbahçe’de Galatasaray derbisi öncesi galibiyet primi de açıklandı. Sarı-Lacivertli Yönetim, bugünkü karşılaşmada ezeli rakiplerine üstünlük sağlamaları halinde takıma 400 bin TL prim verecek. Ancak 90 dakika sonunda bu rakamın artırılmasının da gündemde olduğu öğrenildi.
 
 Fanatik