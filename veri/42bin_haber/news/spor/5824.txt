Sneijder milli takıma çağrılmadı
Galatasaray'ın yeni transferi Wesley Sneijder, İtalya ile özel maçta karşılaşacak Hollanda Milli Takımı'nın aday kadrosunda yer almadı. 
Teknik direktör Louis van Gaal, İtalya ile 6 Şubat Çarşamba günü yapılacak maçın aday kadrosunu açıkladı. Van Gaal, 23 kişilik aday kadroda Fenerbahçeli Dirk Kuyt'a yer verirken, Galatasaray'ın yeni transferi Wesley Sneijder'i ise davet etmedi. Aday kadroda, Rafael van der Vaart ve Arjen Robben gibi yıldızlar da yer almadı.

Hollanda Milli Takımı'nın aday kadrosu şu isimlerden oluştu:

Daley Blind, Ricardo van Rhijn ve Kenneth Vermeer (Ajax), Jordy Clasie, Daryl Janmaat, Bruno Martins Indi, Joris Mathijsen, Ruben Schaken ve Stefan de Vrij (Feyenoord), Jeremain Lens ve Kevin Strootman (PSV), Khalid Boulahrouz ve Ricky van Wolfswinkel (Sporting), Leroy Fer (Twente), Marco van Ginkel (Vitesse), Jonathan de Guzman, Michel Vorm (Swansea City), Klaas Jan Huntelaar (Schalke 04), Ola John (Benfica), Tim Krul (Newcastle United), Dirk Kuyt (Fenerbahçe), Adam Maher (AZ) ve Robin van Persie (Manchester United).

Türkiye ile 2014 Dünya Kupası elemelerinde aynı grupta yer alan Hollanda, özel maçta İtalya ile 6 Şubat'ta Amsterdam Arena Stadı'nda karşılaşacak.