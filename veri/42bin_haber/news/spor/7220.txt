Süper Lig'in en golcüsü Bobo
Kayserispor'un golcü futbolcusu Bobo, attığı gol sayısını 12'ye çıkararak Süper Lig'de gol krallığının zirvesinde Umut'la birlikte yer aldı.
Bobo, Süper Lig'in 20'inci haftasında Akhisar Belediyespor deplasmanında attığı tek golle, fileleri 12'nci kez havalandırarak liderliği Galatasaraylı Umut'la paylaştı. Sarı kırmızılı takımın tecrübeli golcüsü Bobo, "Önemli olan benim gol krallığında önde gitmemden çok, Kayserispor'un tırmanma sürecine girerek hak ettiği sıraya oturması" dedi.

KAYSERİSPOR İZİNLİ
Öte yandan Kayserispor'a bugün izin verildi. Sarı kırmızılı takım, pazar günü saat 16.00'da Orduspor ile oynayacağı maçın hazırlıklarına yarın başlayacak. Sarı kırmızılı ekipte Zurap'ın sarı kart cezasının bittiği açıklandı.