Ünal Aysal: Her şeyin bir fiyatı vardır
Son dönemde flaş transferiyle dikkat çeken Galatasaray Kulübü Başkanı Ünal Aysal transferlerin maliyetleri hakkında konuştu.
"Spor'da Gelişim" adlı konferans sonrasında CNBC-e'nin sorularını yanıtlayan Aysal Hollandalı futbolcu Wesley Sneijder ve Fildişili yıldız Drogba'nın Galatasaray'a toplam maliyetinin yıllık 6 milyon euro olduğunu söyledi.

Aysal, Her şeyin bir fiyatı vardır. Sneijder ve Drogba daha önceki transfer paralarına bakıldığında olabilecek en iyi fiyatlara alındı. 1 liralık mal ayrıdır 10 liralık mal ayrıdır. İkisi de olabilecek en düşük maliyetle Türkiyeye getirildi dedi. 

Aysal, bu maliyetin içinde maaşlar, transfer paraları ve diğer kulüplere ödenen bütün ücretlerin içinde olduğunu da ifade etti.

'SERMAYE ARTIRIMI KARARINA SAYGILIYIZ'
Sermaye artırımı hakkında da konuşan Aysal, son beş aydır SPKdan yanıt beklediklerini ve çıkan son karardan memnun olduklarını söyledi.

Aysal, Bu uygulamayı biz çıkarmadık. Var olan sistemden faydalanmak istedik ancak olmadı. Üzerimizde bir medya baskısı da vardı. Ama alınan kararlara saygılıyız. Gerekli tedbirleri aldık. Buradan yatırımcı kurumumuz Galatasaray Spor Kulübüdür. Yatırımın yapıldığı yer Galasaray Sportif AŞ.dir. Galatasaray Spor Kulübü gayrimenkulleri ve diğer değerleriyle bu tip sermaye kapasitelerini karşılayabilecek bir kulüptür. Ancak kısa vadede bir krediye ihtiyaç duyabilir. Ama sermaye artırımı yapabilecek kapasitenin olduğu zaten resmi olarak da açıklandı dedi.

Galatasaray sermaye artırımı için SPKya başvurmuş ancak kurum ay başında yaptığı açıklamada bu isteğin kabul edilmediğini açıklamıştı.

Aysal, Mayıs 2011den bu yana 127 milyon liralık borç geri ödemesi yaptıklarını da ifade etti.

Ünal Aysal ayrıca, "Olimpiyatlar'ın Türkiye'de yapılması çok önemli, Türk sporuna büyük katkı sağlayacak. Hedefimiz, Türkiye'nin olimpiyatları alması" dedi.