Güreş Turnuvası Ankara'da yapıldı
Güreşte, 1. Uluslararası İşitme Engelliler Turnuvası, üç ülkeden 70 sporcunun katılımıyla Ankara'da yapıldı.Yaşar Doğu Güreş Salonu'nda 55, 60, 66, 74, 84, 96 ve 120 kiloda düzenlenen turnuvada, grekoromen stilde Türkiye'den 22, Ukrayna'dan 9 ve İran'dan 7 sporcu mücadele etti. Serbest stilde ise Türkiye'den 18, Ukrayna ve İran'da 7'şer güreşçi madalya için mindere çıktı.

İşitme Engelliler Federasyonu Başkanı Osman Arslan, yaptığı açıklamada, Türkiye'de ilk defa işitme engelliler bünyesinde uluslararası güreş turnuvası düzenlendiğine dikkati çekerek, milli takımın başarılı neticelerle 26 Temmuz-4 Ağustos tarihlerinde Bulgaristan'da düzenlenecek Deafolimpik Oyunları'na hazırlanacağına inandığını söyledi.

İşitme Engelliler Güreş Milli Takımı'nın dünya şampiyonluğu ile büyük bir ivme yakaladığını vurgulayan Arslan,Bu ivme artarak devam edecektir. Olimpik oyunlar öncesi uluslararası sınavla milli takımımızın durum tespitini yapmak istedik dedi.

İşitme Engelliler Güreş Milli Takımı'ndan sorumlu Avrupa ve dünya şampiyonu Şeref Eroğlu ise turnuvayı sosyal sorumluluk projesi olarak gördüğünü belirterek, Unutmamak lazım ki yaşadığımız dünyada hepimiz potansiyel bir işitme engelliyiz. Herkesin başına gelebilecek bir durum. Bu çocukları, karınlık odadan kurtarmak lazım. Biz de taşın altına elimizi koyalım istedik diye konuştu.