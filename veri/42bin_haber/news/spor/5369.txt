Atletizm Şampiyonası 5 Rekorla Başladı
Türkiye Yıldızlar ve Masterler Salon Atletizm Şampiyonası İstanbul'da başlarken, ilk gün yarışlarında 5 Türkiye rekoru kırıldı.Aslı Çakır Alptekin Atletizm Salonu'nda gerçekleştirilen şampiyonada, yıldız bayanlarda bir hafta önce 60 metrede 7,85 ile Türkiye rekoru kıran Yudum İliksiz, bugün 7.82 koşarak derecesini geliştirdi.

Genç bayanlarda rekor denemesi için yarışan Hatice Öztürk, 60 metreyi 7.60 koşarak, 2003 yılında 7.62 ile Burcu Şentürk tarafından kırılan Türkiye rekorunun yeni sahibi oldu.

Bayanlar sırıkla atlamada Demet Parlak, 3.76 atlayarak Türkiye rekoru kırdı. Bu kategoride önceki rekor, 3.75 metre ile Buse Arıkazan'a aitti.
Bayanlar 1500 metre yarışında ise bitiş çizgisine 4.31.21 ile gelen Songül Konak, 4.32.66 ile Aslı Arık'a ait rekorun yeni sahibi oldu.
Erkeklerde ise 400 metrede Batuhan Altuntaş, 49.60 ile kendisine ait rekoru geliştirdi ve Türkiye rekorunu 49.23'e indirdi.

Organizasyonda aynı anda Masterler Salon Atletizm Şampiyonası yarışları yapıldı. Yarışlarda dereceye girenlere madalyalarını Atletizm Federasyonu Başkanı Mehmet Terzi verdi. Şampiyona yarın yapılacak yarışlarla sona erecek.