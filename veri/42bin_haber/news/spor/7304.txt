Ölüm çemberi
F.Bahçe yine üç günde bir maç girdabına giriyor. İki hafta içindeki 5 kritik maçın ilk 3'ü dışarıda
 F.BAHÇE, lig, kupa, Avrupa ve hazırlık olmak üzere toplam 43 maça çıktı. Sarı-Lacivertliler, Sivas maçındaki psikolojik yıkımın ardından bu kez 14 günlük sinir bozucu yeni bir girdaba giriyor. Ölüm çemberi, bu hafta sonu Mersin deplasmanıyla başlıyor. Ardından iki zorlu deplasman daha geliyor. Sevgililer Günü'ndeki Bate Borisov maçının yorgunluğu atılmadan Avni Aker'de Trabzon maçı var.
 TRABZON dönüşü izin yapmadan Bate ile Kadıköy'deki rövanşı, Kasımpaşa maçı takip edecek. 3'ü deplasmanda 5 maçlık ölüm çemberini de üç maçlık yeni bir maraton izleyecek. 1461 ile kupadaki formalite maçını, ardı ardına Bursa, Beşiktaş ve MP Antalya ile ligdeki kader maçları izleyecek.