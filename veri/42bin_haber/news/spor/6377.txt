Arena'dan 'Aslan' çıktı
 
 Galatasaray, büyük heyecana sahne olan maçta Beşiktaş'ı 2-1 yendi, yılın ilk derbisini kazandı. 
 Galatasaray ile Beşiktaş arasında oynanan 2013'ün ilk derbisi ev sahibi ekip taraftarlarının takımlarına müthiş desteğiyle başladı. Türk Telekom Arena'yı dolduran taraftarlar ilk dakikadan itibaren sarı-kırmızılı ekibe büyük destek verdi. 
 GOL ERKEN GELDİ 
 Taraftarın müthiş desteği henüz 3. dakikada semeresini verdi. Sağ kanattan Umut Bulut'un altıpas sol ön çizgisi üzerine ortasında Emre Çolak gelişine sert vurdu, top McGregor'un solundan ağlarla buluştu. Emre Çolak bu golle takımını 1-0 öne geçirirken, takımını da 1-0 öne geçirdi. Golün ardından Beşiktaş ataklarını sıklaştırdı. Dakikalar 25'i gösterirken de Hilbert mutlak bir gol pozisyonundan yararlanamadı. 
 Organize gelişen Beşiktaş atağında Fernandes topu defansın arkasına bıraktı. Hilbert kaleci Muslera ile karşı karşıya kaldı. Alman oyuncunun aşırtma vuruşunda top sağ direğin yanından auta gittiv e siyah-beyazlılar mutçlak bir golden oldu. 44. dakikada ise Beşiktaş savunması büyük hata yaptı. İbrahim Toraman'ın kaptırdığı topla Umut, cezasahası sağ çaprazında kaleciyle karşı karşıya kaldı. 
 Golcü oyuncu vurdu, bu kez Sivok'un hatasında topu yine önünde buldu. Arka direğe ortasında Elmander'den önce Beşiktaş defansı son anda topu uzaklaştırdı tehlikeyi önledi. Dakikalar 45+1'i gösterirken Galatasaray'ın ikinci golü geldi. Beşiktaş yarısahasının orta solunda kazanılan serbest vuruşu Selçuk kullandı. 
 Selçuk'un cezasahası içerisine ortasında Albert Riera kafayı vurdu top ikinci kez Beşiktaş ağlarıyla buluştu ve Galatasaray soyunma odasına 2-0 önde girdi. İkinci yarıya Beşiktaş golle başladı. Henüz ilk dakikada kazanılan serbest vuruşu Fernandes kullandı. Ön direğe ortasında, Beşiktaş'ın sürpriz golcüsü Sivok kafayı vurdu, top Galatasaray ağlarıyla buluştu, Galatasaray: 2 - Beşiktaş:1 
 SNEIJDER OYUNA GİRDİ 
 Skorun 2-1 olmasının ardından heyecan iyice arttı. Beşiktaş 2. yarıya Mehmet - Oğuzhan değişikliğiyle başlarken, Fatih Terim 57. dakikada Sneijder'i Emre Çolak'ın yerine oyuna aldı. Bir dakika sonra da Emre Çolak'ın yerine Engin Baytar değişikliği geldi. 
 MELO OYUNDAN ATILDI 
 61. dakikada ise Melo kırmızı kartla oyun dışı kaldı. Aynı dakikada Oğuzhan Özyakup'la Melo, bir pozisyon için tartıştı, hakem Brezilyalıyı kırmızı kartla oyun dışına gönderdi. Galatasaray 10 kişi kalmasına karşın, Hamit'le 64. dakikada net bir fırsattan yararlanamadı. 
 CEZALI DURUMA DÜŞTÜLER 
 Beşiktaş'ta 73. dakikada Veli Kavlak, 79'da Roberto Hilbert ve 88'de Sivok, Galatasaray'da ise Hamit 82. dakika sarı kart gördü. Ceza sınırındaki bu dört isim cezalı duruma düştü. 
 ARENA'DA GELENEK DEĞİŞMEDİ 
 Son dakikaları sinir harbi şeklinde geçen maç 2-1 Galatasaray'ın üstünlüğüyle sona erdi. Bu maç öncesi rakibiyle kendi sahasında oynadığı 17 maçta rakibini 12 kez yenen, 2'sinde ise berabere kalan ve sadece 3 kez yenilen Galatasaray, hanesine bir başka galibiyet istatistiğini daha ekledi. 
 Derbiden 3 puanla ayrılan Galatasaray, 31 puanlı ve en yakın takipçisi Beşiktaş ile arasındaki puan farkını 5'e çıkardı, koltuğu sağlama aldı. 
 Ligtv