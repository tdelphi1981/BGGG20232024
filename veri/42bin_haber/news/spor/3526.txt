Mert Nobre Mersin'de kalıyor
Eski takımı Fenerbahçe'nin yeniden kadrosunda görmek istediği Mert Nobre'ye, Mersin İdman Yurdu Başkanı Ali Kahramanlı'dan izin çıkmadı... Nobre, ikinci yarıda da Mersin forması giyecek...
"Nobre, Fenerbahçe'ye dönüyor" ve "Nobre, Rus ekibi Mordovia Saransk ile anlaştı" haberlerine Mersin İdman Yurdu Başkanı Ali Kahramanlı'dan cevap geldi. 
Brezilya asıllı Türk futbolcunun geleceği hakkında açıklama yapan Kahramanlı, şunları söyledi: 
"NOBRE, MERSİN'DE KALACAK" 
"Bu haberleri biz artık duymazlıktan geliyoruz. Mert Nobre, yarın kampımıza dahil olacak. Ne Fenerbahçe'ye ne de Rusya'ya gitmiyor. Nobre ikinci yarıda da Mersin İdman Yurdu forması giyecek."  