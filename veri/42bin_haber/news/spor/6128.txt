Tavşanlı Linyit Agbetu'yu aldı
TKİ Tavşanlı Linyitspor, Boluspor'un Nijeryalı futbolcusu Akeem Oriyomi Agbetu'yu transfer etti.
Kulüp Başkanı Oktay Semih Koçyiğit, kadrolarını güçlendirmek amacıyla transfer çalışmalarını sürdüklerini söyledi. Sezona yabancı futbolcusu olmadan başlayan takımın ilk yabancısının, ara transfer döneminde alınan Finlandiyalı Drilon Shala olduğunu belirten Koçyiğit, Agbetu'yu da renklerine bağlayarak ikinci yabancıyı kadroya dahil ettiklerini bildirdi.
 
Forvet mevkisinde oynayan Agbetu ile 1 yılı opsiyonlu olmak üzere 1,5 yıllık sözleşme imzaladıklarını dile getiren Koçyiğit, bu oyuncu dahil ara transferde şimdiye kadar toplam 8 futbolcu transfer ettiklerini anlattı. Koçyiğit, eksik gördükleri mevkileri güçlendirmek amacıyla transfer çalışmalarının devam ettiğini sözlerine ekledi.
 
Türkiye'de ilk kez 2009 yılında Kocaelispor formasıyla oynamaya başlayan 25 yaşındaki Agbetu, daha sonra Sivasspor, Samsunspor, Karşıyaka ve Boluspor takımlarının kadrolarında yer aldı. Nijeryalı oyuncu, bu süreçte 29'u Spor Toto Süper Lig, 74'ü PTT 1. Lig, 4'ü Ziraat Türkiye Kupası, 1'i A2 Ligi'nde olmak üzere toplam 108 maça çıktı ve Spor Toto Süper Lig'de 3, PTT 1. Lig'de 9 gol kaydetti.