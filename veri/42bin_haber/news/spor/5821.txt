Takım arkadaşını bıçakladı
Özgür Kocaeli'nin haberine göre Kocaelisporun kalecisi Muhammed Rıza Altıntaş, takımın 3. kalecisi olan Buğra Bozkurt Bilgin tarafından bıçaklandı.
Habere göre bugün antrenman çıkışı takım otobüsüyle Merkez Bankası önünde inen iki kaleci Halkevine kadar beraber yürüdüler. Burada bilinmeyen bir nedenden dolayı kaleci Buğra yanında taşıdığı bıçakla Rızaya saldırdı.

Omzundan bıçaklanan Rıza hastaneye kaldırıldı. Rızanın durumu iyi... Buğra ise tutuklandı. Omzuna 2 dikiş atılan ve belinde hafif sıyrıklar bulunduğu bildirilen Rıza en az 1 ay sahalardan uzak kalacak.