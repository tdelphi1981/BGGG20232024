Fenerbahçe Ülker'de tarife değişmedi
Fenerbahçe Ülker, THY Euroleague Top 16'daki 4. karşılaşmasında da potasında 90'ın üzerinde sayı gördü ve İspanyol temsilcisi Caja Laboral'e 97 - 75 mağlup oldu.
Fenerbahçe Ülker bu sonuçla Top 16'daki 4. maçından da mağlubiyetle ayrılmış oldu. Fenerbahçeli taraftarlar ise oyuncular ve teknik ekibe maç sonunda büyük tepki gösterdiler. Taraftarlar antrenör Pianigiani'yi de istifaya çağırdılar. 
Fenerbahçe Ülker son 4 karşılaşmasında da defansif anlamda çok kötü bir performans gösterdi ve son 4 maçta da potasında 90'ın üstünde sayı gördü. Fenerbahçe Ülker, Top 16'da daha önce oynadığı karşılaşmalarda Barcelona Regal'e 100 - 78, Montepaschi Siena'ya 98 - 92 ve Maccabi Electra'ya  91 - 73 mağlup olmuştu. 
İspanyol temsilcisi Caja Laboral ise bu sonuçla Top 16'da oynadığı 4 karşılaşmadan da galibiyetle ayrılmış oldu. İspanyol temsilcisinin 5 oyuncusu Fenerbahçe karşısında çift haneli rakamlara ulaştı. 
PIANIGIANI ÖZÜR DİLEDİ İSTİFA ETMEDİ  
Salon: Ülker Sports Arena
Hakemler: Ilija Belosevic (Sırbistan), Spiros Gkontas (Yunanistan),  Robert Vyklicky (Çek Cumhuriyeti)
Fenerbahçe Ülker: McCalebb 15, Bogdanovic 16, Sato 4, Batiste 2, Andersen  3, Preldzic 16, İlkan Karaman 2, Ömer Onan 1, Oğuz Savaş 11, Tripkovic 5, Barış  Ermiş, Kaya Peker
Caja Laboral: Heurtel 4, Oleson 1,Nocioni 19, Milko Bjelica 10, Lampe  13, Cook 5, Causeur 9, Nemanja Bjelica 16, San Emeterio 13, Pleiss 4, Cabezas 3
1. Periyot: 19-20
Devre: 32-48
3. Periyot: 51-71
5 Faulle Çıkan: 32.31 Pleiss (Caja Laboral)
 
MAÇ SONUCU: 75 - 97
-Karşılaşma sona erdi.
-Rakip takım neredeyse her atağında basket buldu ve 90 sayı barajını da aştı. 73 - 92
-İspanyol ekip çok rahat basketler buluyor. Fenerbahçe Ülker maçtan kopmuş durumda. 63 - 83
-Karşılaşmada son çeyrek karşılıklı basketlerle başladı. 55 - 76 
3. ÇEYREK SONUCU: 51 - 71 
-Üçüncü çeyrek 51 - 71 sona erdi. Bazı taraftar Fenerbahçe Ülker'e tepki gösteriyor. Tribünlerde protesto alkışları duyuldu. Bazı taraftarların da salondan ayrıldığı görülüyor.
-Ömer Onan sakatlanarak kenara geldi. Onan'ın oyundan çıkarken sektiği görüldü.
-Laboral, Fenerbahçe Ülker'in farkı kapatmasına izin vermiyor. 49 - 63
-Konuk ekip skoru 42 - 56'ya getirdi. Fenerbahçe Ülker mola aldı.
-Emir'in üçlüğüyle fark 10'a indi. 40 - 50
-Fenerbahçe Ülker ikinci yarıya hızlı başladı. 37 - 48 
1. YARI SONUCU: 32 - 48
-İlk yarı sona erdi. 32 - 48
-Fenerbahçe Ülker ilk yarının son anlarında dağınık bir görüntü veriyor. 32 - 46
-Bir üçlük daha geldi. 30 - 39
-Laboral üst üste dördüncü üçlüğünü buldu. 30 - 36
-Konuk ekip bir üçlük daha buldu ve skoru 28 - 31'e getirdi.
-Laboral hücumda yine etkili olmaya başladı ve skoru 28 - 28'e getirdi.
-Emir'e yapılan kasti faüller sonrasında Fenerbahçe Ülker hem atışları baskete çevirdi hem de hücumda basketi bularak 24 - 20 öne geçti. 
1. ÇEYREK SONUCU: 19 - 20
-Karşılaşmanın ilk çeyereğini konuk ekip 19 - 20 önde bitirdi.
-İlk çeyreğin son basketi Bogdanovic'le Fenerbahçe Ülker'den. 19 - 20
-Lobaral hızlı hücumla öne geçti. 17 - 18
-Konuk ekip ard arda bulduğu iki üçlükle farkı 1'e indirdi. 15 - 14
-Fenerbahçe Ülker üst üste basketlerle 2 sayı farkla öne geçti. 10 - 8
-Karşılaşmaya konuk ekip etkili başladı. 2 - 6 Laboral önde. 
 