'Kocaman bu işi beceremiyor'
 
 CNN Türk’te yayınlanan Aykırı Sorular programında Enver Aysever’in sorularını yanıtlayan Şen, “Aykut Kocaman, teknik direktörlüğü beceremiyor. Devre arasında yapılan yama da tutmadı, tutmayacaktır” iddiasında bulundu.
 
 Camianın sabırlı olup, birbirine kenetlenmesi gerektiğini dile getiren Ali Şen, “Herkesin yönetime destek olması gerekiyor. Buna ben de dahilim. Bir telefonla yardım ederim. Ama bölünürsek, tüm gücümüzü yitiririz” sözlerini sarfederken, Türkiye’de futbolun oy potansiyelini Adnan Menderes’in keşfettiğini, aynı ilişkinin bugün de sürdüğünü söyledi, dünyada futbolun din ve acılı müzikle birlikte, insanları uyutmak için bir araç haline geldiğini ileri sürdü.