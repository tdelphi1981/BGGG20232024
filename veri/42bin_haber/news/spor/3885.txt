Beşiktaş Semih Şentürk haberlerini yalanladı
Beşiktaş Futbol Komitesi Başkanı Tamer Kıran, devre arası transfer çalışmaları hakkında Twitter aracılığı ile açıklamalarda bulundu.
Fenerbahçeli Semih Şentürk'ün kesinlikle gündemlerinde olmadığını belirten Kıran, Kayseri Erciyessporlu genç sol bek Emre Özkan'dan da vazgeçtiklerini söyledi. Kıran, bu transferden vazgeçmelerinin nedeni olarak da Kayseri Erciyesspor tarafından istenen astronomik bonservis bedelini gösterdi. 
Tamer Kıran genç oyuncuların geleceği hakkında da yorumlarda bulundu. İlk yarı fazla forma şansı bulamayan genç oyuncuların başka kulüplere kiralanacağını belirten futbol şube sorumlusu, genç yıldız adayı Muhammedin ise kiralık gidecek isimler arasında olmadığının altını çizdi. 