Kanarya'ya İzlandalı G.Saray'a İskoç
UEFA Avrupa Ligi C Grubu'nda mücadele eden temsilcimiz Fenerbahçe'nin, Kıbrıs Rum Kesimi takımlarından AEL Limassol ile 8 Kasım Perşembe günü oynayacağı karşılaşmayı İzlanda Futbol Federasyonu'ndan Kristinn Jakobsson yönetecek.
Fenerbahçe Şükrü Saracoğlu Stadyumu'nda oynanacak ve 20.00'de başlayacak karşılaşmada Jakobsson'un yardımcılıklarını Johann Gunnar Gudmundsson ve Gunnar Sverrir Gunnarsson yapacak. Sigurdur Oli Torleifsson'un 4. hakem olarak görev alacağı maçın ilave yardımcı hakemleri ise Thoroddur Hjaltalin ve Erlendur Eiriksson. 
GALATASARAY'A İSKOÇ HAKEM

Avrupa şampiyonlar ligi H Grubu'nda yer alan temsilcimiz Galatasaray'ın deplasmanda Romanya ekibi CFR Cluj ile oynayacağı maçı İskoçya Futbol Federasyonu'ndan William Collum yönetecek. 

Collum'un yardımcılıklarını ise William Conquer ve Martin Cryans yapacak.  
Çarşamba günü oynanacak karşılaşma TSİ 21.45'te başlayacak.