Holiganı Burak'tı
Burak Yılmaz, Trabzonspor maçında kendisine maytap atan holiganı affetti. M.B. ifadesi alındıktan sonra serbest bırakıldı
 G.Saray'ın milli golcüsü Burak Yılmaz, Trabzonspor maçında kendisine maytap atan Trabzonlu holiganı affetti. Özkan Tamirak ile Emrullah Erdinç'in sunduğu Radyospor'un yeni programı Kriminal Spor'da önemli bir ayrıntı daha açıklandı. Trabzon Emniyeti, 
 23 Aralık'taki Trabzon-G.Saray maçında sahaya maytap atan Trabzon taraftarını gözaltına alırken, M.B. adlı taraftar emniyet ifadesine pişman olduğunu belirtti.
 M.B ÖZÜR DİLEYİNCE...
 TELEFONLA şikayetçi olup olmadığı sorulan G.Saray'ın golcüsü Burak Yılmaz ise şahıstan şikayetçi olmadığını belirtince M.B ifadesi alındıktan sonra serbest bırakıldı. Trabzon polisinin yaptığı araştırma sonrası 26 Aralık'ta Trabzon'da Gülbaharhatun Polis Merkezi'ne giderek ifade veren M.B. ifadesinde amacının Burak Yılmaz'a zarar vermek olmadığı söyledi.
 TELEFONLA SORDULAR
 M.B İfadesinde şöyle dedi: 'Maçın atmosferine kendimi kaptırarak bu hareketi yaptım. Amacım futbolculara zarar vermek değildi. Üzgünüm. Üstelik çok pişmanım. Burak Yılmaz'dan da özür diliyorum.' M.B.'nin Emniyet'te ifadesi alındıktan sonra polis memurları, telefonla Burak Yılmaz'a 'M.B'nin kendisinden özür dilediğini ve şikayetçi olup olmadığını' sordu. Burak Yılmaz ise M.B.'den şikayetçi olmadığını belirtince maytabı atan taraftar ifadesi alındıktan sonra serbest bırakıldı.
  