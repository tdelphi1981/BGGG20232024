İngiltere ikinci yarıda işi bitirdi
İngiltere Milli Takımı, özel maçta karşılaştığı Brezilya'yı 2-1 yendi.
Wembley Stadı'nda oynanan mücadelenin 19. dakikasında Brezilya penaltı kazandı. Topun başına geçen Ronaldinho'nun vuruşunda kaleci Hart, gole engel oldu ve konuk ekip önemli bir fırsattan yararlanamadı. Ceza alanında müsait pozisyonda topla buluşan Rooney, 27. dakikada meşin yuvarlağı filelere gönderdi ve İngiltere ilk yarıyı 1-0 önde kapadı.

İkinci yarıya Fred'in golüyle başlayan Brezilya skora denge getirdi. Mücadelenin 60. dakikasında Rooney'nin asistinde Lampard, İngiltere'yi bir kez daha öne geçirdi. Karşılaşma evsahibi ekibin 2-1 üstünlüğüyle sona erdi.

MUSLERA'DAN HATALI GOL

Hazırlık maçında İspanya, Galatasaraylı Fernando Muslera'nın kalesini koruduğu Uruguay ile karşı karşıya geldi. Katar'da oynanan mücadelede İspanya, Uruguay'ı 3 - 1 mağlup etti.  Karşılaşmada İspanya'nın gollerini 16. dakikada Febregas, 51. ve 74. dakikalarda ise Pedro kaydetti. Uruguay'ın tek golünü ise 32. dakikada Cristian Rodriguez attı. Maçta 90 dakika forma giyen Galatasaraylı Fernando Muslera, 16. dakikada Fabregas'ın şutunda topu elinden kaçırarak topu ağlarında gördü. 

HOLLANDA VE İTALYA BERABERE KALDI

A Milli Futbol Takımımızın 2014 Dünya Kupası Eleme Grubu'ndaki rakiplerinden Hollanda, evinde oynadığı hazırlık maçında İtalya ile 1-1 berabere kaldı. FIFA kokartlı Türk hakem Cüneyt Çakır'ın yönettiği karşılaşmada Hollanda 33. dakikada Jeremain Lens ile öne geçti. İtalya'nın beraberlik golü ise 90+1'de Marco Verratti'den geldi. Fenerbahçe'nin Hollandalı futbolcusu Dirk Kuyt ise 59. dakikada Ola John'un yerine oyuna dahil oldu. , 
'PANZER' FRANSA'DAN GEÇTİ 
Almanyayı 2014 Dünya Kupası Elemeleri hazırlıkları kapsamında Fransa ve Almanya Stade de Franceda karşı karşıya geldi. Mesut Özil'in yıldızlaştığı gecede 'Panzerler', Müller ve Khedira'nın golleriyle ev sahibi takımı 2-1 mağlup etti. 
Mücadele baştan sona yüksek tempoya sahne oldu. Karşılıklı pozisyonların bol olduğu ilk 45 dakikada skoru değiştiren takım Fransa oldu. Kazanılan serbest vuruşu Benzema üst direğe nişanladı ceza sahasında yükselen topu Sissoko, Mathieu Valbuena'nın önüne indirdi. Marsilyalı oyuncu 44. dakikada 'Horozları' öne geçirdi ve devrenin skorunu belirledi. 1-0. Mücadelenin ikinci 45 dakikasında ise Almanya özellikle Mesut Özil önderliğinde geliştirdiği ataklarla ev sahibi ekibin kalesinde etkili oldu. Panzerler, üst üste ataklarıyla baskılı oyununun meyvesini 51. dakikada Thomas Müller ile aldı. Bayern Münihli oyuncu İlkay Gündoğan'ın asistiyle skoru 1-1' getirdi.
Skora gelen eşitlik sonrası ev sahibi ekip, Benzema ve Ribery ile net pozisyonlar yakalasa da bu atakları sonuçsuz kaldı. Mücadelenin 74. dakikasında gecenin yıldızlarından Mesut Özilin harika asistiyle Real Madrid'den de takım arkadaşı Sami Khedira topu ağlara gönderdi. 2-1. 
Mücadelenin kalan dakikalarında skor değişmeyince karşılaşma 2-1 sona erdi. 
IBRA'LI İSVEÇ, MESSİ'Lİ ARJANTİN'İ TUTAMADI 
İsveç ile Arjantin hazırlık karşılaşmasında karşı karşıya geldi. Konuk takım Arjantin sahadan 3-2 galip ayrıldı.Karşılaşmanın 3. dakikasında Arjantin öne geçti. Mikael Lustig'in kendi kalesine attığı golle skorda üstünlüğü yakalayan konuk takım, 17. dakikada Jonas Olsson'un golüne engel olamadı ve skora denge geldi.

Skorun eşitlenmesinin hemen ardından Sergio Aguero sahneye çıktı ve 19. dakikada takımını 2-1 üstünlüğe taşıdı. Gol düellosu bu golle sınırlı kalmadı ve 23. dakikada Gonzalo Higuain farkı ikiye çıkartan golü kaydetti.
Mücadelenin uzatma dakikalarında ikinci yarıda oyuna dahil olan Rasmus Elm'in güzel golü maçın skorunu ilan etti. Konuk takım Arjantin, İsveç'i 3-2 mağlup etti. 
İsveç'te Zlatan Ibrahimovic 46. dakikada oyundan alınırken, Lionel Messi 90 dakikanın tamamında görev aldı. Öte yandan; Kasımpaşaspor forması giyen Andreas Isaksson maça ilk 11'de başlarken, Gençlerbirliği'nde forma giyen Jimmy Durmaz da 77. dakikada oyuna girdi.