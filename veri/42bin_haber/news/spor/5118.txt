İşte Lampard'ın yeni adresi
Frank Lampard'a yakın bir kaynağın bildirdiğine göre deneyimli ortaha saha Amerika'nın Los Angeles Galaxy takımıyla anlaştı.
Los Angeles Galaxy, yıldız oyuncusu David Beckham'ın takımdan ayrılmasının ardından yerini tecrübeli orta saha Frank Lampard'la dolduruyor.

Yıldız oyuncuya çok yakın bir kaynak, Goal.com'a yaptığı açıklamada İngiliz veteranın LA Galaxy ile anlaştığını söyledi.

Chelsea'de sezon sonuna kadar hizmet etmeye devam edecek olan yıldız oyuncunun Haziran'da sözleşmesi sona erdikten sonra LA Galaxy'e katılması bekleniyor. Los Angeles ekibinin asıl hedefinin Kaka olduğu, ancak Brezilyalının uygun olmamasından dolayı hedefi Lampard'a çevirdiği ve takımın teknik direktörü Bruce Arena'nın da 34 yaşındaki yıldızla ilgilendiği açıkça biliniyordu.

Chelsea'nin geçen yazki Amerika turnesinde MLS'de futbol oynamaya sıcak baktığını bildiren veteran orta saha, "MLS için kesin konuşamıyorum, daha Chelsea'yle 1 senelik daha sözleşmem var ve önümüzde de Süper Kupa ile Kulüpler Dünya Kupası gibi önemli iki kupa var. Geleceğimle ilgili kararı Chelsea verecek." demişti.

LA Galaxy'nin çalıştırıcısı Bruce Arena ise MLS SuperDraft'ında 3. sıradan yeni bir ismi aralarına katmayı planladıklarını, ancak kesin bir kararın henüz alınmadığını söyledi. LA Galaxy'nin gelişen bir takım olduğunu belirten Arena, "Transfer her zaman yapabiliriz, böyle bir ihtimal hep olacak." şeklinde konuştu.