Selçuk İnan'dan 'Arda Turan' itirafı
Selçuk İnan, Galatasaray'ı gelişinde Arda Turan'ın büyük payı olduğunu ve aralarında geçen diyalogları anlattı.
Lider Galatasarayın evinde Gençlerbirliğine 1-0 yenildi, bu sonuca rağmen Selçuk İnan tartışmasız sahanın en iyisiydi. Başarılı oyuncu dün Kanaltürkte yayınlanan Hay Hay Buyursun Gelsin adlı programın konuğu oldu ve önemli açıklamalarda bulundu.

ARDA ÇOK BASKI YAPTI

Sarı-kırmızılı formayı giyme hikayesini anlatan Selçuk İnan, Fatih Terim önemli bir etkendi. Hocamın beni takımında görmek istemesi gurur verdi. Amerikadan beni aradı ve transferim için ikna etti. O dönem takım kaptanı olan yakın arkadaşım Arda Turan da Galatasaraya gelmem için çok baskı yaptı. Hatta Gelirsen alacağım dediği bir saati bile hediye etti. İyi ki Galatasaraylı olmuşum dedi.

Çocukken Galatasaraylı olduğunu gizlemeyen 1985 doğumlu Selçuk, Arenanın temeli atıldığında önünden geçiyordum ve Allaha İnşallah bir gün burada şampiyonluk yaşarım diye dua ettim. Çok şükür ki hayallerim gerçek oldu. Çok mutluyum diye ekledi.

EN İYİ FRİKİKÇİ DEĞİLİM

Rumen efsane Gheorghe Haginin Galatasarayda 1 sezonda attığı 5 frikik golü rekorunu geçen sezon egale eden yıldız oyuncu, Hagi ile aynı yerde adınızın yazılması bile gurur verici. İstatistikler önemli değil, önemli olan kupaları kaldırmak görüşünü bildirdi.

Gol attırmak, gol atmaktan daha önemli benim için diyen Selçuk İnan, En iyi frikik kullanan sensin yorumlarına yine mütevazi bir üslupla cevap verdi: Takımımızda çok iyi frikikçiler var ve ben de onlardan biriyim. Kim kendisini iyi hissederse, o kullanır.

TERİM TERLETİYOR

Ersun Yanal, Şenol Güneş ve Fatih Terimin takımlarında görev yapan Selçuk İnan, en iyi 3 Türk teknik direktörle çalışma şansı yakaladığını vurguladı. İlk olarak Ersun Yanalla ilişkisine değinen Selçuk, Beni Çanakkaleden Manisaya alan kişi Ersun Yanaldı. Kendimi ona borçlu hissettim ve 3 Büyükler istemesine rağmen Manisadan Trabzona gittim. Ersun Yanalla arkadaş gibiyim ifadesini kullandı.

GÜNEŞ BABAM GİBİ

Şenol Güneşi İçi dışı bir, babam gibi diyerek niteleyen 27 yaşındaki oyuncu, Trabzondan ayrılırken en çok Şenol Hoca ile çalışamayacağım için üzüldüm dedi ve Fatih Terim hakkında şunları söyledi: Fatih Hocayı televizyondan izlerken bile heyecanlanıyorum. Karşısında ister istemez terliyorum. Burak ile aramızda bunun esprisini bile yapıyoruz. Fatih Hoca dışarıdan sert gözükebilir ama çok duygusal biri. Kimseyi kırmaz. Beni ilk A Milli Takıma çağıran kişi. Yeri çok çok ayrı.

TRABZON İNSANINI ÇOK SEVİYORUM

Üç sezon formasını giydiği bordo-mavililerden ayrılma nedenini açıklayan Galatasaraylı Selçuk, Şartlar ve hedefler bunu gerektirdi. Pişman değilim. Trabzon insanını çok seviyorum. Trabzon camiasının yeri bende ayrı. Sadece kırıldığım birkaç kişi var mesajını gönderdi.

DROGBAYA BABA DİYORUZ

Drogba ve Sneijder ile oynadıkları için şanslı olduklarını belirten milli oyuncu, Yeni gelen arkadaşlarla İngilizce anlaşıyoruz. Drogbaya Baba diye hitap ediyoruz. Baba gibi zaten dedi.

ABDULLAH AVCI İLE SORUN YOK

Milli Takımdaki eski hocası Guus Hiddink için Çok babacan bir insandı yorumunu yapan Selçuk İnan, ay-yıldızlıların teknik patronu Abdullah Avcı ile arasında sorun olmadığını şu sözlerle dile getirdi: Oynamamak her oyuncuyu üzer. İnsan istemeden de olsa mutsuzluğunu belli eder. Bu kesinlikle saygısızlık değil. Abdullah Avcı ile aram iyi. Hiçbir sorun yok.