Ve Alex sahalara döndü!
Fenerbahçe'nin eski kaptanı 111 gün sonra sahalara döndü; 60 dakika oynadı...
Fenerbahçe'den olaylı bir şekilde ayrılan Alex de Souza, sahalara döndü. Son oynadığı Kasımpaşa maçından tam 111 gün sonra yeşil sahaya adım atan Brezilyalı yıldız, takımı Coritiba'nın Cerro'yu 2-0 yendiği idman maçında 60 dakika oynadı.

Taraftarların Alex'i izlemek için tribünleri tıklım tıklım doldurduğu hazırlık maçında Lincoln ve Deivid de forma giydi. Alex uzun süre aradan sonra çıktığı maçta gol atamadı ancak onun direkten dönen topunu Rafinha tamamladı.