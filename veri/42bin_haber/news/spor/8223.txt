El Clasico'ya şaşırtan saat!
Geçtiğimiz günlerde gündüz oynanması gündeme gelen El Clasico'nun saati için İspanya Futbol Federasyonundan beklenen resmi açıklama geldi.
 Barcelona merkezli bir medya kuruluşu olan Mediapro'nun başkanı Jaume Roures, bir kaç gün önce, ligde oynanacak olan El Clasico'nun gündüz saatlerinde oynanabileceğini söyledi ve bu tahmin gerçek oldu. El Clasico gündüz oynanacak.
 Başkan Rourses, RAC1'e yaptığı açıklamada; "El Clasico'nun saat 16.00'da oynanması gerçekten mükemmel olur" sözlerini kaydetmiş ve Rourses, hafta sonunda öğlen saatlerinde oynanan Barcelona - Getafe mücadelesine ilginin, gece oynanan Real Madrid - Sevilla karşılaşmasından daha fazla olduğunu da hatırlattı.
 Jaume Roures sözlerini; "Aslında maçı saat 12.00'de oynatılması taraftarıyız; ancak bu şu an için oldukça zor gözüküyor" diyerek tamamladı.
 Resmi açıklama geldi
 İspanya Federasyonu'nun yaptığı resmi açıklamaya göre nefes kesecek mücadele Türkiye saatiyle 17.00'de başlayacak.
 Dünyanın sayılı derbilerinden biri olan El Clasico, 2 Mart tarihinde Real Madrid'in sahası Santiago Bernabeu'da oynanacak.
 Maç ayrıca Madrid merkezli olan Canal+ televizyonundan da naklen yayınlanacak.
  