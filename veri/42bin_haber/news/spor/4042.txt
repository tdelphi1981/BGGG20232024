Sow'a dev talip!
Fenerbahçe'nin Senegalli golcüsü Sow için İngiliz devi Liverpool girişimlere başladı. Kırmızılılar'ın ciddi bir rakam ile kapıyı çalması, sarı lacivertli yöneticileri düşündürüyor 
 Sow'u rahatlatacak oyuncu arayan Fenerbahçe'ye sürpriz teklif geldi. Senegalli oyuncuyu Türkiye’ye gelmeden önce de isteyen Liverpool, Sarı-Lacivertliler’in kapısını 15 milyon Euro (Yaklaşık 35 milyon TL) ile çaldı.
 
 Fanatik'e göre; Kırmızılar’ın önerisine şu an için Fenerbahçe’den cevap verilmedi. 2016’ya kadar sözleşmesi bulunan Sow’un ise, Ada’ya gitme fikrine sıcak baktığı, yönetime de bunu aktardığı öğrenildi.
 
 Yönetim ile teknik patron Aykut Kocaman’ın yapacağı zirvenin ardından yanıt bekleyen İngilizler’e son kararın açıklanacağı bildirildi.
 
 41 maçta 18 gol 6 asistlik bir performansı bulunan Sow’u Fenerbahçe geçtiğimiz sezonun devre arasında Lille’den 10 milyon Euro’luk (Yaklaşık 23 milyon TL) bonservis bedeliyle renklerine bağlamıştı.