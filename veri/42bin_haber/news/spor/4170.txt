Negredo'dan sinyal!
İspanya La Liga takımlarından Sevilla'nın golcü futbolcusu Alvaro Negredo, İngiltere Premier League transfer olacağı yönünde çıkan haberler hakkında konuştu.
 Ara transfer döneminin aranılan isimlerinden biri olan Alvaro Negredo, İngiltere Premier League transfer olacağı yönünde çıkan haberlere Sky Sport aracılığı ile yanıt verdi.
 İspanyol yıldız, ileride İspanya La Liga'dan başka bir ligde oynamayı düşünmemesine rağmen hiç bir zaman diğer ülkeleri ya da takımları özellikle Premier Lig'i göz ardı edemeyeceğini vurguladı.
 İngiltere Premier League transfer olma konusunda açık kapı bırakan Negredo, "Zaman ne getirir bilmiyorum, Premier Lig ekiplerinin benimle ilgilendiğini biliyorum ve bu durum beni gururlandırıyor. Tabii ben de Premier Lig'de oynayabilecek özelliklere sahip bir futbolcuyum ama dediğim gibi zaman ne gitirir bilmiyorum" sözlerini kullananrak kesin olarak bir kararının olmadığını belirtti.
 TORRES VE MATA İLE KONUŞTUM
 Negredo ayrıca şu anda Premier Lig'de forma giyen Juan Mata ve Fernando Torres'le İspanya ve İngiltere arasındaki farkıda konuşup fikir alışverişinde bulunduğunuda belirterek, "Torres ve Mata ile konuştum ve bana iki ülke arasındaki futbol yaşamının çok farklı olduğunu ayrıca dışarıya daha rahat çıktığınızı, insanların üzerinizde daha az baskı yaptığını söylediler ve Premier Lig'in çok iyi bir lig olduğuna şüphem yok" diyerek sözlerini noktaladı.
 Sevilla Başkanı Del Nido ise daha önce yaptığı açıklamada, "Negredo'yu şu anda veya Haziran ayında satmaya ihtiyacımız yok. 7 oyuncumuza teklif geldi fakat hepsi reddedildi. Negredo'ya ise önemli bir Avrupa takımından teklif geldi fakat kendisi bu teklifi reddetti." diyerek golcü oyuncunun takımında kalacağının sinyalini vermişti.
  