Deron Williams Nets'i uçurdu
Sezon öncesinde New Jersey'den Brooklyn'e taşınan Nets, konuk ettiği Cleveland Cavaliers'ı 114-101 mağlup etti. 
Nets'de 20 sayı ve üstünde skor üreten 3 oyuncudan Deron Williams, 26 sayı ve 10 ribaundla "double double" yaptı.

Takımın diğer All-Star oyuncusu Joe Johnson, 25 sayı, 5 ribaund ve 6 asistle, pivot Brook Lopez de 23 sayı, 7 ribaund ve 4 blokla oynadı.

Cavaliers cephesinde genç guard ve geçen sezonun en iyi çaylağı Kyrie Irving ve Brezilyalı pivot Anderson Varejao kariyer sayı rekoru kırdı. Irving, 34 sayı, 8 asist ve 3 top çalmayla istatistik kağıdını doldururken, Varejao ise 35 sayı ve 18 ribaundla "double double" yaparak maçı tamamladı.