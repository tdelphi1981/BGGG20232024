Aydınus yönetti, Arsenal kazandı
FIFA kokartlı hakem Fırat Aydınus'un yönettiği UEFA Şampiyonlar Ligi (B) Grubu maçında Arsenal, sahasında Montpellier'i 2-0 yendi. 
İngiltere'nin başkenti Londra'da oynanan karşılaşmanın ilk yarısı golsüz eşitlikle sona erdi. İkinci yarının hemen başında Wilshere ile öne geçen, 63. dakikada da Podolski'nin golüyle farkı ikiye çıkaran Londra ekibi sahadan 3 puanla ayrıldı.

Hakem Aydınus, ev sahibi ekipten Cazorla, Giroud ve Koscielny, Fransız temsilcisinden de Bedimo ve Deplagne'ye sarı kart gösterdi.

Mücadelede Aydınus'un yardımcılıklarını Serkan Ok ve Aleks Taşçıoğlu yaparken, Cem Satman dördüncü hakem, Mete Kalkavan ve Tolga Özkalfa ise ilave yardımcı hakem olarak görev aldı.