Savunmada büyük panik
Schalke maçı öncesi Danyden gelen haber keyifleri kaçırdı.
Kamerunlu oyuncunun adalesinde yırtık tespit edildi. şampiyonlar liginde Alman ekibine karşı rövanş sınavına Danysiz çıkacak olan Galatasarayda Semih Kayanın yanında ya Gökhan Zan ya da Felipe Melo forma giyecek. 
GALATASARAYda hayati Schalke 04 rövanşı öncesi savunmadaki sıkıntı canları sıkıyor. Ujfalusinin sakatlığı sonrası sarı kırmızılı savunmanın vazgeçilmez ismi olan Danyden de keyifleri kaçıran bir haber geldi. Kamerunlu oyuncunun adalesinde yırtık olduğu ve Schalke maçında forma giymesinin ihtimalinin yüzde 1 olduğu ortaya çıktı...
Eskişehirspor deplasmanında cezalı olan ve Gençlerbirliği önünde de tedbir amaçlı oynatılmadığı açıklanan Danydeki yırtığın 4 gün önce oluştuğu ve Kamerunlu savunmacının, Gençlerbirliği ile oynanacak karşılaşma öncesi perşembe günü yapılan çalışmada sakatlandığı için kadrodan son anda çıkarıldığı öğrenildi. 
DOKTORLAR HEMEN KOLLARI SIVADI 
GALATASARAY Sağlık Kurulu, şok sakatlığın ardından Danyyi Schalke maçına yetiştirebilmek için jet hızıyla tedaviye geçti. Cuma günü Danye adalesindeki yırtığın hemen iyileşmesi ve kaslarının bir an önce kendisini toplaması adına PRP tedavisi uygulanmaya başlandı.
Tecrübeli oyuncunun kendi kanından alınan kök hücre ve plazmalar, sakatlığının bulunduğu bölgeye enjekte edildi. İki gün boyunca da Danynin dinlenmesi sağlandı. 
Kamerunlu oyuncu da bu yüzden önceki gün basına açık yapılan antrenmanda düz koşu denedi ama idmana çıkamadı. Doktorların seferberlik ilan etmesine rağmen dün Danynin, Schalkeye karşı forma giyme şansı çok az. 
SEMİH DE SAKAT SAKAT OYNUYOR 
DANYnin sakatlığının ardından alternatif arayışlarına geçen teknik direktör Fatih Terim ise Semihin yanında ya Gökhan Zanın oynayacağı öğrenildi.
İmparator, bu sezon Şampiyonlar Liginde bir dakika bile görev almayan Gökhanı tercih etmek zorunda olması ise teknik heyeti huzursuz ediyor.
Semih Şentürk ise iki haftadan bu yana belinde oluşan sakatlığa karşın ağrılar içinde mücadele ediyor.
Dany yüzde 1lik oynama ihtimaline karşın yine de Almanyaya getirilecek ancak savunmada yüzde 90 Dany yerine Gökhan Zan oynayacak. 
PRP TEDAViSi NEDiR? 
OTOLOG tıp dilinde kişinin kendi vücudu anlamına gelmektedir. Başka birisinin veya hayvanın dokusu değil, kişinin kendi dokusu bu tedavide kullanılmaktadır. Yaralı veya hasta bir dokuya kişinin kendi plazması yani büyüme faktörleri, konsantre olarak uygulanmış olur. PRPde yani trombositten zengin plazmada, normal plazmaya göre daha fazla büyüme faktörü salınır ve böylece normal yara iyileşmesine göre daha fazla sayıda kök hücre buraya gelir.