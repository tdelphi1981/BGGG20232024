Fenerbahçe'ye müjde, Belhanda 3-4 güne biter!
Gaziantepspor'u deplasmanda 2-1 yenerek moral kazanan Fenerbahçe'de gözler transfere çevrildi. Müjdeyi ise Fenerbahçe Asbaşkanı Abdullah Kiğılı verdi.
Sarı-lacivertliler'in asbaşkanı Abdullah Kiğılı, Gaziantepspor maçının ardından yaptığı açıklamada Belhanda'nın transferindeki son gelişmeleri açıkladı. trtspor.com.tr'deki habere göre Kiğılı, Faslı oyuncu ile anlaştıklarını belirtirken 3-4 gün içinde transferin biteceğini söyledi ve "Yakında taraftarımıza müjdeyi veririz" diyerek yüreklere su serpti.

KAMPTAN GELMESİNDE SAKINCA YOK

Afrika Uluslar Kupası nedeniyle Fas Milli Takımı ile Güney Afrika'da bulunan Belhanda'nın imza atmak için önünde hiçbir engel bulunmuyor.

Fenerbahçe genç yıldız ile anlaştığı takdirde milli takım kampından ayrılabileceği ve İstanbul'a gelip imza attıktan sonra Güney Afrika'ya dönebileceği biliniyor.