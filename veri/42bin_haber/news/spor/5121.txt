Lampard, Beckham'ın izinden
 
 12 yıldır Chelsea'de top koşturan tecrübeli oyuncuya, haftalık 150 bin sterlini bulan sözleşmesinin uzatılmayacağı bildirildi.
 
 Goal.com sitesinin haberine göre, Manchester United ve Arsenal de Lampard'ın durumunu yakından izliyordu. Everton'un üç yıllık sözleşme teklifi de reddedildi. Siteye bilgi veren ABD'li bir kaynağın "Anlaşma tamam" dediği belirtildi. LA Galaxy Sözcüsü ise haberi doğrulamaktan, ya da yalanlamaktan kaçındı. Sözcü, Lampard'ın Teknik Direktör Bruce Arena'nın izlediği oyunculardan biri olduğunu söylemekle yetindi. 
 "LAMPARD SEÇENEĞİ HEP VAR"
  
 Bruce Arena gazetecilere yaptığı açıklamada, "Belirli bir oyuncuyla ilgili birkaç hafta içinde bir karar alırsak şaşırmam. Lampard seçeneği de hep var" dedi.
 
 Chelsea tarihinin en çok gol atan ikinci oyuncusu olan Frank Lampard, bu ayın başından itibaren ücretsiz serbest kalabilecek. Lampard'ın hem profesyonel, hem de şahsi nedenlerle ABD'yi tercih edeceği belirtiliyor.
 
 Lampard geçen yaz Chelsea'nin Kuzey Amerika seyahati sırasında, ABD Futbol Ligi MLS'te oynayabileceğini söylemiş, ama önce kulübünün kontratını uzatıp uzatmayacağını görmek istediğini vurgulamıştı.
 
 BBC Türkiye