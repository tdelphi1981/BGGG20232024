Hocamıza tavır koymak hiç kimsenin haddine değil
Siyah beyazlı formayı giyen hiçbir oyuncu disiplinsizlik yapamaz. Samet Aybaba takımın lideridir. Kimsenin haddine değil hocamıza tavır koymak. Hakem hataları ise artık bizi fazlasıyla üzüyor.
BEŞİKTAŞ Başkanı Fikret Orman, Karabükspor maçı sonrası Fernandes ile teknik direktörleri Samet Aybaba arasında yaşanan olayla hocalarından yana tavır aldı. Oyundan çıkarken Aybabanın elini sıkmayan Fernandese de göndermede bulundu. BJK Akatlar Spor Salonunda, siyah beyazlı kulüpte 25 ve 50. yıllarını dolduran üyelere mazbatalarını vermek için düzenlenen törende çarpıcı açıklamalarda bulunan Orman, Samet Hoca bu takımın lideridir. Kimsenin haddine değil hocamıza tavır koymak diyerek sert çıktı. 
Orman, Almeida ve Fernandesin hocaya tavır aldığı söyleniyor. Ne düşünüyorsunuz? sorusu üzerine Beşiktaş takımında oynayan hiçbir oyuncunun bizim disiplin yönetmeliğimize aykırı hareket etmesini hoş görmüyorum cevabını verirken, şunları söyledi... 
NEDEN HATALAR HEP BİZE OLUYOR? 
 HEPİMİZ Karabük beraberliğine çok üzüldük. Bu bir futbol maçı, her skor olabilir. Ama Beşiktaş gibi bir takımın kendi evinde 2-0 öndeyken, rakibi de 10 kişi kalmışken böyle bir skor alması üzücü. Ben genel itibariyle hakemler hakkında konuşmuyorum ama hakem hataları da bizi gerçekten üzüyor. Sıkıntı oluşturuyor.Her hata da maalesef bizim maçlarımızda oluyor. 
- MHK her maçla ilgili hassas olmak zorunda. Öyle olduğunu da umuyorum. Bizim maçlarda biraz fazla hata oluyor. Bu da hem ben de, hem de camiamızda farklı anlamalara neden oluyor. Ben hep söylüyorum, bu hakemler bizim hakemlerimiz. Bu hakemlerle bu lig bitecek. 
BÜTÇEMİZE GÖRE EN İYİSİNİ YAPTIK 
SEZONUN ilk yarısında oynayan takım da bu futbolcular ve aynı hoca vardı. Biz öyle bir beraberlikle, bir mağlubiyetle yıkılmayız. Hatalar olabilir, düzelteceğiz. Bizim bir tek şeyimiz var. Şerefimizle oynayıp hakkımızla kazanacağız. Biz iyi bir ekibiz. Takımımız imkanlar dahilinde en iyisini yapmaya çalışıyor. Rakiplerimizin de maçları var onların da puan kaybetmeyeceği ne malum? Onun için bir bardak suda fırtına koparmak değil ortadaki yaraları sarıp önümüze bakmamız lazım.
- Beşiktaşın transferlerle ilgili olarak belirli mali kriter hedefleri var. O hedefler doğrultusunda çalışıyoruz. Aldığımız oyuncular da kulübe katkı yapsın diye transfer edildi.  
Mamadou Niang sakat değil 
FİKRET Orman, Niangın sakatlığı var. Fenerbahçe bu yüzden transferinden vazgeçti iddialarını da değerlendirdi. Orman, Ben doktor değilim. Doktorlarımız var. Onların verdiği raporlara göre sakatlığı söz konusu değil. Bizden önce ne görüşmeler yapıldı bilmiyorum. Bence bunlar spekülasyondan başka bir şey değil diye konuştu. 
Sağlık ekibine destek verdi 
SON zamanlarda takımda meydana gelen sakatlıklarla ilgili sağlık ekibinin yetersiz kalıp kalmadığı sorusuna ise Orman, Sağlık ekibi oyuncu sakatlandıktan sonra müdahale eder. Asıl bu kondisyoner ekibinin yaptığı bir şey. Orada da başarılı arkadaşlarımız var. Görevlerini de iyi yaptıklarına inanıyorum. Şanssızlık yaşıyoruz dedi.