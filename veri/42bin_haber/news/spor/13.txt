Rumen istilası!
12 Ekim'de oynanacak Türkiye - Romanya maçı öncesinde binlerce Rumen futbolseverin maçı canlı izlemek için bilet aldığı öğrenildi.
 2014 Dünya Kupası D Grubu eleme maçında Türkiye ile karşılaşacak Romanya'da, taraftarlar maçı tribünden izlemek için biletlere hücum etti.
  
 Romanya Futbol Federasyonu tarafından satılan biletlere ilginin yoğun olduğu ve 3000'den fazla Rumen taraftarın maçı Şükrü Saraçoğlu Stadı'nda izlemek için bilet aldığı öğrenildi.
  
 Bilet fiyatlarının 10 euro olması nedeniyle taraftarların biletlere bu kadar ilgi gösterdiği belirtilirken, bunun yanında Türkiye'ye gidiş ve bir gecelik konaklamanın da maça gideceklere sağlanması ilgiyi yoğun hale getirdi. Romanya basını ve taraftarlar, stadyumda taraftarların çok olmasının Romanya Milli Takımı için olacağına ve istedikleri sonuçla döneceklerine inanıyorlar.
  
 Ayrıca Rumen basınında yapılan son anketlere göre Romanya'nın Türkiye maçı için galibiyet, beraberlik ve mağlubiyet oranlarının hepsi eşit şekilde, yüzde 30 dolaylarında geziniyor.