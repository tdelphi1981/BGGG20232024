FB TV Meireles'i sansürledi mi?
Meireles, kulübün televizyonunda Özkahya'ya yaptığı hareketle ilgili kendini savundu. Öne sürdüğü iddiaları yersiz bulan kulüp yönetimi, programı yayından kaldırttı.
 Galatasaray derbisinde ikinci sarı karttan kendisini oyundan atan hakeme sözlü saldırıda bulunan, el kol hareketi yapan Raul Meireles konusunda dün kulübün resmi kanalı FB TV'de büyük bir skandal yaşandı. Derbinin olay adamı, dün FB TV'nin banttan yayınına katılarak kırmızı kart pozisyonunu ve hakeme yaptığı hareket konusunda yaşananları anlattı. Hakem Halis Özkahya'ya yaptığı hareketin Türkiye'de anlaşıldığı tarzda olmadığını, kendi ülkesinde bu davranışın "Korkak, skandal hakem" anlamını taşıdığını belirten Meireles'in bu sözleri değil kamuoyunu, Fenerbahçe Kulübü'nü bile ikna edemedi.
 Yayının bant kaydını izleyen yönetim, Meireles'in öne sürdüğü iddiayı araştırdı; Portekizli yıldızın kendisini hatalı bilgilerle savunduğunun farkına varan sarı-lacivertli yönetim, programın yayınlanmasına izin vermedi. Meireles'in bu tavrı kendi kulübünce kabul görmezken kendisini haksızken haklı gösterme çabaları da yerini bulmadı.
  