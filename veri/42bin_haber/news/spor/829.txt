Youssef, Ünye maçında oynayabilecek mi?
Spor Toto 2. Lig Kırmızı Grup ekiplerinden Turgutluspor'da yetenekli oyuncu Youssef Yeşilmen'in, Polatlı Bugsaşspor karşılaşmasında sakatlanmasının ardından, bu haftaki Ünyespor karşılaşmasında oynamasının zor olduğu öğrenildi.
Spor Toto 2. Lig Kırmızı Grup ekiplerinden Turgutluspor'da, sezon başından bu yana gösterdiği performans ve attığı gollerle başarılı bir grafik çizen yetenekli futbolcu Youssef Yeşilmen'in sakatlık sebebiyle bu hafta ki Ünyespor karşılaşmasında oynamasının zor olduğu öğrenildi. 
Turgutluspor Basın Sözcüsü Ercan Hızal, Yeşilmen'in bu hafta oynanacak Ünyespor karşılaşmasında takımdaki yerini almasının oldukça zor olduğunu belirterek, "Takımımızda performansı üst seviyede olan oyuncularımızın başında gelen Youssef'in sakatlanması morallerimizi bozdu. Oyuncumuzun son durumunu yakından takip ediyoruz, Youssef'in son durumu maç günü belli olacak" dedi. 
Öte yandan, teknik kadro Youssef'in oynayamama ihtimaline karşı Çağatay'a hazır ol talimatı verdi.