İngilizler de Eder'in peşinde
 
 25 yaşında ve 1.88 metre boyundaki Portekizli golcünün Türkiye haklarını elinde bulunduran menacer İbrahim Bakan, Saffet Sancaklı ile birlikte Eder’i daha önce Fenerbahçe ve Galatasaray’a önerdiklerini belirterek, “Kulübü Braga, kendisine 8 milyon Euro bonservis bedeli biçti. Eder’in istediği senelik ücret de 2.5 milyon Euro. Fenerbahçe, Eder’den önce Belhanda transferine ağırlık verdiği için şu ana kadar net bir gelişme olmadı. Eder bu nedenle kendisiyle ilgilenen İngiliz kulüpleriyle görüşüyor. Anlaşma sağlanması halinde her an Ada’ya gidebilir” sözlerini sarfetti.