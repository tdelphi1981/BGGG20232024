Zorlu mücadele Oklahoma City'in
Cleveland Cavaliers, süperstarı Kyrie Irvingin olağanüstü bir performans sergilediği maçta Oklahoma City Thunderı 115-110 mağlup etti.
Batı Konferansı'nın 2'ncisi Oklahoma City Thunder ile Doğu Konferansı'nda alt sıralardan kurtulmaya çalışan Cleveland Cavaliers'ın karşılaşmasında, Cavaliers, sahadan 115-110 galip ayrılarak sürpriz yaptı.

Evsahibi Cavaliers'ın bu sezon ilk kez All-Star seçilen guardı Kyrie Irving, 13'ü son 3 dakikada olmak üzere 35 sayı, kaydederek takımına maçı getiren isim oldu. Tristan Thompson, 11 sayı ve 12 ribaund, yedek oyuncu Marreese Speights ise 21 sayı ve 10 ribaund ile double double yaparken, oyuna sonradan giren bir başka oyuncu C.J. Miles, 16 sayılık katkıda bulundu.

Thunder'ın yıldız oyuncuları Kevin Durant, 21'de 8 isabetle olsa da 32 sayı ve 11 ribaund, Russell Westbrook da 28 sayı, 5 asist ve 3 top çalmayla geceyi tamamladı. Serge Ibaka'nın 18 sayı, 12 ribaund ve 4 blok ile kenardan oyuna giren Kevin Martin'in 15 sayısı da galibiyet için yeterli olmadı.

 Toplu sonuçlar şöyle:
         
Atlanta Hawks-Chicago Bulls: 76-93
New York Knicks-Sacramento Kings: 120-81
Cleveland Cavaliers-Oklahoma City Thunder: 115-110
Houston Rockets-Charlotte Bobcats: 109-95
Minnesota Timberwolves-New Orleans Hornets: 115-86
Milwaukee Bucks-Orlando Magic: 107-98
San Antonio Spurs-Washington Wizards: 96-86
Portland Trail Blazers-Utah Jazz: 105-99
Golden State Warriors-Phoenix Suns: 113-93