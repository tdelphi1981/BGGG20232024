Güneş, Soner ve Zokorayı sahada unuttu
Trabzonsporun deneyimli teknik direktörü, bu sezon ilk 11 kurmakta zorlansa da, Yasin Öztekin ve Didier Zokoradan vazgeçemedi. İkili, bu sezonki 11 maçta forma giydi.
TRABZONSPOR Teknik Direktörü Şenol Güneş, ligde geride kalan 12 maçta kadrosundaki 28 futbolcudan 26sını oynatırken bordo mavili takımda Yasin ve Zokora, 11 maçta forma giyerek en fazla oynayan isimler oldu. Sezona 12si yabancı 28 kişilik bir oyuncu kadrosuyla başlayan Trabzonsporda Şenol Güneş, sakatlıklar, cezalar, hastalık ve formsuzluk nedeniyle kadrosundaki oyuncuların neredeyse tamamına yakınını kullanmak zorunda kaldı.  
İKİSİ TOPLAM 1779 DAKİKA OYNADI 
Şenol Güneş, geride kalan 12 maçta en çok yeni transfer Yasin Öztekin ve Fildişi Sahilli tecrübeli oyuncu Didier Zokoraya görev verdi. Zokora, görev yaptığı 11 maçın 8inde 90 dakika olmak üzere toplam 906 dakika sahada kalırken, Yasin 7 maç 90 dakikayı tamamladı, toplam 873 dakika sahada kaldı. 
Trabzonsporda en çok süreyi alan oyuncuların defans oyuncularının olduğu gözlendi. Fildişili defans oyuncusu Bamba 10 maçta toplam 900 dakika görev aldı. 9 maçta toplam 810 dakika sahada kalan Emerson ise, geldiği günden bu yana 9 maç arka arkaya forma giydi ve hiç oyundan alınmadı.