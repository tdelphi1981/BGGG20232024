Beşiktaş'tan bir transfer daha!
Türkiye Kadınlar Basketbol Ligi'nde (TKBL) mücadele eden Beşiktaş, ABD'li oyuncu Tiffany Hayes ile sözleşme imzaladı.
TKBL'nin ilk yarısını galibiyet alamadan son sırada tamamlayan, yaptığı transferlerle ligin ikinci yarısına hızlı bir giriş yapan ve oynadığı 2 karşılaşmayı da kazanan siyah-beyazlılar, kadrosunu güçlendirmeye devam ediyor.

Siyah-beyazlı kulüpten yapılan açıklamada, oyun kurucu olan Tiffany Hayes ile sezon sonuna kadar anlaşma yapıldığı bildirildi. 1989 ABD doğumlu, 1.78 cm boyunda, 74 kilo ağırlığında olan genç basketbolcu, 2012 yılında WNBA takımlarından Atlanta Dream formasını giydi. Hayes, son olarak 2012-2013 sezonun başında İsrail ekibi Hapoel Rishon'da oynadı.