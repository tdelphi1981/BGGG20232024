Körfez'de Karaloğlu yeniden başkan
Körfez Futbol Kulübü'nde yapılan olağan genel kurulda, İsmail Cenk Karaloğlu yeniden başkan seçildi.Spor Toto 2. Lig Beyaz Grup takımlarından Körfez Futbol Kulübü'nde gerçekleştirilen olağan genel kurulda, İsmail Cenk Karaloğlu yeniden başkanlığa seçildi.
Körfez Belediyesi Yarımca Kültür Merkezi'nde gerçekleştirilen ve divan kurulu başkanlığını Oktay Köse'nin yaptığı genel kurula, 77 delege katıldı.
Genel kurulda, tek aday olan Karaloğlu, oy birliğiyle yeninden başkanlığa seçildi.

Olağan Genel Kurulu'nun ardından açıklama yapan Karaloğlu, yeniden başkan seçildiği için mutlu olduğunu belirterek, yeni yönetim kurulunun hayırlara vesile olmasını diledi.

Ligde bulundukları konumdan üst sıralara yükselmek istediklerini ifade eden Karaloğlu, ligin 2'nci devresinde maçları Alparslan Türkeş Stadı'nda yapacaklarını dile getirdi.