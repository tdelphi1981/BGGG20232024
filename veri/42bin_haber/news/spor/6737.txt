Kayserispor menajeri: 'Futbolcu vermemek için ölüm tehditleri bile aldık'
KAYSERİSPOR Genel menajeri Süleyman Hurma, "Bazıları diyor ya; 'Sirkülasyon oluyor, çok oyuncu gelip- gidiyor.' Bu bizim istediğimiz dışında olan şeyler. Amrabat'ı, Hasan Ali'yi, Mehmet Topuz'u, Serdar'ı, Gökhan Ünal'ı vermemek için bir insanın dayanabileceği tüm baskılara, ölüm tehditlerine dayanmaya çalıştık. İleriki dönemlerde o konuda önemli açıklama yapacağım" diye yakındı.
Hurma, kadrolarının çok iyi olmasına rağmen istedikleri sonuçları alamadıklarını belirtirerek, "Lig ve kupada rakiplerinizden geride olursanız kazanmanız mümkün değil" dedi. 

Hurma, son 4-5 yıl içinde Kayserispor'u şampiyonluk yoluna taşıyacak 20-25 oyuncuyu ellerinde tutamadıklarını anlatırken, "Bazıları diyor ya; 'Sirkülasyon oluyor, çok oyuncu gelip- gidiyor.' Bu bizim istediğimiz dışında olan şeyler. Amrabat'ı, Hasan Ali'yi, Mehmet Topuz'u, Serdar'ı, Gökhan Ünal'ı vermemek için bir insanın dayanabileceği tüm baskılara, ölüm tehditlerine dayanmaya çalıştık. İleriki dönemlerde o konuda önemli açıklama yapacağım" diye yakındı.

Genel menajer Süleyman Hurma, sezona önemli aksiliklerle başladıklarını ifade ederken, çok iyi takım, kadromuz, koşullarıa sahip olmalarına rağmen taraftarı ve Kayserispor'u sevenleri mutlu edecek sonuçları alamadıklarını belirterek, "İkinci devre bu galibiyetle birlikte o sonuçları, şanssızlığımızı ve bahtsızlığımızı da kırdığımızı düşünüyorum, bunu devam ettiririz. Futbolda bazen ne yaparsanız yapın her zaman 2 kere 2'yi 4 ettiremiyorsunuz" dedi

"1 VİTES GERİDE OLURSANIZ, KAZANMANIZ MÜMKÜN DEĞİL"

Kayserispor genel menajeri Süleyman Hurma, sarı-kırmızılı ekibin yarın oynayacağı Akhisar Belediyespor maçını değerlendirirken, Süper Lig ve kupada rakiplerinden '1 vites geride' olan takımların kazanmasının mümkün olmadığının kaydederek, şöyle konuştu:

"Akhisar Belediyespor da çok zor bir maç. Kupa maçları da gösterdi ki Süper Lig veya birinci lig olsun bir vites geride oynuyorsanız hiçbir takımı yenmeniz mümkün değil. Eğer ferdi performansla oynuyorsanız her takımı her yerde yenebilirsiniz, lig de onu gösteriyor. 2 yıldır biz de aynı şeyi söylüyoruz. Adaptasyonumuzu da buna göre yapmamız lazım. Maçın kimle ve nasıl olduğu değil, bizim durumumuzun ne olduğu önemli. Bütün sorunları transferle çözemeyiz. Yener genç, gelecek vadeden bir oyuncu. 'Takımımızı kurtarsın' diye almadık. Ama Ceyhun ve Smic bize lazım olan oyunculardı, performanslarından da memnunuz. Çok da iyi bir kadromuz var zaten. Kağıt üzerine yazdığınız zaman ligin en önemli kadrolarından biri. Ama maalesef o kadroyu çeşitli nedenlerle oynatamadık. Transferde katkı sağlayacak oyuncuyu bulabilirsek yine alırız."

Kayserispor Genel Menajeri Süleyman Hurma, 3 büyüklerin ara transferdeki çabalarını değerlendirirken Premier Lig'de, Rusya, Fransa, Almanya, İtalya, İspanya'da büyük paralar ödenerek futbolcu transfer edildiğini kaydederken, "Biz de bir değişim olunca rakamlar birden yükselince çok acayip bir şey yapılıyormuş gibi görünüyor. Bizde bir değişim olunca rakamlar birden yükselince çok acayip bir şey yapılıyormuş gibi görünüyor. Yıldız oyuncu halen büyük takımda oynayan oyuncudur. Bir iş yapacaksanız ve futbol sektöründeyseniz bu paraları harcayacaksınız, başka yolu yok. Piyasa koşullarını Türk takımları belirlemiyor, dünya pazarı belirliyor" dedi.

"YERLİ OYUNCU KONUSUNDA SIKINTI VAR"

Süleyman Hurma, Kayserispor'un neden gurbetçi oyunculara yöneldiği ve her sezon çok sayıda oyuncu alıp, gönderme nedenini anlatırken, Türkiye'de yeteri sayıda kaliteli futbolcu yetişmediğini söyledi. Hurma, şöyle konuştu:

"Maalesef oyuncu çıkaran bir ülke değiliz. İkinci ligde iyi bir oyuncu olduğunda 15 kulüp istiyor, 150-200 bin euro değer eden, ilerde, ne olup, olmayacağı belli olmayan oyuncu için kulüpler 1.5-2 milyon euro ödemek zorunda kalıyor. Biz o koşullardan kurtulup kulübümüzü batırmamak için yurt dışı pazarı ve gurbetçilere döndük. Sıfır ile 100 milyon euro arasındaki çok sayıda oyuncuları denedik. Onlardan Kayserispor'a çok para kazandıranlar, gelişim göstermeyip geldiği gibi gidenler de oldu. Onların yanına yabancıları da koyup Avrupa mantalitesinde bir takım kurmayı hedefledik, kurduk da. Fakat bu kadroyu çeşitli nedenlerle elde tutamadık. Kimisini okul, kimisini büyük takımlar istediği için. Bu bizim istediğimiz dışında olan şeyler. Kimseyi zorla, kelepçeyle elinizde tutamıyorsunuz. Bu sene en kötüsü 5'inci, hatta 3'üncü olabileceğimizi tahmin ettik. Maalesef. arzu ettiğimiz, istediğimiz sonuçları alamadık. Ama sebepler sonuçları değiştirmiyor. Halen de çok şey kaybetmiş değiliz. 2-3 maçlık bir seri yakalarsak, arzu ettiğimiz hedefe mutlaka varırız."