Ozan 'Paşa' mı oluyor?
Bursaspor'da kadro dışı kalan ve çalışmalarına Antalya'da özel bir antrenör eşliğinde sürdüren Ozan İpek için Kasımpaşaspor devreye girdi. Ozan ve menajerlerinin bugün İstanbul'da Kasımpaşaspor Kulübü yöneticileriyle bir araya gelerek görüşme yapacağı öğrenildi.Ozan İpek'i isteyen Kasımpaşa'nın görüşmelerini önce başkanlar düzeyinde yaptığı, İstanbul temsilcisinin Ozan için 2 milyon Euro verdiği yeşil beyazlı yönetimin ise 4 milyon Euro'da kararlı olduğu ifade edildi. Kasımpaşa teknik direktörü Şota Arveladze'nin de, Ozan'ı arayarak kendisini kadroda görmek istediğini söylediği belirtildi. Pazarlıkların devam ettiği, bugün yapılacak görüşmelerin ardından transferin netlik kazanabileceği ifade edildi.