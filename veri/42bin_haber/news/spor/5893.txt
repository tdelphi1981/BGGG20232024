İlk golü baskete
Fenerbahçenin Bursa ile yaptığı kupa maçındaki golüyle gündeme oturan 18 yaşındaki genç oyuncu Beşiktaşın da listesindeydi. Ama Beykan kariyerine, gönlündeki sarı-lacivertli renklerle devam etti.

EFES VE BANVİT’İN PEŞİNDEN KOŞTUĞU BEYKAN, TERCİHİNİ FUTBOLDAN YANA YAPTI 
19 dakikada Türkiye’nin gündemine oturdu. Bursaspor ile yapılan kupa maçında sonradan oyuna giren ve 1 gol atan 18’lik Beykan Şimşek bir anda herkesin ilgi odağı oldu. Peki kimdir bu Beykan... Kanarya’nın yeşil sahalara sunduğu genç oyuncu basketbolcu bir anne ve şu anda Emrespor teknik direktörlüğünü yapan eski futbolcu (Hakan Şimşek) bir babanın oğlu. 
Danone Kupası’nda parladı 
Futbola 12 yaşında Isparta Gençlikspor’da başladı ama annesinin de teşvikiyle basketbolu da birlikte götürdü. Baskette de o kadar iyiydi ki, Efes ve Banvit’ten teklif aldı. Ama aynı dönemde Danone Kupası’nda mücadele ediyordu. Bu nedenle kabul etmedi. Turnuvada bir anda yıldızı parladı. Takımı şampiyon olan genç futbolcu, Danone Takımı’na da seçilerek Fransa’daki kupaya gitti. Buradaki başarısıyla dikkatleri çekti. 
Morris okuyor, rap dinliyor 
Hem Beşiktaş, hem Fenerbahçe’den teklif aldı. Bir zamanlar Kanarya’nın kapısından dönen babasının de etkisiyle sarı-lacivertli takımı seçti. Hem sağ, hem sol açık, hem santrfor olarak oynayan Beykan tam bir kitap kurdu. İngiliz zoolojist, ressam ve yazar Desmond Morris, favorisi. Rap ve hip-hop seviyor. Hayali önce Fener’de ve A Milli Takım’da kendini ispatlamak, sonra da Arsenal ile yurt dışına açılmak.