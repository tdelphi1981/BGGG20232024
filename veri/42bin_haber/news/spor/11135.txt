Aziz Yıldırım PFDK'ya sevk edildi
Fenerbahçe Başkanı Aziz Yıldırım tedbirli olarak PFDK'ya sevk edildi...
Fenerbahçe Başkanı Aziz Yıldırım, Fenerbahçe-Bursaspor karşılaşmasında, maçın hakemi Tolga Özkalfa'ya söylemleri nedeniyle tedbirli olarak PFDK'ya sevk edildi. Yıldırım, eylemlerinin çıkış tünelinin önünde gerçekleşmesinden dolayı 36. (Sportmenliğe aykırı hareket) veya 42. (Kişilik haklarına saldırı, hakaret veya tehdit) maddeler kapsamından değerlendirilecek. 

39. maddeden (Hakem soyunma odasının ve koridorlarının güvenliği) değerlendirmeyecek olan Yıldırım, böylece olası 45-90 gün arasında hak mahrumiyeti cezasından kurtulmuş oldu. Ayrıca; daha önce "Sportmenliğe aykırı hakaretten" ceza alan Yıldırım'a PFDK, cezasını yüzde 50 arttırarak asgari 67 gün ceza verecekti. 

PFDK'nın Aziz Yıldırım'a 36. veya 42. maddeden 15 gün hak mahrumiyeti cezası vermesi bekleniyor.