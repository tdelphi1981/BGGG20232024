56 oyla başkan Ahmet Recep Tekcan
Bocce Bowling ve Dart Federasyonu'nda Ahmet Recep Tekcan yeniden başkanlığa seçildi.Ankara Gür Kent Otel'de yapılan Olağan Genel Kurula 127 delegeden 67'si katıldı. 56 delege oy kullanırken Tekcan, bu oyların tamamını aldı. Genel kurulda ayrıca, gündem maddeleri oy birliğiyle onandı.

Ahmet Recep Tekcan AA muhabirine yaptığı açıklamada, başkanlıkta 9. yılına girdiğini belirterek, Federasyonumuz 2005 yılında kuruldu. O günden bu yana 3 branşımızı da 3 kademeli lig haline getirdik. Bu da branşlarımıza olan yoğun ilginin sonucu oldu. Branşlarımız Türkiye'nin her yanında oynanıyor dedi.

Bocceyi Türkiye'ye tanıttıklarını belirten Tekcan, Türkiye, boccede çok büyük atılım yaptı. Dünyada 116 ülke arasında ilk 16'dayız. Raffa ve volo disiplininde ise ilk 8'deyiz. Kısa zamanda buralara gelmek büyük başarı, çünkü biz boccede 6 yıldır varız. Yurt dışında hiç kimse buna inanmıyor. 600 yıllık ülkeler var. Biz onları geride bıraktık diye konuştu.

Dart Milli Takımı'nın son olarak Akdeniz Şampiyonu olduğunu anımsatan Ahmet Recep Tekcan, Amacımız dartı okullara yayarak bu sporu geliştirmek. Her üç branşımız da aile sporu ve 7'den 70'e herkesin oynayabileceği sporlar. Kapalı salonlarda yaz kış oynatabiliyoruz. Türkiye'de her alışveriş merkezinde bir dart salonu var dedi.

Tekcan, Bocce Dünya Şampiyonası ve Dart Avrupa Şampiyonası'na ev sahipliği yaptıklarını belirterek, gelecek yıl ilk hedeflerinin Mersin'de yapılacak Akdeniz Oyunları'nda altın madalya kazanmak olduğunu söyledi.
Yönetim Kurulu, Mutlu Türkmen, Ali Rıza Yarar, Serdar Arslan, Fuat Yıldırım, Emin Mete Özdemirci, Musa Yıldız, Çetin Yaman, Murat Kul, Adil Kır, Faik Kapsız, Hüseyin Yüce, Veli Şakır, Selçuk Yılmaz, Abdülkadir Şener, denetleme kurulu Ömer Vural, Nevzat Kabakçı, disiplin kurulu ise Merdan Hürmeydan, Selçuk Çetin, Doğan İşçi, Abdulkadir Kocatepe, Eyüp Ateşyakardan oluştu.