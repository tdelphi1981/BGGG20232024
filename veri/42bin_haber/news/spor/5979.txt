'Allah' yazısına sarı kart!
Gana'nın Mali'yi 1-0 yendiği maçtaki tek golü atan Wakaso'nun golden sonra "Allah is Great" yazılı tişörtünü göstermesini hakem es geçmedi!
Afrika Uluslar Kupası B Grubu ikinci maçında Gana, Mali'yi 1-0 yendi. Karşılaşmadaki tek golü penaltıdan Mubarak Wakaso kaydetti. Attığı penaltı golünden sonra formasının ön tarafını açarak tişörtünde yazan "Allah is Great" (Allah büyüktür) yazısını gösteren Wakaso, hakem tarafından sarı kartla cezalandırıldı.



FIFA kuralları oyuncuların sahada politik veya dini slogana yer vermesini yasakladığı için maçın hakemi Wakaso'ya bu hareketinden dolayı sarı kartını çıkardı. Wakaso, Kupa'daki ilk maçta Demokratik Kongo maçında da sarı kart gördüğü için grubun son maçında Nijer'e karşı forma giyemeyecek.

La Liga'da Espanyol forması giyen Mubarak Wakaso ve bu sezon La Liga'da 15 maçta forma giydi ve 1 gol kaydetti.