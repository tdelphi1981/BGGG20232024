Galatasaray
Spor Toto Süper Lig'in 19. haftasında lider Galatasaray ile ikinci sıradaki Beşiktaş, zirve yarışında büyük önem taşıyan 2013'ün ilk derbisinde karşı karşıya gelecek..
Türk Telekom Arena'daki zorlu mücadeleyi Tolga Özkalfa yönetecek. Galatasarayın yeni transferi Snaijder ile Beşiktaş'ın yeni transferi Dentinho ise maça yedek kulübesinde başlayacak.

İşte takımların ilk 11leri:

GALATASARAY

Muslera, Sabri Sarıoğlu, Semih Kaya, Dany, Riera, Hamit Altıntop, Selçuk İnan, Melo, Emre Çolak, Umut, Elmander

BEŞİKTAŞ

Mc Gregor, Mehmet Akgün, Sivok, İbrahim, Gökhan, Hilbert, Necip, Veli , Fernandes, Olcay, Holosko

Spor Toto Süper Lig'de Galatasaray 33 puanla 1., Beşiktaş ise 31 puanla 2. sırada bulunuyor.

Galatasaray Süper Lig'de son 10 derbide 4 galibiyet 5 beraberlik ve 1 mağlubiyet aldı. Beşiktaş son 10 derbide 1 galibiyet 4 beraberlik ve 5 mağlubiyet aldı.

Beşiktaş rakibini deplasmanda yenerse 127 lig haftası ardından liderlik koltuğuna oturacak. En son 2008-09 sezonunda şampiyon olarak son haftayı lider bitirmişti.

Bu sezon Süper Lig'de, Galatasaray ilk golü yediği hiçbir maçı kazanamazken; Beşiktaş, maçların ilk 15 dakikasında attığı 9 golle ligin en çok gol atan takımı.

Galatasaray ve Beşiktaş arasında Süper Lig'de oynanan son 20 derbi maçında hakemler 11 kez penaltı kararı verdi. Son 5 derbi maçta ise kendi kalesine 4 gol atıldı.

Fatih Terim ile Samet Aybaba 7 kez lig maçında karşılaştı ve Samet Aybaba hiç kazanamadı. Filip Holosko ise Beşiktaş formasıyla Galatasaray'a karşı 4 gol attı.

Karşılaşma 0 derecede kar yağışı altında oynanacak.