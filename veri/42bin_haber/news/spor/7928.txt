Yılmaz Vural adeta isyan etti
 
 Elazığspor Teknik Direktörü Yılmaz Vural Beşiktaş mağlubiyeti sonrası hakem İlker Meral'i eleştirdi. Maça iyi başladıklarını ve golü bulduklarını söyleyen Vural "Uzatmanın süresi bitti ama babacığım bitirmedi" diyerek hakem İlker Meral'in ilk yarının sonuna verdiği uzatma süresi bitmesine rağmen maçı devam ettirmesinden yakındı. 
 
 Maçın kendileri için ilk golü yediklerinde bittiğini söyleyen Vural, "Soyunma odasında oyuncularım sessizdi süre bittikten sonra yenen gol sonrası onları nasıl motive edebilirim" şeklinde konuştu.
 
 Yenilen 3. gol için de "Yediğimiz son gol de ofsayttı hakemlerin bunu görmesi lazım detaylarla maç kaybediliyor, İlker Meral'ı çok severim ama Fenerbahçe ve Beşiktaş maçlarımız yönetti. Hiç iyi değildi. Canımız çok yanıyor" dedi.
 
 "Beşiktaş kazandı biz de anasının gözünü gördük" diyen Vural "Şu an ağzımdan her şey çıkabilir" diyerek açıklamalarını tamamladı.
  