Serdar Aziz de tamam
Transferde hız kesmeyen Galatasaray, Sneijder ve Drogbanın ardından Bursasporun stoperiyle el sıkıştı. Sarı-kırmızılı yöneticiler, bonservis için yeşil-beyazlı kulüple pazarlık masasına oturdu.
CİM-BOM, Bursaspor'un stoperi Serdar Aziz'in de işini bitirdi. Galatasaray Başkanı Ünal Aysal, Wesley Sneijder ve Didier Drobga transferlerinin ardından artık genç isimlere yöneleceklerini duyurmuştu. Bu doğrultuda anlaşma sağlanan ilk isim Bursaspordan Serdar Aziz oldu. Sarı-kırmızılı kulüp ile Bursaspor arasında görüşmeler devam ederken 22 yaşındaki oyuncu önceki gün nişanlısı ve kayınpederiyle birlikte İstanbula gelerek Topkapı Cevizlibağdaki Beyaz Residenceda 5 aylığına ev kiraladı. Aslanın hocası Fatih Terim, bu transferi uzun süredir istiyordu. Tecrübeli teknik adam, Serdar Azizden hem stoper hem de sağ bek olarak yararlanmayı düşünüyor. Bursaspor, bonservis bedeli olarak 4 milyon euro istiyor.