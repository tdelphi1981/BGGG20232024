Kasımpaşa'da ayrılık
Spor Toto Süper Lig ekiplerinden Kasımpaşa, Hakan Özmert ve Ali Bilgin ile karşılıklı anlaşarak sözleşmelerini feshetti. 
Lacivert-beyazlı kulüpten yapılan açıklamada, iki futbolcuyla yolların ayrıldığı belirtilerek, "Yaklaşık bir buçuk sezondur takımımızın formasını giyen Ali Bilgin ve sezon başında takımımıza katılan Hakan Özmert ile karşılıklı anlaşılarak sözleşmeleri feshedilmiştir. Kendilerine futbol yaşamlarında başarılar dilerken, Kasımpaşamız'a hizmetlerinden dolayı teşekkür ederiz" denildi.

Ali Bilgin 1,5 sezonluk süreçte Kasımpaşa formasını lig maçlarında toplam 36 kez giyip 4 gol attı. Bu sezon başında Orduspor'dan transfer edilen Hakan Özmert ise ligde 10 maçta forma giyip 1 gol kaydetti.