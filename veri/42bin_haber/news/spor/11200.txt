Ünal Aysal'dan kutlama mesajı
Galatasaray Kulübü Başkanı Ünal Aysal, Galatasaray'ın UEFA Şampiyonlar Ligi'nde çeyrek finale kalması nedeniyle kutlama mesajı yayımladı. 
Sarı-kırmızılı kulübün internet sitesinde yer alan mesajında Aysal, "Galatasarayımızın UEFA Şampiyonlar Ligi organizasyonunda yoluna devam ederek çeyrek finale yükselmesinde desteklerini hiçbir zaman esirgemeyen vefakar taraftarımıza, camiamıza ve ülkemize bu başarıyla büyük mutluluk yaşatan futbolcularımıza, teknik heyetimize, yurt dışındaki maçlarımızda bizi her zaman destekleyen Galatasaraylılara ve bütün sporseverlere sonsuz teşekkürlerimi sunarım" ifadelerini kullandı.