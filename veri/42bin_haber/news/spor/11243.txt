İşte G.Saray'ı bekleyen devler
Schalke 04'ü eleyerek Şampiyonlar Ligi'nde son 8 takım arasına adını yazdıran Galatasaray'ın, çeyrek finaldeki rakibi 15 Mart Cuma günü İsviçre'nin Nyon kentinde çekilecek kurada belli olacak.
Galatasaray, Schalke 04'ü deplasmanda 3-2'lik skorla geçerek, rakibine bu sezon Avrupa'daki ilk yenilgisini tattırmanın yanı sıra çeyrek final biletini de cebine koydu. Bu galibiyetle 12 yıl sonra tekrar çeyrek finale kalan Sarı-kırmızılı takımı, bu turda zorlu rakipler bekliyor. Galatasaray'ın rakibinin belli olacağı İsviçre'nin Nyon kentindeki kura çekimi 15 Mart Cuma günü TSİ 13.00'de başlayacak.

Kura çekiminde seri başı uygulaması olmayacağından dolayı Sarı-Kırmızılıların 7 rakiple eşleşme olasılığı var. Son maçların oynanmasının ardından temsilcimiz Galatasaray'ın muhtemel rakipleri de kesin olarak belli oldu.

MUHTEMEL RAKİPLER

Barcelona
Borussia Dortmund (Almanya şampiyonu)
Juventus (İtalya şampiyonu)
Paris Saint Germain
Real Madrid (İspanya şampiyonu)
Bayern Münih
Malaga

Çeyrek finalde ilk maçlar 2-3 Nisan, rövanş maçları ise 9-10 Nisan tarihleri arasında oynanacak.