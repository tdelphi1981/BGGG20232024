Galatasaray'da Muslera şoku
Galatasaray, sahasında Gaziantepspor ile 1-1 berabere kaldığı karşılaşmada sakatlanan Uruguaylı file bekçisi Fernando Muslera'nın sakatlığıyla sarsıldı.
Kulüpten yapılan açıklamada başarılı file bekçisinin sağ ön uyluk adalesinde (rectus kasında) grade 1-2 yırtık tespit edildiği belirtildi. 
Sarı-kırmızılı ekibin resmi internet sitesi aracılığıyla yapılan açıklamada şu ifadelere yer verildi: 
"Galatasaray Profesyonel Futbol A Takımı oyuncularından Fernando Muslera'nın Gaziantepspor maçının ardından sağ ön uyluk adalesinde (rectus kasında) grade 1-2 yırtık tespit edilmiştir. 
Uruguaylı kalecimize kök hücre enjeksiyonu yapılarak tedavisine başlanmıştır."