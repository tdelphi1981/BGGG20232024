Yabancı antrenörlerle ekipler yetiştirecek
Erzurum Gençlik Hizmetleri ve Spor İl Müdürü Çintimar Buz sporlarında yabancı antrenörlerle kadromuzu güçlendirerek, olimpiyatlarda ülkemizi temsil edecek ekipler yetiştireceğizGençlik Hizmetleri ve Spor İl Müdürü Fatih Çintimar, kentte kış sporu branşlarında faaliyet gösteren takımların başına yabancı antrenörlerin getirilmesi için çalışma başlattıklarını belirterek, Buz sporlarında yabancı antrenörlerle kadromuzu güçlendirerek, olimpiyatlarda ülkemizi temsil edecek ekipler yetiştireceğiz dedi.

Çintimar, AA muhabirine yaptığı açıklamada, kentin olimpiyat merkezi olması yönünde çalışmalar yaptıklarını, önceliklerinin yabancı antrenörlerin kış sporu yapan takımların başlarına getirmek olduğunu söyledi. Yabancı antrenörlerle takımların daha iyi dereceler elde edeceğine inandıklarını anlatan Çintimar, şöyle konuştu:
Gençlik ve Spor Bakanımız Suat Kılıç'ın talimatıyla bütün branşlarda Erzurum'un olimpik kış sporları merkezi olması için çalışma başlattık. Çalışmalarımız arasında yabancı takımların Erzurum'da kamp kurmalarını sağlamakta var. Bu tür organizasyonlarda amacımız, Erzurum'da üniversitede okuyan ve burada yetişecek olan Erzurum çocuklarımızın dünya klasmanında ülkemizi temsil ederken hiç kimsenin karşısında ezilmemesidir. Buz sporlarında yabancı antrenörlerle kadromuzu güçlendirerek, olimpiyatlarda ülkemizi temsil edecek ekipler yetiştireceğiz.

Çintimar, kentte kamp yapan yabancı takımlarla yapılan her hazırlık maçının hem takıma hem de sporculara büyük katkı sağladığını anlattı.
Her müsabakanın bir antrenmandan daha kıymetli olduğunu anımsatan Çintimar, Kendilerinden çok çok güçlü takımlar oldukları için yaptıkları maçları izlediğiniz zaman çocuklarımızın daha agresif ve daha fazla mücadele ediyor. Onlara yetişebilmek ve onlardan daha fazla gol yemeden başa baş mücadele etmek için çaba harcadığını görüyoruz. Çocuklarımız hazırlık maçlarıyla gelişimlerini sürdürecekler dedi.

Buz hokeyinin gelişmesi için lig müsabakaları sayısının artması gerekiyor
Çintimar, ülkede buz hokeyinin gelişmesi için lig müsabakaları sayısının artırılması gerektiğini söyledi.
Federasyonun iki haftada yapılacak müsabakaları iki güne sığdırdığını, bunun da kötü sonuçlar ortaya çıkardığını ifade eden Çintimar, şunları kaydetti:
Amerika'da buz hokeyi futboldan daha önce gelen bir spor branşı. Amerika'da buz hokeyi takımı ligde bir şampiyonluk elde etmek için 100 müsabaka yapıyor. Bizim takımımız federasyonun uygulaması doğrultusunda iki haftalık maçı iki günde yaptırıyor. Bu uygulama hem takımlarımızın hem de çocuklarımızın performansına hiç bir katkı sağlamıyor. Bu nedenle biz bu eksiğimizi uluslararası kamplarla kapatıyoruz.