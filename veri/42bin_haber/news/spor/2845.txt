Pınar Karşıyaka'ya ceza
Türkiye Basketbol Federasyonu Disiplin Kurulu, Beko Basketbol Ligi ekiplerinden Pınar Karşıyaka'ya 13 bin 500 lira lira para cezası verdi.
Türkiye Basketbol Federasyonu'ndan yapılan açıklamada, kurulun, Galatasaray Medical Park ile Beko Basketbol Ligi'nde yaptığı karşılaşmada, taraftarlarının neden olduğu olaylar nedeniyle Pınar Karşıyaka'yı toplamda 13 bin 500 lira para cezasıyla cezalandırdığı belirtildi.

Disiplin kurulunun, Galatasaray Medical Park'a da 3 bin lira para cezası uyguladığı kaydedildi.

-Adana BOTAŞ oyuncusu Paris'e 4 maç men-

Türkiye Basketbol Federasyonu Disiplin Kurulu, Türkiye Kadınlan Basketbol Ligi (TKBL) ekiplerinden Adana BOTAŞ oyuncusu Courtney Lynne Paris'e ise 4 maç men cezası verdi.

Kurulun, TKBL'de Beşiktaş ile Adana BOTAŞ arasında oynanan karşılaşmada, rakip takım oyuncusuna yönelik fiili davranışta bulunması ve sonrasında diskalifiye edilmesi nedeniyle Courtney Lynne Paris'i (tedbirli olarak yer almadığı müsabaka dahil) 4 maç men ve 5 bin lira para cezası ile cezalandırdığı bildirildi.