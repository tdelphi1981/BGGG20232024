Celtics fırtınası Lakers'ı vurdu!
NBA'de gecenin merakla beklenen maçında Boston Celtics, sahasında konuk ettiği Los Angeles Lakers'ı 21 sayı farkla 116-95 mağlup etti.
Los Angeles Lakers: 95 - Boston Celtics: 116  
Uzun yıllar sonra ilk kez, iki takımın da Play-Off yarışında gerilerde kaldığı bu sezonda, Lakers ve Celticsin iki maçlık normal sezon serisinin ilkinden, Doc Riversın ekibi galip ayrılan taraf oldu. All Star oyun kurucusu Rajon Rondo'dan yoksun mücadele etmesine karşın müthiş bir ivme yakalayan Celtics, üst üste 6. galibiyetini alırken, All Star pivotu Dwight Howard'a kavuşan Lakers'ın ise 3 maçlık galibiyet serisi sona ermiş oldu.  
Bostonda Paul Pierce, 24 sayı, 7 ribaund ve 6 asistle takımına galibiyeti getiren isim olurken Kevin Garnett, 15 sayı ve 5 ribaundla mücadele etti. Celticste kenardan gelen Jeff Green de 19 sayıyla mücadele etti.

Pau Gasolün yokluğunda, omuz sakatlığı nedeniyle üç maçtır takımını yalnız bırakan Dwight Howard Lakers ilk beşine Celtics maçıyla geri dönerken karşılaşma genelinde fazla etkili olamadı. 9 sayı ve 9 ribaundla oynayan Howardın yanında Kobe Bryant, 27 sayı, 7 ribaundluk bir performans gösterdi

Mücadeleyi 15 sayı 5 ribaunt ve 4 asistle tamamlayan tecrübeli yıldız Kevin Garnett ise NBA tarihinde 25 bin sayı barajını geçen 16. basketbolcu oldu.  
Celtics'te kenardan gelen Jason Terry 15, ilk 5 oyuncularından Courtney Lee 13 ve Avery Bradley de 10 sayılık bir performans sergileyerek skor yükünün eşit dağılmasındaki unsurlar oldu.  Lakers'te Kobe'den sonra çift haneli sayılara sadece iki isim ulaşabilirken, kenardan gelen Jodie Meeks 13 ve Antawn Jamison da 11 sayılık bir katkı verdi.