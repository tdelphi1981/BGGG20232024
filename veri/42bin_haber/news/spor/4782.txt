1461 Trabzon'dan Fener'e fotoğraflı cevap
 
 1461 Trabzon resmi internet sitesinde "Şiddet her yerde şiddettir" başlığıyla yayınlanan açıklamada, "Ziraat Türkiye Kupası'nda geçtiğimiz pazar günü Hüseyin Avni Aker Stadyumu'nda takımımızla Fenerbahçe arasında oynanan müsabakada yaşanan istenmeyen görüntülerin ardından bilinçli bir kamuoyu oluşturulmaya çalışılmaktadır. 1461 Trabzon Kulübü olarak futbolda şiddetin her türlüsüne ve hangi sahada olursa olsun tamamına karşı olduğumuzun bilinmesini isteriz" denildi.
 
 "DAHA ÇARPICI ÖRNEKLER ORTADAYKEN.."
 
 Açıklamada, Fenerbahçe taraftarlarının daha önce çıkardığı olaylara atıfta bulunularak, "Türk futbolunda daha çarpıcı örnekler ortadayken, devletin polisine, araçlarına yapılan saldırılar, sahaya atılan koltuklar, hafızalardan silinmemişken, şiddeti sadece Trabzon kentiyle özdeşleştirme çabasını iyi niyetli ve sağduyulu bir yaklaşım tarzı olarak görmediğimizin bilinmesini isteriz. Şiddet Türkiye'de engelliler dahil tüm spor organizasyonlarının ortak sorunudur ve ancak objektif bakış açısıyla standart uygulamalarla ortadan kaldırılabilir" ifadesi kullanıldı.
 Açıklamanın diğer kısmında ise Fenerbahçe taraftarlarının Saraçoğlu stadyumunda çıkardığı olaylar ve Kadıköy'de polis araçlarının devrilerek yakılmasının fotoğrafları kamuoyuna hatırlatıldı.
 
 DHA
  