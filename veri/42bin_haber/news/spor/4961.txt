Halkbank avantajı elde etti
Erkekler Voleybol CEV Kupası 8'li finallerindeki ilk maçında Halkbank, Belçika'nın Knack takımını 3-0 yendi. 
İki takım arasındaki rövanş maçı 23 Ocak Çarşamba günü Belçika'nın Roeselare kentinde yapılacak. Halkbank, TSİ 21.30'da başlayacak karşılaşmayı kazanırsa bir üst tura yükselecek. Türk temsilcisi bu maçı kaybederse tur atlayacak takımı belirlemek için maçın hemen ardından "altın set" oynanacak.