Marsilya, Fenerbahçe'nin teklifini reddetti
Fenerbahçe'nin Mathieu Valbuena için Marsilya'ya yaptığı teklif reddedildi.
Ligue 1'in güçlü ekiplerinden Marsilya, yıldız oyuncusu Mathieu Valbuena için Fenerbahçe'den gelen transfer teklifini kabul etmedi.

Younes Belhanda'nın transferi için Fransa'ya gittikten sonra Montpellier ile anlaşamayan yöneticiler, transferin son gününde ibreyi Valbuena'ya çevirmişlerdi.

Fakat, La Provence'in haberine göre, Marsilya sarı lacivertlilerden gelen 12 milyon avroluk teklifi kabul etmedi. Valbuena'yı takımın önemli bir parçası olarak gören kulüp, transfere yanaşmadı.

Fenerbahçe'nin, transferin son gününde Ligue 1 pazarından başka bir oyuncuya yönelip yönelmeyeceği ise henüz net değil.