Niang'la ilgili şok iddia
Katar medyasının iddiaları Beşiktaşlıları çok üzecek.
Beşiktaş'ın yeni transferi Niang hakkında Katar medyasının ısrarla ortaya attığı sakatlık iddialarına kulüp doktoru İsmail Başöz cevap verdi.

Başöz "Niang'ın adelesindeki hafif sakatlıklardan dolayı 3-4 haftadır oynamadığını biliyoruz. Bu akşam Senegalli golcüye yaptığımı ilk tetkikte ciddi bir bulguya rastlamadık. Siyahi futbolcumuzun adele yapısı, kas gurubu, oldukça güçlü. Çekilen emarların hepsini tamamlamadık ancak müzmin bir sakatlığının olmadığını çok net söyleyebilirim. Yarın sabah tüm testlerini tamamlayacağız. Herhangi bir problem olması durumunda da bunu kamuoyu ile paylaşacağız.


Ancak yıllardır bu iş üzerine çalışan bir doktor olarak ve kontrollerinde Niang'ın yanında bulunana kulüp doktoru olarak Beşiktaş taraftarlarının rahat olması gerektiğini belirtmek isterim.

Trafikte kaldığımız için sağlık kontrolü yarın sabah sarktı. Kimsenin aklına kötü bir şey gelmesin. Niang son taktik antremanında yer almasada karabükspor maçının 18 kişilik kadrosunda yer alıp almayacağı sorusunun yanıtını akşam saatlerinde yani maça doğru teknik direktör Samet Aybaba verecektir." ifadelerini kullandı.