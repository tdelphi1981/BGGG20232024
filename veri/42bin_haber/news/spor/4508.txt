Sneijder Terim'i çileden çıkardı
Transferi Arap saçına dönen Hollandalı yıdız Wesley Sneijder'in son olarak ' 1 hafta daha sürem var, hala düşünüyorum' açıklaması, Fatih Terim'i çileden çıkardı.
Hollandalı futbolcunun kulübü Inter ile bonservis konusunda anlaşmaya varan Galatasaray yönetimi , 28 yaşındaki orta saha oyuncusunun kararını bekliyor. İtalyan basını, bu süreçte sessizliğini koruyan Galatasaray Teknik Direktörü Fatih Terim'in Wesley Sneijder için "Bizi ilk tercihi olarak görüyorsa gelsin" dediğini belirtti..
 "İlk Tercihi Değilse Hiç Gelmesin"
 
"footballitalia" adlı internet sitesine göre, tecrübeli hoca "Eğer Sneijder bizi ilk tercihi olarak görüyorsa teklifimiz kabul etsin. Galatasaray kimsenin oyuncağı değildir. Bizi ilk tercih değil de alternatif olarak görüyorsa hiç gelmesin" açıklamasında bulundu.