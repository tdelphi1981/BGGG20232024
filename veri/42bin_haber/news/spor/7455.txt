Midem bulanıyor
Hollandalı futbolcu, Aklıma geldikçe midem bulanıyor. Ben hiçbir zaman Türkiyede böyle şeylerin yaşandığı duygusuna kapılmadım dedi.
AVRUPA Polis Ofisinin (Europol) futbol camiasında depreme neden olan şike operasyonunun etkisi sürüyor. Dünya çapında 680 maçta şike yapıldığının ve bunların 79unun Türkiye kaynaklı olduğunun açıklanmasından sonra gözler futbol dünyasına çevrildi. Ülkesi Hollandanın basınına konuşan ve bu haberin kendisinde şok etkisi yarattığını ifade eden Fenerbahçeli Dirk Kuyt, Aklıma geldikçe midem bulanıyor. Ben hiçbir zaman Türkiyede böyle şeylerin yaşandığı duygusuna kapılmadım dedi.  
FUTBOLCULARIN YAPTIĞINI AKLIM ALMIYOR 
Şikeli maçlar arasında şampiyonlar ligi ile Dünya Kupası ve Avrupa Şampiyonası elemelerinin de bulunmasına çok şaşırdığını belirten sarı lacivertli futbolcu, Anlaşılacak gibi değil. Bu gibi olaylar, demek ki Şampiyonlar Ligi gibi çıkarların son derece büyük olduğu maçlarda bile olabiliyor. Futbolcuların suç örgütlerine bağlı insanların istediklerini yerine getirmelerini aklım almıyor ifadelerini kullandı. Bu arada futboldaki bahis şikesini organize eden mafyanın Singapur merkezli olduğu belirtiliyor. 
ŞEBEKE ÜYELERİNİN MESAJLARI KANIT  
Uzak Doğulu şebekenin manipüle ettiği maçlar arasında, Kuytın da oynadığı Liverpool-Debrecen maçı da var. 2009da oynanan ve Debrecenin kalecisi Poleksice, 2den fazla gol yemesi için para ödendiği belirtilen maçı 1-0 Liverpool kazanmıştı. Tek golü ise Dirk Kuyt atmıştı. Europol, bu maç sırasında, kaçan gollerden sonra şebekenin üzüntü dolu SMSler atmasını kanıt olarak gösteriliyor.  
Sneijder keşke Fenere gelseydi 
HOLLANDA Milli Takım kampında vatandaşı Sneijderın G.Saraya transferi ile ilgili sorulara yanıt veren Kuyt, Açıkçası Sneijderin bizim için oynamasını isterdim. Keşke F.Bahçeye gelseydi dedi. 
Yakında Türkçe röportaj vereceğim 
F.BAHÇEye geldiği günden beri Türkçe dersleri alan Dirk Kuyt, eğitimine ara vermeden devam ettiğini kaydederek, Biri benden Türkçe konuşmamı istediğinde utanıyorum. Takım arkadaşlarımla sık sık Türkçe konuşmaya çalışıyorum. Gün gelecek Türkçe röportaj da verebileceğimdedi. Fenerbahçe Dergisine konuşan Hollandalı yıldız, sarı lacivertli kulübün altyapısında kaliteli bir eğitim alan çocuklarının kendisine Biz ne zaman Fenerbahçede oynayacağız diye sorduklarını da anlattı. 
F.Bahçe-Honved maçı da listede 
Alman basını, sarı lacivertlilerin 2009da oynadığı Avrupa Ligi maçının da takipte olduğunu ileri sürdü. 
FENERBAHÇEnin 30 Temmuz  2009da Honved ile oynadığı Avrupa Ligi karşılaşması, son şike skandalından sonra tekrar gündeme geldi. Bild Gazetesi, temsilcimizin Macar rakibini 5-1 yendiği maçın da şüpheli maçlar arasında olduğunu yazdı. F.Bahçe, Saracoğlu Stadında oynanan karşılaşmada Güiza (3), Roberto Carlos ve Alexin golleri ile sonuca gitmiş, rövanşta da 1-1lik skorla tur atlamıştı. 
Teknik direktörler artık rahat olamayacak 
europolün araştırmasının sonuçları dünyada manşetlere taşındı. İlgi çekici yorumlardan biri ise Hollandadan geldi ve Bu rapor hatalı karar veren hakemlere şüpheyle bakılmasına neden olacaktır. En iyi oyuncusunu yedek kulübesinde oturtan hocalar da artık eskisinden daha çok açıklama yapmak zorunda kalacak diye değerlendirildi. Ünal ÖZTÜRK/AMSTERDAM 
Bahis şikesinin incelikleri 
YÜRÜTÜLEN soruşturmanın temel unsuru maçların skorları değil. Çünkü global bahis piyasasında hemen hemen her olay için bahis yapılabiliyor. Örneğin İlk korneri kim kullanacak, İlk beş dakikada sarı kart çıkacak ya da Kendi kalesine kim gol atacak? gibi... 
İnterneti kullanıyorlar 
BAHİSLER artık global dünyada internet üzerinden oynanabildiği için suç çeteleri de çok daha hızlı ve dünyanın her yerine kolayca erişerek bahis şikesini yönetebiliyorlar.  
Canlı bahisler revaçta 
BAHİS çeteleri irtibata geçtikleri ve anlaşma sağladıkları hakem, menajer, oyuncu ve antrenörler üzerinden bu şikeyi gerçekleştiriyor. Çete bu kişileri para ve değerli ürünler karşılığında kullanmaya başlıyor. Canlı oynanabilen bütün bahislerde onları kullanıyorlar.  
Önlemler yetersiz kalıyor 
FIFA tarafından bahis şikesiyle mücadele için kurulan FIFA Early Warning System, maçlar sürerken yapılan bahisler konusunda bir kontrol sağlayamıyor.
 Onur SALMAN