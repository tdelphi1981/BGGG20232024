Fenerbahçe'de Belhanda belirsizliği
Fransa Ligue 1 takımlarından Montpellier'de forma giyen ve Fenerbahçe'nin transfer listesinde bulunan Faslı yıldız Younes Belhanda'nın durumu hakkında Montpellier başkanı Louis Nicollin'den bir açıklama daha geldi.
Fenerbahçe'nin görüşmelerin başladığını borsaya bildirmesinin ardından Niccollin, Belhanda'nın sarı-lacivertli takıma gitmeyeceğini söylemesi kafalarda soru işareti oluşturdu

L'Equipe internet sitesine bir röportaj veren Nicollin, Fenerbahçe'nin Belhanda'nın transferi için resmi açıklama yapması hakkında gelen soruya verdiği cevapta, "Belhanda'yı Fenerbahçe'den başka kim istiyor bilmiyorum ama finansal garanti açısından da oraya transferi karışık bir durumda. Belhanda Fenerbahçe'ye gitmeyecek, bu imkansız. Ben sadece Almanya'ya ve İngiltere'ye oyuncularımı satarım." diyerek herkesi şoke etti.

Olay başkan Nicollin'in bu açıklamalarına rağmen Fenerbahçe'ye yakın kaynaklar ise sarı-lacivertli kulübün transferi bitirme noktasında olduğu, Montpellier başkanının açıklamalarının transferin seyiri için bir şey değiştirmeyeceği görüşünde.