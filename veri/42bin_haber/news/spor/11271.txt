Aykut Kocaman: G.Saray ile Nisan'ı görmek istiyoruz
Cim-Bomu kutlayan Kocaman, Meşaleden korkuyorum. Avantajlıyız ama iş bitmedi. Çeyrek finale kalmalıyız dedi.
FENERİN patronu Aykut Kocaman, Plzen maçı öncesi konuştu: Avantajlı bir skorla sahaya çıkacağız ancak bitmiş bir şey yok. Seyircisiz olmamız kötü bir durum. Turu geçmek ve Avrupada gidebildiğimiz yere kadar gitmek istiyoruz. Her maç, kulvar neresi olursa olsun ciddi olmalıyız. Bir adım geride kalma lüksümüz yok. Onlardan önce düşünüp, düşündüklerimizi sahaya yansıtmalıyız. Bunları yapamazsak tur bir anda elimizden uçar gider. Art niyetli eleştireler yapanlar azgın azınlık denecek kadar az. G.Saray zor bir işi başardı, onları tebrik ediyorum. Biz de aynı pozisyonu almak istiyoruz. Yarın (bugün) rakibimizi ölçüp tartıp Avrupa'da G.Saray ile beraber nisan ayını görmek istiyoruz. F.Bahçe hedefleri olan bir kulüp. Mali gücümüz de var. En az 4-5 kez Şampiyonlar Liginde gruptan çıkmak ve 3-4 kez de çeyrek finali görmeliyiz. Başarılı hoca, Çek gazetecinin Meşaleler nedeniyle Avrupadan men edilme endişeniz var mı? sorusuna da gülerek Kendi kendimizi imha etmede bizim millet gibisi yok. Bu tehdit karşısında biraz korkmuyor değilim cevabını verdi.