M.P. Antalyaspor ilk transferini yaptı
Medikal Park Antalyaspor, devre arasının ilk transferini Gençlerbirliği ile yollarını ayıran defans oyuncusu Mehmet Sedef ile yaptı.
Takıma yeni katılan oyuncu için Hasan Subaşı Spor Tesisleri'nde imza töreni düzenlendi. Kendisini Medical Park Antalyaspor'a 3,5 yıllığına bağlayan imzayı atan 25 yaşındaki Mehmet Sedef, büyük bir camiaya geldiği için mutlu olduğunu söyledi. Sedef, futbol hayatındaki en uzun anlaşmayı imzaladığını kaydetti. Antalyaspor'da uzun süre forma giymek istediğini belirten Sedef, sezonu en iyi şekilde tamamlamak istediğini kaydetti. Sedef, A Milli takım hedefi olduğunu söyledi.

Medikal Park Antalyaspor yöneticisi Bülent Yıldırım da, Sedef'in 19 kez genç milli takımlarda forma giydiğini söyledi. Teknik ekip olarak uzun süren takibin ardından Sedef ile anlaşma yapmaya karar verdiklerini belirten Yıldırım, görev yaptığı kulüplerdeki uyumu ve başarısı ile gelecek vaad eden futbolcunun başarılı olacağına inandığını ifade etti.