1461 Trabzon kızardı
PTT 1. Lig'de 2012-2013 sezonunun ilk yarısında tatil edilen Ankaragücü-Torku Konyaspor maçı dışında oynanan 152 müsabakada 727 sarı, 33 kırmızı kart gösterildi.Hafta başına 1,94 ortalamayla toplam 33 kırmızı, maç başına 4,78 ve hafta başına 42,76 ortalamayla 727 sarı kartın gösterildiği ligde, 57 kart ile Karşıyaka en fazla sarı kart gören ekip oldu.

1461 Trabzonlu futbolcular ise 4 kartla en fazla kırmızı kartı gördü.

Ligin ilk devresinde Denizlispor, Karşıyaka, Manisaspor ve Samsunspor kırmızı kartla cezalandırılmadı.

-Maçlara göre kartlar-

Ligin ilk devresinde Samsunspor-Denizlispor (6. hafta) ve Adanaspor-Torku Konyaspor (13. hafta) maçlarında hakemler hiç kart kullanmadı.

16. haftadaki Adanaspor-Karşıyaka maçında toplam 12 sarı kart çıkarken bunlardan 7'sini Karşıyakalı futbolcular gördü. 4. haftadaki Göztepe-Çaykur Rizespor maçında 10 sarı kart kullanıldı.

Ligde 15. haftada Gaziantep Büyükşehir Belediyesi ile Göztepe'nin karşılaştığı müsabakada ev sahibi ekipten 2, Göztepe'den ise 1 futbolcu kırmızı kartla cezalandırıldı.

-Sarı kartlar-

Karşıyaka'nın 57 sarı kartla en fazla sarı kart gören ekip olduğu ilk devrede, 29 sarı kartla cezalandırılan Gaziantep Büyükşehir Belediyesi en az sarı kart gören takım oldu.

Ligde en fazla sarı kart gören oyuncular şöyle:

Abdullah Kamil-1461 Trabzon (10), Sankoh-Şanlıurfaspor, Ümit Kurt-Ankaragücü (8), Adnan Güngör-Karşıyaka, İlhan Şahin-Göztepe, Kere-Samsunspor 
(7)

-Kırmızı Kartlar-

2012-2013 sezonunun ilk devresinde 4, 5, 9, 11 ve 17'inci haftalarda kırmızı kart gösterilmezken, 3 futbolcu iki kez kırmızı kartla cezalandırıldı.

İlk yarı boyunca Veli Kızılkaya (Göztepe), Serdar Deliktaş (Gaziantep Büyükşehir Belediyesi), Mustafa Akbaş (1461 Trabzon) iki kez takımlarını eksik bırakan isimler oldu.

-Kart raporu-

PTT 1. Lig'de 2012-2013 sezonunun kart raporu şöyle:

Takım Sarı Kart Kırmızı Kart
------ --------- ------------
1461 Trabzon 35 4
Adana Demirspor 35 1
Adanaspor 43 2
Ankaragücü 40 2
Boluspor 35 1
Bucaspor 37 3
Çaykur Rizespor 37 2
Denizlispor 31 0
Gaziantep Büyükşehir Belediyesi 29 3
Göztepe 52 3
Kayseri Erciyesspor 38 3
Karşıyaka 57 0
Kartalspor 38 2
Manisaspor 39 0
Samsunspor 45 0
Şanlıurfaspor 47 2
TKİ Tavşanlı Linyitspor 45 3
Torku Konyaspor 44 2