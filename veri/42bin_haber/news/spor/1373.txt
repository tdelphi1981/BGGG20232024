"Çok zor maç olacak"
Lider Kayseri Erciyesspor, deplasmanda Torku Konyaspor ile yapacağı maçın hazırlıklarını sürdürdü.Teknik direktör Osman Özköylü yönetiminde, Hacı Boydak Tesisleri'nde yapılan antrenmana Ümit Milli Futbol Takımı'na çağrılan Emre Öztürk ile sakatlıkları bulunan Ufukhan Bayraktar, Kemal Okyay ve kaleci Onur Bilgin dışındaki tüm futbolcular katıldı. Isınma hareketleriyle başlayan antrenmanda koşunun ardından topla çalışma yapıldı.

Osman Özköylü, antrenman öncesi AA muhabirine yaptığı açıklamada, kendilerini Konya'da zorlu bir maçın beklediğini belirterek, şunları kaydetti: "Torku Konyaspor maçı, zor bir müsabaka olacak. Hedefleri olan bir takıma karşı deplasmanda maça çıkacağız. Bizim de, onların da kazanmaya ihtiyacı var. Bu şartlar altında futbolseverleri seyir zevki yüksek, iyi mücadele edilen bir oyun bekliyor. İnşallah biz daha çok kazanma arzusuyla sahaya çıkıp, doğruları daha fazla yaparak sahadan 3 puanla ayrılmayı arzu ediyoruz. Bunun kolay olmayacağını da çok iyi biliyoruz. Rakibimiz etkili, iyi oyunculara sahip. Tedbirlerimizi alıp inşallah oradan en iyisini almaya çalışacağız.

Mavi-siyahlı ekip, 12'nci haftanın kapanış maçında, 19 Kasım Pazartesi günü Torku Konyaspor ile Atatürk Stadı'nda karşılaşacak.