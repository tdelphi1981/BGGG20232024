En çok penaltıyı Bursaspor kullandı
Spor Toto Süper Lig'de bu sezon geride kalan 12 haftada hakemler toplam 22 penaltı kararı verdi, bunlardan sadece 2'si golle sonuçlanmadı.Süper Lig'de bu sezon sadece Ordusporlu Hasan Kabze ile Sanica Boru Elazığsporlu Faubert penaltı vuruşlarından yararlanamadı.

Ligin 2. haftasında Orduspor'un Eskişehirspor'u sahasında 2-0 yendiği maçta Hasan Kabze'nin vuruşunu Eskişehirspor'un kalecisi Ruud Jorge Boffin, 12. haftada ise 1-1 biten maçta Sanica Boru Elazığsporlu Julien Faubert'in vuruşunu İstanbul Büyükşehir Belediyespor'un file bekçisi Eduardo Carvalho önledi.

Sayı düştü, kaçan penaltı azaldı

Süper Lig'de bu sezon kullanılan penaltı sayısı geçen sezona oranla azaldı, kaçan penaltı sayısında da ciddi oranda azalma oldu.

Geçen sezonun ilk 12 haftasında hakemler toplam 30 kez penaltı kararı verdi, bunlardan 21'i gole dönüştürüldü, tam 9 tanesi kaçtı. Bu sezon ise aynı dönemde hakemler 22 kez beyaz noktayı gösterdi, sadece 2'si golle sonuçlanmadı.

En çok penaltıyı Bursaspor kullandı

Ligde bu sezon lehine en çok penaltı kararı verilen takım Bursaspor oldu. Geride kalan 12 haftada yeşil-beyazlı takım 2'si son maçta olmak üzere toplam 4 kez beyaz noktaya gitti ve vuruşların tamamını gole çevirdi.

Hakemler ayrıca, Orduspor lehine 3 kez, Kasımpaşa, Gaziantepspor, Gençlerbirliği ve Beşiktaş lehine ikişer, Galatasaray, Akhisar Belediyespor, Medical Park Antalyaspor, Kayserispor, Kardemir Karabükspor, Sanica Boru Elazığspor ve Eskişehirspor lehine de birer kez penaltı kararı verdi.
Bu arada, 12. hafta sonu itibariyle Fenerbahçe, Trabzonspor, İstanbul Büyükşehir Belediyespor, Sivasspor ve Mersin İdmanyurdu'nun lehine, Galatasaray, Akhisar Belediyespor, Gaziantepspor, Gençlerbirliği ve Orduspor'un da aleyhine penaltı kararı verilmedi.

Aleyhine en çok penaltı kararı Sanica Boru Elazığspor için verildi

Süper Lig'de geride kalan 12 haftada aleyhine en çok penaltı kararı verilen takım Sanica Boru Elazığspor oldu. Doğu Anadolu ekibinin aleyhine Kasımpaşa, Bursaspor, Orduspor ve İstanbul Büyükşehir Belediyespor maçlarında birer penaltı kararı verildi.

Ayrıca, Mersin İdmanyurdu aleyhine 3, Beşiktaş, Kayserispor, Sivasspor ve İstanbul Büyükşehir Belediyespor'un aleyhine ikişer, Eskişehirspor, Trabzonspor, Kardemir Karabükspor, Kasımpaşa, Medical Park Antalyaspor, Bursaspor ve Fenerbahçe aleyhine de birer penaltı çalındı.

Pinto, Stancu, Uche ve Almeida'dan ikişer gol

Bursasporlu Sebastian Pinto, Ordusporlu Bogdan Stancu, Kasımpaşalı Kalu Uche ve Beşiktaşlı Hugo Almeida, bu sezon penaltıdan ikişer gol atan oyuncular olarak ön plana çıktı.

Pinto, Kardemir Karabükspor ve Sanica Boru Elazığspor maçlarında, Stancu, Sanica Boru Elazığspor ve Sivasspor karşılaşmalarında, Uche, Sanica Boru Elazığspor ve Medical Park Antalyaspor müsabakalarında, Almeida ise Mersin İdmanyurdu ve Bursaspor maçlarında penaltıdan fileleri havalandırdı.

6 Türk, 12 yabancı

Süper Lig'de bu sezon kullanılan 22 penaltıda 6 Türk, 12 yabancı futbolcunun imzası bulunuyor.

Galatasaraylı Selçuk İnan, Ordusporlu Hasan Kabze, Akhisar Belediyesporlu Sertan Vardar, Gaziantepsporlu Cenk Tosun, Eskişehirsporlu Necati Ateş ile Gençlerbirliği'nden Hurşut Meriç, penaltı kullanan Türk oyuncular olarak kayıtlara geçti.

Bursasporlu Pinto, Kasımpaşalı Uche, Ordusporlu Stancu ve Beşiktaşlı Almeida ikişer, Gaziantepsporlu İbrecic, Gençlerbirliğu'nden Zec, Medical Park Antalyaspor'dan Aissati, Kayserispor'dan Bobo, Kardemir Karabükspor'dan Cernat, Sanica Boru Elazığspor'dan Faubert ile Bursasporlu N'Diaye ve Belluschi de birer kez beyaz noktadan atış kullandı.

En çok penaltıyı Fırat Aydınus ile Bülent Yıldırım verdi

Spor Toto Süper Lig'de sezonun ilk 12 haftasında en çok penaltı kararı veren hakemler Fırat Aydınus ile Bülent Yıldırım olarak ön plana çıktı.
Her iki hakem de görev yaptıkları maçlarda 4'er kez beyaz noktayı gösterdi. Ayrıca, Hüseyin Göçek 3, Suat Arslanboğa ise 2 kez penaltı kararı verdi.

Penaltılar

Spor Toto Süper Lig'de bu sezon geride kalan 12 haftada kullanılan penaltılar şöyle:

Maç Sonuç Futbolcu Takımı Penaltı
-------------------- ----- ----------- ----------- 
-------
Beşiktaş-Galatasaray 3-3 Selçuk İnan Galatasaray 
Gol
Orduspor-Eskişehirspor 2-0 Hasan Kabze Orduspor 
Kaleci kurtardı
Sanica Boru Elazığspor-Kasımpaşa 0-3 Uche Kasımpaşa 
Gol
Kayserispor-Akhisar Belediyespor 1-1 Sertan Vardar Akhisar Bld. 
Gol
Gaziantepspor-Trabzonspor 1-0 İbricic Gaziantepspor 
Gol
Bursaspor-Kardemir Karabükspor 4-1 Pinto Bursaspor 
Gol
Gaziantepspor-Beşiktaş 3-2 Cenk Tosun Gaziantepspor 
Gol
Sanica Boru Elazığspor-Bursaspor 1-1 Pinto Bursaspor 
Gol
Gençlerbirliği-Kayserispor 4-0 Zec 
Gençlerbirliği Gol
Orduspor-Sanica Boru Elazığspor 2-2 Stancu Orduspor 
Gol
Beşiktaş-Mersin Mersin İdmanyurdu 3-0 Almeida Beşiktaş 
Gol
Orduspor-Sivasspor 2-0 Stancu Orduspor 
Gol
Kasımpaşa-Medical Park Antalyaspor 1-1 Uche Kasımpaşa 
Gol
Aissati MP Antalyaspor Gol
Beşiktaş-Bursaspor 3-3 Almeida Beşiktaş 
Gol
Sanica Boru Elazığspor-Kayserispor 0-4 Bobo Kayserispor 
Gol
Kardemir Karabükspor-İBB Spor 3-1 Cernat K.Karabükspor 
Gol
İBB Spor-Sanica Boru Elazığspor 1-1 Faubert SB Elazığspor 
Kaleci kurtardı
Eskişehirspor-Fenerbahçe 1-1 Necati Ateş Eskişehirspor 
Gol
Gençlerbirliği-Sivasspor 1-1 Hurşut Meriç 
Gençlerbirliği Gol
Bursaspor-Mersin İdmanyurdu 3-0 N'Diaye Bursaspor 
Gol
Belluschi Bursaspor Gol

Lehte ve aleyhte penaltılar

Spor Toto Süper Lig'de bu sezon takımların lehine ve aleyhine verilen penaltıların dağılımı şöyle:

Takımlar Lehte Aleyhte
-------------------- ----- -------
Akhisar Belediyespor 1-1 -
Beşiktaş 2-2 2-2
Bursaspor 4-4 1-1
Eskişehirspor 1-1 1-0
Fenerbahçe - 1-1
Galatasaray 1-1 -
Gaziantepspor 2-2 -
Gençlerbirliği 2-2 -
İstanbul B.Şehir Belediyespor - 2-1
Kardemir Karabükspor 1-1 1-1
Kasımpaşa 2-2 1-1
Kayserispor 1-1 2-2
Medical Park Antalyaspor 1-1 1-1
Mersin İdmanyurdu - 3-3
Orduspor 3-2 -
Sanica Boru Elazığspor 1-0 4-4
Sivasspor - 2-2
Trabzonspor - 1-1
Not: İlk rakamlar verilen penaltıyı, ikinci rakamlar gol sayısını gösteriyor.