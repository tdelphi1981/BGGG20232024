İspanyolların çeyrek final yarışı
Avustralya Açık Tenis Turnuvası'nda tek erkeklerde çeyrek final maçında iki İspanyol tenisçi David Ferrer ve Nicolas Almagro karşılaştı.Rod Laver Arena'da 3 saat 44 dakika süren mücadelede 4 numaralı seri başı David Ferrer, vatandaşı 10 numaralı seri başı Nicolas Almagro'yu 3-2 yendi.

İlk iki sette Ferrer karşısında çok başarılı bir maç çıkartan Almagro, sert servislerle vatandaşını zor durumlarda bırakıp setleri 6-4'lük sonuçlarla 2-0 önde tamamladı. Üçüncü seti ve maçı almaya çok yaklaşan Almagro, Ferrer'in direnişi karşısında seti 7-5 kaybetti ve Ferrer maça ortak olduğunu gösterdi. Dördüncü set adeta iki İspanyol tenisçinin savaşına dönüştü. 1 saat 6 dakika süren seti tie-break sonunda Ferrer almayı başararak durumu eşitledi 2-2.

Yarı finale çıkacak tenisçiyi belirleyecek son sette ilk setlere oranla daha az bir mücadele vardı ve 2-0 geriden gelip maça ortak olarak moral bulan Ferrer, vatandaşı karşısında seti 6-2 alarak yarı finale yükseldi.

David Ferrer, yarı finalde tek erkeklerde bir numaralı seri başı Novak Djokovic ve 5 numaralı seri başı Çek tenisçi Tomas Berdych maçının galibi ile karşılaşacak.