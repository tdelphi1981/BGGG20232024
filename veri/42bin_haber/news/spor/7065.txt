Beşiktaş seriyi Samsun'da da sürdürdü
Türkiye Kadınlar Basketbol Ligi'nde (TKBL) Beşiktaş, deplasmanda Samsun Basketbol'u 73-72 yenerek üst üste 3. kez kazandı.
Türkiye Kadınlar Basketbol Liginin ilk yarısını galibiyet alamadan kapatan Beşiktaş, 16. hafta mücadelesinde Samsun Basketbolu 72-73 mağlup ederek üst üste üçüncü galibiyetini aldı.  
Beşiktaşta 24 sayı, 12 ribaundla mücadele eden Milka Bjelica karşılaşmanın en skorer oyuncusu olurken Arminte Price 14 sayı, 5 asist; Özge Kavurmacıoğlu 12 sayı ve Milica Jovanovic de 10 sayı, 5 ribaund, 4 asistle maçı tamamladı. Samsun Basketbolda ise Chantel Black 21 sayı, 13 ribaund; Anna Vajda 19 sayı, 11 ribaund ve Megan Frazee 18 sayı, 10 ribaund, 6 asist istatistikleri yakaladı. 
Karşılaşmanın ilk çeyreğinde ev sahibi Samsun Basketbolun üstünlüğü vardı. Hücumdaki etkinliğini savunmaya da yansıtan Samsun temsilcisi, ilk periyotu 25-17 önde tamamladı. İkinci çeyrekte de Samsun Basketbolun üstünlüğü sürerken soyunma odasına 40-33lük skorla gidildi. İkinci yarıda Beşiktaş toparlandı ve rakibini yakalayarak son çeyreğe 3 sayı geride girdi (54-51). Final periyotundaki müthiş mücadelenin galibi konuk takım olurken, Siyah  Beyazlılar karşılaşmadan 72-73 galip ayrılarak üst üste üçüncü galibiyetini aldı.

Samsun Basketbol: 72 - Beşiktaş: 73

Salon: Yaşar Doğu
Hakemler: Alper Altuğ Köseler, Can Atsüren, İbrahim Altintaş
Samsun Basketbol: Selvin 1, Rana 7, Chantel 21, Anna 19, Nesibe 6, Frazee 
18
Beşiktaş: Emel 4, Gülşah 8, Özge 12, Herrington 14, Jovanovic 10, Bjelika 24, Hayes 1
1. periyot: 25-17
Devre: 40-33
3. periyot: 54-51