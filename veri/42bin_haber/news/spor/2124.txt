David Beckham CNN TÜRK'e konuştu
David Beckham, Los Angeles Galaxy ile son maçına çıkıyor. Peki Beckham bundan sonra ne yapacak?Barbaros Tapan / CNN TÜRK / Los Angeles   
David Beckham'ın "Los Angeles Galaxy"de geçirdiği 6 yıl MLS 2012 Kupa finaliyle sona eriyor.

2007 yılında transfer olduğu Galaxy'de 98 lig maçına çıkan Beckham 18 gol atarken 40 da asist yaptı.

Los Angeles Lakers maçını izlemeye giden David Beckham, burada CNN TÜRK Los Angeles temsilcisi Barbaros Tapan'ın sorularını yanıtladı.

Beckham, "Los Angeles Galaxy ile 6 yıl boyunca mükemmel bir zaman geçirdim. Amerika'da futbolun gelişimi için güzel işler yaptığıma inanıyorum. Bundan sonra 1 sene daha başka bir ligde futbol oynamayı ve o tecrübeyi yaşadıktan sonra futbolu bırakmayı düşünüyorum. Değişik liglerden teklifler var, bunlardan bana ve aileme uygun olanı seçip değerlendireceğim" diyerek başlıyor sözlerine.

Takım satın alacak mı?

"MLS´de futbol takımı alacağı" yönündeki iddialara da yanıt veriyor Beckham: 
"Bunu düşünüyorum, yeni olarak MLS ligine çıkacak olan 6 tane takım var, ama kesin bir şey söylemek şimdilik doğru olmaz, bunu yakın bir zaman içerisinde açıklarım, benim içinde yeni bir heyacan olabilir."

Beckham'ın sırrı  
Peki Beckham nasıl oluyor da 37 yasında hala futbol dünyasının en büyük fenomeni olmayı başarabiliyor? 
"Bunu öncelikle aileme ve disiplinli yaşamaya borçluyum" diyor Beckham ve ekliyor: "Bizim yaptığımız işte motivasyon, manevi destek, huzurlu ortam çok önemli bir yer teşkil ediyor, bu konuda eşim Victoria ve çocuklarıma bu konuda ne kadar teşekkür etsem azdır, ayrıca futbolculuk dönemim içerisinde kendimi geliştirmek icin her zaman çok çalıştım, antrenman sonrası ekstra olarak gelişimim icin hep artı işler yaptım, tabii ki bu arada bana futbola ilk başladığım günden itibaren emeği geçen bütün hocalarımın da büyük katkısı var, futbol dünyasına eğer güzel anılar bırakabildiysem ne mutlu bana."

Beckham Amerika'da yaşamaya devam edip etmeyeceği yönündeki soruyu ise, "Amerika´yı ç ok seviyoruz, özellikle Los Angeles harika bir şehir, çocuklarımız da buraya cok alıştılar, okulları burada, herhalde burada uzun yıllar kalacağız" diye cevapladı.

Alpay'la aralarında ne geçti?  
Beckham'ın ´2004 Yılında ´Turkiye ile İngiltere arasında oynanan grup macında Alpay Özalan ile yaşadığı diyaloğa geldi söz: 
"O maç kariyerimde benim için özel bir anısı olan maçtı. Penaltı olmuştu, topun arkasına vuruş icin geçtiğimde içimde sanki garip bir durum olacakmış gibi bir his oldu. Vuruşu yaptığım sırada ayağım çimlere takılıp kaydı ve kariyerim boyunca attığım en kötü penaltı vuruşu gercekleşti. İşte tam o anlar yaşanırken ´Alpay´ hızla bana doğru yaklaşıp yüksek sesle bir şeyler söyledi, ilk başlarda yaşadığım o şok yüzünden neler dediğini anlamadım, zaten maç içerisinde sık sık atışmalarımız da olmuştu, ama bunların hepsi futbol dünyasında olan şeyler, ama inanıyorum ki hem benim hem de ´Alpay´ için bu bir anı olarak kalacak."