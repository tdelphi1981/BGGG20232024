15 km'de birinciler yine Etiyopya'dan!
15 Kilometre Koşu'da erkeklerde Etiyopyalı Biruk Demiye, kadınlarda ise yine Etiyopyalı Seboka Seyfu birinci oldu. Kadınlarda ise milli sporcular Elvan Abeylegesse ikinci, Türkan Özata ise üçüncülüğü elde etti 
 34. Vodafone İstanbul Avrasya Maratonu organizasyonu içinde yer alan 15 Kilometre Koşu’da erkekler ve kadınlarda ilk sırayı  Etiyopyalı sporcular elde etti. 
 >> 1 MİLYON DOLARLIK YARIŞ
 
 Boğaziçi Köprüsü’nden start alıp Sultanahmet Meydanı’nda sona eren yarışta, erkeklerde Etiyopyalı Biruk Demiye 43 dakika 57 saniyelik  derecesiyle birinci oldu. Aynı ülkeden Birhan Nebebew Tesfaye 43.59’luk derecesiyle ikinci, Kenya’dan Vectar Kirui ise 44.37’lik  zamanıyla üçüncü sırayı aldı. Erkeklerde Türkiye adına yarışan Mert Girmalegesse ise 45.24’lük zamanıyla 4. sırada kendisine yer buldu. 
 Kadınlar ilk 3’te iki milli sporcu
 15 Kilometre Koşu’yu kadınlarda Etiyopya’dan Seboka Seyfu, 48 dakika 38 saniyelik derecesiyle kazanırken, ikinci ve üçüncü sıraları Türk sporcular elde etti. Seyfu’nun ardından Elvan Abeylegesse 49.29’luk zamanıyla ikinci, Türkan Özata ise 51.22’lik derecesiyle üçüncü oldu. 
 ERKEKLER
 1-Biruk Demiye / Etiyopya / 43.57
 2-Birhan Nebebew Tesfaye / Etiyopya / 43.59
 3-Viktur Kirui / Kenya / 44.36
 4-Mert Girmalegesse / Türkiye / 45.24
 5-Tolosa Gedefa / Etiyopya / 45.42
 6-Khalid Azzaloulidine / Fas / 46.44
 7-Muzaffer Bayram / Türkiye  / 47.08
 8-Kazumitsu Imaki / Japonya  / 48.52
 9-Hakan Tazegül / Türkiye / 49.33
 10-Samet Türker / Türkiye / 50.08 
 KADINLAR
 1-Seboka Seyfu / Etiyopya / 48.38
 2-Elvan Abeylegesse / Türkiye / 49.29
 3-Türkan Özata / Türkiye / 51.22
 4-Feyne Gutedo / Etiyopya / 51.26
 5-Esma Aydemir / Türkiye / 51.52
 6-Layes Abdullayeva / Azerbaycan / 52.05
 7-Sosena Gezaw / Etiyopya / 52.09
 8-Burcu Büyükbezgin / Türkiye / 55.24
 9-Şeyma Yıldız / Türkiye / 56.20
 10-Süheyla Adıyaman / Türkiye / 1.00.45