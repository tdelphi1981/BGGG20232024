3 atletimiz Göteborg'a veda etti
Avrupa Salon Atletizm Şampiyonası'nda ülkemizi 3 bin metre finalinde temsil eden Halil Akkaş ve Polat Kemboi Arıkan madalya alamazken, 400 metrede yarı final koşan Yavuz Can de finale kalamadı.Avrupa Salon Atletizm Şampiyonası'nda ülkemizi 3 bin metre finalinde temsil eden Halil Akkaş ve Polat Kemboi Arıkan madalya alamazken, 400 metrede yarı final koşan Yavuz Can de finale kalamadı. 
Scandinavium Arena'da akşam seansında üç atletimiz piste çıktı. Elemelerde başarılı sonuçlara imza atan milli atletler, aynı başarıyı finallerde sergileyemedi. 

400 metre yarı finalinde ilk seride piste çıkan Yavuz Can, varış çizgisine 47.26'da gelerek serisini 5. olarak tamamladı. Milli atlet bu sezonki en iyi derecesini koşmasına karşın, genel sıralamada 9. sırayı alarak yarı finalde şampiyonaya veda etti. 

3 bin metre finalinde yer alan iki atletimizden Halil Akkaş, yarışın son bölümlerindeki atağı ile 7:54.89 koştu ve bu sezonki en iyi derecesine imza atarak 6. oldu. Polat Kemboi Arıkan ise 2 bin metreyi 5:19.52 ile ilk sırada geçmesine rağmen son bin metrede temposu düşünce, varış çizgisine 8:00.72'de geldi ve 8. oldu.