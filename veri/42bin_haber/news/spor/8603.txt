Hido'ya bir şok daha!
Doping kullandığı gerekçesiyle 20 maç ceza alan Hidayet Türkoğlunun fazla şans bulamadığı kulübüyle takas edilmesi konusunda anlaştığı ve yeni takımına gitmeyi beklerken bu olayla karşılaştığı öğrenildi.
2000-2001 sezonunda adım attığı NBAde çok önemli başarılar yakalayan ve aralıksız olarak 13 sezon dünyanın en çok takip edilen liginde forma giyen Hidayet Türkoğlunun doping testinin pozitif çıkması ve NBA yönetimi tarafından 20 maçla cezalandırılması, basketbol camiasını şok ederken, milli basketbolcunun planlarını da sekteye uğrattı.

Takımın yeni antrenörü Jacque Vaughn ile yıldızı barışmayan ve sezon başında elini kırdıktan sonra kaybettiği formasını bir daha geri alamayan Hidayet Türkoğlu, birçok maçta antrenör tercihi nedeniyle şans bulamayınca, kısa bir süre önce kulübüyle takası için görüşmüştü. Yeni antrenörüne Eğer Orlandoya faydalı olamayacaksam, takasımı gerçekleştirin ve her iki taraf için de daha iyi bir ortam yaratalım teklifinde bulunan Hidayetin bu isteği kabul edilmiş, görüşmeler başlamıştı. Bu, yıldız basketbolcunun geleceği için de çok önemli bir adım olacak, daha çok oynayabileceği bir takımda forma giyme şansı yakalayacaktı. Ancak yaşanan gelişmenin ardından NBA tarihinin en ağır doping cezasını alan Hidayet, sezonun ancak sonuna yetişebilecek. Son 11 maçında forma giyebilecek milli basketbolcunun takası da gerçekleşmeyecek. Bu durumda milli takımın da önemli kozlarından bir tanesi olan Hidayet, sakatlığı ile şanssız başlayan sezonu, neredeyse hiç oynayamadan bitirecek.

İlacı kim verdi?
Omzundaki ağrılar için aldığı ilacı Türkiyede bulunduğu dönemde kullandığını söyleyen Hidayet, ilacı kimin verdiğini açıklamadı. Hem yabancı, hem de yerli kondisyonerler ile çalışan Hido için milli takım yetkilileri de araştırma yapıyor.