Gol yağmurunda gülen yok
Ptt 1. Lig'de 21 hafta maçında Torku Konyaspor kendi sahasında Adana Demirspor ile 3-3 berabere kaldı.
Konya'daki gol düellosunda ev sahibinin gollerini 19., 67., ve 78. dakikalarda Sjoerd Ars attı. Adana Demirspor'un golleri ise 65. dakikada Erçağ, 86. dakikada Luiz Eduardo ve 90. dakikada Nurullah Kaya kaydetti.  
Ev sahibi ekip 1-0 öndeyken 63. dakikada Murat Akın'ın gördüğü kırmızı kart ile 10 kişi kaldı. Buna rağmen 78. dakikaya 3-1 önde giren Konyaspor bu üstünlüğünü koruyamadı ve 1 puana razı oldu.  
Bu sonucun ardından Adana Demirspor 26 puana, Torku Konyaspor ise 34 puana yükseldi. Torku Konyaspor haftaya Tavşanlı Linyitspor deplasmanına giderken Adana Demirspor ise Kayseri Erciyesspor'u ağırlayacak.

Günün diğer maçlarında alınan sonuçlar şöyle;  
Boluspor 2-1 Samsunspor
Kartalspor 1-1 Şanlıurfaspor

BOLUSPOR SERİYE BAĞLADI 
ŞANLIURFA SON NEFESTE