Volkicarlar uluslararası pist hazırlığında
Türkiyeyi uluslararası alanda temsil eden pilot Volkan Işık, tasarladığı yarış otomobili Volkicarlar için uluslararası bir organizasyonu hazırlanıyor.Işık, Pınarbaşı Ülkü Yarış Pisti'nde, Volkicar ve V1 Challenge Yarışlarının doğuş öyküsü ile hedeflerini anlattı. Otomobil sporlarının içinde 23 yıldır bulunan biri olarak, bu sporun içinden çıkacak projelerde yer almayı çok arzu ettiğini ifade eden Işık, yarışlarda kazandığı deneyimleri yıllar içinde bazı uygulamalara dönüştürdüğünü söyledi.

Işık, otomobil sporlarından türetilebilecek projelerin, kendisini her zaman heyecanlandırdığını, Volkicarı geliştirirken de çıkış noktasının bu heyecan ve Türk malı yarış otomobil yapmak olduğunu kaydetti.

Güçlü ve ulaşılabilir yarış otomobili"

Volkicarı üretmedeki temel amacının, daha fazla kişinin otomobil sporlarına katılması olduğunu belirten Işık, aracını şu sözlerle tanıttı: 

Ekonomikliği ön plandadır, herkesin ulaşabileceği bir araç olarak planlanmıştır. Otomobil sporu ile birlikte, otomobil kültürünün gelişmesi amacına hizmet etmektedir. Otomobil küçük ve sempatik. Ama aldanmayın, çok da güçlüdür. Son sürati düşük, 150 kilometredir ama 100 kilometreye 5 saniye gibi sürede ulaşır. Bir çok performans aracına kafa tutabilecek kadar da kabiliyetlidir.

Işık, otomobil sporunun son yıllarda bilinirlik anlamında çok ilerlediğini, takip edilen bir spor haline geldiğini ifade eden Işık, Dünya Ralli Şampiyonası'nın ve sona ermiş olsa da Formula 1'in Türkiye'ye gelmesinin, ülkede otomobil sporlarına ilgiyi artırdığını söyledi. Bu sporun yapılabilir olduğunu da göstermek gerektiğini ve bu anlamda Volkicarın önemli rol oynadığını dile getiren Işık, Biz projeyi geliştirirken insanların küçük alanlarda, çok da masraf yapmadan organizasyon yapabilecekleri bir formül düşündük. Hem organizasyon anlamında yapmak kolay hem de sporcuların ulaşması kolay dedi.

Volkicar Türkmenistan'da da yarışacak

Volkan Işık, Volkicar ile bu araçlarla yarışılan V1 adını verdikleri bir şampiyona da tasarladıklarını ve bunu başarıyla gerçekleştirdiklerini belirtti.
Bundan sonra ki en büyük hayalinin, Türkiye'den doğan bir otomobille uluslararası yarış düzenlemek olduğunu, bunu da gerçekleştirmek üzere olduğunu kaydeden Işık, Türkmenistan Spor Bakanlığı'ndan, sadece Volkicar araçların piste çıkacağı uluslararası bir yarış önerisi aldım dedi.

El imalatıyla 3 günde 1 otomobil üretiliyor

Işık, Volkicarların, İstanbul'da bir atölyede 4 usta tarafından tamamen elle imal edildiğini söyledi. Bir Volkicar imalatının 3 günde tamamlandığını belirten Işık, bugüne kadar 35'i yurt dışı için olmak üzere 85 Volkicar ürettiklerini, son olarak Türkmenistan'dan gelen teklif doğrultusunda 15 araç için sipariş aldıklarını kaydetti.