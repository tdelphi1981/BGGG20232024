Veli: Türkiye'de yabancı gibi hissediyorum
Beşiktaş'ın Avusturya kökenli oyuncusu Veli Kavlak, Türkiye'de ve Beşiktaş'ta şu ana kadar futbol oynadığı zamanları değerlendirdi.
Beşiktaş'ın başarılı orta saha oyuncusu Veli Kavlak, Türkiye'de yabancı gibi hissettiğini ve taraftarların büyük baskı yarattığını söyledi.

Kurier.at'ye konuşan 24 yaşındaki oyuncu, kendisini Türkiye'de yabancı gibi hissettiğini söyledi. 'Avusturyalı' olarak çağrıldığını söyleyen başarılı oyuncu, "Türkiye'deki ilk günlerimde çok zorlandım. Başkalarının yardımı olmadan banka işlemlerimi bile yapamadım. Ancak zamanla alıştım." dedi.

Türkiye'de taraftarın büyük baskı yarattığını söyleyen orta saha, "İlk ayımda Tel Aviv'i 5-1 yendik, UEFA Avrupa Ligi şampiyonluğu hakkında konuştum ve taraftarlar endişe içine girdiler." diye konuştu. Hayalinin Beşiktaş'la Şampiyonlar Ligi'nde oynamak olup Avusturya Milli Takımı'yla da Dünya ve Avrupa Kupasında forma giymek olduğunu söyledi.

Siyah-beyazlı takımda maddi durumların iyi olmadığını belirten başarılı gurbetçi, "Maaşlarımızın 2-3 ay geciktiği oldu, ama hepsi bu. Evet, kulüp maddi sıkıntı içerisinde. ifadelerini kullandı.

Veli Kavlak, Beşiktaş ile bu sezon toplamda 19 maça çıktı.