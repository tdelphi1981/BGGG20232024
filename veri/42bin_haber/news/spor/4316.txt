Sercan: "Fenerbahçe'den korkmuyoruz"
Ziraat Türkiye Kupası'nda yarın sahasında Fenerbahçe ile karşılaşacak olan 1461 Trabzon'un futbolcuları, güçlü rakiplerinden çekinmediklerini, galibiyet için sahaya çıkacaklarını söylediler.
1461 Trabzon'un golcü oyuncusu Sercan Kaya, yaptığı açıklamada, devre arasında Antalya'da iyi bir kamp dönemi geçirdiklerini ve kendilerini kampta biraz daha geliştirdiklerini belirtti.

Fenerbahçe maçında öncelikli hedeflerinin kazanmak olduğunu kaydeden Sercan, Kağıt üzerinde tabi ki Fenerbahçe favori ama Galatasaray da favoriydi. Fakat sahada işlerin böyle olmadığını göstermiştik. Biz de kupan peşindeyiz. Hedefimiz 3 puan. Grupta ilk maçımızda Bursaspor'a kaybetmiştik. Fenerbahçe maçında alacağımız 3 puan grupta ilerlemek adına çok iyi olacak. Sonuçta kazanamıyorsan da kaybetmeyeceksin çünkü Türkiye'nin büyük takımlarından biriyle oynayacağız. Ama öncelikli hedefimiz kazanmak dedi.

Galatasaray'da Hamit Altıntop'un değerinin 1461 Trabzon takımına bedel olduğunu ifade eden Sercan, Fakat onları Arena'da yenerek eledik. Fenerbahçe'yi de yenebileceğimize inanıyorum. Takımda böyle hava gördüm. Bursaspor maçında kötü oynadığımız dakikalarda goller yedik, oyun olarak aşağı kalır yanımızda yoktu. Fenerbahçe maçında korkmadan çıkıp, savaşımızı yapıp, 3 puan alacağımıza inanıyorum diye konuştu.

Galatasaray'a gol attığını anımsatan Sercan, Yakın çevremden kiminle konuşursam bu maçta gol atacağımı söylüyorlar. İçlerine doğmuş demek ki. İnşallah öyle olur dedi.

1461 Trabzon'un Trabzonspor camiası içinde olduğunu kaydeden Sercan, şunları söyledi:

Trabzonspor ve Fenerbahçe arasındaki olaylardan biz de ister istemez etkileniyoruz. Bu durum bizim için ekstra motivasyon olacak. Gerginlik değil de bizi üst seviyeye taşıyacak. Taraftarımızın, halkımızın istediği mücadeleyi sahaya yansıtacağız. Bir güven yakaladık. Fenerbahçe maçını kazanırsak bize bakış açısı daha olumlu olur. Abdullah Karmil arkadaşımız Trabzonspor'a geçti. Ona başarılar diliyoruz. Fenerbahçe maçını 3 puanla kapatırsak geleceğimiz açısından iyi olur. Korkumuz, çekincemiz yok. Biz mücadele yapıp yukarıdan bir şeyler bekliyoruz.

Emrullah: Kazanmak için çıkacağız

Galatasaray ile yapılan kupa maçında gol atan bir başka oyuncu Emrullah Kokoç ise, Biz her zaman söylüyoruz, kupada gidebileceğimiz yere kadar gideceğiz. Fenerbahçe de rakiplerimizden biri. Şehir olarak Fenerbahçe maçına ayrı bir bakış açısı olabilir. Bizim için bir değişiklik yok, diğer maçlarda nasıl oynadıysak benzer bir oyun ortaya koyacağız. Bu takımın neler yapabileceğini herkes gördü. Taraftar, camia bize güveniyor. Bu güveni boşa çıkarmayacağız dedi.
Herkesin Fenerbahçe'yi favori gördüğünü söyleyen Emrullah, Ama kimse unutmasın futbol sahada kazanılıyor. Kendi futbolumuzu sahaya yansıtıp ondan sonra bakacağız. Tabi ki kazanmak için sahaya çıkacağız diye konuştu.

Mehmet Kuruoğlu da tamamen Fenerbahçe maçına odaklandıklarını kaydederek, Taraftarımız önünde iyi futbol oynayarak 3 puan almak istiyoruz. Fenerbahçe'nin gücünü biliyoruz. Biz de kendi oyunumuzu sahaya yansıtır iyi mücadele edersek iyi bir sonuçla ayrılırız. Savaşan kimliğimiz var. Onu sahaya yansıtıp galip gelmek istiyoruz. Taraftarlarımız da bizi desteklesin. Dostça bir maç olmasını istiyoruz ifadelerini kulandı.

Gökhan Alsan da Daha önce Galatasaray karşısında aldığımız galibiyet bizi yüreklendiriyor. O galibiyetin rastlantı olmadığını göstermek istiyoruz. Fenerbahçe maçından puan ya da puanlarla ayrılacağımızı düşünüyorum dedi.