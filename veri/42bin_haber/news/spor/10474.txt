Pistlerin rüzgar kızı
Dört kez atletizmi bırakan, doğum yapan ölümcül hastalığa yakalanan Aksel Gürdal, pistlerdeki macerasına devam ediyor.
O, atletizmi bıraktı ama spor onu bırakmadı. Doktorların Mucize yaşıyorsun, bırak koşmayı, tempolu yürümen bile yasak  dedikleri Rüzgar kız Aksel Gürcanın tıpla dalga geçercesine bir yaşam ve spor öyküsü var... Dört kez atletizmi bıraktı. Çocuk doğurdu, hastanede ölümcül virüs kaptı, 7 yıl spordan uzak kaldı. Küllerinden doğdu 40 yaşında yeniden pistlere döndü. Milli takıma girdi, Avrupa Şampiyonası barajını geçti. 
ŞANTİYEDEN YARI FİNALE 
BALKAN üçüncüsü oldu. Aksel, 2003te Antrenörsüzlükten tek başıma antrenman yapmaktan adalem değil, beynim yoruldu diyerek atletizmi bıraktı. ENKAnın efsane başkanı Şarık Tara, onu Moskovaya şirketinin şantiyesine gönderdi. Rusyada hem atletizme döndü, hem de şantiyede personel şefi olarak çalıştı. Dünya Şampiyonasında da yarı final koştu.  
 
DOĞUM KİLOLARIM İLE KÜRSÜYE ÇIKTIM 
ÇOCUĞUNUN doğumu sırasında kaptığı ölümcül virüs için doktorlar 100 hastadan birinde yaşanır dedi ve ekledi: Spora dönemezsin ölürsün. Eşi Atakan Demirtaşa Yarışacağım dediğinde karşı çıktı.Aksel, vazgeçmedi: Doğumdan kalan kilolarımla 5. oldum. 1.5 ay sonra çalışıp Türkiye Şampiyonasına üçüncü oldum. 
Param yoktu kampa gidemedim 
ÜNLÜ atletlerin antrenörü Ukraynalı Zanna Pintusevican Aksele Sana 100 metreyi 11 saniye net, 60 metreyi ise 7 saniyede koştururum senden antrenör parası talep etmiyorum teklifiyle gelmiş. Ve sadece tek şart koymuş: Çağırdığım zaman kamplarıma geleceksin, kazandırdığım yarışlardan da yüzde verirsin. Ama Aksel parası olmadığı için kamplara gidememiş.  
Gençlerin geçmesinden utandım 
GENÇLERİN kendisini geçmesinden utandığını dile getiren Aksel Gürcan doping konusunda ise Doping, ilkokula indi. Çok üzülüyorum. Bugün 40 yaşında koşuyorsam, milli takıma girebiliyorsam bunu eskiden kendimi çok yıpratmamaya borçluyum.