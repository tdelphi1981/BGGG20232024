Kırklarelispor iki oyuncuyla vedalaştı
Spor Toto 2. Lig ekiplerinden Kırklarelispor, Selim Akbulut ve kaleci Barış Başkan'la yollarını ayırdı.Kırklarelispor Teknik Direktörü Bilgin Erdem yaptığı açıklamada, teknik heyetin raporu doğrultusunda futbolcu Selim Akbulut ve kaleci Barış Başkan'ın takımla ilişkilerinin kesildiğini söyledi. Sezon arasında takımdaki dengeleri bozmadan birkaç transfer yapacaklarını ifade eden Erdem, takımdan ayrılan futbolcularına, takıma verdiği desteklerden dolayı teşekkür etti. Erdem, transferlerin ardından ikinci devreye hızlı ve başarılı bir şekilde girmek istediklerini kaydetti.