Portekiz devi istedi, Kafkas izin vermedi
Trabzonspor'da fazla forma şansı bulamayan Paulo Henrique'yi Sporting Lizbon istedi, ancak yeni teknik direktör Tolunay Kafkas bu transfere izin vermedi.
Geçen sezon başında büyük umutlarla Belçika'nın Westerlo takımından transfer edilen, ancak performansıyla hayal kırıklığı yaratan Paulo Henrique'ye talip çıktı. Bordo-mavili formayla, 58 resmi maçta sadece 6 gol atabilen Brezilyalı futbolcuyu, Portekiz'in Sporting Lizbon takımı istedi. Ligde en son ilk yarıdaki G.Saray maçında yarım devre oynayan 23 yaşındaki futbolcuyu yönetim göndermek için yeni teknik direktör Tolunay Kafkas'a sordu.

Kimseyi göndermeyin
Kafkas'ın bordo-mavili yöneticilere, "Yeni bir yola girdik. Takımdaki herkesi görmek istiyorum. Her futbolcuya ihtiyacım var. Kalmasını istiyorum. Göndermeyin" dedi. Dün gece NTV Spor'a bağlanan Trabzonspor Asbaşkanı Nevzat Şakar "Evet, Lizbon istedi. Ancak hocamız Tolunay Kafkas izin vermediği için göndermedik" açıklamasını yaptı.