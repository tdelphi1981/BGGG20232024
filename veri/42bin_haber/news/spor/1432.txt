Şike dosyası yarın Yargıtay'a gönderilecek
Şike davasında mahkemenin, dizi pusulasını tamamlamasının ardından yarın ya da pazartesi günü dosyayı Yargıtay'a göndermesi bekleniyor.
 Futbolda şike davasına bakan İstanbul 16. Ağır Ceza Mahkemesi, işlemleri tamamlamak üzere. Mahkeme gerekçeli kararı tüm taraflara tebliğ etmiş, avukatlar da itirazlarını dosyaya sunmuştu. Mahkeme, iddianame, dava tutanakları ve itirazları içeren 100 klasör dosya hazırladı. Bu dosyaların dizi pusulasını hazırlayan mahkemenin, işlemlerin bitmesi halinde dosyayı yarın ya da pazartesi günü Yargıtay'a göndereceği belirtildi.
 (CİHAN)
  