İşte Fener'in 'KİM'liği
Sarı Melekler Dünya Şampiyonası'na zaferle başlayıp kupa için iddiasını ortaya koydu
 2010 yılının şampiyonu F.Bahçe, lisansı FIVB tarafından iptal edilen Kim'den yoksun çıktığı maçta, Porto Riko'dan Catano'ya set vermedi
 Sarı Melekler, Katar'da düzenlenen FIVB 2012 Dünya Kulüpler Şampiyonası'na zaferle başladı. F.Bahçe B grubundaki ilk maçında Porto Riko'dan Catano ile karşılaştı. Sarı-Lacivertliler maçtan 3-0 galip ayrıldı. 
 İLK setten itibaren üstünlüğünü kabul ettiren F.Bahçe, bu seti 25-17 kazandı. İkinci sette de Steinbrecher ve Seda Tokatlıoğlu ile sayılar buldu ve 25-17 ile skoru 2-0'a getirmeyi başardı. 
 FİNAL setine 8-1'lik üstünlükle giren Sarı-Lacivertliler, teknik molaya 16-5 önde gitti. Sonrasında farkı koruyarak, 25-13'le maçtan 3-0 galip ayrıldı.
 RAKİP KENYA PRİSONS
 F.BAHÇE, şampiyonadaki ikinci maçında yarın saat 17.00'de Kenya Prisons takımı ile karşılaşacak. Gruplarında ilk iki sırayı alan takımların çapraz eşleşmeyle karşılaşacağı yarı final mücadeleleri 18 Ekim'de, üçüncülük ve final karşılaşması ise 19 Ekim'de oynanacak.