Denizli Belediyespor seriyi sürdürmek istiyor
Denizli Belediyespor Başkanı Rüşan Uzunoğlu, ligde bu hafta deplasmanda karşılaşacakları İnegölspor karşısında, 4 haftalık yenilmezlik serisini sürdürmek istediklerini söyledi.Rüşan Uzunoğlu, gazetecilere yaptığı açıklamada, son 4 haftada iyi futbol sergilediklerini ve şansızlıklar neticesinde galibiyete ulaşamadıklarını ancak puanla dönmeyi başardıklarını ifade etti.

Deplasmanlarda iyi oynadıklarını dile getiren Uzunoğlu, Şanssızlık nedeniyle iyi futbolumuzun karşılığını alamadık. Teknik heyet ve futbolcularımız hafta boyunca İnegölspor maçının hazırlıklarını iyi yaptı. Her takım gibi kazanmak için sahaya çıkacağız. Biz 4 haftalık yenilmezlik serimizi sürdürmek istiyoruz diye konuştu.
İnegölspor maçının hazırlıklarını Kınıklı altyapı tesislerinde yaptığı antrenmanla sürdüren Denizli Belediyespor'da, sakatlıkları süren Bersis, Gökhan, Salim, Hüseyin ve Sercan antrenmanda yer almadı.