İnterpol şike için geliyor
Uluslararası Polis Teşkilatı, FIFA ve TFF ile ortaklaşa şike çalıştayı yapacak.
FIFAnın, Interpolle sporda şike ve bahis olaylarının önüne geçmek için düzenlediği çalıştayın son ayağı Türkiyede gerçekleşecek. Söz konusu çalıştaya Fenerbahçe Başkanı Aziz Yıldırım ve Trabzonspor Başkanı Sadri Şener dahil çok sayıda isim davetli. 
GEÇTİĞİMİZ temmuz ayında yapılan anlaşma sonucu, FIFA ve Interpolün sporda şike ve bahis olaylarını engellemek amacıyla düzenlediği şike çalıştayında son ayak İstanbulda yapılacak. Uluslararası Polis Teşkilatı Interpol ve FIFA yetkililerinin de aralarında bulunduğu çok sayıda isim, 6-7 Şubat tarihlerinde İstanbul WOW Oteldeki zirvede bir araya gelecek.
Şimdiden federasyonun, söz konusu toplantıya katılımcı olarak kulüp başkanları, Adalet Bakanlığı yetkilileri, Emniyet Genel Müdürlüğü personeli ve MHK temsilcilerini de kapsayan geniş bir katılımcı listesi hazırladığı öğrenildi. 
İLKİ FİNLANDİYADA YAPILMIŞTI 
FUTBOL sahalarındaki şike, şiddet ve yasa dışı bahsin önüne geçmek için tüm dünyada etkin önlemler alınması için çalışan FIFA yakın tarihte Interpol (Uluslararası Polis Teşkilatı) ile bir anlaşma yaptı. Anlaşma kapsamında Interpole yaklaşık 20 milyon Euroluk kaynak aktaran FIFA, şike, yasa dışı bahis ve şiddetin futbol sahalarından uzaklaştırılması için talepte bulundu.
Geçtiğimiz yıl ilk çalıştayını Interpol aracılığıyla Finlandiyada yapan FIFA, bu çalıştayda uygulamalı şike, yasadışı bahis ve şiddeti anlatmış, önlemler konusunda federasyon, kulüp başkanları, futbolcular, hakemler, yargı ve emniyeti bilgilendirilmişti. 
FEDERASYONUN BİR İSTEĞİ VAR 
ÖTE yandan ortaya atılan bir iddia da dikkat çekti. TFFnin çalıştayda 3 Temmuzda Türk futbolunu derinden sarsan şike soruşturmasının gündeme gelmemesi için Interpol ile görüştüğü belirtildi. Interpol Türkiyedeki şike iddialarını konuşun ısrarlarına rağmen, TFF böyle bir çalıştay Türk futboluna zarar verir düşüncesi ile 3 Temmuz sürecinin toplantıda konuşulmamasını istedi. 
Gerekçe olarak da yargının henüz karar vermemiş olması gösterildi. Ayrıca davetlilerden Fenerbahçe Kulübü Başkanı Aziz Yıldırım ile Trabzonspor Külübü Başkanı Sadri Şener arasında gerilim ihtimali de göz önünde bulunduruldu. 
Platiniye göre tek düşman şike 
UEFA Başkanı Michel Platini dünya futbolunun en büyük sorununun, şike ve teşvik primi olduğunu dile getirdi. 
AVRUPA Futbol Federasyonları Birliği (UEFA) Başkanı Michel Platini, futboldaki en büyük tehlikenin şike olduğunu açıkladı. Geçmişte 3 kez dünyanın en iyi futbolcusu seçilen UEFA Başkanı, Fransız RTL radyosuna verdiği demeçte; Eğer yarın birgün, skorunu bildiğimiz halde bir maçı izliyorsak, o zaman futbol ölmüştür. Bana göre futbol için en tehlikeli sorun şike ifadelerini kullandı.
Boatenge övgüler...
PLATİNİ; Boatengin ırkçı saldırılar sonrası sahayı terketmesini de övgüyle karşılarken, Hareket hoşuma gitti. Irkçılık sadece sporda değil, günlük yaşamda toplumu etkileyen bir durum dedi. Boateng, 3 Ocakta Milan-Pro Patria hazırlık maçında ırkçı tezahüratlar nedeniyke sahayı terketmişti. 
 