"Zamana ihtiyaç var"
Beşiktaş Antrenörü Erman Kunter, 83-74 kaybettikleri Fenerbahçe Ülker maçı sonrasında açıklamalarda bulundu.Maçtan sonra düzenlenen basın toplantısında konuşan Kunter, THY Avrupa Ligi'nde CSKA Moskova'ya farklı kaybettikleri maçın ardından, bu maçın kolay olmadığını ve kendilerine sert geldiğini belirtti.

Kunter, oyun disiplinini korudukları sürece maçın içinde kaldıklarını vurgulayarak, İlk devre iyiydik, ama üçüncü çeyrek oyun disiplinimizi kaybettiğimiz için maçtan mağlup ayrıldık. Oyun disiplininizi 40 dakikaya yayamıyoruz. Bu durum, üçüncü çeyrekte oyunun kırılmasına ve kaybetmemize neden oldu. Son çeyrek, yeniden oyuna tutunduk ama çok geç oldu ifadelerini kullandı.

Tecrübeli antrenör, pas yapan bir takım oluşturmak istediklerini fakat bunun zaman alacağını aktararak, bunu başardıkları zaman iyi neticelerin geleceğini dile getirdi.

Beşiktaşlı basketbolcu Muratcan Güler ise iyi mücadele ettiklerini, ancak maçın bazı bölümlerinde akıllı oynayamadıkları için müsabakayı kaybettiklerini kaydetti.