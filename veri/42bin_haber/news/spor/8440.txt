Seyit Ateş: Pierre Webo beni aradı ve...
Beşiktaş Yönetim Kurulu Üyesi Seyit Ateş, ara dönemde ilk tercihlerinin Pierre Webo olduğunu ancak Belediyespor'un yüksek ücret istediğini belirterek, 'Biz de ikinci sıradaki Niang'ı aldık. Niang'ın kariyeri daha iyi. Kendini bulacak. Bana göre Fenerbahçe maçında hazır olur ve gerekeni yapar' dedi. Ateş ayrıca "Webo, Beşiktaş'ta oynamayı çok istiyordu ancak Belediye çok fazla para istedi. O parayı vermeyi kabul ettiği için de Fenerbahçe Webo'yu aldı" dedi...
Radyospor'da Özgür Sancar'ın canlı yayın konuğu olan Ateş, 'Niang, Fenerbahçe maçına hazır olur. Yüzde 70 hazır olacağını düşünüyorum. Geçmişi, kariyeri belli bir futbolcu. Bana göre Fenerbaçe maçında yüzde 70-80 hazır hale gelir ve kalitesini derbide gösterir' diye konuştu. 

WEBO, BAŞİKTAŞ'A GELMEK İSTEDİ

Seyit Ateş, 'Webo yazın bizzat beni aradı. Siyahi bir oyuncu olduğu için beyaz formanın kendisine çok yakışacağını söyledi. Webo, Beşiktaş'ta oynamayı çok istiyor. Başkanlar düzeyinde bir görüşme oldu ama anlaşma sağlanamadı. İlgilenmezseniz iyi olur dediler. Ben de bunu üzerine Webo'yu aradım ve durumu anlattım. Ama biz Webo'yu hep istedik. Samet hoca istedi. Ara dönemde de görüşmeler oldu ama Belediyespor'un istediği fiyat çok yüksekti. Dengeyi bozmamak prensibi nedeniyle Webo'dan vazgeçtik. Belediyespor'un istediği rakamları Fenerbahçe vermeyi kabul ettiği için Fenerbahçe Webo'yu aldı. Biz de listemizin ikinci sırasındaki Niang'ı aldık. Webo, ilk tercihimizdi, fakat olmadı. Fenerbahçe'ye hayırlı olsun. Ama Niang bizim için daha faydalı olacak. Niang'ın backgroundu daha iyi bana göre' dedi.

BEŞİKTAŞ İLK 10'A GİREMEZ DİYORLARDI ŞİMDİ FARKLI KONUŞUYORLAR

Ateş, 'Samet hoca her maç 3-4 oyuncu değiştirme şansı yok. Samet hoca ister istemez, aynı oyuncularla devam ediyor. Bu nedenle fiziksel baskı, dolayısıyla sakatlık çok oluyor. Ama çok iyi yoldayız. Biz böyle olacağını biliyorduk. Süpriz değil. Beşiktaş'ın forması, arması her alanda mutlak manada şampiyonluk adayıdır. Fakat kamuoyu Beşiktaş, ligi ilk 10'da bitirirse çok iyi sonuçtur yorumu yaptı. Kimsenin ummadığı şekilde başarı elde ettik. Ayrıca bu baskı ortamında gençleri oynatıp ateşe mi atarız endişesi yaşıyorsunuz. Bu nedenle Samet Aybaba, deneyimlileri oynatıyor ve yoğun tempo nedeniyle sakatlıklarla oluyor. Bu açıdan Samet hocanın söyledikleri çok doğru' ifadelerini kullandı. 

AFRİKA'DA SADECE BEŞİKTAŞ VARDI, SAMET AYBABA, ALMANYA'YA GİTTİ

Seyit Ateş, 'Yeni dönemin transferleri için çalışmalarımız aralıksız devam ediyor. Samet hoca hafta başı Almanya'daydı. Orada bazı gurbetçileri izledi. Örneğin Afrika Uluslar Kupası'nda sadece Beşiktaş'ın izleme komitesi vardı. Türkiye'den bir başka takım orada yoktu. Alanı boş bırakmıyoruz' dedi. 

YÖNETİMİN SAMET AYBABA'YA GÜVENİ TAVAN YAPTI

Ateş, 'Umarım, Samet Aybaba'yla olan 4 yıllık sözleşmemiz 10 yıla uzanır. Bu benim kişisel fikrim. Ama yönetimin Samet hocaya olan güveninin de tavan noktasında olduğunu söylemeliyim' diye konuştu.