Vettel'i mağlup edebilir
Ferrari patronu Luca di Montezemolo, Fernando Alonso'nun şampiyonluk mücadelesinde Sebastian Vettel'i mağlup etmesinin zor olacağını ancak bunu yapabileceğine inandığını söyledi.
Brezilya Grand Prix öncesinde 13 puan geride olan Alonso'nun, yarışı en az üçüncü sırada bitirmesi gerekiyor.

turkiyef1.com'un haberine göre; Takımın internet sitesine konuşan Montezemolo, "Bunun çok zor olacağını biliyorum. Fakat ben ve tüm takım olarak hepimiz, bunu yapabileceğimize inanıyoruz" dedi.

Alonso'nun yarışı kazanması halinde, Vettel'in ilk dört içinde yer almaması gerekiyor.

Montezemolo, "Sao Paolo'ya, yarışın son turunun son kilometresine kadar mücadele edeceğimizi bilerek, kazanmak arzusuyla gidiyoruz" diye konuştu.