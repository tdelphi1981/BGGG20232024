Solculuk zor zanaat
Eski milli futbolcu bu mevkide oynamak için Messi gibi özelliklere sahip olunması gerektiğini söyleyip, Yine de çok az kişi sol beklerin adını bilir dedi.
TAM 12 yıl boyunca Beşiktaş formasını giydi. Ortaya koyduğu performans her zaman eleştirilse de hem siyah beyazlı formayı hem de milli takım formasını onun elinden alabilen olmadı. Tabii ki bahsettiğimiz isim İbrahim Üzülmez. Üzülmez, Beşiktaştan sonra başka bir takımda oynayamayacağı için futbolu bırakmıştı. Eski milli futbolcu şu anda Rizesporda teknik direktör Mustafa Denizlinin yardımcılığını yapıyor. Nam-ı diğer Deli İbo, sadece Beşiktaşın değil genel anlamda Türkiyenin bir sol kanat problemi olduğunu vurguladı ve Solculuk zor zanaat dedi. 
HEP BEN TERCİH EDİLDİM 
SİYAH beyazlı formayı giydiği 12 yıl sonrasında takımdan ayrıldıktan sonra yerine kullanılan 8 futbolcunun da istikrarlı olamamasına üzüldüğünü belirten İbrahim Ben 2000 yılında Beşiktaşa geldim o dönemle birlikte beraber Serdar Topraktepe, Ahmet Yıldırım, Gökhan Zan, Ali Güneş, Mehmet Sedef, Seriç, Serdar Kurtuluş ile oynadım. Benimle birlikte rekabete girdiler. Ama ben yine oynadım. Beşiktaşa gelen teknik adamların tercihi oldum. Sol kanat göründüğü gibi kolay değil. Çünkü takımın kırılma noktası en zayıf bölge. Belki de sahaya çıkan ilk 11 içinde sorunları ve yükü en fazla çeken mevkidir ifadelerini kullandı. 
ÖVÜNMEK GİBİ OLMASIN AMA... 
SOL kanatta oynamanın incelik istediğinin altını çizen İbrahim Üzülmez Futbolda da solculuk zor zanaat. Övünmek gibi olmasın ama sol kanatta görev yaptığım dönemde büyük başarılara imza attık dedi.  
Kendisinden sonra İspanyanın en iyi sol kanatlarından birinin bile transfer edildiğini belirten Üzülmez Benden sonra değil varken de oradan kaç oyuncu geçti dedi.  
Takımda golcülerin ve orta sahanın en iyi isimlerini sayarsınız ama en iyi sol kanat oyuncusunu saymak zor diyen İbrahim Üzülmez Sol kanatta oynamak Messi gibi özellikler ister. İsmail Köybaşının düzelirse Beşiktaşta sol kanat sorunu çözülür açıklamasını yaptı.