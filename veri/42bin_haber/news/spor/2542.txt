Bağdat Caddesi'ne GS Store açıldı
Galatasaray Kulübü'nün lisanslı ürün satışlarını gerçekleştiren GS Store, Bağdat Caddesi'nde mağaza açtı 
 Bağdat Caddesi Erenköy’de yer alan yeni mağazanın açılışını Galatasaray Mağazacılık ve Perakendecilik Genel Müdürü Nurettin Kantarelli yaptı. Açılış töreninde Kantarelli, Bağdat Caddesi’ne şube açmakla bir eksikliği giderdiklerini belirterek, "Burayı açmak hepimizin hayaliydi. Daha önce Bağdat Caddesi’nde birkaç mağazamız oldu ama yerleri itibariyle çok tercih edilen noktalarda değildi. Bugünkü mağazamız tam alışverişin kalbinin attığı bölgede, dolayısıyla başarılı olacağına yüzde 100 eminim. Taraftarlarımızın desteğini bekliyoruz" diye konuştu.
 
 AA