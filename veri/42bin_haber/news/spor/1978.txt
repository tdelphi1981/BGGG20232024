İnönü Üniversitesi maça çıkamadı
Türkiye Erkekler Voleybol 3.Lig C Grubu'nda mücadele eden İnönü Üniversitesi, 68 Aksaray Belediyespor maçına çıkmadı.
Ligin üçüncü haftasında deplasmanda 68 Aksaray Belediyespor ile karşılaşması gereken İnönü Üniversitesi'nin maddi sıkıntılar nedeniyle Aksaray'a gitmediği kaydedildi. Karşılaşmaya çıkmayan İnönü Üniversitesi, hükmen 3-0 yenik sayılırken, 1 puanı da silindi. Puanı silinen İnönü Üniversitesi, dördüncü sıradan altıncı sıraya geriledi. 

İnönü Üniversitesi, ligin dördüncü haftasında grup lideri Payas Belediyespor 1975'i ağırlayacak.