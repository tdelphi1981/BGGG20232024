2,5 liraya Süper Lig maç bileti
Spor Toto Süper Lig'de haftasonu oynanacak Kayserispor-Medical Park Antalyaspor maçının biletleri, 2,5 liradan başlayan fiyatlarla satışa çıktı.
Ligin ilk yarısında sahasında oynadığı maçlarda istediği taraftar desteğini yeterince bulamayan Kayserispor, ikinci yarıda evinde oynayacağı ilk karşılaşma olan Medical Park Antalyaspor maçı öncesinde bilet fiyatlarında indirime gitti.

Kadir Has Stadı'nda 27 Ocak Pazar günü saat 13.30'da oynanacak karşılaşmanın biletleri, bugün satışa sunuldu.

Karşılaşmanın biletleri, kuzey alt 2,5, kuzey üst, güney alt ve misafir 5, doğu ve batı 10, balkon 20 ve VIP 30 liradan satılıyor.