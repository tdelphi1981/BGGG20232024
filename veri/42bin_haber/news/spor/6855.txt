Emre Belözoğlu'na coşkulu karşılama
İspanya'nın Atletico Madrid takımından Fenerbahçe'ye transfer olan Emre Belözoğlu İstanbul'a geldi.
Emre Belözoğlu'nu taşıyan özel uçak, saat 00.00 Sabiha Gökçen Havalimanı'na indi. Emre'yi karşılayan Fenerbahçeli taraftarlar tezahüratlarda bulundu. İstanbul'a adımını atar atmaz, basın mensuplarının sorduğu soruları cevaplayan Fenerbahçeli futbolcu, Aykut Kocaman ile ilgili bir soruya ilişkin, "Artık birbirimize sarılma vakti. Hiçbir sorun yok. Şimdi birbirimize sarılmamız gerekiyor. Fenerbahçe'den nasıl ayrılıp gitmem hem benim için hem de Fenerbahçe için hayırlı olduysa gelmemin de aynı bu şekilde hayırlı olacağını düşünüyorum. Tarifsiz duygular içerisindeyim. Anlatılması güç duygular yaşıyorum" dedi. 

Belözoğlu, saat 10.30'da Liv Hospital'daki sağlık kontrolünün ardından saat 18.00 sıralarında yapılacak antrenmanda takım arkadaşları ile bululaşak.