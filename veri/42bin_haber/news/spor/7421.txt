İşte Fenerbahçe'nin UEFA kadrosu!
Ara transfer döneminden sonra Şampiyonlar Ligi ve UEFA Avrupa Ligi'nde kadrolar yeniden düzenleniyor. Fenerbahçe'de UEFA'ya yollanan listede 4 isim çıkartılırken, 3 yeni isim listeye eklendi.
UEFA Avrupa Ligi'nde son 32 takım arasına kalan Fenerbahçe, ara transfer döneminden sonra UEFA'ya kadrosunu yeniden yolladı.

14 Şubat Perşembe günü BATE ile deplasmanda karşılaşacak olan Sarı-Lacivertliler, kadrosuna 3 isim eklerken, 4 ismi de çıkarttı.

Yeni transferler Reto Ziegler ve Webo'nun yanı sıra Salih Uçan da listeye dahil edildi. Takımdan ayrılan Alex de Souza, Henri Bienvenu ve Özgür Çek listeden çıkartıldı. Bu 3 isimle yollarını ayıran Fenerbahçe'de kadroda bulunan Orhan Şam'ı da kadrodan çıkarttı.

Sarı-Lacivertli takıma yeniden dönen Emre Belözoğlu ise Atletico Madrid formasıyla UEFA Avrupa Ligi'nde forma giydiği için kural gereği Fenerbahçe kadrosuna dahil edilemedi.

(Trt Spor)