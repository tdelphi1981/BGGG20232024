Orduspor'dan 5 gollü hazırlık
Spor Toto Süper Lig ekiplerinden Orduspor, Bulgaristan takımı FC Pirin ile yaptığı hazırlık maçını 5-1 kazandı. 
Devre arası kamp çalışmaları Antalya'nın Manavgat ilçesinde sürdüren Orduspor, Bulgaristan'ın 1. Lig ekiplerinden FC Pirin ile Kızılağaç mevkisindeki Silence Beach otel'in futbol sahasında karşılaştı. Maç boyunca her iki takım da birçok futbolcuyu deneme fırsatı buldu. 
Maça daha etkili başlayan Orduspor, 15. dakikada Barral'ın golü ile 1-0 öne geçti. 21. dakikada Bulgaristan ekibi, Anton'un ayağından bulduğu golle maçta eşitliği yakaladı. Orduspor 27. dakikada Monje'nin golü ile 2-1 öne geçti.

Maçın ikinci yarısında da etkili olan Orduspor, 66. ve 82. dakikalarda Hasan Kabze, 74. dakikada Abdulkadir'in golleri ile maçı 5-1 kazandı.