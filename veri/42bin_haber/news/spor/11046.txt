İşte o rapordaki sözler
Hürriyet, hakem ve gözlemcinin Aziz Yıldırım hakkında ne yazdığını açıklıyor .
*Artık yeter, sabrım taşıyor. 
*Biriniz çıkıyor, tükürmeyeni tükürdü yazıyor. 
*Biriniz çıkıp lan dedi diye adam atıyor. 
*Gözünüzün önündeki kasti faulleri atlıyorsunuz. 
*Bundan sonra affetmem bilesiniz. 
*Federasyonunuz ne yapacaksa, yapsın artık.  
FENERBAHÇE-Bursaspor maçının devre arasında, başkan Aziz Yıldırımın hakemlere söylediği sözler hakem ve gözlemci raporlarına yansıdı. ..
Önce o sözlerin ne olduğuna bir bakalım: 
AZİZ YILDIRIM: 
- Artık yeter, sabrım taşıyor. 
- Biriniz çıkıyor, tükürmeyeni tükürdü yazıyor. 
- Biriniz çıkıp lan dedi diye atıyor. 
- Siz de gözünüzün önünde tekmeleri kasti faulleri atlıyorsunuz. 
- Yeter artık. Sabrım taşıyor, bundan sonra affetmem bilesiniz. 
- Federasyonunuz çıkıp bir şey yapacaksa, yapsın artık. Canımız yanıyor.
Yıldırımın söylediği sözler bu kadar. 
Bursaspor Menajeri Süha Sidalın iddia ettiği gibi:
- Alayınızın cezasını vereceğim.
- Hakemliğinizi bitireceğim.
- Ben TFF falan dinlemem...
gibi sözler hakem ve gözlemci raporlarında yer almıyor.  
TEHDİT DEĞİL SERZENİŞ VAR 
ŞİMDİ gelelim dün gün boyu yaşananlara.
Futbol Federasyonu Hukuk Kuruluna önce Hakem Tolga Özkalfanın raporu geldi. Temsilci ve gözlemci raporlarının gelmesi ise saat 16.00yı buldu. 
Raporlarda Yıldırımın sözleri açıklıkla yer alıyordu.
Bir federasyon üyesi Hürriyete şu değerlendirmeyi yaptı:
- Raporda hakaret var mı?
- Ağır bir konuşma var. Ama hakaret var mı derseniz, onu Hukuk Kurulu değerlendirir.
- Peki ya tehdit?
- Ben serzenişte bulundu diyeyim. 
Futbol Federasyonu yetkilisinin değerlendirmesi böyle.  
ARTIK SÖZ HUKUK KURULUNDA...  
İŞİN bir de Merkez Hakem Komitesi boyutu var. Hakem kanadı, federasyon kadar yumuşak değerlendirme yapmıyor. 
Onlara göre BAŞKAN BİR İFADE KULLANMIŞ.
Sıkıntıları da o ifadeden kaynaklanıyor. 
- Bundan sonra affetmem bilesiniz...
MHK üyeleri bu sözlerin altını çiziyor. 
- Size göre hakeret var mı?
- Hayır hakaret yok.
- Ya tehdit?
- Hakaret yok dedim ama tehdit yok diyemem.
Hakem kanadının değerlendirmeleri de böyle. 
Şimdi artık söz Hukuk Kurulunda olacak. 
Yıldırımın sözlerinin hakaret ve tehdit unsuru taşıyıp taşımadığına onlar karar verecek. 
Hangi talimattan ceza alabilir? 
Sportmenliğe aykırı tutum: 15-45 gün 
Madde 36: (1) Spor ahlakına aykırı hareket eden, tutum ve davranışlarıyla TFFnin saygınlığını zedeleyen ya da futbolun değerini düşüren yöneticilere 15 ila 45 gün arası hak mahrumiyeti ve 15.000 TLden 75.000 TLye kadar para cezası. 
Tehdit kabul edilirse: 60-120 gün 
Madde 43: (1) TFF veya mensuplarına, müsabaka görevlilerine hakaret eden, söven, tehdit eden kulüp yöneticilerine 30 ila 60 gün; fiillerin müsabaka görevlilerine yönelik olması halinde ise 60 ila 120 gün hak mahrumiyeti cezası verilir. 
Hakaret kabul edilirse:  90-180 gün 
Madde 39: (2) Kulüp yöneticileri hakem soyunma odası koridorlarında; hakarette bulunmaları halinde ise 90 günden az 180 günden çok olmamak üzere hak mahrumiyeti cezası ile cezalandırılır. 
Sidal'ın iddiası: Hakemleri tehdit etti   
F.BAHÇE Başkanı Aziz Yıldırımın hakemlerle diyaloğunu medyaya aktaran isim olan Bursaspor Menajeri Süha Sidal, raporda yazılandan daha farklı ifadeler kullanmıştı. Sidal, dün Hürriyette de yer alan açıklamasında; Yıldırım hakemlere, Ben TFF dinlemem. Alayınızın cezasını vereceğim. Hakemliğinizi bitireceğim dedi iddiasında bulundu. 