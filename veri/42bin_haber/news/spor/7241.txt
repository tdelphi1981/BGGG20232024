Aybaba'dan 'Fernandes ve Niang' açıklaması
Beşiktaş teknik direktörü Samet Aybaba, bugün yapılan antrenman sırasında basın mensupları ile sohbet toplantısı gerçekleştirdi.
Tecrübeli teknik adam ilk olarak sakat oyuncuların sayısının sürekli artması konusunda şunları söyledi:

"Bizim sağlık kurulumuz var. Sağlık kurulunun verdiği raporlar doğrultusunda futbolcularımızı değerlendiriyoruz. Ayrıca oyuncu ben hazırım demeden, sağlık kurulu tamam dese bile sahaya sürmeyiz."

Aybaba yeni transfer Niang'ın henüz hazır olmadığını belirterek; "Niang bize transfer olmadan önce neredeyse 30-40 gün tam olarak antrenman yapmamış. Sadece koşu yapmakla yetinmiş. Eksikleri var. Elazığspor maçında kadroda mı olur, olmaz mı hafta sonuna kadar değerlendireceğiz." dedi.

Samet Aybaba Kardemir D.Ç. Karabükspor maçında oyundan çıkarken elini uzatmasına rağmen kendisini karşılık vermeyen Fernandes'in n kendisinden özür dilediğini de sözlerine eklerken, futbolcularının bir araya gelerek doğum gününde kendisine hediye aldıklarını kaydederek şöyle konuştu: "Fernandes benden dün tesislerde özür diledi. Zaten maçtan sonra birbirimizi görmüyoruz. Doğum günümde futbolcular bir araya gelerek bana çok güzel bir saat aldılar. Ben de doğum günü pastamdaki mumu üflerken gizli hedefimizin gerçekleşmesini diledim."Tecrübeli teknik adam Kardemir D. Ç. Karabükspor maçında oyundan aldığı Ersan için ise şu ifadeleri kullandı:"Ersan'ın sahada kalıp kalmayacağına ben karar veririm. Ersan'ın karşılaşmada artık iyice dağıldığını hissetmeye başladım. Ayağından kaçırdığı top gol olunca da morali bozuldu, onun için oyundan aldım. Bu konuları herkes işine geldiği gibi yorumluyor ama bizim için çok farklı. Ersan'la konuştum, kendisine faul yapıldığını söyledi. Oyuncu değişikliklerinde yorum yapmak çok manasız bir durum."