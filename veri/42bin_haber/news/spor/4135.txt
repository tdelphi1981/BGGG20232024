Dakar Rallisi'nde beşinci etap Roma'nın
Dakar Rallisi'nde otomobil kategorisinde beşinci etabın galibi, İspanyol pilot Nani Roma oldu.
Peru'da devam eden 34. Dakar Rallisi'nde, Arequipa ile Şili'nin Arica kentleri arasındaki beşinci etabı, otomobil kategorisinde İspanyol Nani Roma kazandı. Roma, 509 kilometrelik etabın 172 kilometrelik zamana karşı kısmını, 1:49:40 saatte tamamlayarak, beşinci etabın galibi oldu. Monster X-Raid takımının Fransız sürücüsü Stephane Peterhansel de Nani Roma'nın 1:23 dakika gerisinde ikinci oldu ve genel klasmanda liderliğini sürdürdü. Etabın üçüncüsü ise Gordon takımının ABD'li pilotu Robby Gordon da Roma'nın 1:41 dakika arkasından geldi.
 
Fransız David Casteu'nun birinci olduğu motosiklet kategorisinde ilk 3'e giren sürücüler ise şöyle:
1. David Casteu Fransa Yamaha 01:39:4
2. Olivier Pain Fransa Yamaha 1:09
3. Alessandro Botturi İtalya Husqvarna 3:25

Dakar Rallisi'nin 5'inci etabı sonunda genel klasman şöyle oluştu:

Otomobil
1. Stephane Peterhansel (Fransa) 10:55:32
2. Nasser Al-Attiyah (Katar) 9:54
3. Giniel De Villiers (Güney Afrika) 33:50

Motosiklet
1. Olivier Pain (Fransa/Yamaha) 11:51:29
2. David Casteu (Fransa/Yamaha) 1:15
3. Cyril Despres (Fransa/Ktm) 6:07

Dakar Rallisi'nin altıncı etabı, yarın Şili'nin Arica ve Calama kentleri arasında yapılacak.