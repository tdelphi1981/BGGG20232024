Muay Thai Dünya Şampiyonası
Muay Thai Federasyonu As Başkanı Aygün: İstanbul'daki şampiyonaya 40 ülkeden 600 sporcu katılacak dedi.Türkiye Muay Thai Federasyonu As Başkanı Mehmet Salih Aygün, Muay Thai Dünya Şampiyonası'nın 40 ülkeden 600 sporcunun katılımıyla İstanbul'da gerçekleştireceğini söyledi. Muay Thai Federasyonu As Başkanı Mehmet Salih Aygün yaptığı açıklamada, Türkiye Muay Thai Federasyonu ve Uluslararası Muay Thai Amatör Federasyonu işbirliği ile 13-17 Mart 2013 tarihlerinde İstanbul'da Dünya Muay Thai Çocuklar ve Gençler Şampiyonası'nı gerçekleştireceklerini belirtti.

Ahmet Cömert Spor Salonu'nda yapılacak olan şampiyona sayesinde dünyayı İstanbul'a taşıyacaklarını ifade eden Aygün, şöyle konuştu: Şampiyonaya Almanya, İspanya, İngiltere, Belçika, Fransa, Mısır, Irak, Rusya Polonya başta olmak üzere 40 ülke katılacak. İstanbul'daki şampiyonaya 40 ülkeden 600 sporcu katılacak. Özelikle çocuk ve gençlere yönelik bu etkinliğin bayram ve şenlik havasında düzenleyeceğiz. Bu etkinlik sayesinde ülkemizin Muay Thai sporuna verdiği önem ve değer anlaşılacak olup uluslararası alanda sporcularımızın kendini göstermesi sağlanmış olacaktır. 

Muay Thai Federasyonu olarak büyük bir aile olma yönünde ilerlediklerini kaydeden Aygün, İstanbul Ahmet Cömert Spor Salonu'nda yapılacak olan şampiyonada, sporun yanında Wai Kru kartografi dans müsabakalarıyla çocukların eğleneceği bir ortam oluşturacaklarını sözlerine ekledi.