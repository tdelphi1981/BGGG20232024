Monta Ellis fırtınası
NBA'de milli yıldızımız Ersan İlyasova'nın da formasını giydiği Milwaukee Bucks, Cleveland Cavaliers deplasmanına konuk oldu.
Quicken Loans Arena'da oynanan mücadeleyi konuk Bucks 90-86'lık skorla kazandı. 
Milwaukee Bucks'ta 33 sayı 6 ribaund ve 4 asist ile oynayan Monta Ellis karşılaşmaya damgasını vuran isim olurken; Brandon Jennings karşılaşmayı 16 sayı ile tamamladı. Kenardan gelerek 24 dakika süre alan Ersan İlyasova ise 11 sayı 8 ribaund ve 2 asistlik bir performans sergilerdi. 
Cleveland cephesinde ise Kylie Irving attığı 26 sayıyla yıldızlaşırken; Cj Miles'ın 17 sayısı mağlubiyeti engelleyemedi. Ev sahibi ekipte Anderson Varejao 8 sayı 18 ribaundluk bir performans sergiledi. 
Bu sonuçla birlikte Milwaukee ligdeki üst üste 4. galibiyetini alırken; Cleveland Cavaliers 19. kez sahadan mağlup ayrıldı.