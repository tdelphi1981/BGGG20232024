İşte Samsunspor'un yeni transferi
Samsunspor yönetiminin bir süredir transfer görüşmelerini sürdürdüğü Denizlisporlu Haluk Türkeri, dün akşam kırmızı beyazlı takımın Antalya kampında yöneticilerle bir araya gelerek anlaşma sağladı.
Transfer çalışmalarına devam ettiklerini belirten Kulüp Başkanı Emin Kar, sözleşme imzalayacakları Halık'tan başka bir kaç oyuncuyu daha renklerine bağlamak istediklerini vurgularken şöyle konuştu:

"Haluk, transfer görüşmelerimizin gerçekleştiği dönemde bize hiç zorluk çıkarmayan isimlerdendi. Kendisi kalitesi ve düzgün karakteri ile takımımıza büyük katkı sağlayacak. Bundan hiç şüphe etmiyorum. Yaklaşık 15 dakikada sonuçlandırdığımız bu transfer, iki tarafa da hayırlı olsun. Temaslarımıza devam ediyoruz."

Samsunspor gibi önemli bir camiaya geldiği için mutlu olduğunu ifade eden Haluk Türkeri ise, "Sergileyeceğim performansla yeni takımımın bulunduğu tehlikeli bölgeden daha yukarılara çıkabilmesi için var gücümle mücadele edeceğiz" dedi.