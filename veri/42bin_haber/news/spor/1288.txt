Ekrem Memnun: Sertlikten uzaktık
Galatasaray Kadın Basketbol Takımı baş antrenörü Ekrem Memnun ve Lindsay Whalen, Avrupa Ligi C Grubu dördüncü haftasında oynanan USO Mondeville maçının ardından Abdi İpekçi Spor Salonunda gerçekleşen basın toplantısında açıklamalarda bulundu.
Memnun Birçok kolay pozisyonda sayıya gidemedik ve fırsatları kaçırdık. Rutin sertliğimizden uzaktık ancak ikinci yarı takımla konuştuktan sonra oyuncularım büyük bir mücadele sergiledi, gerçekten savaştılar. Muazzam bir yirmi dakika performansı seyrettik, özellikle savunma açısından. Toplamda rakibimizi 21 top kaybına ve düşük yüzdeyle şut atmaya zorladık. Bu yüzden çok mutluyum ve takımımla gurur duyuyorum. Oyuncularım inşa etmek istediğimiz karakteri sahaya yansıttılar. Kaybetmeye tahammülümüz yok, her maç sonuna kadar kazanmak için savaşacağız. Yakın zamanda hücum anlamında da daha organize ve iyi bir takım olacağımıza inanıyorum dedi. 
Lindsay Whalen da mücadele hakkında Zor bir maç oldu ancak ikinci yarı iyi bir geri dönüş gerçekleştirdik, bir takım gibi oynadık ve kazanmayı hak ettik şeklinde görüş bildirdi.