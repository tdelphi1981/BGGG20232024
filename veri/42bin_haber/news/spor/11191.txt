Türk futbolcu İsveç Milli Takımı'nda
Mesut Özil, Eren Derdiyok, İlkay Gündoğan ve Gökhan İnler derken bir Türk asıllı futbolcu daha milli takım tercihini Türkiye'den yana kullanmadı.
Eskişehirspor'da son haftalardaki performansı ile dikkatleri üzerine çeken ve Türkiye Milli Takımlar Sorumlusu Abdullah Avcı'nın'da milli takımda istediği Erkan Zengin, İsveç Milli Takımı'nı tercih etti. 2014 Dünya Kupası Avrupa Elemeleri'nde C Grubu'nda mücadele eden İsveç Milli Takımı'nın kadrosu açıklandı. 
İsveç Milli Takım Teknik Direktörü Erik Hamren, Milli Takımlar Teknik Direktörü Abdullah Avcı'nın da kadrosunda görmek istediği Eskişehirsporlu Erkan Zengin'i de 22 Mart'ta İrlanda ile oynanacak grup maçının kadrosuna dahil etti. İsveç bu maçın ardından 26 Mart'ta Slovakya ile bir hazırlık maçı da oynayacak. 
İsveç milli takımında Erkan Zengin dışında Gençlerbirliği forması giyen bir diğer Türk asıllı futbolcu Jimmy Durmaz ile İstanbul BB'den Samuel Holmen ve Kasımpaşa kalecisi Andreas Isaksson da yer alıyor. 
İlk kez A Milli Takım forması giyme hakkı kazanan Erkan Zengin, daha önce 2006 yılında Jörgen Lennartsson ve Tommy Söderberg'in hocalığını yaptığı İsveç 21 Yaş Altı Milli Takımı'nda forma giymişti. 
Galatasaray'da sakatlığı devam eden Johan Elmander ise kadroda yer almadı. 
İsveç Milli Takımı'nın kadrosu şu şekilde:

KALECİ: Andreas Isaksson-Kasimpasa, Johan Wiland, FC Köpenhamn, Kristoffer Nordfeldt, Heerenveen.
DEFANS: Mikael Antonsson, Bologna, Andreas Granqvist, Genoa, Mikael Lustig, Celtic, Jonas Olsson, West Bromwich, Martin Olsson, Per Nilsson, Freiburg, Behrang Safari, Anderlecht.
ORTA SAHA: Jimmy Durmaz-Genclerbirligi, Rasmus Elm, CSKA Moskva, Samuel Holmen-İstanbul BB, Alexander Kacaniklic, Burnley, Kim Källström, Spartak Moskva, Sebastian Larsson, Sunderland, Anders Svensson, Elfsborg, Pontus Wernbloom, CSKA Moskva, Erkan Zengin-Eskişehirspor
FORVET: Zlatan Ibrahimovic, Paris SG, Ola Toivonen, PSV Eindhoven, Tobias Hysén, IFK Göteborg, Alexander Gerndt, Young Boys