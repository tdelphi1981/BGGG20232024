Gökdeniz'in neredeyse ayağı kırılıyordu!
Avrupa Ligi'nde Rubin Kazan, Levante ile deplasmanda 0-0 berabere kaldı. 
UEFA Avrupa Ligi son 16 turunda Levante evinde Rubin Kazan'ı konuk etti. Bir önceki turda bir başka İspanyol takımı olan son şamnpyion Atletico Madrid'i eleyen Rubin Kazan deplasmanda Levante'ye konuk oldu. 

Gökdeniz Karadeniz'in ilk 11'de başladığı mücadelede iki takım da hücumda fazla etkili olamadı karşılaşma boyunca. Kazan özellikle hızlı hücumlar ile rakip kalede tehlike yaratmayı kovalarken, ev sahibi ise istediği futbolu sahaya yansıtamadı. Mücadelenin ilk yarısı 0-0 sona ererken ikinci 45 dakikada ise sertlik seviyesi arttı. 
51. dakikada 27'de ilk sarı kartını gören Ansaldi ikinci sarı kart ve ardından gelen kırmızı kart ile oyundan atıldı ve Rubin Kazan 10 kişi kaldı. Bundan sadece üç dakika sonra ise ev sahibi Levante'de Michel oyundan atıldı ve 0-0 sona eren karşılaşmayı iki takım da 10 kişi tamamlamış oldu. Mücadelenin rövanştı bir hafta sonra oynanacak ve kırmızı kart ile oyun dışında kalan iki futbolcu da o mücadelede takımlarındaki yerini alamayacak.

Gökdeniz'in neredeyse ayağı kırılıyordu

Mücadelenin 54. dakikasında Levante forması giyen Michel topa sahip olan Gökdeniz Karadeniz'e öyle bir girdi ki herkesin yüreği ağzına geldi. Tabanıyla Gökdeniz'in bileğine basan Michel bu pozisyonun ardından kırmızı kartla oyun dışı kalırken, Gökdeniz Karadeniz'e ise korkulan olmadı. 
Yaşanan bu pozisyon dış basında da geniş yer bulurken Gökdeniz'in şans eseri kurtulduğu yorumunda bulunuldu. 
 