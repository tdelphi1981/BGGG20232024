"İlk idmanı yaptim, çok mutluyum"
Twitter üzerinden her yazdığı olay olan Fenerbahçe'nin eski yıldız futbolcusu Alex, Türkçe mesajlarına devam ediyor.
Yeni takımı ile bugün ilk antrenmanına çıkan Alex de Souza, bu gelişmeyi takipçilerine "Cok mutluyum!!! Bu sabah ilk idman yaptim...2013 basliyor!!!" şeklinde Türkçe tweetiyle paylaştı. 



Kendisine tweet atan Fenerbahçeli hayranlarıyla her fırsatta konuşan Alex, sevenleri için Türkçe paylaşımlar yapmaya devam ediyor. Türkiye'de bulunduğu sürece Türkiye'ye karşı duydukları sevgiyi her fırsatta dile getiren Alex ailesi, yaptığı paylaşımlarla Brezilya'dan da bu sevgisinin hala daha devam ettiğini gösteriyor. 
Alex'in ayrılmasının ardından kısa bir süre Fenerbahçe kulübündeki çevirmenlik görevini bırakan Samet de yılbaşında Brezilyalı yıldızın yanına gidip, Souza ailesiyle birlikte fotoğraf çektirdi ve bu kareyi twitter üzerinden paylaştı. Samet, gönderdiği fotoğrafta, "Alex de Souza ve ailesinden sizlere mesaj var" ifadelerine yer vermişti. Yüzlerce retweet alan bu karede Alex'in oğlu Felipe'nin elinde bir kağıt vardı. Kağıdın üzerinde Türkiye'ye mesaj olarak "MUTLU YILLAR" yazıyordu.