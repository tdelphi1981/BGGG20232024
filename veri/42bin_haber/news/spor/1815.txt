Türkiye rekorunu kırdı finale yükseldi
Avrupa Kısa Kulvar Yüzme Şampiyonası'nda milli sporcu Buse Günaydın, Türkiye rekoru kırarak finale yükseldi.Fransa'nın Chartes kentinde gerçekleşen şampiyonaya 2'nci gün sabah seansı yarışlarıyla devam edildi. Şampiyonanın 2'nci gününde milli yüzücü Buse Günaydın, 200 metre kurbağalama yarı final müsabakasında 2.24.19'luk derecesiyle Türkiye rekoru kırdı ve finale kaldı.

Şampiyonada ayrıca, 5 milli sporcu da yarı finale çıktı. Ceren Dilek, 100 metre karışıkta 1.02.35, Kemal Arda Gürdal ise 100 metre serbestte 47.49'luk zamanıyla Türkiye rekoru kırarak adını yarı finale yazdırdı.

İskender Başlakov 50 metre sırtüstünde, Güven Duvan ile İris Rosenberg de 50 metre kelebekte yarı finale yükseldi.

Alper Örnek ise 400 metre karışıkta 4.19.87'lik derecesiyle 17-18 yaş Türkiye rekorunun yeni sahibi olmasına rağmen şampiyonayı 25'inci sırada tamamladı.