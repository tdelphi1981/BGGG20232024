Trabzonspor'un zor haftası
Spor Toto Süper Lig'de 19 Kasım Pazartesi deplasmanda Orduspor ile karşılaşacak olan Trabzonspor'u zor bir maç bekliyor 
 Geçen hafta Akhisar Belediyespor’u sahasında 3-1 yenerek moral bulan ve dış sahada uzun süredir galibiyet alamayan bordo-mavililer, sahasında başarılı sonuçlarla dikkat çeken rakibi karşısında deplasman fobisine son vermeye çalışacak. 
 En son 4 Mart’ta geçen sezonun 29’uncu haftasında oynanan Beşiktaş maçını 2-1 kazanan Trabzonspor, Orduspor’u yenmesi halinde 260 gün sonra dış sahada kazanmış olacak. 
 Beşiktaş maçının ardından geçen sezon ve bu sezon toplam 11 lig maçında kazanamayıp 8 beraberlik, 3 mağlubiyet alan bordo-mavililer, dış sahadaki başarısız sonuçları geride bırakarak yeni bir sayfa açmaya çalışacak. 
 -Orduspor da sahasında kaybetmiyor-
  
 Trabzonspor’u konuk edecek Orduspor da sahasında rakiplerine geçit vermiyor. Ordu’da en son geçen sezonun 16. haftasında Galatasaray’a 2-0’lık sonuçla mağlup olan mor-beyazlılar, 16 Aralık’ta oynanan bu karşılaşmanın ardından 334 gündür yenilgi yüzü görmüyor. 
 19 Eylül Stadı’nda oynadığı son 13 lig maçından 8 galibiyet, 5 beraberlikle ayrılan Karadeniz ekibi, ayrıca sahası bakımda olduğu için İstanbul Atatürk Olimpiyat Stadı’nda yaptığı Eskişehirspor maçını da 2-0 kazanmıştı. 
 -Trabzonspor’un deplasman maçları-
  
 Trabzonspor’un kazanamadığı deplasman maçları ve aldığı sonuçlar şöyle: 
 -Geçen sezon-
 Gençlerbirliği-Trabzonspor............: 1-1
 Galatasaray-Trabzonspor...............: 1-1
 Orduspor-Trabzonspor..................: 0-0
 Fenerbahçe-Trabzonspor (Süper Final)..: 2-0
 Galatasaray-Trabzonspor (Süper Final).: 0-0
 Beşiktaş-Trabzonspor (Süper Final)....: 1-1 
 -Bu sezon-
 Kardemir Karabükspor-Trabzonspor......: 1-1
 Gaziantepspor-Trabzonspor.............: 1-0
 Fenerbahçe-Trabzonspor................: 0-0
 Beşiktaş-Trabzonspor..................: 1-1
 M.P.Antalyaspor-Trabzonspor...........: 2-1 
 Selçuk Kılıç - AA