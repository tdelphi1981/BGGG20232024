Galatasaray'a karşı oynayacak mı?
Klaas-Jan Huntelaar, hafta sonundaki Mainz maçını kaçırsa bile Galatasaray karşısında forma giyme ihtimalinin yüksek olduğunu söyledi.
Schalke'nin forvet oyuncusu Klaas-Jan Huntelaar, gözündeki problemin iyiye gittiğini ve Galatasaray maçına yetişebileceğini söyledi.

Hollanda Milli Takımı kampındayken gözündeki sorun nedeniyle ciddi bir sorun yaşayan Hollandalı gölcü, önce kadrodan çıkartılmış ardından Schalke'nin Bayern Münih maçında da forma giyememişti.

Voetbal International'a yaptığı açıklamada Mainz maçını da kaçırabileceğini belirten Huntelaar, "İyileşme süreci biraz uzadı. Durumum sanıldığı kadar kötü değil. Bu tarz sakatlıklar biraz geç düzeliyor. Mainz karşısında sahada olmak istiyorum ama zor görünüyor. Galatasaray maçında ise forma giymek için zamanla yarışıyorum." dedi.

29 yaşındaki golcü, takımın Şampiyonlar Ligi'ndeki grup maçlarındaki formuyla en önemli isimlerden biri olduğunu göstermişti.