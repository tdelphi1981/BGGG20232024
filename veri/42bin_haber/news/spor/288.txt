Boluspor'da yeni hedef Karşıyaka maçı
PTT 1. Lig takımlarından Boluspor'un kulüp başkanı Abdullah Abat, gelecek haftalarda daha güçlü bir takım olacaklarını söyledi.Abat, yaptığı açıklamada, takımının 13 puanla 11'inci sırada yer aldığını belirterek, puan kaybetmeye tahammüllerinin kalmadığını anlattı.

2-2'lik beraberlikle sona eren Adanaspor maçında iyi oynadıklarını ifade eden Abat, Maçlarda üstünlüğümüzü göstermeye başladık. İyi bir ambiyans yakaladık. Taraftarımızın maçın son saniyelerine kadar takımlarının yanında olması ve destekte bulunması beni çok sevindirdi. Birlik, beraberlik bize başarıyı getirecektir şeklinde konuştu.

Takımının erken gol yediğine dikkati çeken Abat, Erken yediğimiz goller nedeniyle maça geride başlamak zorunda kalıyoruz. Bunu telafi etmek için oyuncularımız var gücüyle mücadele ediyor. Bu da oyuncularımızın acele etmesine neden oluyor. Teknik heyetimiz bunun önlemini aldığı zaman daha iyi bir Boluspor ortaya çıkacaktır. Bundan sonraki maçlarda daha güçlü bir Boluspor olacaktır diye konuştu.

Abat, deplasmanda yapacakları Karşıyaka maçından üç puan almayı hedeflediklerini sözlerine ekledi.