Aşırı ilgiden çalışamıyor
Olimpiyat Şampiyonu atletimiz Aslı Çakır Alptekin aşırı ilgi ve davetlerden 7 aydır bir türlü normal antrenman temposuna dönemedi.
Antrenmanları hayranlarınca adeta baskına uğrayan, davetlere gitmek, imza dağıtmak, fotoğraf çektirmekten eşi ve Antrenörü İhsan Alptekinin proğramlarını gereğince uygulayamayan Aslı, çareyi sabah erken ve akşam gece yarısı antrenmanlarında buldu. Zaman zaman komşu illerden gelen hayranlarının pistin içine girerek Aslıyı yakından izlemeleri olimpiyat şampiyonumuzun bilhassa sprint idmanlarını engelledi.
 
Aslı Çakır Alptekin, Olimpiyat şampiyonu olduktan sonra Türkiyenin dört bir tarafından o kadar çok hayranım oluştu ki, kilometrelerce uzak şehirlerden benimle fotoğraf çektirmek için randevu isteyenler oluyor. Bir sporcu için ilgi elbette ki çok güzel bir duygu. Ancak antrenman pistine değin giren bu aşırı ilgi idman proğramlarımı da aksatıyor dedi. 

Olimpiyat sonrası davetlerin yanı sıra reklam çekimlerine de koşan Aslı, Antrenmanlarda yapmam gereken kilometrelere davetten davete koşmakla daha fazlasına ulaşıyorum esprisini de yaptı. İhsan Alptekin Düğün yaptık, tatile bile çıkamadık. Olimpiyat şampiyonluğu sonrası daha zor bir süreçmiş meğer.. Olimpiyat şampiyonluğu sırasında bile bu kadar kilometre yapmamıştık. Aylardır yoğun ilgiden çift idmana odaklanamadık. Tek antrenmanlarla yetindik. 

Halkımızın sevgisi Aslıya o kadar muhteşem oldu ki, insanlar çocuklarını antrenmanlarımıza getirdiler. Doğru dürüst tempoyu bir türlü rayına oturtamadık. Bizlere nereden davet geldiyse imkanlarımız elverdiğince yerine getiriyoruz. 63 şehire, 500ü aşkın okula, 25 Üniversiteye, 20ye yakın belediyeye, 100e yakın kurum ve kuruluşlara, Balkan Ödülüne gittik. Çok yerlere uçak, tren ve otobüsün yanı sıra sıfır kilometre arabamızla gittik. Ve 50 bin kilometre yaptık. Evimizde bile oturamadık dedi.