Bu bedeli bir ömür mü ödeyeceğim
Beşiktaşın yeni transferi Cemal Nalga üzerine yapışan skandala bu sözlerle isyan etti...
Yaşanan olay bir tek benim adıma kaldı Nalga Skandalı diye. Olayın gerçek kahramanları bunları yaptıranlar hiç ön plana çıkmadı, hiç konuşmadı... Bütün olayı sanki ben planlamışım gibi üzerime kaldı. 
TUFAN ERSÖZ DE YOK YERE HAKETMEDİĞİ BİR CEZAYI ALDI 
BEŞİKTAŞın yeni transferi Cemal Nalga adıyla özdeşleşen skandala isyan ederek, Bütün olayı sanki ben planlamışım gibi tüm suç üzerime kaldı. Olayın gerçek kahramanları ve bunları yaptıranlar hiç ön plana çıkmadı dedi. 
Kendi adıyla anılan bu olaydan bir hayli yıprandığını vurgulayan Cemal Nalga, yaşadıklarının hiç kolay olmadığını belirterek şöyle konuştu: G.Sarayın yüzme branşında da bizimkine benzer bir olay yaşanmış ben yurt dışındaydım. Türkiyeye dönünce öğrendim... Hemen benim olaya bağlamışlar. Benim korkum ömrümün sonuna kadar mı yaşayacağım bunu... Her olayda ben mi örnek gösterileceğim. Yaşanan bu talihsiz olayın bedelini ben mi ödeyeceğim. Her gittiğim yerde insanlar bunu soruyor. Bunu kabul ediyorum, konuşanları, yazanları çizenleri, yuttum, sustum ama hala devam ediyor. Umarım artık sona erer. Olayın artık son bulmasını isteyen Nalga hakkında çıkan spekülasyonlara HÜRRİYET aracılığıyla nokta koydu 
KEŞKE BUNLAR HİÇ YAŞANMASAYDI... 
- Ben çok zor günler geçirdim, kolay değildi. Herkes yazdı-çizdi üstüme geldi. Sosyal medyada yazılıp çizilenleri görüyordum. Hep yuttum, bazen hak verdim, bazen sustum. Görmemezlikten geldim, bazen bunu yapmaya mecbur hissettim kendimi. Başka türlü başa çıkamayacağımı düşündüm, diğer türlü düşün düşün kafayı yersiniz. Keşke olmasaydı, bu olay yaşanmasaydı diyorum. Ama sonuçta bu olayı tek başıma ben yapmadım. Buraya gelmeden önce de, geldikten sonra da bir takım açıklamalarda bulundum. Keşke yaşanmasaydı bunlar, başıma gelmeseydi. Çok zor zamanlar geçirdim ve hala bu olayı konuşurken üzülüyorum. Gerçekten çok üzülüyorum, ailem de yıpranıyor. 
Tufan da hak etmedi 
Tufanla (Ersöz) o olaydan sonra hiç yan yana gelmedik. Onun da başına gelen talihsizlikti. Kalkıp o zamanki menajerimiz onun formasını verdi bana. Yani Tufan da yok yere hak etmediği bir cezayı aldı. Onun da adı çıktı. Nasıl bu olay bana kaldıysa onun açısından da üzücü sonuçlar doğurdu. 
Taraftar tepkisinde haklı 
TRANSFER sürecimde bana tezahüratlarla tepki gösteren siyah beyazlı taraftarlara hak veriyorum. Beşiktaşlılara kızmadım. Onlar da haklı G.Sarayda başımdan geçen talihsiz forma değiştirme olayı yüzünden tepki gösterdiler. Ama demeçlerimle bana yapılan bu haksızlığı anlatmaya çalışıyorum. Zamanla ritm buldukça ve takımda iyi işler yaptığımız zaman beni seveceklerini düşünüyorum. Beşiktaş benim çocukluk aşkım. 
Savaşmak için buradayım 
Böyle büyük bir camiaya geldiğim için mutluyum. Ben babadan Beşiktaşlıyım, daha çocukken babam elimden tutar İzmirde oynanan Beşiktaş maçlarına götürürdü beni. Yani sevdamız eski Euroleague TOP 16da çok iyi gitmiyoruz, ligde ise 4 maçtır üst üste kazandık. Eksiklerimiz var, Vidmar sakatlandı. Tutku bir ayı aşkın zamandır yok. Bir de tempo gerçekten çok yoğun.
Şu an takıma çok iyi katkı veriyor muyum diye sorarsan cevabım hayır olur. Sezon başında gelsem çok daha iyi bir performans sergileyebilirdim. Açığı kapatmak için idmanlarda var gücümle. Takımım için savaşmak en iyi katkıyı verebilmek için buradayım. Beşiktaş geçen yıl 3 kupa kaldırdı. İnsanların beklentileri ister istemez arttı. Bu beklentileri karşılamak için elimden geleni yapacağım. Vidmara alternatif olacağımı düşünüyorum. Vidmarın ne kadar iyi bir oyuncu olduğu ortada umarım bana inanların güvenini boşa çıkartmam.
 
Ceza döneminde kendimi geliştirdim 
Olayın ardından Avrupaya gittiğimde zorluk çektim tabii ki. Basketboluma artıları oldu, görüş açım değişti, farklı bir basketbol anlayışı içine girdim. Almanyada basketbol bizden farklı her takımda 6-7 ABDli var ve çok tempolu oynanıyor orada bu oyun. Ama o seviyeye alışınca da kendi açınızdan daha tempolu bir basketbol oynuyorsunuz. Albada Eurocupta final oynadık. Rytasla da TOP 16ya kaldık, Jesikiviciusla birlikte oynadım. Bunlar önemli tecrübeler belki ceza aldım ama kendimi geliştirdim bu süre zarfında. 
 
El Aminin iyi gününe denk gelmek lazım! 
Rytasta birlikte oynadığımız Khalid El Amin baktığınızda çok kapasiteli bir oyuncu, ama bireysel oynamayı çok seviyor. Yani zor bir oyuncu. İyi günündeyse takımı alıp götürüyor, bir üst seviyeye taşıyor. Kötü gününde de tam tersi... Yani iyi gününe denk gelmek lazım onun. (Gülüyor)
 
Birer cümleyle 
Beşiktaş: Çocukluk aşkım ve buraya geldiğim için inanılmaz mutluyum. 
Galatasaray: İyisiyle, kötüsüyle o dönem bitti benim için
Murat Didin: İyi bir antrenör, çok istemişti takımında kalmamı ama çalışmak nasip olmadı. 
Erman Kunter: En ufağımız Kartaldan en üst seviyedeki oyunculara herkese aynı sıcaklıkta.
Vidmar: Gerçekten Türkiyeye gelen en iyi uzunlardan biri. 
 
Cemal Nalga  skandalı neydi 
2009 yılında Galatasarayın 5 maç cezalı basketbolcusu Cemal Nalganın, sezon öncesi hazırlık maçlarında takımın diğer basketbolcusu Tufan Ersözün formasıyla oynadığı ve istatistiklerle de bu oyuncunun adının geçtiği ortaya çıktı. 17 Ekim 2009da Nalganın da sarı kırmızılı formayı giydiği maçta Abdi İpekçide oynanan G.Saray-O.Renalut maçı sonrası konuk ekibin yaptığı itiraz sonucu skandal patlak vermişti.