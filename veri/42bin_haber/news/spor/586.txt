Cimbom 3'te 3 peşinde
Galatasaray Kadın Basketbol Takımı, FIBA Avrupa Ligi (C) Grubu üçüncü maçında yarın deplasmanda Polonya'nın Polkowice takımı ile karşılaşacak.Polkowice Spor Salonu'nda oynanacak karşılaşma TSİ 20.00'de başlayacak. İlk maçında Hırvatistan temsilcisi Nova Zagreb'i 79-48, ikinci maçında da Çek ekibi ZVVZ USK Prag'ı 58-56 mağlup eden sarı-kırmızılı takım, grupta lider durumda bulunuyor. Polonya ekibi ise grupta aldığı bir galibiyet, bir mağlubiyetle averajla ikinci sırada yer alıyor.