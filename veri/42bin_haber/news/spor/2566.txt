Mersin Stadı'nı Limak yapacak
F.Bahçeli eski yönetici Nihat Özdemir'in şirketi, stadı 2013 AKDENİZ OYUNLARI'NA yetiştirecek2013 Akdeniz Oyunları'nın düzenleneceği Mersin Stadı'nın yapımında yaşanan aksaklıklar üzerine Bakanlık ihaleyi iptal etti. Yüklenici şirket daha önce işçilerin ücretlerini ödemediği için çalışmalar sağlıklı bir şekilde ilerleyemiyordu.
 SPOR Bakanı Suat Kılıç, yaz döneminde Mersin'e yaptığı ziyarette işçilerden çalışmalarına devam etmelerini istemiş, 'Bundan sonra bir daha problem yaşanmayacak. Çünkü bizim inancımızın bize bir talimatı var. İşçinin emeğinin hakkını alın teri kurumadan vermek bizim inancımızın gereğidir. Devletin parası var. Allah'ın izni ile size ödemeler yapılacaktır. Eskiden problem olan yerlere bakanlar gitmezdi. Ama şimdi o dönem değişti. Problem olan yere geldik. Soruna el koydum. Bundan böyle de vali beye talimat verdim. Her hafta gelip sizinle görüşecektir' şeklinde talimat vermişti. 
 ŞİRKET SÖZÜNÜ TUTMADI
 ANCAK Bakan'ın bu direktiflerine rağmen hem işçilere yapılan ödemeler hem de işin yürümesindeki aksaklıklar devam etti. Bakanlık da mukaveleyi feshetti. Bu konuda uzman olan Limak Grup'la yeni bir anlaşma yapıldı. Eski F.Bahçeli yönetici Nihat Özdemir'in şirketi Limak tarafından stat Akdeniz Oyunları'na yetiştirilecek.