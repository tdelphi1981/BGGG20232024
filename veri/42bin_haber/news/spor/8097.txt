Bayern Münih 15 puan fark attı
Almanya Birinci Futbol Ligi'nin (Bundesliga) 21. hafta karşılaşmasında Schalke 04'ü 4-0 yenen lider Bayern Münih, en yakın rakibine 15 puan fark attı.

Bayern Münih, sahasında Galatasaray'ın UEFA Şampiyonlar Ligi'nde rakibi Schalke 04'ü ilk yarıda Alaba ile Bastian Schweinsteiger ve ikinci yarıda Alaba ve Mario Gomez'in attığı gollerle 4-0 yendi.

Puanını 54'e çıkaran Bavyera ekibi, Bundesliga tarihinde 21 haftada en fazla puan toplayan takım oldu.

İkinci sırada bulunan geçen sezonun şampiyonu Borussia Dortmund ise sahasında Hamburg'a 4-1'lik skorla mağlup oldu. Böylece Bayern Münih ile Borussia Dortmund arasındaki puan farkı da 15'e yükseldi. Son 10 karşılaşmada sadece bir galibiyeti bulunan Schalke 04, 29 puanla 10. sıraya geriledi.

Öte yandan lider ile takipçileri arasındaki puan farkının bu kadar açılmasından sonra, Bayern Münih'in şampiyonluğunu ligin kaçıncı haftasında ilan edeceği konuşulmaya başlandı.

Bayern Münih 1972-1973 sezonunda ve 2002-2003 sezonunda ligin 30. haftasında şampiyonluğu ilan etmişti. Bayern Münih'in ligin bitimine 13 hafta kaldığı bu sezon ise daha erken şampiyon olacağı tahmin ediliyor.

Borussia Dortmund'un yanı sıra Bayern Münih'in diğer takipçileri Bayer Leverkusen ve Eintracht Frankfurt da puan kaybetti.

Bayer Leverkusen deplasmanda Borussia Mönchengladbach ile 3-3, Eintracht Frankfurt da sahasında FC Nürnberg ile 0-0 berabere kaldı. Borussia Dortmund 39 puanla ikinci sırada yer alırken, üçüncü Bayer Leverkusen'in 38, Eintracht Frankfurt'un da 37 puanı bulunuyor.

Werder Bremen, Mehmet Ekici'nin de iki gol attığı karşılaşmada VfB Stuttgart'ı 4-1'lik skorla yendi. Mehmet bu sezon ilk kez gol kaydetti.

Werder Bremen 28 puanla 11. sırada yer alırken, sezonun ikinci yarısında galibiyeti bulunmayan VfB Stuttgart 25 puanda kaldı ve 14. sıraya geriledi.

VfL Wolfsburg'a sahasında 1-0 yenilen Greuther Fürth'ün kendi evinde bu sezon galibiyeti bulunmuyor. Fürth takımı 12 puanla 18. ve son sırada yer alıyor.

15 puanla 17. sırada bulunan FC Augsburg ve 16 puanla 16. sırada yer alan Hoffenheim düşme hattında bulunan diğer takımlar oldu.

Gol krallığı yarışında ligde 100. golüne imza atan Bayer Leverkusen'li Stefan Kiessling ile birikte Bayern Münih'li Mario Mandzukic ve Borussia Dortmund'lu Robert Lewandowski'nin 14'er golü bulunuyor. Bu üçlüyü 12'şer golle Eintracht Frankfurt'lu Alexander Meier ve Mainz 05'li Adam Szlai izliyor.

Bundesliga 21. hafta karşılaşmalarında alınan sonuçlar şöyle:

Eintracht Frankfurt - FC Nürnberg: 0-0
Borussia Mönchengladbach - Bayer Leverkusen: 3-3
Borussia Dortmund – Hamburg: 1-4
Hannover 96 – Hoffenheim: 1-0
Greuther Fürth - VfL Wolfsburg: 0-1
VfB Stuttgart - Werder Bremen: 1-4
Bayern Münih - Schalke 04: 4-0
FC Augsburg - Mainz 05: 1-1
SC Freiburg - Fortuna Düsseldorf: 1-0

-Puan Durumu- Takımlar O G B M A Y P 1. Bayern Münih 21 17 3 1 55 7 54 2. Borussia Dortmund 21 11 6 4 47 26 39 3. Bayer Leverkusen 21 11 5 5 41 29 38 4. Eintracht Frankfurt 21 11 4 6 38 31 37 5. SC Freiburg 21 8 7 6 26 20 31 6. Mainz 05 21 9 4 8 28 25 31 7. Hamburg 21 9 4 8 26 27 31 8. B.Mönchengladbach 21 7 9 5 31 32 30 9. Hannover 96 21 9 2 10 39 39 29 10. Schalke 04 21 8 5 8 33 35 29 11. Werder Bremen 21 8 4 9 36 38 28 12. VfL Wolfsburg 21 7 5 9 22 30 26 13. 1. FC Nürnberg 21 6 7 8 20 27 25 14. VfB Stuttgart 21 7 4 10 23 39 25 15. Fortuna Düsseldorf 21 6 6 9 26 29 24 16. Hoffenheim 21 4 4 13 26 45 16 17. FC Augsburg 21 2 9 10 17 33 15 18. Greuther Fürth 21 2 6 13 13 35 12 

-22. Haftanın programı-

15 Şubat Cuma:
VfL Wolfsburg - Bayern Münih

16 Şubat Cumartesi:
Borussia Dortmund - Eintracht Frankfurt
Werder Bremen - SC Freiburg
Bayer Leverkusen - FC Augsburg
Mainz 05 - Schalke 04
Hamburg - Borussia Mönchengladbach
Fortuna Düsseldorf - Greuther Fürth

17 Şubat Pazar:
FC Nürnberg - Hannover 96
Hoffenheim - VfB Stuttgart