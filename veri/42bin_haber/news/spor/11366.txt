Chelsea sahada İspanyolca konuştu
UEFA Avrupa Ligi'nde Chelsea, 1-0 kaybettiği maçın rövanşında Steau Bükreş'i 3-1 yenerek çeyrek finale yükseldi. 
UEFA Avrupa Ligi 3. tur rövanş maçında sahasında Steaua Bükreş'i misafir eden Chelsea, rakibini 3-1 mağlup etti. İngiliz ekibi, ilk maçı deplasmanda 1-0 kaybetmesine rağmen tur atlayan taraf oldu. 
Chelsea, Stamford Bridge'de oynanan mücadelenin 34. dakikasında Juan Mata ile öne geçerken, Steaua Bükreş, devre biterken Vlad Chiriches ile durumu eşitledi. İkinci yarıda ataklarını sıklaştıran Londra ekibi, 58'de John Terry ile üstünlüğü tekrar eline geçirirken, 71'de sahneye çıkan İspanyol golcü Fernando Torres, İngiliz ekibine çeyrek finali getirdi. Torres 88'de bir de penaltı vuruşundan yararlanamadı.