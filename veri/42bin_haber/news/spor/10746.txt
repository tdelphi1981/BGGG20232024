Drogba maç sonrası tribünlere gitti ve...
Galatasaray'ın Fildişi Sahilli yıldızı Didier Drogba, Gençlerbirliği karşılaşması sonrasında tribünlere giderek taraftarlardan özür diledi.
Galatasaray'ın Gençlerbirliği'ne 1-0 mağlup olduğu Spor Toto Süper Lig'in 25. hafta mücadelesinin 85. dakikasında bir penaltı atışından yararlanamayan Didier Drogba, karşılaşma sonrası taraftarların gönlünü aldı.

Sporx'te yer alan habere göre; 65. dakikada Hamit Altıntop'un yerine dahil olan ve kaçırdığı penaltı vuruşu sonrası zemine veryansın eden yıldız oyuncu, mücadelenin 90 dakikası sonrasında seyirciler tarafından tribüne çağrıldı. Kendi ismini duyan Didier Drogba da tribünlere giderek, gol atamadığı için pişman olduğunu belli eder bir şekilde elini kalbine götürdü ve eğilerek taraftarlardan özür diledi.

Sarı-kırmızılılara devre arasında transfer olan 35 yaşındaki süperstar, oynadığı ilk maç olan Akhisar Belediye mücadelesinde attığı golden sonra dört maçtır ağları sarsmayı başaramadı.