Galatasaray, Kasımpaşa maçı hazırlıklarını sürdürdü
Galatasaray, Spor Toto Süper Lig'de 18 Ocak Cuma günü Kasımpaşa ile yapacağı maçın hazırlıklarını sürdürdü.
Florya Metin Oktay Tesisleri'nde basına kapalı gerçekleştirilen antrenmanın ilk bölümünde, performans uzmanı Scott Piri yönetiminde fiziksel bir çalışma yapan futbolcuların, daha sonra üç gruba ayrılarak dar alanda çift kale maç oynadığı belirtildi. Antrenmanın ana bölümünde ise taktik çalışmasının yapıldığı kaydedildi.

Sarı-kırmızılı takım, Kasımpaşa maçı hazırlıklarına yarın yapacağı antrenmanla devam edecek.