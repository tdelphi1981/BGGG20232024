Briç Federasyonu'ndan gençler için kamp
Briç Federasyonu tarihinde bir ilki gerçekleştirerek, 240 genci kampa alarak,eğitim verecek.
Türkiye Briç Federasyonu Başkanı Nevzat Aydoğdu yaptığı  açıklamada brici tabana yaymaya çalıştıklarını ve bu doğrultuda yapmayı planladıkları 2013 Gençler Eğitim Kampı'na başvuruların tamamlandığını söyledi. Aydoğdu, eğitim ve milli takım seçmeleri için ilk kez 240 gencin Bilkent Otel'de kampa alınacağını kaydetti. Kampta 26-31 Ocak tarihlerinde gençlerin hiç bilmeyen, az bilen, orta derecede bilen ve ileri derecede bilen kategorilerinde gruplandırılacağını belirten Aydoğdu, Türk bricine emeği geçmiş kişilerin de verdikleri konferanslarla eğitim çalışmalarına katkıda bulunacaklarını dile getirdi.
 
Projeyle bir ilki gerçekleştireceklerini ve 240 genci kampta bir araya getirerek, kaynaşmalarını sağlayacaklarını dile getiren Aydoğdu, Bu sporun insana neler kazandırdığı henüz Türkiye'de tam olarak bilinmiyor. Hala insanların bir kısmı kağıt oyunu olarak görüyor ve mesafeli duruyor. Mesafeli durulması bir yana tepkisel davranıp hala sıradan bir kahve oyunu muamelesi yapanlar da var. İmajı değiştirmek için bu tür çalışmaların çok önemli olduğunu düşünüyoruz diye konuştu.
 
Nevzat Aydoğdu, brici tabana yayma projelerinin devamının geleceğini ve gençliğinde bu sporu yapanların sayısını bu tür kamp ve organizasyonlarla artıracaklarını sözlerine ekledi.