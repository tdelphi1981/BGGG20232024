Olcay Şahan neden Milli Takım'da değil?
Beşiktaş'ın sezon başında kadrosuna kattığı Olcay Şahan, sergilediği etkileyici performans ve attığı gollerle dikkat çekiyor. Ancak henüz Milli Takım Teknik Direktörü Abdullah Avcı'nın gözüne girmeyi başaramadı.
En golcü kanat oyuncusu
Olcay Şahan bu sezon attığı 8 golle Spor Toto Süper Lig'in en golcü kanat oyuncusu konumunda.

En efektif transfer
Beşiktaş sezon başında kadrosunu pek çok oyuncu ile güçlendirdi. Ancak alınan isimlerden en çok verim elde edilen oyuncu Olcay Şahan oldu.

Samet Aybaba'nın Messi'si
Beşiktaş Teknik Direktörü Samet Aybaba, sezon başında Kaiserslautern'den transfer edilen oyuncu ile ilgili olarak "O bizim Messi'miz" açıklamasını yapmıştı.

Trabzon maçında üzmüştü
Olcay Şahan, sezonun ilk yarısında oynanan Trabzonspor maçının son dakikasında kaleci ile karşı karşıya kaldığı bir pozisyonu gole çevirememişti. Bu pozisyon sonrası maçın bitiş düdüğü çalmış ve tüm Beşiktaş'lı oyuncular kendilerini yere bırakmıştı.

Fenerbahçe maçı ile gönülleri fethetti
Olcay Şahan dün oynanan İnönü'deki son derbi maçında karşılaşmanın uzatma dakikalarında attığı golle takımının sahadan 3-2 galip ayrılmasını sağladı ve bir anlamda Trabzonspor maçında kaçırdığı pozisyonu unutturdu.

(Goal.com)