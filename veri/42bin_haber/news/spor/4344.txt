Galatasay'dan Sneijder açıklaması
Galatasaray, Wesley Sneijder'in kulübüyle anlaşma sağlandığını ancak oyuncu ile görüşmelerin devam ettiğini bildirdi. Galatasaray gündeminin son bir haftasını meşgul eden Wesley Sneijder transferinde taraflar, son aşamaya geldi. 

Hollandalı yıldızın kulübü Inter'le daha önceden anlaşmaya varan Galatasaray, Wesley Sneijder'i ikna etmeye çalışıyordu. Transferde bu sabah itibariyle sıcak gelişmeler yaşandı ve Sneijder önce kulübü Inter ile arasındaki "imaj anlaşmazlığı"sorununu giderdiği, ardından da Galatasaray'a prensipte evet dediği öğrenildi. 

28 yaşındaki Hollandalı oyuncunun pazartesi günü İstanbul'a gelerek, kendisini 3.5 yıllığına sarı-kırmızılı renklere bağlayacak imzayı atması bekleniyor.

Bu arada Galatasaray'ın internet sitesinden yapılan açıklamada şu ifadelere yer verildi: 

"Wesley Sneijder'in transferine ilişkin olarak FC Internazionale kulübüyle anlaşma sağlanmış olup oyuncu ile görüşmeler devam etmektedir.  Kamuoyunun dikkatine sunulur. 
Galatasaray Spor Kulübü"