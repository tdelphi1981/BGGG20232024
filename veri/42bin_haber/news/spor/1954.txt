"73 yaşında bile olsa sorun değil"
İlginç kişiliği ve absürt açıklamalarıyla her zaman dikkat çeken Dallas Mavericksin sahibi Mark Cuban bunlara bir yenisini daha ekledi.
Hala sakatlıktan dönemeyen ama kısa bir süre içerisinde formasına kavuşacak olan Dirk Nowitzki ile sözleşme yenileme üzerine konuştuklarını dile getiren Cuban, oyuncusunu hiçbir zaman bırakmayacağını söyledi. 
Oynamaya devam etmek istediği sürece kendisini Dallasta tutacaklarını söyleyen Mark Cuban, 73 yaşına geldiğinde hala oynamak istiyorsa ben de onunla o yaşında bile sözleşme imzalayacağım dedi.