İşte Toshack'ın yeni takımı
Azerbaycan'ın Premier Ligi takımlarından Hazar Lenkeran, John Benjamin Toshack ile anlaşmaya vardı.
Kulübün Başkan Yardımcısı Tuygun Nadirov'un basına yaptığı açıklamada, ünlü teknik adam John Benjamin Toshack'ın bundan sonraki kariyerini Hazar Lenkeran'da sürdüreceğini bildirdi.

Toshack'la her konuda anlaştıklarını bildiren Nadirov, Gallili çalıştırıcının önümüzdeki günlerde Hazar Lenkeran ile sözleşme imzalayarak fiilen göreve başlayacağını söyledi. Nadirov, Toshack'ın Beşiktaş, Real Madrid, Galler ve Makedonya'nın milli takımlarının teknik direktörlüğünü yaptığını hatırlatarak, "Hocamız 15 Mart'ta takımın başında olacaktır. Bize de büyük katkısı olacaktır." dedi.

Hazar Lenkeran futbol takımını Toshack'tan önce İspanyol Teknik Direktör Adam Carles Martorell Baques çalıştırıyordu. Toshack'ın yeni takımı, ligde 44 puanla lider Neftçi'nin 8 basamak gerisinde ve 28 puanı bulunuyor.