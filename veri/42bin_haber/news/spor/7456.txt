Cimbom, Drogbaya kavuşuyor
Galatasarayın Fildişili yıldızı cuma günü Başkan Ünal Aysalın jetiyle İstanbula geliyor...
GALATASARAYın dünyaca ünlü golcüsü Didier Drogba Ünal Aysalın özel jeti ile cuma günü İstanbula geliyor. Fildişi Sahilleri Milli Takımının Afrika Kupasından elenmesinin ardından Londraya giden Drogba, 3 gün dinlendikten sonra eşyalarını toplayacak. Fildişili yıldız cuma günü ise İstanbulda olacak. 
AYAĞININ TOZUYLA İDMANA 
CUMA günü, Fatih Terim ve teknik heyet ile tanışacak olan Drogba, yeni takımı ile ilk idmanına da çıkacak. Dünyaca ünlü golcüyü İstanbula getirecek olan yöneticiler, FIFA ile dirsek temasını da hiç aksatmıyor. En geç 1 hafta sonra çıkacak lisans ile birlikte Drogba, deplasmandaki Akhisar maçında forma giyebilecek. Yıldız oyuncunun Devler Ligindeki Schalke maçını oynamasına da bir engel bulunmayacak... 
Eboue takıma geri döndü 
FİLDİŞİ Sahili Milli Takımının Afrika Kupasından elenmesinin ardından Galatasarayın başarılı sağ beki Emmanuel Eboue, dün İstanbula geldi. Milli takımda olması nedeniyle Antalya kampına katılmayıp Galatasarayın ligin ikinci yarısında oynadığı 3 maçta forma giyemeyen Fildişili Emmanuel Eboue, bugün sabah yapılacak idmanında da yer alacak.