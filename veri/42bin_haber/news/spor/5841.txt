Beşiktaş'ta gözler Holosko'da
Spor Toto Süper Lig'de lider Galatasaray ile en yakın takipçisi Beşiktaş'ı Türk Telekom Arena'da karşı karşıya getirecek 2013'ün ilk derbi maçında siyha-beyazlıların gol yollarındaki en büyük umudu Slovak futbolcusu Filip Holosko olacak.

Almeida'nın hafta başında ortaya çıkan sürpriz sakatlığı nedeniyle Holosko'nun, 27 Ocak Pazar günü oynanacak derbi maçta forvet hattında oynaması bekleniyor.

Siyah-beyazlıların diğer forvetlerinden Mustafa Pektemek sezonun ilk yarısındaki Galatasaray derbisinde diz bağlarının kopması sonrası halen sahalara dönemedi. Süper Lig'de bu sezon henüz golle buluşamayan Batuhan Karadeniz son lig maçında sakat olduğu gerekçesiyle forma giyemedi. Devre arasında MKE Ankaragücü'nden alınan genç Sinan Kurumuş ise maç kadrosuna bile alınmadı.

-Deplasmanda ilk gol peşinde-
17 Ocak'ta 29. doğum gününü kutlayan Holosko, bu sezon Süper Lig'deki 8 golünü de BJK İnönü Stadı'nda attı.

2007-2008 sezonuyla birlikte Türkiye'deki en golcü ilk yarısını geride bırakan Slovak oyuncu, bu sezon ligde ilk deplasman golünü Türk Telekom Arena'da Galatasaray filelerine göndermeye çalışacak.

Türkiye'de 8. sezonunu geçiren Holosko, Süper Lig kariyerinde Manisaspor, Beşiktaş ve İstanbul Büyükşehir Belediyespor formalarıyla toplam 194 maçta 64 golü bulunuyor.

-Galatasaray'a 7 golü var-
Filip Holosko'nun Beşiktaş formasıyla Galatasaray'a 4 golü bulunuyor.

Sezonun ilk yarısında, 26 Ağustos 2012 tarihinde BJK İnönü Stadı'nda 3-3 biten maçta sarı-kırmızılı takımın filelerini 2 kez havalandıran Slovak futbolcu, diğer gollerini ise geçen sezon Türk Telekom Arena'da 6 Mayıs 2012 tarihinde 2-2 biten Süper Final Şampiyonluk Grubu maçında ve 21 Aralık 2008 tarihinde siyah-beyazlıların 4-2 yenildiği Ali Sami Yen Stadı'ndaki karşılaşmada attı.

Holosko ayrıca, Manisaspor forması giyerken de Galatasaray filelerini ligde 3 kez havalandırdı.

-Ligde bu sezonki golleri-
Filip Holosko'nun bu sezon Süper Lig'de attığı goller şöyle:TarihMaçSonuçGol21.12.2012Beşiktaş-Kayserispor3 - 1107.12.2012Beşiktaş-Eskişehirspor2 - 1121.11.2012Beşiktaş-Akhisar Belediyespor3 - 1209.11.2012Beşiktaş-Bursaspor3 - 3104.11.2012Beşiktaş-Mersin İdmanyurdu3 - 0126.08.2012Beşiktaş-Galatasaray3 - 32