Avrupa'nın kralı Efes!
Erkekler THY Avrupa Ligi 'Top 16' turunda (E) Grubu'nda Anadolu Efes, deplasmanda İspanya'nın Unicaja Malaga takımını 78-73 yendi.
İspanya'nın Malaga kentindeki Palacio de Los Deportes J.M. Martin Carpena Salonu'nda yapılan maçın ilk çeyreği 22-16, devre de 38-28 Anadolu Efes'in üstünlüğüyle sonuçlandı. Üçüncü çeyreği de 55-54 önde tamamlayan Anadolu Efes, sahadan da 78-73 galip ayrılan taraf oldu.

Maçın en skorer ismi, 20 sayıyla oynayan Unicaja Malagalı basketbolcu Luca Zoric oldu.

Anadolu Efes, 7. maçını 14 Şubat'ta sahasında İspanya takımı Real Madrid ile yapacak.