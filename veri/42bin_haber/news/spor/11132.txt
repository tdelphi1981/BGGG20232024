Turla gel Aslanım!
Galatasaray, Devler Ligi'inde 1-1'in rövanşında Schalke 04 deplasmanına çıkıyor.
TT Arena'da berabere kaldığı rakibini Almanya'ya devirmek isteyen CimBom, çeyrek final için sahaya çıkıyor. 

Veltins Arena'da TSİ 21.45'te başlayacak mücadeleyi İsveç Futbol Federasyonu'ndan Jonas Eriksson yönetecek.

SCHALKE - GALATASARAY

STAT: Veltins Arena
SAAT: 21.45
HAKEM: Jonas Eriksson (İsveç)
YAYIN: Star

SCHALKE: Hildebrand, Uchida, Höwedes, Matip, Kolasinac, Höger, Neustadter, Farfan, Draxler, Bastos, Pukki

GALATASARAY: Muslera, Eboue, Semih, Gökhan(Dany), Riera, Hamit, Selçuk, Melo, Sneijder, Drogba, Burak

-NOTLAR-

Galatasaray, Veltins Arena'ya Almanya'nın Backnang kentinde çıkan yangında hayatını kaybeden 8 Türk nedeniyle siyah bantla çıkacak.

Schalke'nin Türk halkına, taraftarlara ve Galatasaray'a Veltins Arena'daki dev ekranlardan yangın'da ölen 8 Türk nedeniyle başsağlığı dileyeceği belirtildi.

Galatasaray'da Burak Yılmaz, Selçuk İnan, Albert Riera, Dany ve Amrabat sarı kart sınırında. Bu oyunculardan sarı kart gören olursa ve çeyrek finale çıkılırsa forma giyemeyecekler.

Gelsenkirchen'de hava soğuk... Eksi 6 derece... Dün öğlen başlayan kar yağışı hafif şekilde devam ediyor.

Veltins Arena'da Galatasaray'a ayrılan 2 bin 900 biletin tümü günler önce satıldı. Almanlar statta Schalke tribünlerine girecek gurbetçilerle birlikte 5 bine yakın Sarı-Kırmızılı taraftarın olacağını belirtiyor.

Schalke 04'te Almanya Ligi'nde Borussia Dortmund ile yaptığı maçta sakatlanan Hollandalı yıldız Klaas-Jan Huntelaar da ile sarı kart cezalısı olan ilk maçta Galatasaray'a tek golü atan Jermain Jones oynamayacak.