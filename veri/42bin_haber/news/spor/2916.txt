Yıldız forvet Demba Ba Fener yolunda
Newcastle Unitedda ayrılık hazırlıklarına şimdiden başlayan golcünün, gönderilecek olan Bienvenunün yerine alınacağı iddia edildi.
FENERBAHÇEde devre arası forvet operasyonu gerçekleştirilmesi artık herkesin malumu. Forma şansı bulamayan ve takımda mutsuz olan Bienvenunün gönderilmesi beklenirken, en çok merak edilen isim yerine gelecek golcü...  Sarı lacivertlilerin çok etkili bir ismi kadrosuna katması bekleniyor... 

O futbolcu da büyük ihtimalle Newcastle Unitedta mutsuz olan Demba Ba olacak. Adı daha önce Galatasaray ile sık sık anılan Senegalli golcüyle ilgili konuşan Newcastleın teknik patronu Pardew iki hafta önce Sözleşmesinde 7.5 milyon Sterline serbest kalır maddesi bulunuyor. Devre arasında bazı takımlarla görüşeceğini biliyoruz ve bu bizi düşündürüyor demişti. 
100 BİN STERLİNDE DİRETİYOR 
İNGİLİZ basınına konuşan Banın menajeri Alex Gontran ise Senegallinin takımdan ayrılmaya bir adım daha yaklaştığını vurgularken, oyuncusunun oldukça mutsuz olduğunu, takım içinde kendine yer bulamazsa Afrika Kupasından sonra gitmeyi düşündüğünü belirtti. Basında Fenerbahçenin Ba için iki katı ücret ödeyeceği iddia edilirken, haftalık 50 bin Sterlin alan Senagallinin 100 bin Sterlinde direttiği konuşuluyor.  
VERGİ FENERBAHÇENİN AVANTAJI 
NEWCASTLEda 3.2 milyon Euroya yakın bir meblağ kazanan ancak vergi kesintisi nedeniyle eline sadece 1.6 milyon Euro geçen Banın, Türkiyede bu meblağın tamamını alacak olması F,Bahçenin en büyük kozu. Bununla birlikte sarı lacivertli formayla son haftalarda çıkışa geçen ve kulüpte hayli mutlu olduğunu belirten Sowla arkadaş olan Banın F.Bahçeye gelmesi de yüksek bir olasılık. 
Banın 2012 istatistikleri 
· Oynadığı maç: 10
· Attığı gol: 7
· Toplam şut: 40
· Maç başına ofsayt: 0.5
· Top kaybı: 25 
Banın artıları: 
Bitiricilik
Hava toplarındaki hakimiyeti 
Banın eksileri: 
Topa hakimiyeti
Top sürüşü
Defansa katkısı