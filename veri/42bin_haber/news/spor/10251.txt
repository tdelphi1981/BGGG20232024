Aykut Kocaman onu kadroya almadı
Bu akşam Beşiktaş ile İnönü'de karşılaşacak Fenerbahçe'de teknik direktör Aykut Kocaman Hasan Ali'yi kadroya almadı.
Fenerbahçe'nin Spor Toto Süper Lig'in 24. haftasında ezeli rakibi Beşiktaş ile deplasmanda oynayacağı karşılaşma öncesinde teknik direktör Aykut Kocaman sürpriz bir ismi kadroya almadı.
 
Deneyimli teknik adam, Beşiktaş maçının kadrosuna sol kanat oyuncusu Hasan Ali Kaldırım'ı dahil etmedi. Kocaman'ın bu kararı derbi maçı öncesinde sürpriz olarak değerlendirildi.
 
Devre arasında Reto Ziegler'in transferinin ardından Aykut Kocaman'ın zaman zaman kadroya almadığı Hasan Ali'nin Beşiktaş maçı öncesinde de kadro dışında kalması kafalarda bir kez daha soru işareti oluşturdu.