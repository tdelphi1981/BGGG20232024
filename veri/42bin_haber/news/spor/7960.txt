Yanal: "İddiamız için bu maç önemliydi"
Gençlerbirliği Teknik Direktörü Fuat Çapa, Oliveira'nın golü çok şeyi değiştirdi, risk almak zorunda kaldık dedi.
Çapa, Eskişehirspor'a 2-0 yenildikleri maçın ardından yapılan basın toplantısında, bu maçın, sıralamada yukarılardan kopmamak adına önemli bir maç olduğunu belirterek, İki takım da dengeli başladı. Oliveira'nın golü çok şeyi değiştirdi, risk almak zorunda kaldık. Skor nedeniyle üzgünüz, ancak 8 futbolcumuz milli takımlarına gitmişti. Oyuncularımıza haksızlık etmemeliyiz diye konuştu. 10 kişi kalmasak sonuç değişebilirdi diyen Çapa, iyi mücadele ettiklerini ve maçın pozisyon açısından fakir olduğunu kaydetti.
 
Eskişehirspor Teknik Direktörü Ersun Yanal ise ligin oldukça çekişmeli geçtiğini ve iki maçın bile sıralamayı değiştirdiğini vurgulayarak, şunları söyledi: İddiamızın devam etmesi için bu maç önemliydi. Rakibimizin üstünlük kurmasını engelledik. Karşılaşma puan stratejisi şeklinde geçti. İyi bir takımız. Avrupa sürecini tamamlamak için mücadelemiz devam edecek.