Milli takıma Rene Tebbel
Türkiye Binicilik Federasyonu, milli takımın başına Alman ekolünden yetişen Rene Tebbel'i getirdi.Binicilik Federasyonu Başkanı Tunç Çapa, Rene Tebbel gibi Avrupa'da ilk 5 antrenör arasında yer alan son derece başarılı ve saygın bir isimle anlaştığımız için mutluyuz dedi.

Alman Milli Takımı'nda hem binici, hem eğitmen olarak görev alan Tebbel ile 4 yıllığına el sıkıştıklarını kaydeden Çapa, Almanya binicilikte söz sahibi bir ülke. Kendilerine has bir stilleri var. Sadece binici eğitiminde değil, at yetiştiriciliğinde de çok başarılı antrenörleri var. Tebbel de bu isimlerden biri. Oğlu geçen yılın Avrupa şampiyonu. Kendisinin de sayısız şampiyonluğu bulunuyor diye konuştu.

Bu yıl özellikle Mersin'de yapılacak Akdeniz Oyunları'nı çok önemsediklerini anlatan Çapa, şunları söyledi:
Tebbel, gençler ve yıldızların yanı sıra genç biniciler olarak adlandırdığımız kategoride eğitim verecek. Yurt dışında kamplar yapılacak ve takımı Akdeniz Oyunları'na hazırlayacak. 43 yaşındaki Alman eğitmenin kariyerinde bir çok Almanya, Grand Prix ve Dünya Kupası birincilikleri bulunuyor.