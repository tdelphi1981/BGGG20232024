2013 Dünya Bilardo Şampiyonası başlıyor
Dünya Bilardo Şampiyonası, 11-13 Şubat tarihlerinde Antalya'da yapılacak.Geçen yıl yapılan şampiyonada final oynamayı başaran Türkiye, bu yıl da şampiyonluk için önemli rakiplerle karşı karşıya gelecek. Dünya ikincisi Tayfu Taşdemir, Murat Naci Çoklu ve Adnan Yüksel ile dünya şampiyonu sporcularla şampiyonada yer alan Türkiye, kupa için Belçikalı Frederic Caudron ve Eddy Merkx, İsveçli Torbjorn Blomdahl, İspanyol Daniel Sanchez ve Koreli Sung-Won Choi gibi önemli istekaları geride bırakmaya çalışacak.
Final maçları, 15, 16, 17 Şubat'ta yapılacak.

Grup elemeleri başladı

2013 Dünya Bilardo Şampiyonası'nda, grup müsabakaları ve Türkiye elemeleri ise bugün başladı. İki gün sürecek Dünya Kupası müsabakaları öncesi Türk bilardocular 21 grupta elemeleri geçmek için mücadele verecek. Elemeler sonucunda, 2 ayrı turda 105 milli sporcu arasından 21 sporcunun belirlenecek.

Bilardo Federasyonu Başkanı Uğur Kurugöllü, yaptığı açıklamada, geçen yıl ki şampiyonada final maçında şampiyonluğu kaybettiklerini belirterek, Bu sefer finalde kaybetmek istemiyoruz dedi.
Organizasyonu, 5 yıllığına Antalya'da düzenleme hakkını aldıklarını ve bu yıl 4'üncüsünü yapacaklarını kaydeden Kurugöllü, Şampiyonluğu son yıla bırakmak istemiyoruz. Bu yıl bu işi bitirip, evimizde dünya şampiyonluğunu kazanmak istiyoruz değerlendirmesini yaptı.