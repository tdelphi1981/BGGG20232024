ABD zirvedeki yerini korudu
İstanbul'da devam eden 11. Dünya Kısa Kulvar Yüzme Şampiyonası'nın ikinci günü sonunda, madalya sıralamasında ABD 6 altın, 1 gümüş, 4 bronzla ilk sıradaki yerini korudu. 
Sinan Erdem Spor Salonu'nda yapılan şampiyonada ikinci günün ardından, ABD 6 altın, 1 gümüş, 4 bronz ile birinci, Macaristan 1 altın, 1 gümüş, 2 bronz ile ikinci, İtalya ise 1 altın, 1 gümüş ile üçüncü oldu.

Madalya sıralamasında Büyük Britanya 1 altın, 1 bronzla dördüncü sırayı aldı. Birer altın madalyası bulunan Japonya, Litvanya, Yeni Zelanda ve Günay Afrika beşinciliği paylaştı, Çin Halk Cumhuriyeti 2 gümüş, 1 bronzla 9., Danimarka ve Rusya ise 2'şer gümüş ile 10. sırada yer aldı.