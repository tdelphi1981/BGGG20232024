İtalyan bisikletçiye ret
Uluslararası Spor Tahkim Mahkemesi (CAS), doping nedeniyle yarışlardan 12 yıl men edilen İtalyan bisikletçi Riccardo Ricco'nun itiraz başvurusunu reddetti.CAS'ın internet sitesinde yer alan açıklamaya göre, İtalya Olimpiyat Komitesi'nin (CONI), doping nedeniyle 19 Nisan 2012 tarihinden itibaren geçerli olmak üzere yarışlardan 12 yıl men ettiği Ricco'nun itiraz başvurusu kabul edilmedi.

Ricco, Şubat 2011'de evinde kan nakli yapmaya çalışmış ve anti-doping kurallarını ihlal ettiği gerekçesiyle disiplin kuruluna sevk edilerek 12 yıl ceza almıştı. Sporcunun savunmasının yersiz olduğuna kanaat getiren mahkeme, Rico'ya verilen 12 yıl men cezasını onadı.