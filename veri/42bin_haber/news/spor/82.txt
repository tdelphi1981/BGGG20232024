Fernandes: Trabzon galibiyeti önümüzü açacaktır
Beşiktaşlı futbolcu Manuel Fernandes, Spor Toto Süper Lig'de yarın Trabzonspor ile yapacakları maçta alacakları galibiyetin önlerini açacağını ifade etti.
 BJK TV'ye açıklamalar yapan Portekizli futbolcu, şu anda bir galibiyete  ihtiyaçları olduğunu vurgulayarak, ''Önce Trabzonspor, sonra Kasımpaşa, daha  sonra da Mersin İdmanyurdu ile oynayacağız. Tek tek bakınca bütün maçlar zor.  Bizim de maç maç düşünmemiz lazım. Şu anda bir galibiyete ihtiyacımız var. Bu  maçta alacağımız bir galibiyet, bizim önümüzü açacaktır'' diye konuştu. Fernandes, geçen sezon takımda bireyselliğin ön planda olduğunu, bu sezon  ise takım oyunu oynadıklarını kaydetti.        
 Bu sezon, iyi oynadıkları maçlarda takım halinde başarılı olduklarını  dile getiren Beşiktaşlı futbolcu, şu ifadeleri kullandı:  ''Kendimi ekipten ayrı olarak görmüyorum. Bizim en büyük özelliğimiz, bu  sene takım halinde hareket etmemiz. İyi oynadığımız anlarda takım halinde iyi  oynadık. Bireysel olarak futbolcular tek tek öne çıkmadı. Takım halinde güzel  sahneler verdik. Geçen seneden farklı yanımız bu. Geçen sene bireysellik ön  plandaydı, bu sene onun yerini takım oyunu aldı. Takım olarak iyi olursak bir  yerlere gelebiliriz. Bireysel olarak bakmamak gerek, ben ayrı bir oyuncu değilim,  sadece takımın bir parçasıyım.''       
  Takım olma yolunda önemli adımlar attıklarını anlatan Portekizli oyuncu,  ''Çok önemli bir maç oynayacağız. Maçın zor olduğunu biliyoruz'' şeklinde  konuştu.          