Drogba çılgınlığı böyle başlamıştı!
Galatasaray taraftarı yaklaşık 1.5 yıl önce Banvit ile oynanan basketbol maçında o sıralar gündemde olan Didier Drogba transferiyle ilgili atıfta bulunmuştu.
"Taraftar çıldırdı Drogba'yı istiyor" diye bağıran Galatasaray taraftarının bu çağrısına kayıtsız kalamayan Başkan Ünal Aysal, ayağa kalkıp tribünlere "tamam" işareti yapmıştı. O zaman görüşmeler yapılmış ancak maliyeti fazla olduğu için Fildişili oyuncu kulübünde kalmış, Chelsea ile Şampiyonlar Ligi kupasını kaldırmıştı.

Taraftarın bu hayali 1.5 yıl sonra gerçeğe dönüştü. Sezona Çin ekibi Shanghai Shenghua'da başlayan Drogba sarı kırmızılıların yeni golcüsü oldu.