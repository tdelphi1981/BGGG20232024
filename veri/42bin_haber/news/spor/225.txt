Şanssızlık değil hesap hatası!
Başkan Aysal, Arena'nın zemini konusunda ilk kez konuştu, 'Kendi içimizde çözeriz' dedi
 'Teknik konuların arkasında sadece şanssızlık var da diyemeyiz. Demek ki hesaplayamadığımız, daha evvel hesaplanmamış, belki de ölçüsünü tam olarak tahmin edemeyeceğimiz koşullar var'
 Başkan Ünal Aysal'dan Türk Telekom Arena'daki 'su baskını' konusunda son derece çarpıcı mesajlar. Kıtalararası Kupa'yı 4. kez kazanan G.Saray Tekerlekli Sandalye Basketbol Takımı ile birlikte GSTV'de Günün Manşeti programına konuk olan Aysal, sorunu camia içinde çözeceklerini söyledi. İşte Aysal'ın tespit ve çözüm önerileri:
 KöPRüLER YIKILDI, iNSANLAR öLDü!..
 'BAZEN nasıl yıldızlar bir araya geldiğinde çok büyük başarılar ortaya çıkarsa bazen de birtakım aksilikler bir araya geldiği zaman sorunlar ortaya çıkıyor. Cluj maçının oynandığı gün, Türkiye'de köprüler yıkıldı, evleri sular bastı, insanlar öldü. 
 Bütün şanssızlıkların yaşandığı aynı saatte bizim stadımızı (Türk Telekom Arena'yı) da bir anlamda su bastı. Gayet tabii drenaj sistemi ve diğer teknik konuları ciddi şekilde araştırıyoruz. Katiyetle hafife almıyoruz. Gereken ne varsa yapılacaktır.
 YATIRIMSA YATIRIM YAPACAĞIZ...
 BU teknik konuların arkasında sadece şanssızlık var da diyemeyiz. 
 Demek Kİ hesaplayamadığımız, daha evvel hesaplanmamış, belki de ölçüsünü tam olarak tahmin edemeyeceğimiz koşullarda onlara hazır bir stadı seyircimize vermek zorundayız. 
 Bu konuda (Arena'nın drenaj sorunu ile ilgili) ne gerekiyorsa yapacağız. Yatırımsa yatırım yapacağız.
 TOPLUMUN HASSASiYETiNi ANLIYORUM
 AMA içeride eksiklerimiz nereden kaynaklanmış onları da tespit edeceğiz ki bir daha bu eksikler yaşanmasın, bunlara bir daha muhatap olmayalım diye. Toplumun hassasiyetini bu konuda yerinde buluyorum. 
 Çünkü bir yerde oyun kalitesi dışında insanların sağlığını da etkileyebilecek bir durum oluşabilirdi. 
 Bİz büyük bir camiayız, kendi içimizde bu sorunları çözebilme gücüne sahibiz. Katiyetle de çözeceğiz.'
 G.Saray spor kulübü
 Aysal: G.Saray sadece bir futbol kulübü değil, spor kulübü. Özellikle bu kardeşlerimin bu marka değerine katkısı en üst düzeyde. Umarım bu böyle devam eder ama bu hafta G.Saray için çok önemli ve güzel bir hafta oldu. Güzel haberler üst üste geldi. Bayan voleybol, erkek voleybol, erkek basketbol, kadın basketbol, futbol, tekerlekli sandalye basketbolu ve U13 takımı.
 iLAN ETTiĞiM HEDEFiMiZE ÇOK UYGUN
 Aysal, şampiyon basketbolculara 'Benim iş başına geldiğimden beri anlatmaya çalıştığım, hedeflediğim Galatasaray'ın uluslararası başarılarına bir yenisini daha eklediniz. Hepinize bütün camia adına, yönetim kurulum adına tekrar tekrar teşekkür ederim' şeklinde iltifat etti.
 Sessiz komedi
 GS TV'nin beğeni toplayan yeni programı Sessiz Sinema Sercan, Emre ve Umutlu sarı ile Burak, Selçuk ve Semihli kırmızı takımı karşı karşıya getirdi. Engin Baytar da konuktu. Jüri ise antrenörler Hasan Şaş ve Ümit Davala oldu. 3-3'ken Burak'ın anlattığı 'Rüzgar gibi geçti' filmi gülmekten kırdı geçirdi.
 İMPARATOR GELİYOR
 SELÇUK-Semih ikilisi rüzgar ve geçti kelimelerini bildi. Diğer kelimeyi bulamadı. Bunun üzerine Hasan Şaş espriyi patlattı: 'Rüzgarla geçtinin ortasına bir gibi koyamadınız.' Eşitlik bozulmayınca konuk oyuncu Engin sahne aldı. Sarı takım, 'Truva'yı bildi ve kazandı. Haftaya 'Sessiz Sinema'da Fatih Terim, Taffarel ve Ümit Davala yarışacak.
 1.5 sene çok güzel geçti
 'HEDEFLERİMİZİ 1.5 sene evvel koymuştum. Bugüne kadar elde edilen başarılar gösteriyor ki, hedeflerimizde en ufak bir sapma yok. Bunların başında başarı var. Başarı için uyumlu bir ekip çalışması içinde görevimizi sürdürüyoruz. 1.5 sene çok güzel geçti. Umarım bundan sonra da öyle geçecek. Bizim istediğimiz zaman neleri yapmaya muktedir olduğumuzu sanıyorum herkes gördü. Bundan sonra da başarı için çalışmaya devam edeceğiz.'