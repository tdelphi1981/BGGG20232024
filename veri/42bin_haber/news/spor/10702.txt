Gençlerbirliğili futbolcudan itiraf!
Gökhan Zan'ın rakibine yaptığı hareketi kırmızı kartla cezalandıran Yankaya'ya Petrovic'ten çok çarpıcı bir yanıt geldi.
Spor Toto Süper Lig'in 25. haftasındaki Galatasaray - Gençlerbirliği maçında hakem Özgür Yankaya'nın kararları maça damga vurdu. Maçın 86. dakikasında hava topu mücadelesinde Radoslav Petrovic'le girdiği mücadele sonrasında Gökhan Zan'ın rakibine yaptığı hareketi kırmızı kartla cezalandıran Yankaya'ya Petrovic'ten çok çarpıcı bir yanıt geldi.

"KIRMIZI KART DOĞRU DEĞİL"

Mücadelenin son dakikalarında Gökhan Zan'ın kırmızı kart gördüğü pozisyon hakkında açıklamalarda bulunan Gençlerbirliği oyuncusu Radosav Petrovic, Gökhan'ın kendisine vurmadığını söyledi. 
 
Petrovic, yaşanan pozisyonun normal olduğunu aktararak, "5 numaralı oyuncu asla bana dokunmadı. Belki istedi ama bunu yapmadı. Asla bana yumruk atmadı. Kırmızı kart doğru bir karar değil. Havada olan bir pozisyondu. Böyle mücadeleler bence normal" ifadelerini kullandı.

Gençlerbirliği'nin attığı ilk golde Eboue'ye faul yapılmadığına karar veren Yankaya'nın sarı-kırmızılılara çaldığı penaltı da epeyce tartışıldı. Petrovic'in bu açıklaması da tartışmalara adeta tuz biber ekti.