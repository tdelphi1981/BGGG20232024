Servet Çetin Drogba'ya dayanamadı!
Drogba'ya karşı ilk bölümde iyi bir performans sergileyen tecrübeli futbolcu, 34. dakikada sakatlanarak oyundan çıktı.
Galatasaray - Eskişehirspor maçında sarı-kırmızılıların yıldızı Didier Drogba'yı tutma görevi Servet Çetin'e verildiği görüldü. Drogba'ya karşı ilk bölümde iyi bir performans sergileyen tecrübeli futbolcu, 34. dakikada sakatlanarak oyundan çıktı.

İkili mücadelelerde Fildişili'ye karşı iyi bir mücadele verdiği görülen Çetin yerini Goran Causic'e bıraktı. Servet Çetin sakatlıktan yeni kurtulmuştu ki tecrübeli oyuncunun sakatlanması Ersun Yanal'ın planlarını da sekteye uğrattı.

İLK SERVET'İ SORMUŞTU

Milli takımlar düzeyinde karşı karşıya gelen Drogba ve Servet'in mücadelesi dikkatleri çekmişti. 2009'da İzmir'de oynanan Fildişi - Türkiye maçında rakibine göz açtırmayan Servet Çetin, 4 yıl sonra Drogba ile yine karşılaştı. Drogba, milli savunmacı ile ilgili o maç sonrasında, "İngilteredeki lig maçlarında rakip defanslara karşı bu kadar zorlanmadım. Servet müthiş adam. Nefesini oynarken ensemde hissettim" diye konuşmuştu.

Servet de Drogba ile ilgili, "Çok güçlü bir oyuncuydu. İkili mücadelelerde onu durdurmak için bazen sertlik kullanmak zorunda kaldım" ifadelerini kullanmıştı. 

(Sporx)