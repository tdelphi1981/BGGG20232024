Bu sonuç 3-4 ay önceden belliydi
Türkiye Tenis Federasyonu 3. Olağan Genel Kurulu'nda başkanlığa adaylığını koyan tek ismin Osman Tural olması, spor camiasında merak uyandırmaya devam ediyor.
TEB BNP Paribas WTA Şampiyonası finalinde ödül törenine katılan siyasilerin tribünlerden aldığı olumsuz tepkilerin ardından, son başkan Ayda Uluç'un, başkanlığa adaylığını koymamış olması, bu iki olayın birbiri ile bağlantılı olabileceği konusundaki söylentileri de beraberinde getirdi. Federasyondaki yeni konumu yönetim kurulu olan Ayda Uluç ile birlikte değişikliğe gidilen bir kaç isim daha oldu. Bu değişiklikler ve Federasyon başkanının Osman Tural'ın olması konusundaki söylentilere, geçen dönem de olduğu gibi TTF Başkan vekili olarak görevine devam eden Cengiz Durmuş yanıt verdi.  
Durmuş, bu değişikliğin daha önceden de biliniyor olduğunu ve bu nedenle de sürpriz olmadığını dile getirdi. Sözlerini samimiyetle söylediğini vurgulayan Durmuş, "Vaktinin daha büyük bir kısmında, burada aktif olmak isteyen kişiler açısından değişikliğe gidildi. Ben hala görevime devam etmekteyim, Federasyonumuz da aynı düzen ve disiplin içerisinde çalışmalarına devam edecektir. Ayda hanım ise konumunun değişmesine rağmen hala bizimle birliktedir." şeklinde açıklama yaptı. Büyük bir organizasyonun ardından başarıyla kalkan Türkiye Tenis Federasyonu'nun böyle bir dönemde başkan değişikliğine gitmesine ise konunun spekülasyonlarla hiç bir ilgisi olmadığını ve her şeyin tesadüf eseri gerçekleştiğini dile getiren Durmuş, "Yine aynı kalitede organizasyonlara imza atmaya devam edeceğiz, sponsorlukların artışı için de çalışmalarımızı sürdürüyoruz."diyerek başarılı organizasyonların devam edeceğinin şüphesi olmamasını söyledi.