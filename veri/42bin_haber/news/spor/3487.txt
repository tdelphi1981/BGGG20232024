Samet Aybaba'nın transfer planı
Beşiktaş Teknik Direktörü Samet Aybaba bir yabancı hücum oyuncusu ve bir de yerli sol bek almayı düşündüklerini söyledi. 
Beşiktaş ile daha önce de birkaç kez teknik direktörlük için görüştüğünü belirten Samet Aybaba, fakat bir türlü anlaşma sağlayamadıklarını söyledi. 
Aybaba görevi kabul etmesindeki tek koşulun Beşiktaşlı olmasından kaynaklandığını belirterek "Sadece uzun süreli bir plan yapma şartım oldu; başka hiçbir şartım olmadı. Yıldırım Demirören döneminde görüşmeye çağırdılar, ben gitmedim" dedi. 
Sİyah beyazlı takımda şu anda herşeyin planlı olduğunu belirten tecrübeli teknik adam, kulüp bütçesini düzenlemek için çalışmalarının sıkı bir şekilde devam ettiğini söyledi. 
Transfer çalışmalarına da değinen Aybaba "Bir yabancı hücum oyuncusu, bir de yerli sol bek almayı düşünüyoruz. Takım dengelerini bozmak istemiyoruz. Gökhan Süzen ve Nene ile ilgili çalışmalarımız var. Ziegler ise gelmeyecek" dedi. 

Aybaba ayrıca Batuhan'dan yana olan memnuniyetsizliğini de dile getirdi.