Atletico Madrid Suarez'in peşinde
Atletico Madrid gözünü Liverpool'un Uruguaylı yıldızı Luis Suarez'e dikti.
 Bu sezon inanılmaz bir form yakalayan kolombiyalı golcüsü Radamel Falcao'yu elinde tutmakta zorlanacağını düşünen Madrid ekibi, Premier League'de gol krallığı yarışında zirvede bulunan Suarez'i kadrosuna katmak için elini çabuk tutacak gibi gözüküyor.
 Ocak 2011'de Ajax ile İspanyol ekibi arasında Suarez'in bonservisi konusunda pazarlıklar son noktaya gelse de uruguaylı oyuncu 26.5 milyon euro karşılığında Anfield'ın yolunu tutmuştu.
 2018 yılına kadar takımıyla sözleşmesi bulunan Suarez'in ise şu için tek düşüncesi takımıyla birlikte Premier League ve Avrupa Ligi'nde başarıya ulaşmak olduğu biliniyor.
 Juventus ve Barcelona ile de adı anılan 26 yaşındaki oyuncunun bu baş döndürücü teklifler karşısında nasıl bir tavır takınacağı ise merakla bekleniyor.
  