Bursaspor, Fenerbahçe'yi gözüne kestirdi
Bursasporlu futbolcu Maurice Edu, hafta sonu deplasmanda Fenerbahçe ile oynayacakları maçta ellerinden geleni yaparak sahadan puanlarla ayrılacaklarına inandığını söyledi.Edu, takım arkadaşı Aziz Eraltay (Behich) ile Bursastore Şehreküstü Metro İstasyonu mağazasında düzenlenen imza törenine katıldı. Taraftarlar, Aziz ve Edu'ya aldıkları ürünleri imzalatıp hatıra fotoğrafı çektirdi. Gazetecilerin sorularını yanıtlayan Edu, Fenerbahçe ile hafta sonu zorlu bir maç oynayacaklarını belirterek, İki takım da sahaya 3 puan için çıkacak. Bu maçta elimizden geleni yaparak Fenerbahçe maçından puanlar alacağız dedi.

Edu, Fenerbahçe dün akşam UEFA Avrupa Ligi'nde üçüncü tur ilk maçında deplasmanda Viktoria Plzen ile karşılaştı. Rakibin yorgunluğu pazar günkü maçta Bursaspor için avantaj oluşturur mu? sorusunu, Yorgunluk bizim için avantaj olabilir. Onlar açısından ise UEFA kupasında galibiyet almaları avantaj. Bizim için fark etmiyor. Biz sahaya her koşulda 3 puan için çıkacağız diye yanıtladı.

En çok beğendiği ürünün sorulması üzerine ABD'li oyuncu, Birçok yeni ürün var. En çok yatay çubuklu formayı beğendim yanıtını verdi. Aziz Eraltay da Fenerbahçe maçı için çok iyi hazırlandıklarını vurgulayarak, İki takım için de önemli bir karşılaşma. Kazanırsak üst sıralardaki yerimizi daha da sağlamlaştırmış olacağız ifadelerini kullandı.