Yeni Hagi olur
Cim-Bom'un kralı Hakan Şükür, Sneijder transferi ile ilgili konuştu: Hollandalı Aslan'ın yeni Hagi'si olur
 G.Saray'ın efsanevi golcüsü Hakan Şükür, Sneijder'a övgüler yağdırdı: 'Wesley Sneijder'ın Türkiye'ye gelmesi lige renk katar. Ligin havası değişir. Oyuncunun 6.5 milyon euroluk bir bonservisi var. Bunu sponsorlar çözmeye çalışıyor. Kulüple bu şekilde aralarında anlaşmışlar. Olur ya da olmaz orasını hep birlikte göreceğiz.
 AMA bu transfer gerçekleşirse G.Saray şampiyonluk yarışında büyük bir avantaj yakalar. Sarı-Kırmızlılar yıllardır yeni bir Hagi'nin gelmesini bekliyor. Sneijder, G.Saray'ın ikinci Hagi'si olur. Bence Sneijder takıma çok faydalı olur. Yerinde bir transfer harekatı.'