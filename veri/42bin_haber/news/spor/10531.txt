Pasların efendisi F.Bahçe
Sarı lacivertliler, ligde lider G.Saraydan yaklaşık bin 800 daha fazla isabetli pas yaptı. Yüzde 78i bulan isabet oranı ile de başta Barcelona olmak üzere Avrupa devlerine yaklaştı.
F.BAHÇE Teknik Direktörü Aykut Kocamanın oyun felsefesinin en önemli bölümünü pas oluşturuyor. Bol pas, yardımlaşma ve topa sahip olma sarı lacivertlilerin son 3 yıldaki kimliğinin temel taşı. 
Rakamlar, Kocamanın ekibinin bu düşünceyi artık başardığını gösteriyor. Türkiyenin en iyi pas ortalamasına sahip takımı olan F.Bahçe, toplam ve isabetli pas sayılarında da rakiplerine fark atmış durumda. Üstelik yana ve geriye yapılan paslarla da değil. Kanarya, Süper Ligde en çok hücum pası yapan ikinci takımı. Diğeriyse son haftalardaki başarılı performansıyla üst sıralara tırmanan Bursaspor. 
GOL POZİSYONUNDA DA ZİRVEDE 
TOPLAM pas sayısında Fenerbahçenin üstünlüğü bariz şekilde belli oluyor. 12 bin 472 pas yapan sarı lacivertlileri, 11 bin 271 ile Eskişehirspor, 10 bin 641 ile de Galatasaray takip ediyor. Bütün bu veriler ortaya ilginç bir detayı çıkarıyor. Rakiplerine göre topla çok oynamayan ve pas yapmayan Beşiktaş ile topa sahip olarak rakiplerine üstünlük kuran Fenerbahçe Gol pozisyonuna girmede zirvedeler. İki takım da 138er pozisyonla bu alanda en yakın rakiplerine 10 fark atıyor. Ligin en imrenilen hücum hattına sahip Galatasarayda ise bu sayı 118.  
RAKİPLERİNE TOP GÖSTERMİYOR 
MAÇ başına 28 dakika 58 saniye ile topla oynama süresinde lider olan F.Bahçeyi, 27 dakika 43 saniye ile Eskişehir izliyor. Lig lideri G.Sarayın bu istatistiği 25 dakika 35 saniye, Beşiktaşta ise bu veri sadece 22 dakika.
Avrupanın en iyi beş ligi olarak adlandırılan La Liga, Premier Lig, Serie A, Ligue 1 ve Bundesligada en iyi pas ortalaması tutturan takımı ise Barcelona. Yüzde 89.8lik ortalamayla en yakın rakibi Bayern Münihe yüzde 2lik bir fark atan Barçanın sistemini Türkiyede uygulamaya çalışan F.Bahçede ise bu data yüzde 78. Yine Ersun Yanalın Eskişehirsporu da aynı orana sahip.