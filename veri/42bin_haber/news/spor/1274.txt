Tanju Çolak: 500. maçı kazanacağız
Milli Takım'ın eski oyuncularından Tanju Çolak, Milli Takım'ın oynayacağı 500. maçını kazanan taraf olacağını söyledi.
 Tanju Çolak Ankara'nın Elmadağ İlçesinde Hasanoğlan Spor Kulübünü ziyaret ederek amatör lig takımlarına destek oldu. Genç sporculara nasihatlerde bulunan Çolak başarılı olmak için çok çalışmanın, yaptığı işi sevmenin ve futbolcunun da hocasına inanması gerektiğini belirtti.
 Kendi dönemlerinde şartların çok zor olduğunu söyleyen Tanju Çolak, "Sizler çok şanslısınız her türlü imkana sahipsiniz." diye konuştu. Futbolcular ve taraftarlarla fotoğraf çektiren Tanju Çolak genç hayranlarının da formalarını imzaladı.
 Hasanoğlan Spor Kulübü'nün antrenmanını bir süre izleyen Tanju Çolak, Türkiye Milli takımının  oynayacağı 500.'üncü maçtan da galibiyet beklediğini söyledi. Çolak şöyle konuştu:
 "Milli Takım 500.'üncü maçına çıkıyor. Milli formayı giymiş tüm sporcuları yarınki maça çağırmışlar. Maça gitmeyi düşünüyorum. Danimarka maçı kolay olmayacak.  Türk Milli takımı özellikle sporcuları yarınki maçı kazanmak arzusunda. Ben de öyle istiyorum. İnşaallah kazanan ekip Türkiye olur ki o son iki maçta alınan beraberlik ve mağlubiyet en azından mutluluğa dönüşür.
 Olmak ta zorunda çünkü alınan skorlar Türk milletine yansıyor. Türk milletinin artık hem mutluluğa hem sevince hem de güzelliklere ihtiyacı var. Bunu da milli takımla yaşarsa eminim ki mutlulukları artacaktır o yüzden milli maçta ben sporcularımızdan galibiyet bekliyorum."
 (CİHAN)