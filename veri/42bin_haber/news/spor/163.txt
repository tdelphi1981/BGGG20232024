Yanlış bilgileri kim üfledi?
Beşiktaş'ın ekonomik problemlerinin ayyuka çıktığı, feda söylemlerinin kabul gördüğü bir ortamda Quaresma'nın üzerinden yapılan tartışmaları ve gündemi doğru bulmuyorum.
 Bir dönem pop star Tarkan'ın 'Çişim geldi' basitliğine indirgenen Quaresma tartışmaları, Siyah-Beyazlıları derinden yaraladı. Böyle bir ihtimal yok! Böyle bir durum yok! Çünkü Quaresma'nın Beşiktaş takımındaki en yakın dostu, arkadaşı, 40 yıllık malzemeci Süreyya. 
 Herkes Süreyya'ya nasıl bir muhabbet beslediğini biliyor. Ben böyle bir şey olmadığını düşünüyorum. Velev ki olsun, bunun zamanlaması ve ortaya çıkış süreci yanlışlarla dolu.
 YA TAKIMDAN YA DA
 Ben bunu Quaresma'yı itibarsızlaştırma kampanyası olarak değerlendiririm. Burda asıl sorulması gereken soru, geçmiş yılda olduğu iddia edilen bir olayın yeni yönetici olmuş ikinci başkan Ahmet Nur Çebi'nin kulağına bu dedikoduları, yanlış ya da doğru bilgiyi kim üfledi? 
 Teknik kadro, yönetim yeni olduğuna göre muhtemelen bu bilgiyi ya takım içinden ya da Ümraniye'de yaşayan profesyonellerden birisi söylemiş olabilir. Aslında bir yöneticinin bu bilgiyi gündeme getirmesindeki yanlışlık kadar Quaresma gönderildikten sonra arkadan onu itibarsızlaştırmaya çalışan futbolcu veya uzantılarının durumları da önemlidir. Beşiktaş yönetimi bir an önce bu görüntüden uzaklaşmalıdır. Aksi takdirde kendisini itibarsızlaştırır.
 Fatih Doğan