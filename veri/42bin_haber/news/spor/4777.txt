Berlusconi, Balotelli'den özür diledi
Silvio Berlusconi, Mario Balotelli'ye 'çürük elma' yakıştırması yapmasını hakaret amacı taşımadığını söylemekle birlikte, oyuncudan özür diledi.
Milan patronu Silvio Berlusconi, Manchester City'nin yıldızı Mario Balotelli için söylediği sözlerden dolayı özür diledi.

İtalyan politikacı, Balotelli'yi transfer edecekleri yönünde çıkan haberlere tepki göstermiş ve yıldız ismi çürük bir elmaya benzetmişti.

Konuyla ilgili kendisine yöneltilen eleştiriler üzerine Berluscon, Sky Sport Italia'ya konuşurken "Kendisi bu açıklamama alındıysa özür dilerim ama ona hakaret etmek gibi bir niyetim yoktu. Söylediklerim yanlış aktarıldı. Ben bir takımın soyunma odasında pozitif figürlere ihtiyaç duyduğunu, ortalığı karıştıran disiplinsiz oyunculara ihtiyaç duymadığını söylemiştim. Tek bir oyuncudan bahsetmiyordum." şeklinde konuştu.

Silvio Berlusconi, Mario Balotelli ile hiçbir transfer görüşmesi yapmadıklarını da bir kez daha yineledi.

İtalyan forvetin Manchester City ile 2015 yılına dek sözleşmesi bulunuyor.

(Goal.com)