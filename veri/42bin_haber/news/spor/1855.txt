G.Saray'ı Elazığ'da bekleyen tehlike!
Galatasaray, Şampiyonlar Ligi'nde oynadığı 5 maçın ardından ligde şu ana kadar 4 maç oynadı ve bu 4 maçın 2'sinde puan kaybetti.
 Şampiyonlar Ligi'nde Manchester United'ı Türk Telekom Arena'da 1-0 mağlup ederek bir üst tura çıkmak için avantaj elde eden Galatasaray'da gözler ligde Elazığspor ile oynanacak olana maça çevrildi.
 Elazığspor maçında kadroda bazı değişikliklere gitmesi beklenen Fatih Terim, Manchester United karşısında sahaya sürdüğü ilk 11'de zorunlu olarak değişikliğe gidecek. Manchester karşısında görev yapan 7 yabancıdan 1'ini kulübeye çekecek olan Terim, zorunlu olarak ya Elmander'i ya da Riera'yı kulübeye çekecek.
 Elazığspor deplasmanında yabancı olarak Dany, Muslera, Melo, Amrabat, Eboue ve Riera'yı kullanacak olan Terim, Elmander'i kulübeye çekerek Manchester United karşısında oynatmadığı Umut Bulut'u 11'i monte edecek.
 Terim'i en çok düşündüren konuların başında ise Selçuk İnan'ın cezalı olması geliyor. Uzun bir süreden sonra ilk kez Selçuk İnan olmadan kadro kurmak zorunda kalan Terim'in Selçuk'un yerini Hamit ile doldurarak sağ kanatta da Emre Çolak'a forma vermesi bekleniyor.
 DEVLER LİGİ'NDEN DÖNÜŞ TEHLİKESİ
 Öte yandan teknik direktör Fatih Terim, futbolcuları ile yaptığı toplantıda Elazığspor maçını hafife almamalarını istediği ve tüm konsantrasyonlarını bu maça vermeleri gerektiğini dile getirdi.
 Şampiyonlar Ligi'nde oynadığı 5 maçın ardından ligde oynadığı 4 maçın 2'sinde puan kaybeden Galatasaray bu kez aynı kaderle karşılaşmak istemiyor. Manchester United ile Old Trafford'da oynadığı ve 1-0 kaybettiği maçın ardından Türk Telekom Arena'da Akhisar'ı 3-0 mağlup eden Galatasaray, Braga ile Türk Telekom Arena'da oynadığı maçın ardından Eskişehirspor ile kendi sahasında 1-1 berabere kalmıştı. Cluj ile Türk Telekom Arena'da oynanan ve 1-1 sonuçlanan maçın ardından Kayserispor'u 3-0'lık skorla geçen sarı-kırmızılı takım, bu maçın ardından çıktığı Mersin deplasmanından 1-1'lik beraberlikle dönmüştü.
  