Parker olmadan da kazandı
Gecenin öne çıkan maçında San Antonio Spurs, büyük mücadelenin yaşandığı maçta Portland Trail Blazers'ı 112-109 yenmeyi başardı.
Grip nedeniyle Tony Parker'ın oynamadığı maçta San Antonio Spurs deplasmanda Portland Trail Blazers'a konuk oldu. 
Portland'dan Nicalos Batum 33 sayı ile maçın en skorer ismi olurken, takım arkadaşları Aldridge maçı 29, Lillard ise 20 sayı ile tamamladı. San Antonio Spurs'te ise skora en fazla katkıyı 27 sayı ile Gary Neal yaparken, Tim Duncan da maçı 22 sayı ve 9 ribaund ile tamamladı.