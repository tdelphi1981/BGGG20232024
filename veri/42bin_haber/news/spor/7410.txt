Bir teknik adam daha gitti
Spor Toto Süper Lig ekibi Gaziantepspor, teknik direktör Hikmet Karaman ile yollarını ayırdı.
Kulübün internet sitesinde yer alan açıklamaya göre, dün gerçekleştirilen yönetim kurulu toplantısında alınan kararla Karaman'ın sözleşmesi, kulüp tarafından tek taraflı feshedildi. Açıklamada, 'Kendisine bundan sonraki futbol yaşamında başarılar dileriz' denildi.

Adı Bursaspor ile de gündeme gelen Karaman'ın, Gaziantepspor'un Trabzonspor'a 4-1 yenildiği maç sonunda bazı medya kuruluşlarına istifa ettiği yönünde haberler yansımış, ancak bu konuda açıklama yapılmamıştı.