G.Saray'a yine golüm var
Kartalın Slovak forveti, Şahsi başarımdan önce her zaman takımımın başarısı gelir. Ama bu akşam Türk Telekom Arenada fileleri bir kez daha havalandıracağıma inanıyorum.
BEŞİKTAŞın Slovak golcüsü Filip Holosko, bu akşamki G.Saray derbisi öncesinde, TRT Sporda yayınlanan İşte Goool programına özel açıklamalarda bulundu. Holoskonun sözlerinden satırbaşları şöyle oldu...
- Türkiyede ilk gollerimi, eski Ali Sami Yen Stadında Galatasaraya karşı atmıştım. Manisasporda oynuyordum. Umarım bu hafta da gol atarım ve atacağıma da inanıyorum. Ama şahsi başarımdan önce Beşiktaşın başarısı önemli.
- İstanbul BŞB maçında önemli olan galibiyetti. O maçı alsak, liderdik. Eğer gol atıp, rekor kırmış olsam Beşiktaşın tarihine geçecektim. Schuster zamanında, CSKA Sofyayla yaptığımız Avrupa Kupası maçında attığım golle, Beşiktaşın Avrupa kupalarındaki 100. golüne imza atmıştım. Bu şekilde zaten tarihe geçtim. O nedenle çok mutluyum. 
DERBİYE HAZIRLANMAK ÇOK KOLAY 
DERBİ maçlar öncesinde, ben kendi adıma üzerimde baskı hissetmiyorum. Çünkü böyle karşılaşmalara hazırlanmak, bizim gibi takımlar için küçük ekiplerle oynayacağımız maçlara hazırlanmaktan çok daha kolay. Zaten sürekli olarak yeterli derecede antrenman yapıyoruz. Ayrıca motivasyon için herhangi bir şeye ihtiyacımız kalmıyor.
- Ben bir oyuncu olarak üzerime düşen her şeyi yapmaya hazırım. Fernandesin formda olmaması son derece doğal çünkü ciddi bir sakatlık yaşadı. İki aydır doğru düzgün form tutma imkanı bulamadı.
- Hugo Almeidanın da sakatlığı oldukça ciddi. Ama o olmasa da takım oyunu oynadığımız için bütün arkadaşlarımın elinden geleni yapıp, onun yokluğunu hissettiremeyeceğine adım kadar eminim. 
İSİMLER DEĞİL, FUTBOLCULAR OYNAR 
BANA göre Galatasaray Interden Wesley Sneijderi renklerine bağlayarak çok önemli bir transfere imza attı. Böyle bir golcünün Galatasaraya gelmesi sadece kulüp adına değil, Türk futbolu adına ciddi bir başarı. Ancak bu oyuncunun başarılı olup olamayacağını çıktığı karşılaşmalardan sonra söyleyebiliriz.
- Kalitesini dünya çapında oynadığı takımlarla ispat etmiş bir futbolcu. Ama kim ne derse desin, futbolu isimler değil yeşil sahaya çıkan oyuncular oynuyor. Olaya şu açıdan da bakmak lazım. Galatasaray zaten Wesley Sneijder olmadan da bana göre yeteri kadar güçlü bir takımdı. Ancak dikkat çekmem gereken ayrı bir gerçek de şu ki; G.Saray Wesley Sneij-deri trans
fer ederek  daha da güçlendi. 
Seve seve Türk olurum 
ZATEN uzun zamandır Türkiyede futbol oynuyorum. Türkçeyi geliştirmeye çalışıyorum. Kendime göre, iyi Türkçe konuşuyorum. Çok iyi derecede olmasa da anlatmak istediklerimi ifade edebiliyorum. Eğer gerekli şartlar oluşursa seve seve Türk vatandaşlığına geçmek isterim. 
Taraftara mesaj... 
- BEŞİKTAŞ taraftarına, Türkçe bir mesajım var: Her zaman, her yerde en büyük Kartal. 
Futbolu burada bırakmak isterim 
ŞU anda kontratımın bitmesine 2.5 yıl var. Ve Beşiktaşta o kadar mutluyum ki, bu 2.5 yıl sonrasında kariyerimin sonuna kadar burada oynamak isterim. Çünkü son 5 yıldır burada oynuyorum ve kendimi bu camianın bir parçası gibi hissediyorum. Jübilemi burada yapmak beni gerçekten havalara uçurur. 
Keşke Stoch Beşiktaşa gelse 
MIROSLAV Stoch, en yakın arkadaşım. Beşiktaşta bir gün birlikte oynamak isterim. Gerçekten çok iyi bir oyuncu. Bizim takımımıza değil, her takıma çok büyük bir katkı verebileceğine inanıyorum. 
FEDA dedim çünkü... 
BU sezon başında Beşiktaşın mali durumunu herkes biliyordu. Ben de farkındaydım. Bu kulübü de çok sevdiğim için indirim yapmaya karar verdim. Tamamen yarı yarıya bir indirim değildi ama yine de sözleşmemde şartları biraz daha kulübün lehine iyileştirdim diyebilirim. Yaptığımın hem bana hem kulübe daha faydalı olduğu kanaatindeyim. Ayrıca sözleşmem de sadece 1 yıl kalmışken 2 yıl daha eklemiş oldum.