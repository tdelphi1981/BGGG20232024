Aykut Demir, Aslan mı oluyor?
Gençlerbirliği oyuncusu Aykut Demir'in Galatasaray ile prensipte anlaştığı iddialarına başkent kulübünden cevap geldi 
 Konu ile ilgili Gençlerbirliği Teknik Direktörü Fuat Çapa ve kulüp menajeri Cem Onuk, TRT muhabiri Nihan Duman'a açıklamalarda bulundu.
 
 Aykut Demir'in, Gençlerbirliği ile 2 yıl daha sözleşmesi olduğunu belirten Fuat Çapa. "Aykut Demir bizim sözleşmeli oyuncumuz ve daha bizimle geçireceği 2 yılı var. Aykut çok iyi bir oyuncu, bu yüzden bu tür konular ile gündemde olması normal. Biz Aykut'un gitmesini istemeyiz. Aykut, futbolu olsun, karakteri olsun çok düzgün bir oyuncumuz. Bu yüzden transferinin daha şimdiden konuşulmaya başlanması çok erken" dedi.
 
 Kulüp menajeri Cem Onuk ise; "Bu haber tamamıyla ciddiyeti ve ciddiliği olmayan birinin söylediği bir iddiadır. Aykut Demir, bizim en değerli oyuncularımızdan birisi. Bu yüzden onu her kulüp ister bu gayet normal bir şeydir. Özellikle de son günlerdeki performansından sonra bu daha da normal. Çünkü şu anda Aykut takımın en skorer oyuncusu. Bizim kendisini vermek gibi bir düşüncemiz yok. Aykut'un menajeri İstanbul'da belki o yüzden bu konuşulanlar gündemde olabilir ama bizim böyle bir planımız yok" diye konuştu.