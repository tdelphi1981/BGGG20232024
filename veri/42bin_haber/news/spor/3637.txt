Kupada son finalist Fenerbahçe
Spor Toto Kadınlar Türkiye Kupası 8li Finallerinin son çeyrek final mücadelesinde İstanbul BGD.yi 72-68 yenen Fenerbahçe adını yarı finale yazdırarak Ceyhan Belediyesinin rakibi oldu.
İlk çeyreği 20-24 önde tamamlayan üniversite ekibi, maçın kalan bölümünde ribaund sıkıntısı çekerken, yaptığı basit top kayıplarıyla da oyuna ortak olma şansını yakalayamadı. Fenerbahçede Angel McCoughtrynin faul problemi yaşayıp sadece 16 dakika sahada kaldığı mücadelede 18 sayı ile başrol oynayan Cappie Pondexter, Maçın Yıldızı seçilirken, oyuncuya ödülünü TBF Kadın Milli Takımlardan Sorumlu Yönetim Kurulu Üyesi Jülide Sonat takdim etti. Sarı-Lacivertli ekipte Ivana Matovic 15 sayı-7 ribuand ve Esmeral Tunçluer de 12 sayı ile yarı final biletinin alınmasında etkili olan diğer oyuncular oldular.  
Öte yandan karşılaşmayı Fenerbahçe Spor Kulübü Başkanı Aziz Yıldırım, TBF Yönetim Kurulu Üyeleri ve Antalyada kamp çalışmalarını sürdüren Ümit Kız Milli Takımımız da izledi.  
Mücadeleye Essence Tiffanynin sayılarıyla başlayan İstanbul BGD., iki tecrübeli ismi Tuğba Palazoğlu ve Nilay Kartaltepenin sayılarıyla skor üstünlüğünü eline aldı. Fenerbahçenin hücumdaki en önemli silahı Angel McCoughtrynin ilk çeyreği 1/7 saha içi isabetiyle tamamlamasıyla öne geçme şansını yakalayamayan Sarı-Lacivertliler, ilk periyodu 20-24 geride tamamladı. İkinci çeyrekte adeta alev alan Esmeral Tunçluerin önderliğinde 10-3lük bir seri yakalayan Fenerbahçe, 15. dakikada 30-27lik skorla öne geçerek rakibini mola almaya zorladı. Mola dönüşündeyse bu kez Cappie Pondexter- Anastasiya Verameyenka ikilisinin sahne almasıyla farkı daha da açan Sarı-Lacivertli ekip, soyunma odasına 38-30luk skor avantajıyla girdi. Rakibinin boyalı alandan Ivana Matovicle kaydettiği sayılara engel olamayan İstanbul BGD., ribaundlardaki üstünlüğü de rakibine kaptırınca final periyoduna 54-48 geride girdi. Hücum ribaundları sonrasında bulduğu ikinci şans sayılarıyla aradaki farkı korumaya devam eden Fenerbahçe, maçın zora girdiği anlarda yine Esmeral  Matovic ikilisiyle skor üreterek mücadeleden 72-68 galip ayrıldı.