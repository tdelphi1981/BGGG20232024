G.Saray gruptan nasıl çıkar?
Galatatasaray'ın Şampiyonlar Ligi'nde 3 maçı daha kaldı.
  
 Galatasaray, Rumen ekibi CFR Cluj ile Türk Telekom Arena'da 1-1 berabere kaldı. Karşılaşmadan galibiyetle ayrılmanın planlarını yapan sarı-kırmızılı ekip 'yağmur' engeline takılınca sahasında 2 puan bıraktı.
 Braga'nın, Old Trafford'da Manchester United'a 3-2 yenilmesinin ardından Galatasaray'ın 2.'lik umutları devam etti. Cluj ile arasındaki puan farkının açılmasına izin vermeyen sarı-kırmızılar kalan 3 maçından puanlarla ayrılarak adını bir sonraki tura yazdırmak istiyor.
 GALATASARAY GRUPTAN NASIL ÇIKAR?
 İngiliz ekibi Manchester United 9 puanla zirvede yer alıyor. Cluj'un 4, Braga'nın 3, Galatasaray'ın 1 puanı bulunurken, 3 takım da tüm kozlarını 2.lik için harcayacak. Burada en büyük belirleyici MANU olabilir. Alex Ferguson'un takımının puan kayıpları, diğer 2 takımın umutlarını azaltacak.
 Gruptaki 4. maçında Cluj ile Romanya'da karşılaşacak olan Galatasaray, bu maçtan galip ayrılması halinde Rumen rakibiyle puanlarını eşitleyecek. Manchester United'ın Braga'yı bir kez daha mağlup etmesi ise sarı-kırmızılılar için büyük avantaj olacak. Tur biletini erkenden cebine koyan Manchester, Türk Telekom Arena'ya gelecek. Galatasaray'ın buradan da bir galibiyet çıkarması, sarı-kırmızılıları bir anda 2. yapabilir.
 Son maçlarda grubun 2., 3. ve 4.'sü aynı anda belli olabilir. Galatasaray sahasında 2-0 yenildiği Braga ile deplasmanda karşılaşacak. Arena'da 90 dakika savunma yaparak kontraataklardan 2 gol bulan Portekiz ekibi, 2.'liği koparmak için saldıracak.Manchester United ise sahasında Cluj'u ağırlayacak.