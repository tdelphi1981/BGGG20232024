Kimse bizden oyuncu alamaz
Onur Kıvrakın sözleşmesinde 7.5 milyon Euroya serbest kalır maddesi olduğunu belirten bordo mavililerin Asbaşkanı, Trabzon istemedikten sonra kimse bizim elimizden kolayca futbolcu alamaz dedi.
KALECİLERİ Onur Kıvraka Gala-tasarayın talip olduğu yönündeki haberlere tepki gösteren Trabzonspor Asbaşkanı Nevzat Şakar, Onurun sözleşmesinde söylenildiği gibi 4.5 milyon değil, 7.5 milyon Euroya serbest kalır maddesi var. Ama ne biz Onuru bırakmayı, ne de Onur ayrılmayı düşünüyor dedi. Geçen yılın gol kralı futbolcusu Burakı sözleşmesindeki, 5 milyon Euroya serbest kalır maddesi nedeniyle G.Saraya kaptıran bordo mavililerin Onurun yenilenen sözleşmesinde işi sıkı tuttu ve serbest kalma maddesini 7.5 milyon Euro olarak belirledi.  
Daha önce Galatasarayı Spor ahlakına yakışmayan hareketler yapan bir camia olarak suçlayan Asbaşkan Nevzat Şakar, O madde, sözleşmesinde var. Ama Onurun ayrılmaya, bizim de onu bırakmaya niyetimiz yok. Herkes kendi işine baksın. Biz oyuncularımızdan oyuncularımız da kulübünden memnun diye konuştu. G.Saray bordo mavili takımdan daha önce Selçuk ve Ceyhunu bedelsiz alırken, Engine 1.1 milyon Euro, Buraka da 5 milyon Euro bonservis ödemişti. 
Başkanın canı yandı 
 BAŞKAN Sadri Şenerin stadyumu terk ettiği Eskişehirspor maçında haklı olarak üzülüp kırıldığını vurgulayan Asbaşkan Şakar, bu konuda şunları söyledi: Biraz da canı yandı ama Trabzonsporun başkanıdır ve tabii ki maçlara gelecek. Cumartesi günü yapılacak olağan kongreye de katılacak. Herhangi bir sıkıntı yok. Transfer konusundaki çalışmalarımız da sürüyor. 
G.Saraydan teklif almadım 
Galatasarayın transfer listesinde olduğu iddia edilen Trabzonsporun milli kalecisi Onur Kıvraktan yalanlama geldi. Sarı kırmızılıların kendisine herhangi bir teklifinin olmadığını ifade eden Onur, menajeri ile de bu yönde bir görüşmenin yapılmadığını ifade etti. Başarılı file bekçisi, basında çıkan haberlerin kendisini çok üzdüğünü de dile getirdi. 
Kayseri valiliği olaylarla ilgimiz olmadığını açıkladı 
KAYSERİSPOR-F.Bahçe maçında çıkan olaylar ve sarı lacivertli kulübün otobüsüne yapılan saldırı konusunda da görüşlerini açıklayan Asbaşkan Şakar, şunları söyledi: Trabzonsporun bu olaylarla hiç ama hiç alakası yoktur. Kayseri Emniyet Müdürlüğü ve Kayseri Valiliğinden de bilgi aldık. Bu işin Trabzon ve Trabzonsporla hiçbir alakası yok.