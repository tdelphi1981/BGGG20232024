Binicilikte büyük başarı
Kopenhag'ın kuzeyindeki ülkenin en büylük binicilik klüplerinden biri olan Holte Ride-klub'de düzenlenen yarışmada 9 yaşındaki Suzan Turan Hiraada adlı atıyla 4'üncü oldu.Yaklaşık 150 binicinin katıldığı yarışmanın en zorlusu olan, ELC2-B Dressur katagorinsinde çoğunluğunu 12-16 yaş arasında tecrübeli genç kızların oluşturduğu 26 kişiyle yarışan Suzan Turan dönüşleri erken yaptığı gerekçesiyle kaybettiği puanlar yüzünden 70 üzerinden sadece 60.2 puan alarak 4'üncülüğü Danimarkalı bir kızla paylaştı.

 Suzan Turan yarıştan sonra "Aslında yarışmaya katılırken ille de birinci olucam diye katılmadım. Amacım zorlu katagoriyi seçip tecrübe sahibi olmaktı. İkinci kez büyük bir yarışmaya katıldım. Zamanla hatalarımı gidererek daha tecrübeli olucam ve daha iyi neticeler alıcam. Bu yarışmada daha zorlu katagori seçmeme rağmen yaz tatilinden önce katıldığım yarışmadan daha iyi netice aldım. İlk üçe girememem beni daha da azimli yapıyor. Çalışmalara aynı hızla devam. At sporunu çok seviyorum. At benim her şeyim. İleride iyi bir binici ve teyzem gibi at eğitmeni olmak istiyorum"dedi.

 Suzan Turan, Pazartesi günleri yüksek atlama, çarşamba günleri Dressur takım eğitimi ve perşembe günleri de özel Dressur dersi olmak üzere haftada 3 saat at biniyor.