İlk adımı atmak bize düşer
Beşiktaş Kulübü Başkanı Fikret Orman, Bursaya neden gittiğini açıkladı.
Orman, Ülkemizin toplumsal uzlaşı aradığı bir ortamda bir spor adamı olarak kötü tablolar görmek istemiyorum. Biz büyük camiayız. İlk adımı atarak, işin gereğini yapıyoruz dedi. 
BEŞİKTAŞ Başkanı Fikret Orman, Türkiye Futbol Adamları Derneği Bursa Şubesinin düzenlediği Futbolun zirvesi adlı panele katılmak için Bursaya gelmişti. Siyah Beyazlı Kulübün Başkanı dün, asbaşkan Levent Erdoğan ile birlikte Bursa Emniyet Müdürü Ali Osman Kahyayı ziyaret etti. Ziyarette konuşan Orman, Beşiktaş olarak yeşil sahalarda dostlukların ve sporun güzelliklerin olmasını istediklerini söyledi. 
BEN ARTIK RAHATSIZ OLUYORUM 
ZİYARETİN ardından Bursa Emniyet Müdürlüğünün önünde gazetecilerin sorularını yanıtlayan Fikret Orman, şu ifadeleri kullandı: Tabii ki herkes kendi taraftarı olduğu takıma destek verecektir. Arada espriler olacak, birbirini kızdırmalar olacak. Bunları hepimiz yapıyoruz. Ama şiddet, kin, nefret, sporun içinde olmayacak şeyler. Ülkemizin toplumsal uzlaşı aradığı bir ortamda bunlardan bir spor adamı olarak rahatsızlık duyuyorum. Biz büyük camiayız. İlk adımı atmak bize düşerdi. Biz de onun gereğini yapıyoruz. 
BURAYA BARIŞI SAĞLAMAYA GELDİM 
ORMAN, bir gazetecinin, Bursaspor Başkanı İbrahim Yazıcı, bu işin tabandan çözülebileceğini söyledi. Bununla ilgili bir yorumunuz olacak mı? sorusunu, Çok yorum yapmak istemiyorum. Ben buraya barış için geldim. İbrahim Başkanın kendi fikridir, saygı duyuyorum ama ben düşüncelerimin doğru olduğuna inanıyorum diye yanıtladı.
Orman, Bursa Valisi Şahabattin Harputu ziyaretinde ise konuyla ilgili Senelerdir süren taraftarlar arasındaki husumetin artık kalkması gerektiğini, sporu yöneten kişilerin de artık risk alıp taraftar popülaritesini değil, gerçek bir spor adamı gibi davranması gerektiğini düşünüyoruz diye konuştu. 
Fernandesle sözleşme uzatmak istiyoruz 
FİKRET Orman, Fernandese gelen teklifler ve transfer çalışmalarına ilişkin soruları da yanıtladı. Fernandes dahil birçok oyuncularına talep olduğunu
vurguladı. Orman, oyuncularına başarılı oldukları için teklifler bulunduğunu belirterek, Fernandes ile sözleşmemiz var. Ayrılmak istemiyoruz, hatta uzatmak istiyoruz. Ancak bunları düşünmüyoruz. Şu an en çok konsantre olduğumuz şey, ligin ikinci yarısı diye konuştu. 
Borç 500 milyonun altında 
BEŞİKTAŞ Başkanı Fikret Orman, Göreve geldiğimizde Beşiktaşın borcu 585 milyon liraydı. Mali kongrede de açıklayacağız bunu. Bu borcu, 500 milyona ve hatta biraz daha altına düşürdük dedi.  Bursa Beşiktaşlılar Derneğince düzenlenen yemekte Orman şunları söyledi: Bugün itibarıyla futbolcuların Beşiktaştan alacağı yok. Sezon sonunda bu borcu, 410 milyon liraya indirmek istiyoruz.