Drogba: Konuşamam
Afrika Uluslar Kupası'nda Cezayir maçında 1 gol atan Drogba maç sonrası basın mensuplarının transferi hakkındaki sorularını yanıtsız bıraktı.
Afrika Uluslar Kupası'nda Fildişi Sahili formasıyla Cezayir'e karşı çarşamba akşamı oynanan mücadelede forma giyen Didier Drogba, maç sonrası açıklamalar yaptı.

Didier Drogba'nın bir önceki takımı Shanghai Shenhua'da parasını alamadığı için sözleşmesini feshederek Galatasaray'a transfer olması hakkında FIFA'ya itiraz eden Çin Kulübü işlemlerin geçersiz sayılması gerektiğini açıklamıştı.

Karşılaşma sonrası basın mensuplarının sorularını yanıtlayan Drogba, konu hakkında "Avukatlarım süreç devam ederken konuşmamamı söylediler. Bir şey diyemeyeceğim." dedi.

Çin Ligi kulübü Shanghai Shenhua'nın tüm iddialarına karşın, Galatasaray'ın Drogba'nın tüm işlemlerini tamamlayıp FIFA'dan geçici lisans alarak oyuncuyu oynatması bekleniyor.