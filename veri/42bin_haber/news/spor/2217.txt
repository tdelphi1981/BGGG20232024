Anadolu Efes'ten Ağrılı çocuklarla buluştu
Anadolu Efes Spor Kulübünün sosyal sorumluluk projesi Doğudan Batıya Minik Yürekler Basketbol İle Buluşuyorun bu sezonki ilk konukları Ağrılı çocuklar oldu.
Ağrıdan gelen 30 öğrenci, takımın Abdi İpekçi Arenada gerçekleştirilen antrenmanında oyuncularla buluştu. Çocuklar bu akşam Anadolu Efes-Caja Laboral maçına konuk olarak hayatlarında ilk kez profesyonel bir basketbol maçı izleme fırsatı bulacaklar. Çocuklar için ayrıca İstanbulda bir gezi programı hazırlandı. 
Anadolu Efes Spor Kulübü, sosyal sorumluluk projesi Doğudan Batıya Minik Yürekler Basketbol İle Buluşuyor kapsamında Türkiyenin çeşitli illerinden çocukları İstanbulda ağırlamaya devam ediyor. Bu sezonun ilk konukları Ağrıdan gelen 30 öğrenci oldu. Ağrılı çocuklar ilk olarak Abdi İpekçi Spor Salonunda Anadolu Efesin antrenmanına konuk oldular. Burada hayran oldukları oyuncularla bir araya gelme şansını yakalayan çocuklar basketbolcularla sohbet etme fırsatı da buldu. Çocuklar daha sonra ise Abdi İpekçi Spor Salonunda oynanacak olan Anadolu Efes-Caja Laboral karşılaşmasını izleyecekler. İstanbulda kaldıkları süre boyunca kendileri için bir gezi programı da hazırlanan ve 10-13 yaş aralığında çocuklardan oluşan ekip, 8 Aralıkta Ağrıya dönecek. 
Anadolu Efes Spor Kulübü, hayata geçirdiği Doğudan Batıya Minik Yürekler Basketbol İle Buluşuyor projesi kapsamında daha önce Van, Hakkari, Diyarbakır ve Kastamonudan çocukları İstanbulda ağırladı. Profesyonel bir basketbol maçına gitme imkanı olmayan çocukları basketbolla tanıştırmak ve hayatlarında unutamayacakları bir gün yaşatmak amacıyla hareket eden Anadolu Efes Spor Kulübü, sezon boyunca belirli aralıklarla, Türkiyenin farklı illerinden çocukları İstanbula getirerek Anadolu Efes maçlarında ağırlamaya devam ediyor.