Kuyt ve Hasan Ali: Önemli olan üç puanı kazanmaktı
Fenerbahçeli Dirk Kuyt ve Hasan Ali Kaldırım, Bursaspor karşısında önemli olanının üç puanla ayrılmak olduğunu ve bunu başardıklarını söyledi.
Sarı-lacivertli takımın kendi sahasında Bursaspor'u 4-1 mağlup ettiği karşılaşma sonrasında düzenlenen basın toplantısına katılan tecrübeli oyuncu, önemli olanın üç puanı kazanmak olduğuna vurgu yaparak, "Fenerbahçe kadar çok sık maç oynayan bir takım yoktur. 

Türkiye Kupası'nda ve Avrupa Kupası'nda yolumuza devam ediyoruz. Türkiye Ligi'nde de şansımız sürüyor. 

Bu takım için çok büyük enerji demektir. Son haftalarda takım çok iyi oynuyor, mücadele gücü de yüksek. Belki bu akşam sezonun en önemli oyununu oynamadık ama baştan sona kadar mücadele edip kazandık. Galibiyete inandık ve kazandık." dedi.

HASAN ALİ: LİGE TEKRAR HEYECAN KATTIK

Basın toplantısına katılan Hasan Ali Kaldırım ise Bursaspor maçında önemli olanan üç puanı almak olduğunu ve bunu da gerçekletirdiklerini söyledi. Genç futbolcu, "Bugün önemli olan bu maçı kazanmaktı. Nasıl kazanırsak kazanalım önemli olan üç puandı. Rakiplerin puan kaybettiği haftada kazanarak puan kaybetmesini bildik. 

Erken golle geriye düştük, pes etmedik ve toparlanmasını bildik. İkinci yarıda inanılmaz istekli ve arzulu oynayarak taraftarlarımızın desteği ile müthiş atmosfer vardı. Lige tekrar heyecan kattık. Üç kulvarda ilerliyoruz. Her kupaya adayız." diye konuştu.