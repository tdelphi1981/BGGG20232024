İşte Fenerbahçe'nin borcu!
Fenerbahçe Kulübü Yüksek Divan Kurulu Toplantısı'nda kulübün net borcunun 141 milyon 558 bin 283 lira olduğu açıklandı.
Fenerbahçe Faruk Ilgaz Tesisleri'nde yapılan olağanüstü toplantıda okunan Denetleme Kurulu raporunda 1 Ocak 2012 ile 31 Aralık 2012 tarihleri arasında Fenerbahçe Kulübü Derneği'nin net borcunun 141 milyon 558 bin 283 lira olduğu bildirildi.

Gelirler toplamının 170 milyon 37 bin 245 lira, giderler toplamının ise 144 milyon 102 bin 35 lira olduğu ve gelir fazlasının 25 milyon 935 bin 210 olduğu kaydedildi.

Bu arada, kulübün 1 milyon 358 bin 393 lira nominal değerli Futbol AŞ hisselerinin 57 milyon 442 bin liraya satıldığı, bundan 56 milyon 83 bin 607 lira kar elde edildiği ve gelirler arasında yer aldığı belirtildi. Mali Genel Kurul'da verilen yüzde 15 halka arz yetkisinin yüzde 5.59'unun kullanıldığı aktarıldı.

Öte yandan, 2012 sabit kıymet yatırımlarında toplam 12 milyon 439 bin 84 lira artış olduğu bildirildi.