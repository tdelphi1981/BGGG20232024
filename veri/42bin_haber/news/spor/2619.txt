Federer futbolu çok sevdi
Roger Federer futbol yeteneklerini bu sefer Juan Martin del Potro ve Gabriel Batistuta ile birlikte sergiledi.
Teniste dünya iki numarası Roger Federer geçtiğimiz günlerde, 2016da Rioda düzenlenecek Olimpiyat Oyunlarının tanıtım organizasyonları çerçevesinde Sao Pauloda düzenlenen bir gösteri turnuvasına Brezilya Milli Takımı formasıyla çıkmış ve futbolda da ne kadar yetenekli olduğunu göstermişti. 
İsviçreli raket bu sefer ise yeteneklerini Arjantin tarihinin en önemli golcülerinden Gabriel Batistuta karşısında gösterdi. Bombonera'da oynanan ayak tenisi maçında Juan Martin del Potro ile aynı takımda olan Federer, Batigolü oldukça zorladı.