LeBron da yenilir
Sahasında üst üste 12 maç kazanarak önemli bir istatistiğe imza atan Indiana Pacers, Miami Heat'i de 102-89 mağlup ederek serisini 13 maça çıkardı.
Pacers'da David West 30 sayı, 7 ribaunt ve 5 asistle galibiyetin başrolünde yer alırken, Paul George 15 sayı, 6 asist ve Lance Stephenson da 15 sayı, 4 asistle geceyi tamamladı. 
Konuk ekip Miami Heat'de ise LeBron 28 sayı, 6 ribaunt, 3 asist ve 1 top çalmayla takımının en skoreri oldu. Heat'in bir diğer süper yıldızı Wade ise 17 sayı, 6 ribaunt ve 5 asistle oynadı.