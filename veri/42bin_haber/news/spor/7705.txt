Atletico Madrid'e 9,88 milyon euro ceza!
Milli futbolcu Arda Turan'ın formasını giydiği Atletico Madrid kulübüne, maç canlı yayın haklarını başka bir kuruma devretmesini nedeniyle 9,88 milyon euro para cezası verildi. 
"Mediapro" adlı medya şirketinden yapılan açıklamada, kendisine ait olan maç canlı yayın hakkını 2012 Haziran ayında "Digital " televizyonuna devrettiği için Madrid mahkemesinin Atletico Madrid'e 9,88 milyon euro para cezası verdiği bildirildi.

Atletico Madrid, Mediapro ile 2010 ocak ayında bir sözleşme imzalayarak maç canlı yayın hakları konusunda tüm yetkiyi Mediapro'ya vermişti. Atletico Madrid'i sözleşmeyi ihlal ederek "Digital " ile anlaşma yapmakla suçlayan Mediapro, mahkeme tarafından haklı bulundu.

Mediapro, yazılı açıklamasında "Bu mahkeme kararı, futbol dünyasında yürürlükteki bir sözleşmenin tek taraflı olarak feshedilmesinin tamamen cezasız kalacağı görüşünü tekzip etmiştir" görüşünü savundu.