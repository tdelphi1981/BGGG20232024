Elmander'e İngiltere'den talip var
Premier Lig ekiplerinden Stoke City, Galatasaray'ın İsveçli oyuncusu Johan Elmander'i kadrosuna katmak istiyor.
Didier Drogba transferi ve Burak Yılmaz'ın çıkışı sonrasında takımda yer bulması iyiden iyiye zora giren Galatasaray'ın İsveçli yıldızı Johan Elmander, Premier Lig ekibi Stoke City'nin transfer listesine girdi.

Daily Mail'in haberine göre, Peter Crouch'u QPR'a satmaya hazırlanan Stoke City, sarı-kırmızılı ekibin başarılı oyuncusu Elmander'i sezon sonuna kadar kiralamak için harekete geçti.

Sarı-kırmızılı ekip, Fildişi Sahilli yıldızın transferi ve kadroda 4 forvet oyuncusu olmasına rağmen Elmander'in transferine sıcak bakmıyor.

Elmander, Beşiktaş derbisi sonrasında Drogba'nın takıma katkı sunabilecek bir oyuncu olduğunu belirtmiş ve rekabete hazır olduğunu dile getirmişti.