Gerçek profesyonel
Sneijder, her gün takımdan 45 dakika önce geldiği Floryada, idmanlardan sonra 1 saat ekstra çalışarak açık kapatıyor. Türk yemeklerine bayılan Hollandalı, Türkçe konuşmaya da başladı.

GALATASARAY’IN Hollandalı  yıldızı Sneijder, Florya’da herkese profesyonellik dersi veriyor. Kondisyon eksiğini kapatmak için büyük çaba gösteren yıldız oyuncu, her gün en geç 11.15’te tesislere geliyor. Tesis çalışanlarına Türkçe selam veren ve ‘Nasılsın?’ dyen Hollandalı, dolabını ve eşyalarını da kendi topluyor. Fatih Terim’in her dediğini harfiyen uygulayan ve Snejder, herkesten önce geldiği tesislerde idmandan sonra da 1 saatlik ektra kondisyon çalışması yapıyor. Türk yemeklerini çok beğenen Hollandalı futbolcunun et, patates ve makarnayı çok sevdiği belirtildi. “Merhaba, nasılsın, teşekkür ederim, kaptan, şampiyon G.Saray” gibi kelimeleri söyleyen 29 yaşındaki star, Türkçe dersleri de almaya başlayacak.