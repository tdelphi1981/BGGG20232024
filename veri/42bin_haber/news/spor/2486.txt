Memleketinde cimnastik okulu açacak
Londra Olimpiyatları'na katılarak, Türkiye'yi tarihinde ilk kez artistik cimnastik dalında temsil eden Göksu Üçtaş, destek verildiği takdirde Gaziantep'te cimnastik okulu açmak istediğini söyledi.Tüm Sanayici ve İşadamları Derneği (TÜMSİAD) tarafından düzenlenen 25 Altın Yıldız ödül törenine katılmak üzere Gaziantep'e gelen Göksu Üçtaş, gazetecilere yaptığı açıklamada, 5 yaşında Gaziantep'te başladığı cimnastik sporuna, kentteki spor tesislerinin yetersizliği yüzünden Bolu'da devam etmek zorunda kaldığını dile getirdi.

Destek verildiği takdirde Gaziantep'e bir cimnastik okulu açmak istediğini ifade eden Üçtaş, şunları kaydetti: Gazianteplilerin önemli bir özelliği vardır. Hangi alanda olursa olsun eğitimini tamamladıktan sonra kendi memleketlerine dönerek çalışmalarını burada devam ettirirler. Bilgi, beceri ve başarılarını buraya aktarmaya çalışırlar. Ben de sanayide marka olan Gaziantep'in sporda da marka olmasını istiyorum. Eğer destek verilirse Gaziantep'te bir cimnastik okulu açmak istiyorum.
Üçtaş, törende spor alanında ödüle layık görüldü.