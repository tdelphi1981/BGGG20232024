Kasımpaşa ile Trabzonspor ligde 8. randevuda
İki takım arasında bugüne kadar yapılan 7 maçta, Karadeniz temsilcisinin 5, Kasımpaşa'nın 1 galibiyeti bulunuyor. Kasımpaşa ile Trabzonspor bu 7 maçta sadece 1 kez sahadan beraberlikle ayrıldı.Kasımpaşa ile Trabzonspor lig tarihinde yarın 8. kez karşı karşıya gelecek.

Sezonun ilk yarısındaki maçı Olcan Adın'ın tek golüyle kazanan bordo-mavililer, rakibinin filelerini bugüne kadar 14 kez havalandırdı. Kasımpaşa ise, Trabzonspor'a karşı 4 kez gol sevinci yaşadı.

Trabzonspor'dan tarihi galibiyet

Trabzonspor, 2010-2011 sezonun ilk yarısında İstanbul'da Kasımpaşa'ya karşı tarihi bir galibiyet aldı.

Alanzinho, Jaja (2), Burak Yılmaz (2) ve Umut Bulut'un (2) golleriyle rakibini deplasmanda 7-0 mağlup eden Trabzonspor, tarihinin en farklı skorlu galibiyetlerinden birini yaşadı. Ayrıca, bordo-mavililer bu skorla kendi lig tarihinin en farklı deplasman galibiyeti elde etti. Karadeniz temsilcisi daha önce de 1994-1995 sezonunda Adana Demirspor'u aynı skorla yenmişti.

Öte yandan, Kasımpaşa da, 9. sezonunu geçirdiği ligde en farklı skorlu yenilgiyi 7-0 ile Trabzonspor'dan aldı.

Bu arada, iki takım bu sezon Ziraat Türkiye Kupası 5. turunda karşılaştı. Bordo-mavililer, normal süresi ve uzatmaları 1-1 biten maçın sonunda rakibini deplasmanda seri penaltı atışları sonucunda 4-2 yenerek tur atlamıştı.

8 maç

Trabzonspor ile Kasımpaşa arasında ligde yapılan maçlar ve alınan sonuçlar şöyle:

2007-2008 Sezonu:
Kasımpaşa-Trabzonspor: 0-0
Trabzonspor-Kasımpaşa: 2-1
2009-2010 Sezonu:
Kasımpaşa-Trabzonspor: 3-1
Trabzonspor-Kasımpaşa: 2-0
2010-2011 Sezonu:
Kasımpaşa-Trabzonspor: 0-7
Trabzonspor-Kasımpaşa: 1-0 (Trabzonspor'un cezası nedeniyle maç İzmit'te oynandı)
2012-2013 sezonu:
Trabzonspor-Kasımpaşa: 1-0