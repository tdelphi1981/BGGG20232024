"Filenin Sultanları" ile Motta'nın yolları ayrıldı
Voleybol Federasyonu, "Filenin Sultanları"nın antrenörü Marco Aurelio Motta ile yollarını ayırdı. 
Voleybol Federasyonu'ndan yapılan açıklamaya göre, yönetim kurulu, sözleşmesi bu ay sona eren A Bayan Milli Takım Antrenörü Motta ile yeniden sözleşme yapmama kararı aldı.

Açıklamada, "Türkiye Voleybol Federasyonu Başkanı Özkan Mutlugil ile Yönetim Kurulu üyeleri, Türk bayan voleyboluna yaptığı katkılar ve özverili çalışmalarından dolayı, Sayın Marco Aurelio Motta'ya teşekkür eder" denildi.