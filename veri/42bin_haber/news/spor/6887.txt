Son anda Kolo Toure!
 
 Fenerbahçe, Emre Belözoğlu, Ziegler ve Webo ile kalktığı transfer atağına devam ediyor. Sarı-Lacivertli ekibin listesindeki oyuncu ise Kolo Toure. İngiliz ekibi Manchester City’de son dönemlerde aradığı forma şansını bulamayan ve kulübünün de ağır maliyetinden kurtulmak için satmayı düşündüğü deneyimli stoper konusunda pazarlıkların sürdüğü ortaya çıktı. 7 milyon Euro’dan kapı açan City’nin Fenerbahçe’nin ısrarlı tavırları üzerine son anda fiyat indirimine gitmesi beklenirken, oyuncunun da Sarı-Lacivertli kulübün şartlarına sıcak baktığı biliniyor. Bu transferle birlikte ara transferi kapatmayı planlayan Fenerbahçe Yönetimi’nin son dakikaya kadar Kolo Toure ve kulübünden haber bekleyeceği de edinilen bilgiler arasında. 
 Fanatik