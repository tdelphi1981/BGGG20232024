Burcu saliseyle elendi
İstanbul'da devam eden 11. Dünya Kısa Kulvar Yüzme Şampiyonası'nda kadınlar 50 metre serbestte Belarus'tan Aliaksandra Herasimenia, en iyi zamanı yaparak finale çıktı.
Sinan Erdem Spor Salonu'nda gerçekleştirilen şampiyonanın dördüncü gün sabah seansında 12 seride yapılan kadınlar 50 metre serbest seçmelerinde 11'inci seride yarışan Herasimenia, 24.27'lik derecesiyle genel sıralamada birinci oldu.

Toplam 109 sporcunun katıldığı seçmelerde 11'inci seride Burcu Dolunay, 25.01'lik derecesiyle serisinde 3'üncü, genel sıralamada 25.00'lık derecesiyle 16'ncı olan Japon Miki Uchida'nın ardından saniyenin yüzde 1'i farkla 17'nci olarak yarı finale kalamadı. Birinci yedek olan Burcu, yarı finale kalan sporculardan birinin yarışamaması halinde yarı finalde yer alacak.

Dokuzuncu seride ise Nilüfer Kuru, 26.26'lık derecesiyle serisinde 8'inci, genel sıralamada da 37'nci olarak elendi.

Seçmeler sonunda ilk 16 sporcu yarı finale yükseldi.

Kadınlar 50 metre serbestte yarı final akşam seansında yapılacak.  
SABAH SEANSINDA TÜRKİYE REKORU

LIU ZIGE KELEBEKTE FİNALE ÇIKTI 
Gizem ve Melisa veda etti 
İstanbul'da süren 11. Dünya Kısa Kulvar Yüzme Şampiyonası'nda kadınlar 200 metre bireysel karışık stil elemelerinde Macar sporcu Katinka Hosszu, en iyi dereceyi elde ederek finale yükseldi.

Sinan Erdem Spor Salonu'nda gerçekleştirilen şampiyonanın dördüncü gün sabah seansında kadınlar 200 metre bireysel karışıkta 5'inci seride yarışan Hosszu, 2.07.07'lik derecesiyle serisinde ve genel sıralamada birinci olarak yarı finale kaldı.

Bu stilde yarışan Türk sporcularda Gizem Bozkurt, mücadele ettiği 3'üncü seride 2.16.16'lık derecesiyle 9'uncu, genel sıralamada ise 29'uncu olarak finale kalamadı. Aynı seride mücadele eden Melisa Akarsu ise, 2.17.83'lük zamanıyla serisinde 10'uncu genel klasmanda da 31'inci olarak elendi.

Toplam 5 seride 41 sporcunun katıldığı elemeler sonunda, genel sıralamada ilk 8'de yer alan sporcular finale yükseldi. Kadınlar 200 metre bireysel karışık stil finali, akşam seansında yapılacak ve madalya sahipleri belli olacak.

HAVUZDA ABD FIRTINASI

Zhao Jing final dedi

İstanbul'da devam eden 11. Dünya Kısa Kulvar Yüzme Şampiyonası'nda kadınlar 50 metre sırtüstünde Çin Halk Cumhuriyeti'nden Zhao Jing, en iyi zamanı yaparak finale çıktı.

Sinan Erdem Spor Salonu'nda gerçekleştirilen şampiyonanın dördüncü gün sabah seansında 7 seride yapılan kadınlar 50 metre sırtüstü seçmelerinde ilk seride yarışan Jing, 26.69'luk derecesiyle genel sıralamada birinci oldu.

Toplam 61 sporcunun katıldığı seçmelerde 6'ncı seride Gizem Çam, 27.82'lik derecesiyle Türkiye rekoru kırmasına karşın serisinde altıncı, genel sıralamada da 19. olarak elendi. Eski rekor 27.84 ile yine Gizem Çam'a aitti.

Aynı seride yarışan Hazal Sarıkaya ise 28.58'lik derecesiyle serisinde 8'inci, genel sıralamada 28. olarak elemeleri geçemedi.

Seçmeler sonunda ilk 16 sporcu yarı finale yükseldi. Kadınlar 50 metre sırtüstünde yarı final akşam seansında yapılacak. 
LAGUNOV YARI FİNALDE 
Orel Oral veda etti 
İstanbul'da devam eden 11. Dünya Kısa Kulvar Yüzme Şampiyonası'nda erkekler 100 metre bireysel karışık stil elemelerinde olimpiyat şampiyonu ABD'li sporcu Ryan Lochte, en iyi dereceyi elde ederek yarı finale yükseldi.

Sinan Erdem Spor Salonu'nda gerçekleştirilen şampiyonanın dördüncü gün sabah seansında erkekler 100 metre bireysel karışıkta 2'nci seride yarışan Lochte, 51.75'lik derecesiyle serisinde ve genel sıralamada birinci olarak yarı finale kaldı.

Bu stilde yarışan Türk sporcu Orel Oral, mücadele ettiği 9'uncu seride 55.93'lük derecesiyle 8'inci, genel sıralamada ise 30'uncu olarak yarı finale kalamadı.
Toplam 9 seride 75 sporcunun katıldığı elemeler sonunda, genel sıralamada ilk 16'da yer alan sporcular yarı finale yükseldi.

Erkekler 100 metre bireysel karışık stil yarı finalleri, akşam seansında yapılacak.