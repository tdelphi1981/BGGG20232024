Samet Aybaba'dan önemli açıklamalar
Sezon başında performansı merakla beklenen Beşiktaş'ı ligin ilk yarısında zirveye taşıyan teknik direktör Samet Aybaba Kanaltürk'te katıldığı televizyon programında önemli açıklamalar yaptı.
Beşiktaş ile daha önce de birkaç kez teknik direktörlük için görüştüğünü söyleyen Aybaba, fakat bir türlü anlaşma sağlayamadıklarını söyledi. Aybaba ayrıca Demirören döneminde çağırmasına rağmen görüşmediğini de belirtti.  
Tecrübeli teknik adam Beşiktaş'ta görev almadan önce Fenerbahçe'den bir teklif gelseydi profesyonel davranarak görevi kabul edebileceğini açıkladı ancak artık böyle bir durumun söz konusu olamayacağını da sözlerine ekledi. , 
"20 YIL UZAK KALDIM" 
İlk Ankaragücü'nde teknik direktörlüğüyle kariyerime başladım 20 yıl Beşiktaş'tan çok uzak kaldım. Her maçı kazanmak istiyorsunuz. Beşiktaş'a karşı ayrı bir motivasyonla çıkmadım, çalıştırdığım diğer takımlarda. Herkes sahaya kazanmak için çıkar. Rakibiniz ne olursa olsun. Sezon içinde ve dışında bana sorduklarında kim şampiyon olsun diye ben hep Beşiktaş derdim. Biz Beşiktaşlı'yız karşı takımın çalıştırıcısı olarak her maç kazanmak için çıktım. 
"DEMİRÖREN'LE GÖRÜŞMEYE GİTMEDİM" 
Görevi kabul etmemde tek koşul Beşiktaşlı olmamdı. Sadece uzun süreli bir plan yapma şartım oldu; başka hiçbir şartım olmadı. 4-5 kez daha önceki dönemlerde göreve gelecek. Yıldırım Demirören görüşmeye çağırdılar, ben gitmedim. Benden başka biriyle görüşecek misiniz diye sorduğumda görüşebiliriz dediler. Ben de onlara teşekkür ettim ve gitmedim. Ondan sonra Ertuğrul Sağlam geçti takımın başına. 
"FERNANDES'İ YÖNETMEK KOLAY MI?"

Şu anda kulüp içindeki her şeyi planladık. Biz de borç yapmayı bilirdik. Kulübün bütçesini düzenlemek için daha çok birbirimize bağlanmamız lazım. Daha çok çalışmamız lazım. 1-2 ay çok zorlandık. Birbirimizi daha iyi tanıdıkça bize inanmayanlar da katıldı. Oyuncularımız kaliteli.  
Quaresma ile hiç görüşmedim. Tanımadığım birini niye yönetemeyim. Yönetemediğim birini oynatmam takımın patronuyum. Fernandes'i yönetmek kolay mı sanıyorsunuz? En iyi yönetmek en çok verimi almak demek. 
"BİR FORVET BİR DE SOL BEK" 
Bir yabancı hücum oyuncusu, bir de yerli sol bek almayı düşünüyoruz. Takım dengelerini bozmak istemiyoruz. Gökhan Süzen ve Nene ile ilgili çalışmalarımız var. Ziegler ise gelmeyecek. Bu bölgeler dışında takımımıza iş düşüyor.

"BATUHAN'DAN MEMNUN DEĞİLİM" 
Çok hücum ediyoruz. Çılgınlar gibi hücum ediyoruz. Ligin en fazla gol atan takımıyız. Geriye dönüşlerde sıkıntılarımız var. Sol öndeki Olcay içeriye girip her yeri karıştırıyor. Batuhan'dan memnun değilim. Ben oyuncuların yüzüne söylemediğim şeyi başka yerde söylemem. 
Çok kilo almış. Devre arası onun için son şans. Bu devreyi iyi getirip takıma katkı vermek zorunda, yoksa işi çok zor.Almeida'dan çok memnunum, kendini aştı bir kere. Almanya'daki maçlarını da biliyorum müthiş bir formda. Oğuzhan'ın ve Muhammed'in çok iyi futbolcu olması lazım. Çocukların işi kolay değil. Muhammed yetenekli ama kuvvetle ilgili sorunu var. Koşu kalitesi iyi, tekniği de mükemmel. İyi bir yere gelecek. Oğuzhan daha futbolcu değil bana göre. 1-2 sene Beşiktaş'ta oynayacak. Bakacağız kaç gol attı kaç asist yaptı. 2 günde oyuncuyu dünya starı yapıyoruz. Muhammed... Ondan çok ümitliyim. 2. yarı Oğuzhan'ı zorlaması lazım. daha mükemmel olur. Bunlar 18-19 yaşında çocuklar. Her yere gidiyorlar ve itibar görüyorlar. Medya 2-3 maç sonra yüklendiğinde bozuluyorlar ve motivasyonları düşüyor.

MENEMEN BİRLİK SEMBOLÜ 
Biz eskiden de yumurta yerdik. Kendi odamdayken, giderdim pazarda pazarlık yapardık. Bu ortaya çıkan tablonun verdiği mutlulukla söylenmiş bir sözdü; fakat ayrı yerlere çekildi. Birlikteliğin bir sembolüydü o.

EN BAŞARILISI Fatih Terim 
"En başarılı teknik direktör bence Fatih Terim. Şöyle bakmak lazım. Ne kadar süre çalıştı, kaç şampiyonluk aldı, bunlara bakmak lazım." "Ben göreve gelirken korkmadım. Hiçbir şeyden korkmam ben. Gizli gizli İnönü'den gelip gizli gizli stattan mı kaçacağız?  Çarşı'dan geçeceğiz tabii, futbol budur. Futbolcu taraftarla bütünleşince o coşkuyu yaşayacak. Budur futbol. Beraberliklerden sonra takım çok alkışlandı. Bu çok önemli bir şey motivasyon açısından" 
F.BAHÇE'DEN TEKLİF GELSEYDİ...

"Aykut çok iyi çocuk çok severim. Arkadaşımız da bizim. Böyle çabuk kararlar vermemek lazım. Basın toplantısından sonra böyle acele kararlar almamakta yarar var." 

"Öncesinde Fenerbahçe'den bir teklif gelseydi profesyonelce bakıp kabul ederdim, ama bundan sonra öyle bir şey olamaz."