Bursaspor'a şok karşılama
Bursaspor taraftarı, İstanbul Büyükşehir Belediyespor yenilgisi sonrası Özlüce Tesislerinde toplanarak takımı ve yönetimi protesto etti.
Spor Toto Süper Ligin 19uncu haftasında Bursaspor deplasmanda İstanbul Büyükşehir Belediyespora 4-1 mağlup oldu. İstanbul Atatürk Olimpiyat Stadında başlayan taraftar protestoları Bursa Özlüce Tesislerinde de devam etti. Takımı Özlüce Tesislerinin önünde yoğun güvenlik önlemleri altında karşılayan 25 kadar yeşil beyazlı taraftar, otobüsün gelmesiyle birlikte tezahüratlarıyla tepki gösterdi. Bazı taraftarlar otobüsü yumruklarken, hepbir ağızdan Şampiyon takımın ...., Yönetim istifa şeklinde bağırdı. Otobüsü durdurmak isteyen yeşil beyazlı taraftarları tesis önüne gelen polisler engelledi. Taraftarlar takımın tecrübeli futbolcusu Tuncay Şanlı aleyhine de tezahüratta bulundu. Taraftarlar takımın tesislere girmesinin ardından bir süre daha tezahürat yaptıktan sonra buradan ayrıldı.  
TUNCAY BURSAYA GELMEDİ  
İstanbul Büyükşehir Belediyespor karşılaşmasında protesto edilen ve maçın 65inci dakikasında oyundan çıkmak zorunda kalan Tuncay Şanlının Teknik Direktör Ertuğrul Sağlamdan izin alarak İstanbuldan dönmediği, yarın sabah saatlerinde Bursaya gelerek antrenmana katılacağı kaydedildi.  
 