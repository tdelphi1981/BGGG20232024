Mersin İdmanyurdu
Spor Toto Süper Lig'de 21. hafta maçında Mersin İdmanyurdu ile Fenerbahçe karşı karşıya geldi. Tevfik Sırrı Gür Stadı'nda oynanan maçta gülen taraf 1-0'lık skorla Fenerbahçe oldu.
Fenerbahçe'ye galibiyeti getiren golü 45. dakikada Pierre Webo kaydetti. Geçtiğimiz hafta Sivasspor maçında da sarı-lacivertli takımın tek golünü atan Webo, Mersin'de attığı golle bu kez takımına galibiyeti getirdi.

Son dönemde savunmasında yaşadığı sıkıntılarla dikkat çeken ve hemen hemen her maç kalesinde gol gören Fenerbahçe, Mersin deplasmanında rakip forvetleri durdurmayı başardı. Sarı-lacivertlilerde Semih Şentürk ise Süper Lig'deki 200. maçını galibiyetle geçti. Bu arada Mersin'de 13. maçını oynayan Fenerbahçe kaybetmeme serisini sürdürdü.

Sarı-lacivertliler aldığı bu galibiyetin ardından puanını 34'e yükseltirken, Mersin İdmanyurdu 20 puanda kaldı. Spor Toto Süper Lig'de gelecek hata Mersin İdmanyurdu, Gençlerbirliği'ne Fenerbahçe ise Trabzonspor'a konuk olacak.





MERSİN İY-FENERBAHÇE:

STAT: Tevfik Sırrı Gür
YAYIN: Lig TV
HAKEM: Özgür Yankaya

MERSİN iDMANYURDU: Bicik, Serkan, Murat, Stepanov, İvan, Hakan, Burhan, Culio, Mitrovic, Nduka, Nobre
TEKNİK DİREKTÖR: Giray Bulak

FENERBAHÇE: Volkan, Gökhan, Bekir, Egemen, Ziegler, Kuyt, Meireles, Baroni, Emre, Sow, Webo
TEKNİK DİREKTÖR: Aykut Kocaman 

-Fenerbahçe Sivasspor 11'ni bozmadı-

Fenerbahçe Teknik Direktörü Aykut Kocaman, Mersin deplasmanında da geçen hafta Sivasspor maçında sahaya sürdüğü ilk 11'i bozmadı.

Kocaman, geçen hafta olduğu gibi bu maçta da Hasan Ali Kaldırım, Miroslav Stoch ve Milos Krasiç'i kadroya almadı. Ayrıca, Serdar Kesimal, Selçuk Şahin ve Orhan Şam da kadroya dahil edilmedi.

-Fenerbahçe'de kart sıkıntısı-

Fenerbahçe'de 4 oyuncu kart cezası sınırında bulunuyor.

Gökhan, Meireles, Baroni ve Semih, bugünkü maçta kart görmeleri durumunda, cezalı duruma düşecek ve Trabzonspor karşısında forma giyemeyecek.

-Kocaman-Bulak 12. kez rakip-

Mersin İdmanyurdu Teknik Direktörü Giray Bulak ile Fenerbahçe Teknik Direktörü Aykut Kocaman, bugünkü maçta 12. kez rakip oldular.

Geride kalan 11 maçta 4'er galibiyet alan deneyimli hocalar, 3 kez de beraberliği bozamadı.

-Semih forma giyerse 200. maçı olacak-

Bu arada, Fenerbahçe'nin 'nöbetçi golcü' yakıştırması yapılan futbolcusu Semih Şentürk oyuna girmesi durumunda Spor Toto Süper Lig'de 200. maçına çıkmış olacak.

Maça yedek soyunan Semih, 200. kez ligde forma giyebilmek için teknik direktörü Aykut Kocaman'ın işaretini bekleyecek.