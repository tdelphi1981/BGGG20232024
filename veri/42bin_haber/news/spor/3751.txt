Aytöre'den Meireles cevabı
Fenerbahçe Yönetim Kurulu üyesi Tolga Aytöre, Meireles in 11 maçlık cezasının 4 maça indirilmesi ile ilgili yapılan eleştirilere yanıt verdi. 
Fenerbahçe Yönetim Kurulu üyesi Tolga Aytöre kulübün resmi internet sitesine yaptığı açıklamada "Görüntülere dayanılarak ceza verilebilen bir sistemde, aynı şekilde cezaların kaldırılması hukuken olması gereken uygulamadır." diyerek "Gözardı edilmemesi gereken; görüntülerin yanı sıra futbolcumuz Raul Meireles'in disiplin yargılaması süresinde itibarı hakeden nitelikteki beyan ve savunmalarıdır" şeklinde konuştu. 
Aytöre "Irkçı söylemler ve çocuklar üzerinden yapılan yorumlar endişe verici. Bununla birlikte kendi oyuncusuna, kendi yönetimine ve başkanına saygı göstermeyenlerden saygı beklemenin de yersiz olduğunun farkındayım" ifadesini kullandı.
 
Beşiktaş Başkanı Fikret Orman'ın açıklamalarının önemli olduğunu düşündüğünü belirten Aytöre " başkan orman, Türk futbolunun ihtiyacı olan toplumsal barışa katkı sağladı." dedi.