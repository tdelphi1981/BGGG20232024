Çaykur Rizespor'da hedef Süper Lig
PTT 1. Lig'de 21 puan ile lider olan Çaykur Rizespor'un Futbol Şube Sorumlusu Mustafa Baltacı, ligi lider bitirerek Spor Toto Süper Lig'e yükselmek istediklerini söyledi.Baltacı, yaptığı açıklamada, Kayseri Erciyesspor maçında berabere kalarak sahalarında 2 puan kaybettiklerini belirterek, Maçta talihsiz 2 gol gedik. Oyun içerisinde yaşanan sakatlıklar da işimizi zorlaştırdı. Ancak ligin en uyumlu futbol oynayan takımıyız ve her zaman takım oyunu oynamaya çalışıyoruz. Kayseri Erciyesspor maçında da çalışılmış 2 güzel gol attık. Son dakikada attığımız golle beraberliği yakaladık. Aldığımız beraberlikle rakibimizin bize yaklaşmasını engelledik dedi.

Liderliğin her zaman zor olduğunu ifade eden Baltacı, Futbol otoritelerinin büyük bölümü bizi favori görüyor. Ligde bulunduğumuz liderlik koltuğu daha fazla göz önünde olmamızı sağlıyor. Lider olmak çok zor, lider kalmak çok daha zor ancak bu yükü kaldırabilecek tecrübeye ve kaliteli kadroya sahibiz. Ligi lider bitirerek Süper Lig'e yükselmek istiyoruz. Baraj maçlarını düşünmek bile istemiyoruz diye konuştu.

Başarıda birlik ve bütünlüğün çok önemli olduğunu kaydeden Baltacı, şöyle devam etti: Yönetim, futbolcular, teknik heyet hiç kimse tek başına başarıya yürüyemez. Bunun için kenetlenmek zorundayız. Birlik ve beraberlik başarıyı beraberinde getirecektir. Hiç bir sıkıntımız, inanç kaybımız yok. Sadece daha güçlü birbirine sahip çıkmalıyız. PTT 1. Lig'de sürekli zirvede kalmak çok zordur. Bu zorluğu bütünlük içerisinde aşabiliriz. Camia olarak işi baştan sıkı tutarak dayanışma içerisinde olmalıyız. Kaybettiğimiz zamanlar olacaktır. O zamanlar çok daha kuvvetle birbirimize sarılırsak ve kenetlenirsek başarıyı yakalama şansımız çok daha fazla artar.

Baltacı, Kayseri Erciyesspor maçında sakatlanan kaleci Loria'nın tedavisine başlandığını, Sezer Özmen'in de hafta içerisinde takımla birlikte çalışmalara başlayacağını sözlerine ekledi.