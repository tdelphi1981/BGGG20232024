Galatasaray ve Fenerbahçe'ye müjde
2013 Afrika Uluslar Kupası A Grubu'nda Galatasaraylı Amrabat'ın ve Fenerbahçe'nin anlaştığı Belhanda'nın ülkesi Fas turnuvaya veda etti.
2013 Afrika Uluslar Kupası A Grubu 3. maçında Fas, Güney Afrika ile karşılaştı. Moses Mabhida Stadı'nda oynanan karşılaşma 2-2 berabere bitti.

Fas'ın gollerini 10. dakikada El Adoua ve 82. dakikada Mehdi Namli atarken; Güney Afrika'nın sayılarını 71. dakikada May Mahlangu ve 86. dakikada Siyabonga Sangweni kaydetti.

Bu sonucun ardından Fas 3 puanda kalarak gruptan elendi, Güney Afrika ise 5 puanla grubu lider tamamladı.

Galatasaraylı Nordin Amrabat yedekler arasında yer alırken oyuna dahil olmadı. Fenerbahçe'ye transferine kesin gözüyle bakılan Younes Belhanda da cezası nedeniyle kadroda yoktu. Nordin Amrabat kısa bir süre içinde Türkiye'ye dönecek. Belhanda'nın da birkaç gün içinde Türkiye'ye gelerek Fenerbahçe ile resmi sözleşme imzalaması bekleniyor.