Trabzonspor 0-0 Beşiktaş
Beşiktaş, Spor Toto Süper Lig'in 25. haftasında deplasmanda Trabzonspor ile 0-0 berabere kaldı...
Avni Aker Stadı'nda oynanan karşılaşmanın 90 dakikası boyunc gol olmayınca iki takım da 1 puana razı oldu... 
MAÇTAN KARELER - Süleyman Arat'ın objektifinden

Vallahi iyisin diyorlar, ben inanmıyorum ya - Orhan CAN yazdı.. 
Beşiktaş 43, Trabzonspor ise 31 puana yükseldi... Siyah-beyazlı takım, Süper Lig'in 26. haftasında sahasında Kasımpaşa'yı konuk edecek. Trabzonspor ise deplasmanda Bursaspor ile karşılaşacak.  
KARŞILAŞMA SONRASI AÇIKLAMALAR

MAÇIN CANLI ANLATIMI 
Adrian ve Bamba, tekrar döndü 
 
Trabzonspor'da ligin 22. haftasındaki 3-0'lık Fenerbahçe mağlubiyetinin ardından Teknik Direktör Tolunay Kafkas tarafından forma şansı verilmeyen Adrian ve Bamba, Beşiktaş maçıyla tekrar formalarına kavuştu. Ligin 23. haftasındaki Mersin İdmanyurdu maçında 18 kişilik maç kadrosuna alınmayan, Ziraat Türkiye Kupası'ndaki Medical Park Antalyaspor maçında yedek soyunan ancak oyuna giremeyen, son olarak da Kasımpaşa maçı için İstanbul'a giden kafilede yer alan ancak 18 kişilik kadroya alınmayan Adrian, 3 maç sonra ilk 11'de görev aldı. Kafkas'ın Fenerbahçe maçından sonra hiç kadroya almadığı Bamba da Beşiktaş maçıyla formasına kavuşan bir başka oyuncu oldu. Orta alanda Adrian ile birlikte görev alan Soner Aydoğdu ise 11 hafta sonra ilk 11'de sahaya çıktı. 
 
Beşiktaş'ta Emre ve Oğuzhan sahada 
 
Beşiktaş'ta Teknik Direktör Samet Aybaba, geçen haftaki Fenerbahçe derbisinin 11'ine göre Gökhan'ın yerine Emre Özkan'ı, Veli'nin yerine ise Oğuzhan'ı sahaya sürdü. Sakatlığının ardından Fenerbahçe maçının son bölümlerinde oyuna giren ve en son 21. haftadaki Sanica Boru Elazığspor maçında ilk 11'de sahaya çıkan Oğuzhan, 3 haftalık aradan sonra ilk 11'de tekrar şans buldu. Ligin 18. haftasındaki İstanbul Büyükşehir Belediyespor maçında ilk 11'de sahaya çıkan Emre Özkan da 6 haftalık aradan sonra tekrar 11'de sahaya çıktı. Beşiktaş'ta İsmail Köybaşı, Mustafa Pektemek, Uğur Boral, Hugo Almeida, Dentinho sakatlıkları nedeniyle takımda yer alamayan isimler oldu. 
 
 
Holosko 200. maçına çıktı 
 
Teknik Direktör Samet Aybaba tarafından ilk 11'de görev verilen Slovak oyuncu Filip Holosko, ligdeki 200. maçına çıktı. Türkiye kariyerinde Beşiktaş'ın yanı sıra Manisaspor ve İstanbul Büyükşehir Belediyespor formaları giyen Holosko, Trabzonspor karşısında forma giyerek 2. dalyayı yaptı.