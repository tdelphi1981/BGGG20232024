Ordu düelloyu kazandı!
Spor Toto Süper Lig'de Orduspor evinde Kardemir Karabükspor'u 3-2 mağlup etti.
Orduspor: 3 - Kardemir Karabükspor: 2

Stat: 19 Eylül
Hakemler: Halis Özkahya, Adil Sinem, Serdar Diyadin

Orduspor: Fornezzi, Roversio, Miguel Garcia, Ferhat Öztorun, Ferhat Çökmüş, Atila, Ali, Nizamettin, Romero, Hasan Kabze, Stancu

Kardemir Karabükspor: Tomic, Erdem, Yiğit, Birol, Ahmet İlhan, Deumi, Anıl, Seric, Shelton, İlhan Parlak, Lualua

Goller: Dk. 5, 54 Ali, Dk. 73 Şamil (Orduspor), Dk. 42 İlhan Parlak, Dk. 45 Lualua (Kardemir Karabükspor)

-MAÇTAN DAKİKALAR-

5. dakikada Atila'nın pasıyla ceza sahası önünde topla buluşan Hasan Kabze, yerden sert vurdu. Savunma oyuncularından dönen meşin yuvarlak Ali'nin önünde kaldı. Bu futbolcunun ceza sahası içinde yerden vuruşunda top ağlarla buluştu: 1-0

11. dakikada İlhan Parlak'ın pasıyla ceza sahası dışında topla buluşan Shelton'un sert şutunda meşin yuvarlak yandan auta gitti.

19. dakikada Ahmet İlhan'ın yaklaşık 30 metreden sert şutunda, kaleci Fornezzi topu güçlükle kornere çeldi.

38. dakikada Hasan Kabze'nin pasıyla ceza sahası içinde kaleciyle karşı karşıya kalan Atila'nın vuruşunda top yandan auta çıktı.

42. dakikada Ahmet İlhan'ın sağdan ortasında ön direkte topla buluşan İlhan Parlak'ın vuruşunda top ağlara gitti: 1-1

45. dakikada İlhan Parlak'ın kafayla indirdiği topu ceza sahasında önünde bulan Lualua'nın yerden vuruşunda meşin yuvarlak filelerle buluştu: 1-2

Karşılaşmanın ilk yarısı, Kardemir Karabükspor'un 2-1 üstünlüğüyle sona erdi.

54. dakikada Orduspor Ali Çamdalı'nın attığı golle skoru 2-2'ye getiriyor. Sol kanattan kullanılan serbest vuruş sonrası ceza sahası içinde topla buluşan Miguel Moita Garcia topu hemen yanındaki Ali Çamdalı'ya aktarıyor. Ali Çamdalı'nın penaltı noktası üzerinden yaptığı plase vuruş kaleci Vjekoslav Tomic'in sağından ağlarla buluşuyor.

73. dakikada oyuna sonradan giren Şamil Cinaz Orduspor'u 3-2 öne geçiren golü attıyor. Nizamettin Çalışkan'ın sol kanattan kullandığı köşe vuruşuna iyi yükselen Şamil Cinaz'in kafa vuruşu yerden sekerek direğin dibinden ağlarla buluşuyor.