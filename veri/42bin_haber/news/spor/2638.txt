Kırmızıyla 2'ye katladı
İlk 8 haftada sadece 9 puan çıkaran Kartal, KIRMIZI FORMAYA döndükten sonra coştu
 Kartal'a kırmızı çok yakışıyor... Beşiktaş, taraftarının da çok sevdiği kırmızı formayı giymeye başladığından beri yenilgi yüzü görmedi. Hem puanı hem de gollerini 2'ye katladı. Sezonun ilk 8 haftasında çubuklu ve düz Siyah-Beyaz formalarla mücadele eden Beşiktaş, 2 galibiyet, 3 beraberlik ve 3 yenilgi alırken 9 puan topladı. Siyah-Beyazlılar, 9. haftadaki Kasımpaşa maçıyla  kırmızı formaya dönüş yaptı. Kırmızıyla oynanan 8 lig maçında 5 galibiyet 3 beraberlikle 18 puan toplandı.