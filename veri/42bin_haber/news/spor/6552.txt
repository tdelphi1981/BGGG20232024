Mario Balotelli Milan'da
 
 AC Milan’ın resmi yayın organı Milan Kanalı’ndan yapılan açıklamada, "Mario yarın geliyor. İki kulüp anlaşmaya vardı. Yarın sağlık kontrolünden geçecek ardından kendisini 30 Haziran 2017 yılına kadar Milan’a bağlayan sözleşmeye imza koyacak" denildi. 
 Kanalın duyurusunun yanında Balotelli’nin Milan formasıyla çekilmiş bir fotoğrafına da yer verildi. 
 Saha içindeki performansının ötesinde saha dışında yaptıklarıyla da adından söz ettiren ve İtalyanların "uslanmayan çocuk" nitelemesini kullandıkları Balotelli, 2010’da İngiliz kulübü Manchester City’e transfer olmadan önce 4 sezon AC Milan’ın ezeli rakibi FC Inter’de forma giymişti. 
 AA