İşte Beşiktaş'ı kurtaracak proje
42 bin kişi kapasiteli olması beklenen Kartalın yeni mabedinin şimdiki yerinde ve mevcut büyüklüğünde yapılması planlanıyor.
BEŞİKTAŞI kurtaracak proje olarak görülen Yeni İnönü Stadı için artık son dönemece girildi. Projenin ayrıtıları yavaş yavaş şekillenirken, siyah beyazlılar yeni stattan yıllık 84 milyon lira gelir elde etmeyi bekliyor. 42 bin kişilik kapasiteye sahip olması planlanan yeni stat projesinin ayrıntıları ise şöyle: 950 kişilik loca, yaklaşık 5 bin VİP koltuk ve 30 bin normal koltuk. Yönetimin mayıs ayında ilk kazmayı vurmak istediği projenin bir diğer ayrıntısı da stadın boyutunun değişmeyecek olması. 
YAP-İŞLET-DEVRET OLMAZ 
Başkan Fikret Orman, yap-işlet-devret modeline sıcak bakmadığını belirtirken Para kazanacağız diye bekleyemeyiz. Kredi alıp yapmak daha çok işimize geliyor. Stat gelirlerinden dolayı Galatasaray ve Fenerbahçenin yılda 40 milyon dolar gerisindeyiz ifadelerini kullandı. Projeden Sorumlu Yönetici Umut Güner ise Tüm ayrıntılarını başkanımızla birlikte açıklayacağız dedi.  
SADETTİN SARANLA İNCELEME YAPILDI 
Yenİ İnönü Stadı için 5 ay önce Güner, Saran Holding Yönetim Kurul Başkanı Sadettin Saran ile Almanyada önemli statları incelerken, IMG firması ise stadın sadece satış pazarlama organizasyonu konusunda proje geliştirdiğini açıkladı. Doğuş Grubu CEOsu Hüsnü Akhan, yeni stadın 10 yıllık işletmesini almak için Beşiktaşla anlaşmaya yakın olduklarını açıkladı.