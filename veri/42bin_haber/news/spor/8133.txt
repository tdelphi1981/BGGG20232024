Beşiktaş, Gaziantepspor maçı hazırlıklarına başladı
Spor Toto Süper Lig'de haftayı deplasmanda Sanica Boru Elazığspor'u 3-1 yenerek kapatan Beşiktaş, 22. haftadaki Gaziantepspor karşılaşmasının hazırlıklarına 1 günlük izinin ardından başladı.
Teknik direktör Samet Aybaba yönetiminde BJK Nevzat Demir Tesisleri'nde gerçekleştirilen antrenmanda futbolcular hafif bir çalışma yaptı. Siyah-beyazlı oyuncular, ısınma bölümünün ardından ayak tenisi oynayıp, pas çalıştı.

Futbolcuların çalışmada neşeli tavırları dikkati çekti.

Siyah-beyazlı ekipte sakatlığı bulunan Necip Uysal takımdan ayrı koşu yaptı, sakatlıkları süren Almeida, Uğur Boral, İsmail Köybaşı ve Mustafa Pektemek ise antrenmanda yer almadılar.

Beşiktaş, yarın gerçekleştireceği antrenmanla Gaziantepspor maçı hazırlıklarını sürdürecek.