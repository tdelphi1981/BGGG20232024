KASKİ avantajı kaptı
Kayseri KASKİ, FIBA Kadınlar Basketbol Avrupa Kupası yarı final maçında Slovakya temsilcisi MBK Ruzomberok'u deplasmanda 79-60 yendi.
MBK Ruzomberok: 60 - Kayseri KASKİ: 79

Salon: Ruzemberok
Hakemler: Carole Delaune (Fransa), Matej Spendl (Slovenya), Jelena Tomic (Hırvatistan)
MBK Ruzomberok: Katarina Tetemondova 14, Veronika Cernakova 6, Janka Mincikova 5, Zuzana Brezaniova 3, Dominika Baburova, Kadidja Andersson 6, Eva Kmetova 6, Klaudia Lukacovicova, Sequoia Holmes 9, Nadia Parker 11
Kayseri KASKİ: Pınar 2, Asjha Jones 4, Yasemin, Evanthia Maltsi 13, Nuria Martinez 11, Nkolika Anosike 13, Latoya Sanders 22, Zoi Dimitrakou 14
1. periyot: 17-21
Devre: 32-39
3. periyot: 43-59

Maçın ilk periyodunu Katarina Tetemondova'nın sayılarına Latoya Sanders ile cevap veren Kayseri KASKİ 17-21 önde tamamladı.
İkinci periyodun ilk dakikalarında Kayseri temsilcisi yakaladığı 9-2'lik seri ile farkı 11 sayıya çıkarırken (19-30), Nkolika Anosike ile etkili olmaya devam ederek, ilk yarıyı 32-39 önde tamamladı.

Üçüncü periyotta Kayseri KASKİ, Zoi Dimitrakou ve Latoya Sanders'ın rakip potadaki etkili oyunları ile farkı 16 sayıya çıkardı ve son periyoda da 43-59 önde girdi.

Karşılaşmanın final periyodunda da üstünlüğünü korumayı başaran Kayseri KASKİ, maçtan 60-79 galip ayrıldı.

Latoya Sanders 22 sayı ile Kayseri KASKİ'nin en skorer ismi olurken, Zoi Dimitrakou 14, Nkolika Anosike ve Evanthia Maltsi ise 13'er sayı ile maçı tamamladı.