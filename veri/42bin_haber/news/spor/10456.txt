Fenerbahçe idmanında ortalık karıştı
Fenerbahçe'nin Can Bartu Tesisleri'nde bu sabah gerçekleştirdiği antrenmanda kavga çıktı... Genç oyuncu Beykan ile Orhan Şam bir pozisyon sonrasında tartışmaya başladı. Kaptan Emre Belözoğlu ayırmak istedi ancak bu kez de tartışma Emre - Orhan olayına döndü... Takım arkadaşları ikiliyi zor ayırdı...
Haftasonu oynanan derbi maçta Beşiktaş'a son saniye golü ile yenilen Fenerbahçe, bu hafta Bursaspor ile oynayacağı karşılaşmanın hazırlıklarına kaldığı yerden devam ediyor... 
SEMİH BAHADIR'IN OBJEKTİFİNDEN O ANLAR 
Sarı-lacivertli takımın bu sabah gerçekleştirdiği idman sırasında tatsız bir olay yaşandı... 
Yaşanan bir pozisyonda Orhan Şam, genç oyuncu Beykan'a sert bir müdahalede bulundu. Genç oyuncu, bu harekete sinirlendi ve Orhan Şam'a sert tepki gösterdi...  
İkili arasında tansiyon yükselince kaptan Emre Belözoğlu araya girdi. Ancak bu kez de tartışma Emre ile Orhan arasında yaşandı... Bu ikili arasında da tansiyon bir anda yükselince araya yardımcı antrenör İsmail Kartal, Semih Şentürk ve Cristian girdi...        