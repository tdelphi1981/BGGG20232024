Hava Sporları Başkanlığı'na Ermihan seçildi
Gençlik ve Spor Bakanlığı'na bağlı federasyonlardan Hava Sporları Federasyon Başkanlığı'na mevcut başkan Nihat Ermihan yeniden seçildi.
Bakanlık konferans salonunda gerçekleştirilen seçimlerde 2 aday yarıştı. Adaylardan Nihat Ermihan, kullanılan 53 oyun, 27'sini alarak, yeniden başkanlık görevine getirildi. Diğer Aday Enver Oral ise 26 oyda kaldı. Seçimlerde 64 delegeden, 53'ü oy kullandı.

Nihat Ermihan, Personel Eğitim Daire Başkanlığı'nın seçim sonuçlarını Gençlik ve Spor Bakanı Suat Kılıç'a iletmesi ve bakanın da onayının ardından görevine başlayacak.