4 altın madalya, 2 Türkiye rekoru
Türk yüzücüler, Sırbistan'da düzenlenen Serbia Grand Prix-Cup Zrenjanin yarışlarında 4 altın madalya kazandı, 2 Türkiye rekoru kırdı.Sırbistan'ın Zrenjanin kentinde devam eden Serbia Grand Prix-Cup Zrenjanin yarışlarının ilk gününde, 400 metre serbestte gümüş madalya kazanan Nezir Karap, 3.49.75'lik derecesiyle kendine ait eski Türkiye rekorunu (3.56.54) geliştirdi. Bronz madalya elde eden Arda Gürdal da yarışı, Karap'ın eski rekorundan daha iyi bir dereceyle (3.49.86) tamamladı.

200 metre karışıkta mücadele eden Alpkan Örnek de gümüş madalya elde etti ve 2.01.97'lik derecesiyle yeni Türkiye rekorunun da sahibi oldu.

Yarışlarda altın madalya kazanan sporcular şöyle:
Arda Gürdal (50 metre serbest, 22.12)
Ceren Dilek (Bayanlar 50 metre kurbağalama, 31.19)
Doğa Çelik (Bayanlar 200 metre sırtüstü, 1.59.81)
Melisa Akarsu (Bayanlar 200 metre karışık, 2.16.03)