Galatasaray'da büyük şok!
Galatasaray'ın sezon başında yaşadığı en büyük şanssızlık kuşkusuz Tomas Ujfalusi'nin geçirdiği ağır sakatlıktı... Çek oyuncu, iyileşip düz koşulara başlamasının ardından menisküs yırtığıyla sarsılmıştı. NTV Spor'un haberine göre; Tecrübeli oyuncudan gelen son haberler iyi değil. Zira uzmanlar Ujfalusi'nin yeniden üst düzey futbol oynamasını zor görüyor.
Fatih Terim'in Galatasaray'da göreve gelişiyle birlikte savunma hattına yaptığı ilk takviye Tomas Ujfalusı'ydi. Çek savunma oyuncusu, kısa sürede Terim'in sahadaki en önemli yardımcılarından biri haline gelmişti. Tecrübeli teknik adam, 1996 - 2000 arasında Galatasaray ile Avrupa'ya damga vurduğu dönemdeki en önemli elemanlarından biri olan Popescu'yu bir anlamda Ujfalusi ile yeniden bulmuştu.
 
Taraftarın büyük şef lakabını taktığı Çek oyuncu, sezon başında büyük şanssızlık yaşadı. Ujfalusi'nin antrenmanda çapraz bağları koptu. Terim'in en güvendiği adamlarından birini kaybetmişti. Ülkesinde başarılı bir tedavi süreci geçiren Ujfalusi, Antalya'daki devre arası hazırlık kampında çalışmalara başlayan Çek oyuncunun bu kez menisküs sakatlığıyla karşı karşıya kaldı.
 
Her ne kadar bilim ve sağlık teknolojisi ilerlediği için menisküs yırtığı, Ujfalusi'nin sahalara dönüş tarihi sadece 10 gün ileriye atacak olsa da, deneyimli stoperin yaşadığı ilk sakatlık, yeniden güçlenme sürecini oldukça olumsuz etkiliyor.
 
Ujfalusi'den gelen son haberler, Galatasaray taraftarını üzecek cinsten. Zira Çek savunma oyuncusunun ilerleyen yaşı nedeniyle de üst düzey futbol oynama ihtimali çok yüksek gözükmüyor. Uzmanlar, Çek savunma oyuncusunun eski formunu yakalamasının zor olduğu görüşünde...
 
Çek oyuncunun bu sezon yeniden Sarı-Kırmızılı formayı giymesi beklenmiyor. 34 yaşındaki oyuncunun kariyerinin son döneminde futbola veda mı edeceği yoksa Amerika, Katar gibi ülkelerden gelen teklifleri mi değerlendirileceği yanıtını bekliyor.