Nene imzayı attı
Beşiktaş'ın transferi için çok uğraş verdiği Brezilyalı kanat oyuncusu Nene, Al Gharafa ile resmi sözleşme imzaladı.
Beşiktaş'ın transferi için çok uğraş verdiği Paris Saint-Germain'in kanat oyuncusu Nene, Katar ekiplerinden Al Gharafa ile resmi sözleşme imzaladı.

Kulübün genel sekreteri Jassem Al-Mansouri yaptığı açıklamada, Nene ile iki buçuk yıllık bir sözleşme yapıldığını belirtirken, oyuncuya ne kadar ücret ödeneceği hakkında yorum yapmadı.

AFP'nin edindiği bilgiye göre ise Nene'nin yıllık maaşının 4-5 milyon euro aralığında olması bekleniyor.

Yaz aylarından bu yana Nene'yi kadrosuna katmak isteyen Beşiktaş, oyuncunun taleplerinin kabul edilemeyecek seviyede olmasından dolayı bu transferden vazgeçmişti.