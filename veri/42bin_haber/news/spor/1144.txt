'Maalesef iyi bir sene geçeceğe benzemiyor'
Galatasaray Kulübü Başkanı Ünal Aysal, bir haftada üst üste 3 maç oynanacak Türk Telekom Arena'nın zemini konusunda, "Maalesef o kadar iyi bir sene geçeceğe benzemiyor" dedi 
 1905 Galatasaraylı Yönetici ve İşadamları Derneği (1905 GSYİAD) tarafından "Sarı Kırmızı Kareler" başlığıyla düzenlenen fotoğraf yarışmasının derneğin Levent’teki merkezinde gerçekleştirilen ödül töreninde GSTV’ye açıklama yapan Aysal, zemininde bakım çalışmaları yapılan Türk Telekom Arena’da bir hafta içinde Türkiye-Danimarka, Galatasaray-Kardemir Karabükspor ve Galatasaray-Manchester United maçlarının oynanacak olmasıyla ilgili olarak, 
 "Bu işimizi kolaylaştıran bir şey değil, ama böyle yapılması gerekiyorsa da böyle yapılacak. Bizim buna hayır deme lüksümüz yok" diye konuştu. Stat zemininde maçlardan sonra gerekli bakımların yapılacağını vurgulayan Aysal, "Ama bu sene maalesef Türk Telekom Arena’nın zemini konusunda o kadar iyi bir sene geçeceğe benzemiyor. Mevsim sonunda komple yenilemek durumunda kalacağız gibime geliyor" ifadelerini kullandı. 
 AA