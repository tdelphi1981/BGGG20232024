Burak Yılmaz için geliyorlar!
Türkiye'de tüm gözler bu akşam oynanacak dev derbiye çevrilmişken, İngiltere'den gelen haber ilginç bir ayrıntıyı ortaya çıkardı.
İngiltere'nin yüksek tirajlı gazetelerinden The Sun'ın iddiasına göre; Premier Lig ekiplerinden Liverpool'un gözlemcileri bu akşam Türk Telekom Arena'da olacak. Bir süredir Burak Yılmaz'ı takibe alan ve şampiyonlar ligi'nde oynanan Braga karşılaşmasında da golcü oyuncuyu izlettiği öne sürülen Liverpool'un, Burak'ın derbi performansını canlı izleyeceği belirtildi.

Sezon başında Trabzonspor'dan 5 milyon euro bonservis bedeli karşılığında Galatasaray'a transfer olan Burak, sarı-kırmızılı formayla çıktığı 19 karşılaşmada 15 gol attı ve 4 asist yaptı. Şampiyonlar Ligi'nde oynadığı 6 karşılaşmada 6 gol atan ve Cristiano Ronaldo ile birlikte gol krallığı yarışını önde götüren 27 yaşındaki futbolcu bu performansıyla dikkat çekmişti.