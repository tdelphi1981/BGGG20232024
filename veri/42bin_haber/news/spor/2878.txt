Fernandes'e 10 milyon Euro!
Beşiktaş'ın Portekizli yıldızı Manuel Fernandes için Rus Kulübü Lokomotiv Moskova siyah-beyazlı kulübün kapısını çaldı...
 Rus kulübünün Fernandes için 10 milyon euro teklif etmesine karşılık Beşiktaş yönetimi futbolcuyu satmayacaklarını belirterek teklifi geri çevirdi. Futbolcunun menajeri Ahmet Bulut Sporx.com'a teklifi doğrularken teklifin Beşiktaş kulübü tarafından kabul görmediğini söyledi.
 Geçtiğimiz günlerde basında çıkan "Fernandes'e 10 Milyon Euro'luk teklif" haberlerinin ardından Beşiktaş Transfer Komitesi Üyesi Ahmet Kavalcı, konu ile ilgili "Benim de kulağıma böyle haberler geldi. Sayın başkan da bana söyledi. Fernandes'e 10 milyon Euro'luk bir teklif var. Fakat Fernandes Beşiktaş'ın futbolcusudur. Biz Fernandes'i elimizde tutmaya çalışıyoruz. Değil 10 milyon Euro'luk teklif, 15 milyon Euro da verseler Fernandes'i satmayacağız" şeklinde konuşmuştu.
 Bu sezon Beşiktaş formasıyla 14 resmi maça çıkan yıldız oyunu fileleri 6 kere sarsarak 7 de gol pası verdi.
  