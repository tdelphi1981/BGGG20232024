Hector Cuper: Özel reçetem yok
Orduspor teknik direktörü Hector Cuper, "Takımın kötü oynadığını ben de biliyorum ama bu iş için özel bir reçete yok" dedi.
"ÇIKIŞA GEÇMEYE ÇALIŞIYORUZ"
Takımın son durumuyla ilgili değerlendirmelerde bulunan Hector Cuper, daha iyi oynayabilmek ve çıkışa geçmek için çalıştıklarını söyledi. Takımın mutlaka güçlendirilmesi gerektiğini vurgulayan Hector Cuper, şöyle devam etti:

"ÖNCE KENDİMİZE BAKMALIYIZ"
"Bu hafta oynayacağımız Eskişehirspor'u düşünmeden önce, önce kendimize bakmamız gerekiyor. Ben antrenör olarak şu an ki durumu çok iyi anlıyorum. Bunu çözmem gerekiyor. Takımın daha iyi oynaması gerekiyor. Tabi ki 3 puan, takım oyununun sonucudur. O yüzden bu hafta o 3 puanı alabilmek için belli çalışmalar yapmamız gerekiyor ve birçok şeyi güçlendirmemiz gerekiyor. Eskişehirspor maçı çok önemli."

"ÇALIŞMAYA DEVAM ETMELİYİZ"
Eskişehirspor maçı öncesinde takım içinde bazı şeyleri çözeceklerini de belirten Hector Cuper, sözlerini şöyle sürdürdü:

"Bu hafta içinde birçok şeyi düzeltmemiz gerekiyor. Takımı güçlendirmemiz gerekiyor. Sokakta ara sıra soruyorlar, tercüman aracılığıyla, (Takıma neler oluyor) diye. Ben de biliyorum takımın kötü oynadığını, daha iyi oynaması gerektiğin bende biliyorum ama bu iş için özel bir reçete yok. O reçeteyi bilsek olayları hemen çözebiliriz de. Ama bizim yapmamız gereken çalışmaya devam etmek."

Hedeflerinde bazı sapmalar yaşandığına da dile getiren Cuper, bu konuda da şunları söyledi:

"Ben hep bunu tekrarlıyorum, söylüyorum. Ben hep gerçeğe bakmak istiyorum. Tabiki de sezonun başında içerisinde belli hedefler koyuldu ama değişiklikler olabilir. Bazen hedef, bir anda şampiyonlar ligi olabilir. Bazen hedef aşağıdaki takımlara bakmamak, galip gelmek yani final açısından. Ama sonuçta hep gerçeklere bakmaya çalışıyorum, hep bunu savundum. Kim olduğumuza bakmamız gerekiyor. Ve bir miktar maç oynamamız gerekiyor kim olduğumuzu bilelim ve ona göre gelişmemiz gerekiyor hedef olarak."

"TAKIM DA AYNI ANTRENÖR DE AMA"
Orduspor'da mevcut kadronun başarılı olduğunu sözlyerine ekleyen Hector Cuper, şöyle devam etti.

"Aslında baktığınızda bu takım aynı hoca da aynı. Şu ana kadar çok şeyler yaptık birlikte iyide sonuçlar alabildik ilk haftalarda özellikle. O yüzden yeni bir transferin gelmesi takım açısından tabi ki iyi bir şey. Burada birlikte çalışıyoruz. Bir anda bir kurtarıcının geleceğini düşünmüyorum. Bana sorsalar, Messi gelsin mi diye, ‘evet gelsin' derim ama geleceğini düşünmüyorum. O yüzden o şekilde bakıp bizim şu ana kadar yaptığımız her şeyi önemsiz bir yere koymak istemiyorum aslında. Şu ana kadar yaptığımız çok önemli şeyler var ve onları sürdürebilmemiz gerekiyor."