UEFA, 3 G.Saraylı'yı zirveye taşıdı
Sarı-kırmızılı futbolculardan 3'ü UEFA'da bilirkişiler tarafından haftanın oyuncuları arasında ilk 10'luk listede yer aldı.
Sporx'in haberine göre; UEFA Şampiyonlar Ligi'nde çeyrek finale kalan takımların belli olmasıyla kapanan son 16 etabında Galatasaraylı futbolcular adından epey söz ettirdi. Sarı-kırmızılı futbolculardan 3'ü haftanın oyuncuları arasında ilk 10'da gösterildi.

UEFA'nın resmi sitesinde bilirkişiler tarafından hazırlanan listede Hamit Altıntop, Burak Yılmaz ve Fernando Muslera'nın olması dikkatlerden kaçmadı.

Haftanın oyuncusu olarak Barcelona'nın yıldızı Lionel Messi zirvede gösterilirken, onu Real Madrid'den Xabi Alonso takip etti.

Üçüncü sırada Dortmund'un genç starı Mario Götze yer alırken 4. sırada Hamit Altıntop, 7. sırada Burak Yılmaz ve 8. sırada Galatasaray'ın Uruguaylı kalecisi Fernando Muslera yer aldı. 

Taraftarların oyladığı 'sezonun en iyi oyuncuları' bölümünde de sarı-kırmızılıların olması dikkat çekti. Arjantinli yıldız Messi, bu listede de başı çekerken Mario Götze 2. sırada yer aldı. Bu iki oyuncunun ardından ise Devler Ligi'nde Cristiano Ronaldo ile gol yarışında bulunan Burak Yılmaz yer aldı. Hamit Altıntop 5. sırada, Muslera ise 8. sırada kendine yer buldu. Real Madrid'in yıldızı Cristiano Ronaldo'nun 7. sırada yer alması dikkatlerden kaçmadı.