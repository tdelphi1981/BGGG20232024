Fener rekora koşuyor
Sarı-Lacivertliler, Daum döneminde UEFA'da topladığı 15 puanlık rekora göz dikti. Bu sezon 5 maçta 13 puan elde eden Fenerbahçe, M'Gladbach'ı da devirmenin peşinde 
 Bu sezon UEFA Avrupa Ligi’nde fırtına gibi esen, önüne çıkan rakiplerini bir bir geçen Fenerbahçe şimdi de kendi rekoruna göz dikti. Sarı-Lacivertliler 2009-10 sezonunda Daum’un önderliğinde 6 maçta 5 galibiyet 1 mağlubiyet alarak 15 puan toplamıştı. Bu sonuçla Türkiye’nin, Avrupa’da en fazla puan toplayan takımı unvanına sahip olan Sarı-Lacivertliler, Aykut Kocaman ile bu sezon 5 maçta 4 galibiyet 1 beraberlik alarak 13 puana ulaştı. Gruptan çıkmayı garantileyerek büyük bir başarıya imza atan Fenerbahçe son hafta evinde oynayacağı maçta Alman temsilcisi Mönchengladbach’ı devirmesi halinde 16 puana ulaşarak kendi rekorunu kıracak.
 
 27 YILLIK HASRET BİTTİ
 
 Bu arada Sarı-Lacivertliler dün oynadığı Marsilya maçında elde ettiği galibiyetle 27 yıllık hasreti de bitirdi. Son olarak 18 Eylül 1985 yılında deplasmanda Bordoeaux’yu 3-2 yenen Fenerbahçe  o günden bu yana Fransız takımlarıyla oynadığı toplam 10 maçta 3 beraberlik 7 yenilgi almıştı.
  
 Fanatik