İlk sürüşe tam not
Sauber, Formula Renault 3.5 şampiyonu Robin Frijns'in ilk Formula 1 sürüşünü gerçekleştirdiği genç pilot testlerindeki performansını "iyi bir gün" sözleriyle değerlendirdi.
Hollandalı genç pilot bu yıl daha önce Moscow Raceway'de gösteri ile lastikleri ile Red Bull'un 2010 aracının kokpitinde sürüş yapmıştı. 
Sauber aracıyla testlerin ilk günü en hızlı dördüncü zamanı yapan Frijns, FR3.5 şampiyonluğunun ödülü olarak RB8'in kokpitine de geçecek. 
turkiyef1.com'un haberine göre; Sauber baş mühendisi Giampaolo Dall'Ara açıklamasında, "Robin güzel iş çıkardı. Fiziksel olarak çok iyi üstesinden geldi. Yaşına göre iyi geri bildirimde bulundu" şeklinde konuştu. 
Hollandalı pilotun bolca tur yaptığını ve tur zamanlarının iyi olduğunu söyleyen Dall'Ara, "Sert lastiklerle başladı, bazı aero çalışmalar gerçekleştirdi. Daha sonra da tur zamanları üzerinde çalıştı" dedi. 
Dall'Ara, günün sonuna doğru Frijns'ye medium ve soft lastikler verdiklerini ancak sıralamalardaki yakıt seviyesiyle piste çıkartmadıklarını söyledi. 
Sauber'le uzun dönemli bir anlaşma hedefleyen Hollandalı genç pilot ise, daha hızlı tur dereceleri yapabileceğine inandığını belirtti. 
21 yaşındaki Frijns, "Açıkçası öğrenecek çok şey var. En hızlı turum yumuşak lastiklerle geldi. Bir hata yaptım, daha gelecek çok şey var" ifadelerini kullandı.