"Gülen biz olacağız"
Denizli Belediyespor Başkanı Rüşan Uzunoğlu, ikinci yarı ile birlikte yepyeni bir sayfa açtıklarını belirtti.Denizli Belediyespor'un Doğan Seyfi Atlı Stadı'nda yapılan ilk antrenmanını Rüşan Uzunoğlu da izledi.

Futbolcularla bir süre sohbet eden Uzunoğlu, şu değerlendirmeyi yaptı: Bizim için lig adeta yeniden başlıyor. İlk yarı ve 2012 geride kaldı. İsteyen olmadığı takdirde hiçbir futbolcumuzu gönderme niyetimiz yok. İkinci yarı ile birlikte yepyeni bir sayfa açıyoruz. Sezon sonunda gülen taraf biz olacağız. Allah, kaza, bela, sakatlık vermesin. Sağlıklı bir şekilde, ligi en iyi yerde bitirmek için elimizden geleni yapacağınıza inancım tam. Allah yardımcınız olsun.

Antrenman sonrası futbolculardan Sercan Çekmen için saha içinde doğum günü partisi düzenlendi. Başkan Uzunoğlu, doğum günü pastasını kesen Sercan'a iyi ki doğdun yazan 20 numaralı forma hediye etti ve imzaladı.