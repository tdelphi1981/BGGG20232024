Trabzon'da kazanan yok
PTT 1. Lig'in 11. haftasında 1461 Trabzonspor sahasında Gaziantep Büyükşehir Belediyespor ile karşı karşıya geldi.
Avni Aker Stadyumu'nda oynanan mücadelede kazanan çıkmazken, taraflar sahadan 1-1'lik eşitlikle ayrıldılar. 
Karşılaşmaya hızlı başlayan konuk Gaziantep Büyükşehir Belediyespor, mücadelenin 19. dakikasında Ramazan Altıntepe ile 1-0 öne geçmeyi başardı. Golden sonra oyundaki baskısını arttıran ev sahibi ekip, 65. dakikada Eren Albayrak'ın attığı golle skora denge getirdi: 1-1. Karşılaşmanın geri kalan bölümünde iki ekip de yakaladıkları fırsatları değerlendiremeyince mücadele 1-1'lik eşitlikle sonuçlandı. 
Bu sonuçla birlikte 1461 Trabzonspor, puanını 18'e yükseltirken, Gaziantep BB 15 puanla 8. sırada yer aldı. 1. Lig'in 12. haftasında Gaziantep BB sahasında Kartalspor'u ağırlarken; 1461 Trabzonspor, Adana Demirspor deplasmanına konuk olacak. 
Stat: Hüseyin Avni Aker
Hakemler: Taner Gizlenci, Volkan Akçit, Cumhur Altay
1461 Trabzon: Fatih, Göksu, Aldulkadir, Ercan (Dk. 87 Emrullah), Eren, Abdullah, Jetrin (Dk. 61 Yusuf), Gökhan, Ofedeo (Dk. 46 Mustafa), Caner, Kadir
Gaziantep Büyükşehir Belediyespor: Onur, Ferit, Cihan, Sefa (Dk. 83 Soner), Eren (Dk. 78 Ömer), Ramazan (Dk. 70 Ufuk), Adnan, Ahmet, Serdar, Erkam, Hakan
Goller: Dk. 66 Eren (1461 Trabzon), Dk. 20 Ramazan (Gaziantep Büyükşehir Belediyespor)
Sarı kartlar: Dk. 63 Kadir, Dk. 90 Caner (1461 Trabzon), Dk. 71 Erkan, Dk. 85 Adnan (Gaziantep Büyükşehir Belediyespor) 
Günün diğer sonuçları: 
MKE Ankaragücü 0-1 TKİ Tavşanlı Linyitspor 
GOL: Dk. 30 Mesut Saray

Kartalspor 0-0 Torku Konyaspor