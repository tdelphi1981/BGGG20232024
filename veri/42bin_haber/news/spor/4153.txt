İşte Nuri Şahin'in yeni takımı
Borussia Dortmund eski futbolcuları ve takım kaptanları Nuri Şahin'i geri aldı.
 "Mutluyum. Artık futbol oynamak istiyorum" diyen Nuri Şahin'in de Dortmund'da eski günlerine döneceğini söyledi.
 Borussia Dortmund eski futbolcuları ve takım kaptanları Nuri Şahin'i geri aldı. Günlerdir konuşulan transfer haberini vermek için Borussia Dortmund Kulübü basın toplantısıyla duyurdu. Hem Madrid'te hem de Liverpool'da yedeklikten bıktığını, tribünde oturmakla acı çektiğini belirten Nuri Şahin de "Dortmund'a evime geldiğim için sevinç ve mutluyum. Artık futbol oynamak istiyorum. Ligin ikinci yarısında Dortmund formasını giyip Nuri'nin nasıl bir futbolcu olduğu göstereceğim" diyerek eski günlere döneceğini söyledi. Kulüp Başkan Hans-Joachim Watzke, "Real Madrid'den ilk etapta 6 aylık kiraladıklarını belirtip, "Real Madrid Nuri'yi alırken anlaşmıştık. Nuri Real'den giderse bizim haberimiz olacaktı. İlerde bonservisini de alabiliriz" dedi.
 Eski futbolcuları ve takım kaptanları Nuri'yi tekrar takımda kazandırmaktan mutlu olduklarını belirten Dortmund menajeri Michael Zorc, "Nuri, Dortmund'u Dortmund da Nuri'yi istedi. Ama ilk günlerde eski kaptanımızdan Dortmund'un şampiyon olduğu yıldaki gibi büyük bir başarı beklemeyiz. Hep birlikte Nuri'nin başarılı bir şekilde takıma girmesine yardım edeceğiz" açıklamasını yaptı.
 Dortmund alt yapısında yetişen Nuri Şahin 2011 yılında Dortmund'la şampiyonluk yaşadıktan sonra Real Madrid'e 10 milyon Euro bonservis bedeliyle transfer olmuştu. Madrid'te sakatlığı nüksetmesiyle başarılı olamayan Nuri bu sezon başında kiralandığı Liverpool'da 7 kez forma giymişti.