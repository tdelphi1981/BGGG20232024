G.Saray'da bir dönem resmen kapanıyor
Çek golcü Milan Baros, ara transfer döneminde Galatasaray'dan kesin olarak ayrılıyor!
 Galatasaray'da teknik direktör Fatih Terim tarafından kadro dışı bırakılan ve antrenmanlarına Florya Metin Oktay Tesisleri'nde A2 Takım'ın kadrosuna alınmayan Okan Derici ile birlikte devam eden Milan Baros, sarı-kırmızılı formaya ocak ayında veda ediyor.
 Ara transfer döneminde Milan Baros'u yarım sezonluk aldığı 1.5 milyon euro bedelle eş değer olabilecek bir bonservis bedeli karşılığında elden çıkartmanın planlarını yapan sarı-kırmızılı kulübün bu düşüncesini sekteye uğradı.
 Milan Baros'un sezon sonunda Galatasaray ile olan bitecek sözleşmesini koz olarak kullanan Çek golcünün menajeri Pavel Paska, sarı-kırmızılı yönetimden istediği bonservis kolaylığını aldı.
 Galatasaray'ın ara transfer döneminde Baros'tan herhangi bir bonservis bedeli talep etmesini istemeyen Paska yaptığı açıklamada, sarı-kırmızılı kulübün bu konuda kolaylık göstermesini beklediklerini ifade etmişti.
 Geçen hafta İstanbul'a gelerek Galatasaray Yönetimi ile masaya oturan Paska, başkan yardımcısı Ali Dürüst ile yaptığı görüşmeden olumlu sonuçla ayrıldı ve Milan Baros'un sarı-kırmızılı kulüpten ara transfer döneminde bonservis bedeli kazandırmadan ayrılması kesinlik kazandı.
 Baros'un kalitesi belli bir oyuncu olduğunu ifade eden Paska, "Galatasaray ile uzlaşmak üzereyiz ve çözmemiz gereken bazı ufak sorunlar var." ifadelerini kullandı.
 Galatasaray İkinci Başkanı Ali Dürüst de yaptığı açıklamada, kendileri için Baros defterinin kapandığını ve Çek golcünün ara transfer döneminde kulüpten ayrılacağını belirtti.
 Milan Baros'a yıllık 2.9 milyon euro garanti ücret ödeyen sarı-kırmızılı yönetim, Çek golcü ile ara transfer döneminde yollarına ayırarak hem 1.5 milyon euroluk ödemeden kurtuldu hem de yabancı kontenjanını biraz da olsa rahatlattı.