Ersan İlyasova yükselişe geçti
Milwaukee Bucks'ın deplasmanda Portland Trail Blazers'ı 110 - 104 mağlup ettiği karşılaşmaya milli basketbolcumuz Ersan İlyasova damga vurdu.
Ersan 27 sayı, 14 ribaunt, 4 asist ve 1 blokla Bucks'ın galibiyetinde başrolü oynarken kötü başladığı sezonda yavaş yavaş form tuttuğunu da gösterdi. Ersan'a, 30 sayı ve 8 asistle Brandon Jennings ve 14 sayıyla Mike Dunleavy eşlik ettiler. 
Portland Trail Blazers'da ise Damian Lillard 26 sayı ve 10 asistle öne çıkan isim oldu. Portland bu mağlubiyetle üst üste 5. maçını da kaybederek sezonun en kötü performansını göstermiş oldu. 
Gecenin diğer karşılaşmalarında ise şu sonuçlar alındı; 
Sacramento Kings 97 - 93 Chalotte Bobcats
San Antonio Spurs 98 - 93 Atlanta Hawks
Memphis Grizzlies 85 - 82 Chicago Bulls
Golden State Warriors 116 - 112 New Orleans Hornets
Houston Rockets 79 - 92 Minnesota Timberwolves
Cleveland Cavaliers 98 - 109 Utah Jazz
Washington Wizards 87 - 94 Los Angeles Clippers 

 