Inter'den ayrılıyor mu?
İtalyan devi Inter'in deneyimli golcüsü Diego Milito, Inter'deki geleceği ve Wesley Sneijder'in takımdaki durumu hakkında çarpıcı açıklamalar yaptı.
 Inter'in 33 yaşındaki forveti Diego Milito, bu sezonun beklediklerinden daha iyi geçtiğini ifade ederken, sezon sonunda İtalya Serie A'yı ilk 3 içinde bitirmeyi hedeflediklerini belirtti.
 Sky Sports'a demeç veren Arjantinli golcü; 2012 yılında takımı için elinden gelen herşeyi yaptığını önümüzdeki yıl yine Inter için varını yoğunu ortaya koyacağını söyleyerek; "Şimdi takımım için kendimi önemli hissediyorum. ligdeki rakiplerimizden Juventus bu sene gerçekten çok güçlü. Onlara karşı daha iyi mücadele etmeliyiz" diye konuştu.
 Futbolu bırakmadan önce ülkesi Arjentina'da forma giymek istediğini kaydeden Milito; "Ülkeme geri dönene kadar, burada Inter'de kalacağım. Bütün hedefim bu" dedi.
 Adı Fenerbahçe ve bir çok Avrupa kulübü ile anılan takım arkadaşı Wesley Sneijder'in Inter için çok önemli bir futbolcu olduğunu, bundan sonra da olmaya devam edeceğine inandığını belirten deneyimli golcü, Hollandalı futbolcunun tek yapması gerekenin sessiz olması ve iyi düşünmesi olduğunu ifade etti.
  