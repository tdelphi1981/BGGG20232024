Drogba ile Burak sarmaş dolaş
Galatasaray'ın bomba transferi Drogba, bir gün önce sağlık kontrolündeki bütün testlerden mükemmel performans gösterdikten sonra bugün Florya Metin Oktay Tesisleri'nde basına açık olan antrenmanın ilgi odağı olmayı sürdürdü.Drogba antrenmandaki ciddiyeti ve çalışkanlığı ile tüm takımın takdirini kazanmış durumda. Ciddi olduğu kadar mütevazi tavırları ile de sempati topluyor. Drogba antrenmandaki ilk ısınma çalışmasının ardından yanyana geldiği Burak Yılmaz'ı, Antalyaspor'a attığı gollerden ötürü içtenlikle tebrik etti. Burak Yılmaz'a harika bir gol attığını söylemesi üzerine iki golcü antrenmanda sarmaş dolaş olarak Metin Oktay tesisleri'nde günün resmini medya mensuplarına vermiş oldular. Burak'ta Drogba'yı transferinden ötürü samimi bir şekilde kutladı ve ikili bir kez daha sarmaş dolaş oldu ve antrenmana devam ettiler. 

GALATASARAY'DA NEŞELİ İDMAN - FOTO GALERİ

LİSANSI BEKLENİYOR 

G.Saray ve Drogba kavuştu ancak yıldız golcünün henüz FİFA tarafından geçici lisansının verilmemiş olması sarı kırmızılı ekibin tek problemi. Teknik direktör Fatih Terim'de henüz lisanstan haber olmadığını ve temkinli bir şekilde beklediklerini söyledi. Terim antrenmanın 30 dakikalık bölümü sonrasında medya mensuplarını dışarı çıkardı ve taktik çalışmayı başlattı. Fatih Terim'in Drogba'nın lisansı çıkması halinde Burak ile birlikte Akhisar maçında oynatmayı planladığı öğrenildi. Eğer Drogba'nın lisansı hafta sonuna yetişmez ise sarı kırmızılı teknik heyet Antalya maçındaki kadroyu Akhisar karşısında da sahaya sürecek.

Bu arada G.Saray'ın idari menaceri Cenk Ergün, Drogba'nın geçici lisansının çıkması için bütün prosüdürü tamamladıklarını ve FİFA'dan gelecek kararı beklediklerini söyledi.

Diğer yandan Galatasaray'ın bu sabah yaptığı çalışmaya hafif sakatlıkları bulunan Dany, Elmander, Riera ve yedek kaleci Aykut katılmadı. Dany'nın sağ omuzunda kas spazmı, Elmander'in sağ arka adalesinde problem, Riera'nın boynunda ağrı, kaleci Aykut'un ise bel rahatsızlığı nedeni ile antrenmanda yer almadıkları açıklandı.