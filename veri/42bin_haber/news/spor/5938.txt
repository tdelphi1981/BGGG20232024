UEFA, F.Bahçe'yi neden cezalandırdı?
 
 Fenerbahçe Spor Kulübü, Uluslararası Futbol Federasyonları Birliği (UEFA) tarafından bir maç seyircisiz oynama cezasına çarptırıldı. Sarı-lacivertli kulüp BATE Borisov maçını seyircisiz oynayacak. Fenerbahçeli yöneticiler ise durum için avukatlar ile oluşturacakları bir dosyayla UEFA'ya itiraz savunmasını sunacak.
 
 Sporx'in haberine göre cezanın gerekçesi olarak taraftarların UEFA 2012-2013 sezonu içinde tribünde gösterdikleri olumsuz ve kitaba uygun olmayan hareketleri olarak gösterildi.
 
 MEŞALE TRİBÜNÜ DE TAKIMI DA YAKTI
 
 Fenerbahçe'nin cezasında temel sebebin taraftarlar tarafından yakılan meşale ve Marsilya ile oynanan UEFA Avrupa Ligi mücadelesinde Fransa'da çıkan olaylar olduğu öğrenildi.
 
 Sarı-lacivertli kulüp UEFA maçları öncesi taraftarlarını bu konuda ciddi bir şekilde uyarırken korktuğu adeta başına geldi.
 
 Peki Fenerbahçeli taraftarlar bu sezon UEFA kapsamında hangi maçlarda hangi eylemlerde bulunmuştu? İşte UEFA'ya takılan görüntüler ve bunların ardı ardına gelmesi sonucu ihtardan cezaya dönüşen eylem zinciri...
 
  