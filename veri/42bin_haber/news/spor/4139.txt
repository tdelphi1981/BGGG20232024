Kayseri Erciyes'in rakibi Aktobe
Kayseri Erciyesspor, Kazakistan Premier Ligi takımlarından Aktobe ile yarın Antalya'da hazırlık maçı yapacak.Kulüp Basın Sözcüsü Kaan Savruk, 28 Aralık'ta Antalya'da başlayan ikinci yarı hazırlık kampının yoğun bir tempoda devam ettiğini söyledi.

Kampın ilk hazırlık maçında Spor Toto 2. Lig Kırmızı Grup ekiplerinden Giresunspor'u 2-1 mağlup ettiklerini dile getiren Savruk, Yaklaşık iki haftadır Antalya'da kamp yapıyoruz. Hazırlıklarımız çok iyi şekilde devam ediyor. Yarın Kazakistan ekiplerinden Aktobe ile kamptaki ikinci hazırlık maçımızı oynayacağız. Hazırlık karşılaşmaları ikinci yarı için iyi bir prova olacak. Ligin ikinci devresinde daha iyi bir Kayseri Erciyesspor için çalışmalarımız yoğun bir şekilde devam edecek diye konuştu.

Savruk, 12 Ocak'a kadar sürecek kampta 1 maç daha yapmayı düşündüklerini de sözlerine ekledi.