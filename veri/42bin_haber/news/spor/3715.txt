Mourinho Arabistan'a mı gidiyor?
Al Ahly'nin başarılı çalıştırıcısı Flores, Madrid ekibinden ayrılması gündemde olan Mourinho'nun gideceği takımla herkesi şaşırtabileceğini söyledi.
Al Ahly Teknik Direktörü Quique Sanchez Flores Portekizli çalıştırıcı Jose Mourinho'nun Birleşik Arap Emirlikleri Ligi'nde gelebileceğini belirtti.

Geçen sezon rekor bir puanla ve gol sayısıyla La Liga'yı kazanan Real Madrid bu yıl ligin daha 17. haftasında lider Barcelona'nın 16 puan gerisinde kalarak büyük bir hayal kırıklığı yarattı. Los Blancos'ta topun ağzına gelen isim ise Mourinho oldu. Portekizli menajerin sene sonunda Paris Saint-Germain veya Manchester ekiplerinden birine gideceği haberleri son günlerde basının gündemini oldukça meşgul ediyor.

Birleşik Arap Emirlikleri'nde futbolun her geçen yıl gelişmesinin Morunho'nun dikkatinden kaçmayacağını belirten Flores, "Morinho dünyadaki tüm futbol görüşlerine açık bir insan. Onun buraya gelme ihtimali var. Mourinho, Arabistan'daki futbolun önümüzdeki yıllarda büyük ölçüde gelişeceğinin de farkındadır." diye konuştu.

Daha önce Arabistan hakkında Mourinho ile konuştuğunu sözlerine ekleyen Flores, "Onunla bir yemek sırasında İspanya'daki durumlardan bahsettik. Tabii bana da Arabistan Ligi'ni sordu. Ve buranın alternatif olarak çok iyi bir lig olduğunu söyledi." ifadelerini kullandı.

Sanchez Flores 2009-2011 yılları arasında Atletico Madrid'i çalıştırmıştı.