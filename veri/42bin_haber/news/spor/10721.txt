Galatasaray şeytanın bacağını kıramıyor
Spor Toto Süper Lig'in 25. haftasında Gençlerbirliği'ne 1-0 mağlup olan Galatasaray'da, cuma sendromu devam ediyor.Sarı-kırmızılı ekip, bu sezon ligde cuma günleri oynadığı 8 lig maçının 6'sında puan kaybı yaşadı ve aldığı 4 yenilginin tamamını da yine bu günde tattı. Sar-kırmızılılar, ligde cuma günleri yaptığı karşılaşmalarda Orduspor'a 2-0, Kardemir Karabükspor'a 3-1, Kasımpaşa'ya 2-1 ve Gençlerbirliği'ne 1-0 yenildi. Ayrıca Gençlerbirliği'yle sezonun ilk yarısında 3-3, Gaziantepspor'la da 1-1 berabere kaldı.

Galatasaray'ın, ligde cuma günü yaptığı ve galip tamamladığı maçlar ise 3-1'lik skorla İstanbul Büyükşehir Belediyespor ve 2-1'lik skorla Akhisar Belediyespor karşılaşmaları oldu. Cuma günü karşılaşmalarında rakiplerine 11 gol atan Cim Bom, kendi ağlarında 14 gole engel olamadı. Galatasaray'ın bu sezon ligde cuma günü yaptığı maçlar ve sonuçları şöyle:

Maç Sonuç
--------------------------------
Orduspor-Galatasaray 2-0
Gençlerbirliği-Galatasaray 3-3
İBB Spor-Galatasaray 1-3
Galatasaray-K. Karabükspor 1-3
Galatasaray-Gaziantepspor 1-1
Kasımpaşa-Galatasaray 2-1
Akhisar Bld.-Galatasaray 1-2
Galatasaray-Gençlerbirliği 0-1

şampiyonlar ligi öncesi ligde 8 maçın 5'inde puan yitirdi

UEFA Şampiyonlar Ligi ikinci turunda 12 Mart Salı günü Alman ekibi Schalke 04'e konuk olacak Galatasaray'ın, Devler Ligi öncesi Süper Lig'deki 8 maçının 5'inde puan kaybı yaşaması dikkati çekti.
Sarı-kırmızılı ekip, bu sezon Şampiyonlar Ligi grup aşamasında oynadığı 8 maçın öncesinde ligde yalnızca 3 galibiyet alabildi. Diğer maçların 2'sinde berabere kalan Cim Bom, 3'ünde ise rakiplerine boyun eğdi.
Galatasaray takımının Devler Ligi maçları öncesi Spor Toto Süper Lig'deki rakipleriyle yaptığı karşılaşmalar ve sonuçları şöyle:

Maç Sonuç
----------------------------------
M.P. Antalyaspor-Galatasaray 0-4
Orduspor-Galatasaray 2-0
Gençlerbirliği-Galatasaray 3-3
İBB Spor-Galatasaray 1-3
Galatasaray-K. Karabükspor 1-3
Galatasaray-Gaziantepspor 1-1
Akhisar Bld.-Galatasaray 1-2
Galatasaray-Gençlerbirliği 0-1