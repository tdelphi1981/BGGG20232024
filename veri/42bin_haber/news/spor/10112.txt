Görme Engelliler Judo Şampiyonası başladı
Hasan Gemici Spor Salonu'nda düzenlenen ve yarın sona erecek şampiyonaya, 58 kulüpten 151 sporcu katılıyor.Bu yıl 7'ncisi gerçekleştirilen şampiyonada erkekler ve bayanlarda yıldızlar, gençler, ümitler ve büyükler kategorilerinde müsabakalar yapılacak. Görme Engelliler Judo Milli Takım Antrenörü Fikret Papur, AA muhabirine yaptığı açıklamada, bugün, yıldızlar ve gençler kategorilerinde müsabakaların yapılacağını belirterek, bu yıl ki şampiyonaya katılımın önceki yıllara oranla daha fazla olduğunu söyledi.

Papur, 2012 Londra Paralimpik Oyunları'nda 2 sporcunun derece yapmasının şampiyonaya katılımın fazla olmasında etkili olduğunu anlatarak, bu başarının elde edilmeden önce judoya fazla ilginin olmadığını, kazanılan başarıların ardından judonun daha popüler hale geldiğini kaydetti.

İlk başlarda yaşı ilerlemiş sporcuların geldiğine dikkati çeken Papur, Artık yıldız kategorisinde oldukça yoğun talep var. Okullarda buna yönelik çalışmalar var. Bizim için önemli olan da altyapı. Bizim hedefimiz 2016 ve 2020 yılları. Bundan sonraki olimpiyatlar için şimdiden hazırlıklara başladık dedi.

2013'te hedef Avrupa Şampiyonası

Papur, Kocaeli'deki şampiyonadan sonra çocuk sporcuları kampa alacaklarını dile getirerek, bu yıl Görme Engelliler Avrupa Judo Şampiyonası'nda başarılı olmayı hedeflediklerini anlattı. En büyük hedeflerinin 2016 Rio Paralimpik Oyunları olduğunu vurgulayan Papur, Londra'daki oyunlara 6 sporcuyla katılmıştık ama Rio'daki oyunlara daha fazla sporcuyla katılmak için mücadele edeceğiz diye konuştu. 

Papur, judoya çok fazla ilgi olduğunu ve çocuklar içerisinde oldukça iyi sporcular bulunduğunu anlatarak, Biz özellikle bunların arasından iyilerini seçip judoda başarılı olacak çocuklar üzerinde durmak istiyoruz. Özellikle yıldızları yaz kamplarına alıp daha da geliştirmek istiyoruz ifadelerini kullandı.