İyileşen Sneijder golle tanıştı: 6-0
Galatasaray'ın süper transferi Sneijder takımının A2 takımıyla yaptığı maçta attığı golle ve performansıyla göz doldurdu.
GALATASARAY hafta sonu Antalyaspor ile oynayacağı maçın hazırlıklarına dün A2 Takımı ile yaptığı maçla devam etti. Florya Metin Oktay Tesisleri'ndeki antrenmandan 6-0'lık skorla galip ayrılan Sarı-Kırmızılıların golleri Amrabat (3), Melo, Yekta ve Sneijder'den geldi. Karşılaşmanın tamamında forma giyen Sneijderin durumunun iyi olduğu belirtildi. Bu arada, geçtiğimiz günlerde Avusturyaya giderek Sturm Grazın denemelerine katılan Merthan da karşılaşmada forma giydi.