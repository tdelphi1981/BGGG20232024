Fenerbahçe'de şok sakatlık
Bursaspor maçının ilk yarısında sağ bacak üst ön tarafında ağrı hisseden ve ilk muayenesi Kulüp Doktoru Burak Kunduracıoğlu tarafından yapılan Selçuk Şahin'in Göztepe Medical Park Hastanesi'nde MR'ı çekildi. 'Rectus Femoris' adalesinin zarında yırtık ve kanama alanı tespit edilen Selçuk'un tedavisine başlandı.
Fenerbahçe, Spor Toto Süper Lig'in 19. haftasında, 26 Ocak Cumartesi günü deplasmanda Gaziantepspor ile oynayacağı maçın hazırlıklarına, bugün öğle saatlerinde Can Bartu Tesisleri'nde yaptığı ve basın mensuplarına kapalı gerçekleştirilen antrenmanla başladı.

Sportif Direktör ve Teknik Sorumlu Aykut Kocaman yönetiminde saat 12.00'de başlayan antrenman, 1 saat 30 dakika sürdü. Dün akşamki Bursaspor maçının on birinde başlayan oyuncular rejenerasyon çalışmalarıyla antrenmanı tamamladı. Diğer oyuncular ise koşu, ısınma ve koordinasyon hareketleriyle başladıkları antrenmanı, dar alanda yapılan pas organizasyonlarıyla sürdürdü. Antrenman, dar alanda yapılan çift kale maçla noktaladı.

Nijerya Milli Takımı ile birlikte Afrika Uluslar Kupası'nda mücadele eden Joseph Yobo antrenmanda yer almadı. Takımdan ayrı sahada düz koşu yapan Sezer Öztürk, daha sonra tesislerde tedavisini sürdürdü.

Dünkü Bursaspor maçının ilk yarısında sağ bacak üst ön tarafında ağrı hisseden ve ilk muayenesi Kulüp Doktoru Burak Kunduracıoğlu tarafından yapılan Selçuk Şahin'in Göztepe Medical Park Hastanesi'nde MR'ı çekildi. 'Rectus Femoris' adalesinin zarında yırtık ve kanama alanı tespit edilen Selçuk'un tedavisine başlandı. Antrenmanın ikinci bölümünde sağ kasığında sertleşme hisseden Serdar Kesimal da tedbir amaçlı olarak çalışmayı yarım bıraktı.

Gaziantepspor maçı hazırlıkları, 25 Ocak Cuma günü Can Bartu Tesisleri'nde saat 11.00'de başlayacak ve basın mensuplarına kapalı gerçekleştirilecek antrenmanla tamamlanacak. Takım bu antrenmanın ardından öğleden sonra, Sabiha Gökçen Havalimanı'ndan kalkacak özel bir uçakla Gaziantep'e hareket edecek.