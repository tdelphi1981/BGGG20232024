Avrupa Kupalarına Türk damgası
Erkekler ve kadınlar kategorisinde 16 takımla başlayan Avrupa Kupaları macerasında şuanda 11 takımla yolumuza devam ediyoruz.
Son yıllarda gerek Milli Takımlar gerekse kulüpler bazında Türkiyenin yükselişi hızla devam ediyor. Avrupa Kupalarının geneline baktığımız zaman (Turkish Airlines Euroleague, Eurocup, FIBA Eurochallenge, FIBA Kadınlar Euroleague ve FIBA Kadınlar Eurocup) toplamda 11 takımımız adını üst turlara yazdırmayı başardı.  
Genel olarak ise Rusya Avrupa Kupalarında 13 takımla en fazla temsilcisi bulunan ülke durumunda. İspanya da 9 takımla üçüncü sırada bulunuyor.  
Avrupa Kupalarında erkekler ve kadınlar kategorisinde en fazla takımı bulunan ilk beş ülke şöyle;



Turkish Airlines Euroleague
Anadolu Efes, Beşiktaş ve Fenerbahçe Ülkerin mücadele ettiği Avrupanın kulüpler bazındaki bir numaralı kupası olan Turkish Airlines Euroleaguede üç takımımız da Top 16ya kalma başarısı gösterdi. Bu kupada İspanyanın ardından en çok temsilcisi bulunan ülke durumundayız. 
Geçtiğimiz sezon Galatasaray Medical Park da tarihinde ilk defa bu kupada mücadele ederek Top 16ya kalma başarısı gösterirken bu sezon ise bu başarıyı Beşiktaş tekrarladı. Siyah Beyazlılar ilk kez mücadele ettikleri kupada Son 16 takım arasına adını yazdırarak yine bir ilke imza atmış oldu.  
EuroCup
Galatasaray Medical Park ile Banvitin yer aldığı iki numaralı kupada her iki takımımız da Top 16ya kalmayı başardılar. Sarı Kırmızılılar ilk turda yer aldığı E Grubunu ikinci sırada bitirirken, Banvit ise D Grubunu ikinci olarak tamamladı. EuroCupta 4 takımla en çok takımı bulunan ülke Rusya olurken, ikinci sırada 3 takımla İspanya geliyor. Türkiye ise 2 takımla üçüncü sırada. Temsilcilerimizin bir üst turdaki grupları ise şöyle;  
 
EuroChallenge 
Geçen sezon Beşiktaşın tarihi bir başarıya imza atarak müzesine götürdüğü kupada bu sene iki takımımız yer alıyor. Aliağa Petkimin ön eleme turunda gruplara kalamadığı Eurochallenge Cupta Pınar Karşıyaka ile Tofaş ilk turda A Grubunda mücadele ettiler. Pınar Karşıyakanın birinci olduğu grupta Tofaş ikinciliği elde ederken iki temsilcimiz adlarını Top 16ya yazdırmayı başardılar. Kupada diğer Avrupa Ülkelerinin de 2 veya 1er temsilcileri bulunuyor. Takımlarımızın üst turdaki grupları ise şöyle;  


Kadınlar Euroleague
Kadınlar kategorisinde Avrupanın bir numaralı kupası olan FIBA Kadınlar Euroleaguede Fenerbahçe, Galatasaray ve Tarsus Belediyesi mücadele ediyor. Fenerbahçe ile Galatasarayın yoluna emin adımlarla devam ederken tarihinde ilk kez bu kupada yer alan Tarsus Belediyesi ise özellikle bazı maçlarda tecrübesizliğinin kurbanı oldu. Bu kupada da ülkemizle birlikte Fransa ve Rusyanın da 3 takımı bulunuyor.  
Kadınlar EuroCup
Geçtiğimiz sene Kayseri KASKİnin final oynama başarısı gösterdiği kupada bu sene 5 takımla temsil edilmeye başlamıştık. Sekizli finallerin ardından ise FIBA Kadınlar EuroCupta şuanda sadece bir takımımız Kayseri KASKİ yoluna çeyrek final ile devam edecek. İlk turda TED Ankara Kolejliler grubundan çıkamazken, Mersin Büyükşehir Belediyesi, Adana Botaş, Homend Antakya Belediyesi ve Kayseri KASKİ sekizli finallere kalma başarısı göstermişlerdi. 
Sekizli finallerde iki Türk takımı Kayseri KASKİ ile Mersin Büyükşehir Belediyesi birbirleriyle eşleşirken iki maçını kazanan Kayseri ekibi adını çeyrek finale yazdırmayı başardı. Temsilcimiz çeyrek finalde ise geçen sezon finalde karşılaştığı Dynamo Kursk takımı ile eşleşti.  
Avrupa Kupalarında bir marka haline gelen Adana Botaş ise kupaya erken veda etti. Temsilcimiz BLMA takımına hem evinde hem de deplasmanda kaybederek EuroCuptan elendi. Homend Antakya Belediyesi de tarihinde ilk defa mücadele ettiği Eurocupın özellikle gruplarında büyük bir başarıya imza attı. Temsilcimiz grubunu lider olarak tamamlayarak sekizli finallere kalma başarısı gösterdiği kupada , Chevakata takımı ile eşleşti. Antakya temsilcisi ilk maçını 18 sayı farkla kazanmasına rağmen rövanş maçında tecrübesizliğinin kurbanı olarak rakibine 27 sayı farkla yenilerek kupaya veda eden bir başka takımımız oldu.