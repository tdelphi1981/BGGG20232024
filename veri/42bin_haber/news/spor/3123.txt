Hazırlık mağlubiyeti
Türkiye Buz Hokeyi Süper Ligi takımlarından Erzurum Gençlikspor Kulübü, ABD'nin Bethel Üniversitesi takımıyla yaptığı hazırlık maçını 14-1 kaybetti.Erzurum Gençlikspor Kulübü: 1 - Bethel Üniversitesi: 14
Erzurum Buz Arena'da oynanan karşılaşmanın ilk yarısına hızlı başlayan Bethel Üniversitesi, üst üste bulduğu gollerle ilk periyodu 5-0 önde tamamladı.
ABD'nin en iyi buz hokeyi takımlarından biri olan Bethel Üniversitesi, ikinci periyotta 4 gol daha atarak farkı 9'a çıkardı.

Maçın son periyodunda seyirci desteğine rağmen istediği oyunu bir türlü sergileyemeyen ve sadece bir gol bulan Erzurum Gençlikspor Kulübü, kalesinde 5 gol daha görünce maçı 14-1 kaybetti.

Müsabakayı izleyen Erzurum Gençlik Hizmetleri ve Spor İl Müdürü Fatih Çintimar, AA muhabirine yaptığı açıklamada, yabancı takımlarla yapılan hazırlık maçlarının sporculara önemli tecrübeler kazandırdığını söyledi.
Türkiye'de buz hokeyinin gelişmesi için çaba harcadıklarını belirten Çintimar, şöyle konuştu:
İzlediğimiz takım ABD'nin geçen yıl şampiyon olan takımı. Karşımızdaki takımın bizden bizden üstün olduğunu gördük. Bizim çocuklarımızın antrenmanlarını ve çalışmalarını daha iyi ortamlarda yapmaları için çalışıyoruz. Daha önce Gürcistan takımı buradaydı. Bugün ABD takımı Erzurum'da ve önümüzdeki haftalarda da Rusya'dan bir takım buraya getireceğiz. Çocuklarımızın gelişmesi ve antrenmanlarla birlikte daha güçlü olması için çalışacağız.