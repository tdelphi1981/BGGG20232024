Ünal Aysal'dan Drogba açıklaması
Galatasaray Kulübü Başkanı Ünal Aysal, Beşiktaş maçının ardından Drogba ile ilgili sorulara, "Galatasaray taraftarları ne isterse o olur." cevabını verdi.
Sarı - kırmızılıların Beşiktaş'ı 2 - 1 yendiği derbi maçının ardından basın mensuplarının ısrarına rağmen kulüp başkanı Ünal Aysal, mikrofonlara konuşmaktan kaçındı.

Ünal Aysal, arabasına yönelirken maçla ilgili 'netice ortada' ifadesini kullanırken, Galatasaray taraftarlarının transferi gündemde olan dünyaca ünlü futbolcu olan Didier Drogba'yı beklediği yönündeki soru üzerine ise "Galatasaray taraftarları ne isterse o olur." cevabını verdi. 

Bu arada Beşiktaş Kulübü Başkanı Fikret Orman da her hangi bir açıklama yapmadan stattan ayrıldı.