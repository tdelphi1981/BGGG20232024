Irkçılıkta son nokta!
Zenit'in en büyük taraftar grubunun, yönetimden siyahi futbolcuların transfer edilmemesini istemesi büyük şok etkisi yarattı
 Zenit'in en büyük taraftar grubu, Rus kulübünden siyahi ve eşcinsel oyuncuların transfer edilmemesi talebinde bulundu. Rusya Ligi'ndeki büyük takımlar içerisinde sadece Zenit'in kadrosunda Afrikalı ya da Afrika kökenli oyuncu yer almıyor.
 Kulübe gönderilen mektubu kendilerine ait internet sitelerinden de yayınlayan taraftar grubu, "Biz ırkçı değiliz. Ancak bu kulübün böyle bir geleneği var. Bu sayede takımın milli kimliği korunuyor. Biz sadece Slav ve İskandinav ülkelerinmden futbolcuların takımda yer almasını istiyoruz. Bu ülkelerle benzer geleneklere sahibiz." dedi.
 Taraftar grubu bunun dışında eşcinsel oyuncuların da transfer edilmemesini isterken eski Zenitli futbolcu Alexander Panov, "Eğer St Petersburg'da takımı başarılı yapacak oyuncular yoksa ne yapılacak? Dünyanın hiçbir yerinde böyle bir uygulama yok. Bu tamamen Zenit'in sorunu. Taraftarlar maçlara ister gider ister gitmez." diyerek bu taleplere karşı çıktı.
 Goal.com