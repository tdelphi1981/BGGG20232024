Rıdvan Dilmen'den Volkan Demirel'e tepki
Fenerbahçe'nin Viktoria Plzen'i elediği UEFA Avrupa Ligi maçının ardından spor yorumcusu Rıdvan Dilmen canlı yayında açıklamalarda bulundu. Dilmen Fenerbahçe'li futbolculardan bir tek Volkan Demirel'in performansını eleştirdi.
F.BAHÇE VE G.SARAY HAKKINDAKİ YORUMU...

NTV Spor'da Fenerbahçe ve Galatasaray'ın çeyrek finale kalmalarını değerlendiren Rıdvan Dilmen, "Türk futbolunun dünyadaki prestiji için çok önemli bir akşam ama taraftarların burada olmaması yazık. Taraftar olsaydı bu son dakikaları yaşamazdı Fenerbahçe. Hem rakip takım için hem hakem için deplasman anlamı kalmıyor böyle seyircisiz maçlarda. İnşallah milli takımda 2'de 2 yapar ve dünyanın bize olan bakış açısı tamamen değişir. Hem Galatasaray'ın hem Fenerbahçe'nin teknik ekibini kutlamak lazım. Çok önemli bir başarı. Beşiktaş cezasından dolayı katılamadı. Belki onlarda buralara gelecekti. Tabi şunu da söylemek lazım buralarda kalıcı olmak lazım" dedi.

"VOLKAN BU SEZON KAPASİTESİNİN ALTINDA"

Fenerbahçe'nin oyun tarzını yorumlayan Dilmen, "Fenerbahçe çok uzun yıllar Alex'le oynadığı düzenden, artık farklı oynuyor. Webo'nun takıma gelmesiyle beraber, artık 3'lü forvetle oynuyorlar. Ama bugün sakatlıkların ve diğer eksiklerin olması mecburen Fenerbahçe takımını Alex olmadan Alex'li düzenine geri döndürdü. Bugün oyun konuşulmaz. Bugün önemli olan turu geçmekti fakat 45 ile 55. dakikalar arasında gol bulsaydı Fenerbahçe daha farklı bir maç olacaktı. Salih, yaşına rağmen çok tecrübeli oyuncu gibi oynuyor ama daha çok çalışması lazım tabi. Volkan, çok iyi bir kaleci ama bu sezon kapasitesinin altında performans gösteriyor" diye konuştu.

FEDERASYONUN G.SARAY VE F.BAHÇE'YE YARDIMCI OLMALI"

Sarı-lacivertlilerin maç takvmini hakkında da yorumda bulunan tecrübeli spor adamı "Federasyonun Fenerbahçe'nin lig maçını pazartesi oynanmasını kabul etmemesinin mantıklı bir açıklaması olması lazım çünkü bütün federasyonlarından oyuncular için izin alınmış bu kararı nasıl aldılar açıklarlarsa iyi olur aslında. Eğer Abdullah Avcı buna izin vermediyse Aykut Hoca eksik bilgi vermiş oldu. Söylediklerim yanlış anlaşılmasın ama yoluna Avrupa'da devam eden takımlara hem Galatasaray'a hem Fenerbahçe'ye yardımcı olunması lazım" ifadelerini kullandı.

İSTEDİĞİ RAKİPLER

Son olarak Fenerbahçe ve Galatasaray için istediği rakipleri açıklayan Dilmen, "Benim istediğim Galatasaray'a Malaga çıksın istiyorum o olmazsa ikinci olarak Paris Saint Germain, Fenerbahçe'ye ise ilk tercihim Newcastle United, ikincisi ise Basel" dedi.