Çiftlerde şampiyon Kirilenko-Petrova
TEB-BNP Paribas WTA Championships uluslararası kadınlar tenis turnuvasında çiftlerde Rus Maria Kirilenko-Nadia Petrova ikilisi şampiyonluğa ulaştı.
 Sinan Erdem Spor Salonu'nda düzenlenen turnuvanın son gününde çiftlerde 
  oynanan final maçında, Maria Kirilenko-Nadia Petrova çifti, Çek Andrea 
  Hlavackova-Lucie Hradecka ikilisini 6-1 ve 6-4'lük setlerle 2-0 mağlup ederek 
  şampiyon oldu.
          İlk sete çok rahat başlayan Rus ikili, rakiplerinin servislerini de 
  kırarak 5-0 öne geçti. Çek Hlavackova-Hradecka bu sette 1 oyun almasına rağmen 
  Kirilenko-Petrova ikilisi, ilk seti 6-1 kazandı.
          Hlavackova-Hradecka ikilisi, ikinci sette oyuna tutunmaya çalıştı. 
  Kirilenko-Petrova ikilisi, 3-1'lik üstünlük yakalamasına rağmen oyundan kopmayan 
  Çekler, 5-4 geride oldukları sırada bu seti dengeleme şansını kullanamadılar. 
  Rakiplerinin servisini kıran Maria Kirilenko-Nadia Petrova, ikinci seti ise 6-4 
  aldı. Rus ikili böylece, 1 saat 12 dakika süren mücadeleyi 2-0 kazanarak, 
  çiftlerde şampiyonluğa ulaştı.
          TEB-BNP Paribas WTA Championships'te çiftlerde birinciliğe ulaşan 
  Kirilenko-Petrova ikilisi, şampiyon olarak 375 bin dolar, final oynayan 
  Hlavackova-Hradecka ise 187 bin 500 dolar para ödülü kazandı.
 
 AA