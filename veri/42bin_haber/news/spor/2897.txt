Deplasman yasağı kalkıyor, başkanlar stada geliyor
Ankara'da yapılan Gençlik ve Spor Kulüpleri Kanunu Çalıştayı'nda Spor Bakanı Suat Kılıç ve Kulüpler Birliği Başkanı Halil Ünal kritik kararlara imza attılar. Geçen sezon başlayan 4 büyük takım arasındaki deplasman yasağına son verilmesi planlanırken derbi maçlarda kulüp başkanlarının tribündeki yerlerini alması için gerekli girişimlerin yapılacağı öğrenildi.
VARAN 1 - Kulüpler Birliği Başkanı Halil Ünal, Ankara'daki Gençlik ve Spor Kulüpleri Kanunu Çalıştayı için bir araya geldiği Gençlik ve Spor Bakanı Suat Kılıç ile, birçok konuda görüşmelerde bulundu. 
Bakan Kılıç ile temaslarının ardından Fenerbahçe, Beşiktaş, Galatasaray ve Trabzonspor başkanlarıyla görüşen Kulüpler Birliği Başkanı Halil Ünal, yeni sezonda deplasmanda yasağının kaldırılacağı müjdesini verdi. 
VARAN 2 - Kulüpler Birliği Başkanı Halil Ünal, deplasman yasağı konusundaki bu girişiminin ardından derbilerde kulüp başkanlarının tribündeki yerlerini almama konusuna da el attı. 
Özellikle derbi karşılaşmalarında deplasman kulübün başkanları, tribünden gelebilecek tepkileri neden göstererek son dönemde maçları statlardan izleyemiyordu. 
Kulüpler Birliği Başkanı Halil Ünal, 4 büyük kulübün başkanı ile yaptığı görüşme sonrasında bu soruna da son verdi. Artık derbiler öncesinde kulüp başkanları yemekte biraraya gelecek ve ardından karşılaşmayı tribünde beraber izleyecek.