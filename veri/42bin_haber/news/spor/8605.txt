Beşiktaş'ta Oğuzhan şoku
Sol kalçasında zorlanma ve ödem tespit edilen Beşiktaşlı Oğuzhan, 3 hafta sahalardan uzak kalacak. Kulüp doktoru İsmail Başöz, yaptığı açıklamada, Oğuzhan'ın antrenmanın sonunda sol kalçasında ani ağrı oluştuğunu belirterek, "Oğuzhan Özyakup'un, Acıbadem Fulya Hastanesi Sporcu Sağlık Merkezi'nde yapılan değerlendirmeleri sonucunda, sol kalçasında (gluteus medius) ileri derecede zorlanma ve ödem tespit edilmiştir. Tedavisine başlanan futbolcumuzun, yaklaşık 3 hafta takımdan uzak kalabileceği öngörülmüştür" ifadelerini kullandı.

Başöz, dün yapılan antrenmanda sert bir şutu karşılarken sol dirseğinde geriye doğru zorlanma olan Cenk Gönen'in ise dirseğinde kas zorlanması tespit edildiğini kaydederek, Cenk'in antrenman ve maç katılımına gün gün yapılacak olan değerlendirmelerle karar verileceğini aktardı.