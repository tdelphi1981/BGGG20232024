Adrian fırtınası
Tek başına Antalya'yı devirdi, kırmızı gördüTrabzon-Antalya maçında 5 gol, 2'şer kırmızı ve penaltı vardı. Sapara penaltı kaçırdı, diğer golleri Vittek, Isaac ve Emrah attı Geçen sezon 46 maçta gol atamayan Adrian bu sezon Şenol Güneş'ten forma aldıktan sonra ligde 3, kupada 4 gol atıp Trabzonspor'un en skorer futbolcusu oldu.
 7 maçlık kabus bitti
 TRABZON, 7 resmi maç sonra Antalya'yı mağlup etti. Akdeniz ekibine karşı oynadığı son üç maçı 2-1 kaybeden Bordo-Mavililer, rakibini Türkiye Kupası'nda 3-2 ile geçip şeytanın bacağını kırdı. Trabzon, son 7 maçta rakibine karşı 3 beraberlik, 4 yenilgi aldı. Akrepler'den bu karşılaşmalarda 9 gol yiyen Trabzon, beş kez rakip fileleri sarsmayı başardı.
 Tita 1.5 ay yok
 Antalyaspor'un Brezilyalı oyuncusu, Serkan Balcı'nın müdahalesiyle sakatlandı. Teknik Direktör Mehmet Özdilek, 'Tita, 1-1.5 ay sahalardan uzak kalacak. O pozisyonda hakem 'Devam' dedi' şeklinde yorum yaptı. Oysa Göçek faul verdi.
 Hakem şanssızlığı
 Trabzonspor Teknik Direktörü Şenol Güneş, Antalya maçlarına Hüseyin Göçek'in atanmasına dikkat çekti. Güneş, Adrian'ın çift sarıdan kırmızı kart gördüğü maçtaki hakem kararları hakkında şu yorumu yaptı:
 COLMAN HAZIR DEĞİL
 'HAKEM şanssızlığımız var. Bütün Antalya-Trabzon maçlarını Göçek yönetiyor. Göçek'le ilk defa kazandık. Tartışılacak çok pozisyon olabilir. İlk sarı ağır mı, normal mi? İkincisi sarı kart... İlk pozisyon için de söyleyebilirim. Diğerleri için yorum yapmak istemiyorum. 
 Colman tam hazır değil. Akıllı bir oyuncu. 10 kişi kalmıştık o konuda olumlu. Tempo olarak, katılım olarak daha iyisini yapması lazım. Sapara gayet olumlu. Hem Vitek hem de Emre gayet iyiydi. Bütün oyuncular iyiydi. Bütün gayretlerin karşılığını aldık.
 MAÇIN her iki yarısı da heyecan verici idi. Top bir o alana bir bu alanda gitti geldi. Kazanmamız gereken bir karşılaşma olduğundan dolayı bu bilinç ile sahaya çıkan oyuncularım oyunu kazanmayı bildiler.'