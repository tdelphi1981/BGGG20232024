Kobe Bryant takımını sırtladı
NBA'de Lakers'ın sahasında Timberwolves'u 116-94 yendiği maçta, Kobe Bryant 33 sayı kaydetti. 
NBA'e 3 maçla devam edildi. Los Angeles Lakers'daki Staples Center'da yapılan maça, yıldız basketbolcu Bryant damgasını vurdu. İlk 5'te başladığı karşılaşmada 31 dakika forma şansı bulan Bryant, 33 sayı, 5 ribaunt ve 5 asistle takımını sırtladı. Lakers'ı galibiyete taşıyan diğer oyuncular arasında, Antawn Jamison (17) ve Jodie Meeks (16) yer aldı. Lakers, 6 Mart 2007'den bu yana Minnesota temsilcisi karşısında sürdürdüğü galibiyet serisine bir maç dahan ekledi. 
Konuk takımda ise Jose Juan Barea'nın 20, Luke Ridnour'un 19 ve Ricky Rubio'nun 13 sayı, 13 asist ve 8 ribauntluk "double-double"ı yenilginin önüne geçemedi. NBA'e 12 maçla devam edilecek. Ligde diğer iki maçın sonucu şöyle: Chicago Bulls-Philadelphia 76ers: 93-82 Indiana Pacers-LA Clippers: 91-99