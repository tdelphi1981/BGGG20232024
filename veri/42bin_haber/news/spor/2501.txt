İki takımın da 2'şer galibiyeti var
Spor Toto Süper Lig'de yarın yapılacak Kardemir Karabükspor-Sivasspor maçıyla birlikte iki ekip, lig tarihinde 5'inci kez karşı karşıya gelecek.Geride kalan maçlarda her iki takımda 2'şer galibiyet aldı. Bu maçlarda 2010-2011 sezonunda Sivasspor rakibi Kardemir Karabükspor'u 5-1, aynı sezonun 30'uncu haftasında Karabük'te oynanan maçta evsahibi takım ise Sivasspor'u 2-1 yendi.

2011-2012 sezonun ilk haftasında karşılaşan iki takımdan Kardemir Karabükspor rakibi karşısında sahasında 2-1 galip geldi. Karabük ekibi, 18'inci hafta mücadelesinde ise deplasmanda Sivasspor'a 3-0 yenildi.

İki takımın bu sezon lig performansı

Kardemir Karabükspor, bu sezon oynadığı 15 karşılaşmada, 5 galibiyet, 3 beraberlik ve 7 mağlubiyet aldı. Kırmızı-mavili ekip rakiplerine 19 gol atarken kalesinde 25 gol gördü.

Evinde oynadığı 7 maçta 2 galibiyet 2 mağlubiyet 3 beraberlik alan Kardemir Karabükspor, deplasmanda oynadığı 8 maçta 3 galibiyet 5 mağlubiyet aldı.
Ligdeki ilk galibiyetini 5'inci hafta evinde Medical Park Antalyaspor'a karşı alan takımda en çok gol atan oyuncu 6 gol ile İlhan Parlak.

Ateşli bir taraftar topluluğuna sahip olan takım, bu performansıyla ligde 18 puanla 12'inci sırada yer alıyor.

Sivasspor, bu sezon oynadığı 15 karşılaşmada, 5 galibiyet, 4 beraberlik ve 6 mağlubiyet aldı, rakiplerine 18 gol atarken kalesinde de 22 gol gördü.

Evinde 8 maçta 3 galibiyet, 2 mağlubiyet ve 3 beraberilik elde eden Sivasspor, deplasmanda oynadığı maçlarda, 2 galibiyet, 4 mağlubiyet ve 1 beraberlik aldı.
Takım, bu sezonun 15'inci haftası itibariyle 19 puanla 10'ncu sırada bulunuyor.

İki takım arasındaki maçlar

İki takım arasında ligde yapılan 4 maçta alınan sonuçlar şöyle:

Sezon Maç Sonuç
------------------------------------------------
2010-11 Sivasspor-Kardemir Karabükspor 5-1
Kardemir Karabükspor-Sivasspor 2-1
2011-12 Kardemir Karabükspor-Sivasspor 2-1
Sivasspor-Kardemir Karabükspor 3-0