Spor Toto 2013 yılında özelleşecek
29 Nisan 1959 yılında Futbolda Bahsi Müşterek Kanunu çıkarılarak, 26 Mart 1960 yılında da ilk kupon oynanmaya başlamıştı.Devlet tarafından özelleştirilen kurumlar arasına "SPOR TOTO" da 2013 yılında katılacak. Spor Toto Teşkilat Başkanlığı son 5 yılda 470 tesis için, Türk sporuna 245 Milyar 331 Bin 329 TL'lik katkı sağlamıştı. Türk sporu'nun en önemli gelir kaynaklarından olan bu kurum, Başbakan Recep Tayyip Erdoğan'ında onayladığı özelleştirmede son aşamaya geldi. Aylardır yasal prosedürün işleme koyulması için Spor Bakanlığı ve Özelleştirme Dairesi Başkanlığı ortak çalışma yürüttüğü belirtildi. Son aşamaya gelinen Spor Toto özelleştirme çalışmalarında teşkilat kanunlarında bazı değişiklikler yapılarak, 2013 yılında özelleştirilecek kurumlar arasına alınması halinde satış gerçekleşecek. Başbakan Recep Tayyip Erdoğan, "Spor Toto'yu en değerli özelleştirme noktasına getirin" diyerek talimat verdiği belirtildi. Başbakan'ın talimatı ile özelleştirmek için hazırlanan Spor Toto'da son kanun değişiklikleri kısa sürede yapılacak. 

BAŞBAKAN RECEP TAYYİP ERDOĞAN, SPOR TOTO'NUN MODELİ DEĞİŞSİN DERSE SPORA AKTARILAN PARA KESİLECEK 

Türk sporuna küçümsenmeyecek katkılarda bulunan Spor Toto'un satış modelininse Başbakana bağlı olduğu belirtildi. Başbakan Mevcut Model kalsın derse, satış eski şekliyle gerçekleşecek ve Türk sporuna aktarılan katkı payı devam edecek. Eğer model değişirse spora aktarılan pay kesilecek. Ancak Başbakan Recep Tayyip Erdoğan'ın henüz ne karar vereceği ve Hangi Model ile özelleştirmenin gerçekleşeceği belli değil. Eğer Spor Toto 2013 yılında özelleştirilmesi halinde ise "Ya halka arz edilecek, ya da Lisans" modeliyle satışa sunulacak. 

"TÜRKİYE SPOR TOTO İLE NASIL TANIŞTI" 

Türkiye, Spor Toto'yu o zamanki adıyla Beden Terbiyesi Genel Müdürü Vildan Savaşır'ın 1949 yılında İsveç'ten özel bir kurye ile getirttiği Spor Toto Mevzuatı'nı tercüme ettirmesiyle konuşmaya başladı. 

Savaşır'ın 1950'de görevden ayrılmasıyla rafa kaldırılan Spor Toto konusu, o devrin Futbol Federasyonu Başkanı Ulvi Yenal'ın 1959 yılanda basının yaptığı ankete vermiş olduğu şu cevap yazısıyla yeniden gündemdeki yerini aldı: "Bahsi Müşterek bir kumar değildir. Tahmin ve bilgiye dayalı bir müsabakadır. Futbola karşı hevesi artırır. Ayrıca spor tesisleri için gerekli hasılat elde edilmiş olur. Bu sayede yeni tesisler ve yeni sahalar yapılır. Daha büyük bir kitlenin sporla meşgul olması imkanı doğar." 

Yenal'ın bu sözlerinin ardından başlayan Spor Toto tartışmaları, yoğun mesai ve uzun süren çalışmalar neticesinde nihayet meyvesini verdi. 29 Nisan 1959 yılında Futbolda Bahsi Müşterek Kanunu çıkarıldı ve 26 Mart 1960 yılında da ilk kupon kabulü gerçekleştirildi.
 
"SPOR TOTO'NUN TARİHÇESİ" 

Totalizatör kelimesinden kısaltılan TOTO kelimesinin, SPOR kelimesiyle birleştirilmesi sonucu SPOR-TOTO adı ortaya çıkmıştır. Müşterek bahsin, futbol müsabakaları üzerinde organize edilmesi ve Spor Toto adı ile ilk uygulanışı 1911 yılına rastlamaktadır. Bu tarih, Spor Toto oyununun doğum tarihidir. Spor Toto, İngiltere'den sonra ilk önce İsveç'de daha sonra sırasıyla İsviçre, İtalya, Avusturya, Almanya, Romanya, Yunanistan ve Belçika'da oynanmaya başlanmıştır. Türkiye ise SPOR TOTO ile 26 Mart 1960 yılında tanışmıştı.