Ronaldo'nun sakızla imtihanı!
İspanya'da dağıtılan Ulusal Spor Ödülleri'ne Cristiano Ronaldo ve sakızı damga vurdu. Kraliçe Sofia'yı karşısında gören Portekizli, sakızı cebine sakladı.
El Pardo Palace'ta düzenlenen ödül töreninde 2011 yılının en iyilerine ödülleri dağıtıldı. Real Madrid'in süper yıldızı Cristiano Ronaldo, İspanya Milli Takımı Teknik Direktörü Vicente Del Bosque ile törende hazır bulundu.

Ağzındaki sakızla törene gelen Portekizli golcü, İspanya Kraliyet Ailesi'nin de arz-ı endam etmesiyle panik yaşadı. Sakızı ne yapacağını bilemeyen Ronaldo, çareyi pantolon cebinde buldu. Bütün gece boyunca Ronaldo'nun üzerinde olan kameralar da bu anı kaçırmadı. (Eurosport)