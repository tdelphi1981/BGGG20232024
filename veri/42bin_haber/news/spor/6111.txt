Bir kez daha Azarenka
Avustralya Açık'ın son şampiyonu Victoria Azeranka, Çinli rakibi Li Na'yı 2 - 1 mağlup ederek bir kez daha şampiyonluğa ulaştı.
Geçen yıl bu turnuvada ilk Grand Slam şampoiyonluğuna ulaşan Beyaz Rus tenisçi Victoria Azarenka, bir kez daha mutlu sona ulaştı. Çinli Li Na'nın yaşadığı ayak burkulmaları nedeniyle iki kez hastalık molası verilen karşılaşmada Azarenka şampiyonluğa 4-6, 6-4, 6-3'lük setlerle ulaştı.  
İlk sete iyi başlayan ve devamını da getiren Çinli raket Li Na bu seti 6-4'le önde geçti. İkinci sete ise Azarenka iyi başladı ve ilk dakikalarda 3-0'ı yakaladı. Bu esnada ayağını burkan ve yere düşen Li Na sakatlık molası aldı ve korta doktorlar girdi. Moladan dönüşte iyi oynayan ve art arda oyunlar alan Çinli raket setin sonunu getiremedi ve Azarenka bu setten 6-4 galip ayrılarak karşılaşmaya 1-1'lik eşitliği getirdi. Son sete de iyi başlayan Azarenka rakibinin servisini kırarak 1-0 öne de geçti. Maçın sonunu da iyi getiren Azarenka  seti 6-3, karşılaşmayı da 2-1 kazanarak Avustralya Açık'ın şampiyonu oldu.