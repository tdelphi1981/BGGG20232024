'Bu zorlukla başa çıkmanın yolunu arayacağız'
 
 Fenerbahçe Teknik Direktörü Aykut Kocaman, Mersin İdman Yurdu galibiyeti sonrasında Lig Tv'ye açıklamalarda bulundu.
  
 Kocaman'ın açıklamaları şu şekilde; 
  
 "İki takıma da acil 3 puan ihtiyacı vardı. Devrenin son dakikalarında gelen golle ve sonrasında bunu koruyarak kazandık. Asıl önemli olan yukarıyla aradaki farkı açmamaktı. Ligin gidişi, bütün takımların puan kaybı yapacağını gösteriyor.
 
 Takım istekliydi. Kazanmak için takımın mücadele isteği üst düzeydeydi. Net pozisyonlar yakaladık ama oyunun kontrolü konusunda sıkıntı oldu. Ofansif anlamda ileriye gitmeyi çok istiyorduk. Ancak bunun da riskleri vardı. Kenarlardan gitmeye çalıştık. Atılan golden sonra ikinci yarı daha rahat oynadık. Farkı attıramadık. Tek fark olunca maçın son dakikaları sıkıntı oluyor. 
 
 Zorlu bir maç trafiği var. Bu zorlukla başa çıkmanın yolunu arayacağız."