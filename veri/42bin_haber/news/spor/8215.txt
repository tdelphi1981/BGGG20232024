Elazığ'dan İlker Meral'e tepki
Yılmaz Vural, Beşiktaş'a 3-1 yenildikleri maçın hakemi İlker Meral'e tepki göstererek, Bakarsanız, hakem oyunu bayağı etkilemiş gözüküyor dedi.Vural, kulüp tesislerinde düzenlediği basın toplantısında, Beşiktaş'a önceki gün iç sahada 3-1 mağlup oldukları maçla ilgili değerlendirmelerde bulundu. Her iki takımın da iyi mücadele ettiğini belirten Vural, 1-0 öne geçtikleri maçta skor üstünlüğünü koruyamadıklarını hatırlattı.

İlk yarının sonuna eklenen sürenin, beraberlik golünü yedikleri andan önce bittiğini savunan Vural, Şimdi deniliyor ki '15 saniyenin lafı mı olur?'. 15 saniye önce bitirse, böyle bir şey olmaz. Mesela hocamız ikinci devrede de 3 dakika uzatma verdi, maçı bitirdiğinde 3-4 saniye daha vardı. Yani bitmemiş maçı bitirdi. Enteresan, sürelerle oynadı yani. Bu 3 saniyeler futbolda çok önemli diye konuştu.

Beşiktaş'ın 3. golü bulduğu pozisyonun ofsayt olduğunu iddia eden Vural, Bakarsanız, hakem oyunu bayağı etkilemiş gözüküyor. İşte ofsayttan verilen bir gol, dakika 83, oyun devam ediyor, 3 dakika uzatma var. Yani bir 10 dakikalık süre varken o golü de siz yerseniz, artık atak yapma konusunda bayağı sıkıntılı duruma düşersiniz. Biz yine ataklarımızı kesmedik ama maalesef böyle bir sonuç oldu dedi. Bu arada, Sanica Boru Elazığspor, ligde hafta sonu Bursaspor ile deplasmanda yapacağı maçın hazırlıklarına başladı.