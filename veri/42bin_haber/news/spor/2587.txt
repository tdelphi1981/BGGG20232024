Tarsus Belediyesi uzatmada güldü
Türkiye Kadınlar Basketbol Liginin 9.haftasında Tarsus Belediyesi, Ceyhan Spor Salonunda konuk olduğu Ceyhan Belediyesini uzatma sonunda 73-70lik skorla mağlup etti.
Bu sonuçla 6.galibiyetini alan Tarsus Belediyesinde Danielle Robinson 25 sayı- 7 ribaund- 5 asistle takımının galibiyetinde önemli rol oynarken, Shay Doron 18 sayı- 7 ribaund- 3 asist ve Delisha Milton da 12 sayı- 5 ribaund-2 asistle maçı tamamladı.  
Ceyhan Belediyesinde ise Jelena Ivezic 19 sayı- 8 ribaund- 3 asistle oynarken, Carolyn Elizabeth 14 sayı- 11 ribaund ve Tuğçe İnantepe de 12 sayı- 3 ribaund- 8 asistle mücadeleyi noktaladı. 

Salon: Ceyhan
Hakemler: Sertan Kırklar, Tunçtan Durmuşcan, Ayhan Baykara.
Ceyhan Belediyesi: Asena 3, Tuğçe 12, Pederson 10, Swords 14, Ivezic 19, Ceyda 4, Karklina 3, Aslı 2, Hülya 3, Melek
Tarsus Belediyesi: Doron 18, Milton 12, Deniz 4, Robinson 25, Melisa 6, Dila 2, Melike, Jansone 6
1.Periyot: 19-22
Devre: 36-36
3.Periyot: 49-53 
MAÇIN AYRINTILARI

Mücadelenin başında iki takımda hücumda skor bulmakta zorlanmadı ve 4.dakika Danielle Robinsonın basketiyle 8-8 eşitlikle geçildi. Liene Jansone ve Melisa Canın sayılarıyla ilk periyotu 19-22 önde tamamlayan Tarsus Belediyesi, devre sonunda da soyunma odasına 35-36 üstün giden taraf oldu. Mücadelenin ikinci yarısında da iki takım birbirine eşitlik sağlamakta zorlanırken, üçüncü çeyreği 49-53 Tarsus Belediyesi önde geçti. Maçın final periyotunda bitime 2.5 dakika kala skor 67-67ye gelirken, iki takımda kalan dakikada sayı bulamayınca normal süre bu skorla tamamlandı. Uzatma dakikaları büyük bir çekişmeye sahne olurken, Delisha Milton ile Danielle Robinsonın sayılarıyla Tarsus Belediyesi karşılaşmadan 70-73 galibiyetle ayrıldı.