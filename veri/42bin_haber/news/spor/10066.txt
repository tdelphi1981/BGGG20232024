Fener'le Trabzon'un birbirine çok faydası oldu
Şenol Ustaömer formasını giydiği iki kulüp arasındaki gerilimin kendisini üzdüğünü söyledi.Türk futboluna zarar veren bu tatsızlık bir an önce bitmek zorunda. Aslında iki kulübün geçmiş yıllarda birbirlerine çok büyük faydaları olmuştur. Transferler de bunun göstergesi. Bu kavga bitecektir.
F.BAHÇE ve Trabzonun unutulmaz defans oyuncusu Şenol Ustaömer, İki güzide kulübün formasını giymiş bir futbolcu olarak bu gerilim en çok beni üzüyor dedi. Bu tatsızlığın bir an evvel bitmesi dileğinde bulunan Ustaömer, Aslında iki kulübün geçmiş yıllarda bir birlerine çok büyük faydaları olmuştur. Transferler de bunun göstergesidir zaten. Aziz Yıldırım ve Sadri Şenerde şimdi küs olsalar da aslında çok iyi iki dosttur. En büyük talihsizlik iki takım tarih boyu tüm şampiyonluk mücadelelerinde birbirleriyle çekişmiş olmalarındadır. Bu kavga bitecektir diye konuştu. 
Şenol Ustaömer, Beşiktaş-Bursa, Fenerbahçe-Trabzonspor gerilimleri artık can sıkmaya başladı. Bunların bir an önce bitmesi gerekiyor şeklinde konuştu. 
Unutulmaz defans oyuncusu bugünün genç futbolcularının Şenol Hocası Hürriyete şunları anlattı... 
F.Bahçe Kocamandan iyisini bulamaz 
AYKUT Kocamanı kim beğenmiyor anlayamıyorum. Bu yorumları arkadaşım olduğu için değil, futbol adamı olarak yapıyorum. Kocaman bence çok başarılı bir teknik adam. Bazı kesimlerin başarısız bulduğu Kocaman 3 yıldır takımın başında. İlk yıl şampiyon oldu. 
Ertesi yıl başkanı, yöneticileri hapisteyken, birçok değerli futbolcusunu yitirmişten dim dik durarak takımı zirveye oynattı ve sadece bir golle şampiyonluğu kaçırdı. Aynı yıl 28 yıllık hasreti dindirip Türkiye Kupasını kazandı, bu yıl tüm kulvarlarda yürüyen tek takım F.Bahçe. Bu mu başarısız teknik adam? 
Emreyi tekrar bağrına basması, onun kişiliğini gösterir. Taraftar sabretmeli. Wenger, Ferguson gibi uzun yıllar takımın başında olmalı. F.Bahçe ondan iyisini bulamaz. Kimse Kocamana haksızlık yapmasın. Taraftar hocalarının sağına soluna değil yaptığı işe baksınlar. 
Tweet atıyorsan gitmeye hazırsın! 
TEKNİK adam olarak her zaman Disiplin şart derim. Alex disiplinsiz davrandı. Koskoca Fenerbahçe takımının hocasının arkasından Tweet atıyorsan gitmeye hazırsın demektir. Bir kaptana böyle bir davranış hiç yakışmaz. Bu kulüpten ne futbolcular gelip geçti. Zamanı gelen hizmetini tamamlayan gider. Belki de ileride teknik adam olarak gelir çalışır. Kulübün bir hiyerarşik düzeni vardır ona karşı gelemezsin.  
F.Bahçede kaldırdığı kupalar
· 1 Lig şampiyonluğu
· 1 Türkiye Kupası
· 1 Cumhurbaşkanlığı Kupası 
· 2 Başbakanlık Kupası 
Sol bek olmasına rağmen Trabzon formasıyla ligde 28, F.Bahçe formasıyla 10 gol, Türkiye Kupasında ise Trabzonformasıyla 5, F.Bahçe formasıyla 5 gol atmayı başardı. 
Trabzonda kaldırdığı kupalar
· 2 Lig şampiyonluğu
· 2 Türkiye Kupası
· 2 Cumhurbaşkanlığı Kupası 
· 1 Başbakanlık Kupası 
1980 yılında Trabzonsporun A takımına yükselen ve bordo mavili formayı tam 8 sezon giyen Şenol Ustaömer, 1988de transfer olduğu Fenerbahçede ise 6 yıl top koşturdu.  
Satranç ustası Muhammed 
ALLAH Muhammede çok büyük bir yetenek bahşetmiş. Her şeyi rakipten önce düşünen bir futbolcu, topu atacağı yeri satranç ustası gibi çok önceden hesaplayabiliyor. Bu sonradan kazanılacak bir şey değil. Beşiktaş Sergen ayarında futbolcu kazanabilir. 
Ardanın önü açık 
ARDA Turanın asla ben oldum mantığıyla bakan bir futbolcu olmadığı için önünün çok açık olduğunu düşünüyorum. Kariyerinin Atletico ile sınırlı kalmayacağını ve çok daha iyi yerlere geleceğini düşünüyorum. Atleticoda çok önemli bir takım ama Arda daha iyi noktalara gelecektir.
Futbolu çok ciddiye alıyoruz ve bir şov olduğunu unutuyoruz. Drogba ve Sneijder dünya markasıdır ve Türk futboluna kesinlikle bir renk katmışlardır. Futbolcu olarak çok şeyler veremeseler dahi ligimizde bulunmaları bir artı değerdir. Böyle oyuncuları ligimizde görmek çok hoş. Fatih Terim, Burakı, Umutu keserek bu oyunculara yer vermiyor. Sıkışık maç trafiğinde hepsi forma şansı buluyor.  
Emre ilaç gibi gelecek 
EMRE F.Bahçede oynarken hazır ve kurulu Atleticoya transfer oldu. Emre orada da başarılı oldu. Ama ben Emrenin F.Bahçeye dönmesine çok seviniyorum. Oynamamanın verdiği bir istekle yeniden doğmuş gibi oynuyor. Milli Takım ve F.Bahçeye ilaç gibi gelecektir. Onu izlemek büyük bir keyif veriyor. 
Şike süreci en çok Milli Takımı vurdu 
Şenol Ustaömer, 3 Temmuz sürecinin ligin istikrarını bozduğunu ve ay yıldızlıları olumsuz etkilediğini söyledi. 
ŞİKE süreci en çok Türk Milli Takımına zarar verdi. Guus Hiddink de bu zor süreçte görev aldığı için başarısız gibi yorumlandı. 
Abdullah Avcıda çok özveriyle ve büyük bir istekle çalışıyor. Ancak ligimizde dikkat edin sezon başından bugüne bütün takımlar istikrarsız ve önemli oyuncularımız formsuz. 4 büyük kulübümüzün aldıkları puanlar ve kaybettikleri maçlar ortada. A Milli Takımın başarısız gibi gözükmesinin altında yatan ana neden bu. 
Ancak bu sürecin atlatıldığını ve hem takımlarımız hem de oyuncuların özlenen formlarına kavuşmaya başladığını düşünüyorum. Hepsi Avrupada birçok kulüpte oynayabilecek yüksek kaliteli oyuncular. Avrupanın en genç 3. milli takımına sahibiz. Oyuncularımız arzulanan forma ulaştıkları anda katkıları çok daha fazla olacaktır. A Milli Takımımız mart ayında oynayacağı hayati önem taşıyan maçları aşacak güçtedir