Ç.Rizespor forvetlerin szöleşmesini dondurdu
Çaykur Rizespor'un, forvet oyuncuları Ousman Jallow ve Uche Kalu'nun sözleşmelerini sakatlıkları nedeniyle dondurduğu bildirildi.
Kulüp Basın Sözcüsü Aykut Ferah, yaptığı yazılı açıklamada, Gambiyalı Jallow ve Nijeryalı Uche'nin sözleşmelerinin bu oyuncularla yapılan görüşmelerin ardından sağlık sorunları nedeniyle dondurulduğunu ifade etti.

Uche Kalu'nun yarın ameliyat olacağını ve uzun süre sahalardan uzak kalacağını belirten Ferah, Jallow'un daha önce ameliyat olduğunu ve sezonu kapattığını anımsattı.

Sezona forvette Ousman Jallow, Uche Kalu ve İlyas Çakmak ile başlayan yeşil-mavili ekipte, İlyas'ın Balıkesirspor'a kiralanması, diğer iki futbolcunun da sözleşmelerinin dondurulmasıyla forvet hattında oyuncu kalmadı. Yeşil-mavili ekibin bu mevkiye oyuncu arayışı devam ediyor.
Yeşil-mavili ekipte ligin ilk yarısında Ousman Jallow 4, Uche Kalu 9 golle takımına katkı sağlamıştı. 
 