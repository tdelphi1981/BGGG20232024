Dentinho ne kadar alacak?
Beşiktaş Kulübü, 1 yıllığına kiraladığını duyurduğu Dentinho'ya verilecek parayı açıkladı.
Beşiktaş Futbol Yatırımları Sanayi ve Ticaret AŞ'den İstanbul Menkul Kıymetler Borsası'na gönderilen ve Kamuyu Aydınlatma Platformu'nda da yer alan açıklamada, "Futbolcu Bruno Ferreira Bonfim (DENTİNHO) ile anlaşma şartları aşağıdaki şekildedir.

- 2012-2013 sezonu için futbolcuya net avro 600,000.00 (altı yüz bin euro) ödenecektir.

- 2013-2014 sezonu için ise futbolcuya net avro 1,200,000.00(bir milyon iki yüz bin euro) 10 eşit taksit halinde ödenecektir. Ancak, 1 Ocak 2014 tarihinde Shakhtar Donetsk Futbol Kulübüne geri dönmesi halinde son 5 aylık ödeme yapılmayacaktır.

- 2012-2013 ve 2013-2014 sezonu için futbolcu 15 maça ilk 11'de çıkarsa 100,000 avro(yüz bin euro) ilave ücret ödenecektir. 15 maça ilk 11 olarak çıkmayıp kadroda bulunursa 50,000 avro (elli bin euro) ödenecektir. Futbolcu 25 maça ilk 11'de çıkarsa ek olarak 100,000 avro(yüz bin euro) daha ödenecektir. 25 maça ilk 11 olarak çıkmayıp kadroda bulunursa ek olarak 50,000 avro (elli bin euro) ödenecektir. Toplamında futbolcuya maksimum 200,000 avro(iki yüz bin euro) maç başı ödeme yapılacaktır.