"Trabzon deplasmanı her zaman zordur
Trabzonsporun ve Beşiktaşın eski golcüsü Ersen Martin derbi hakkında Hürriyete konuştu. Ersen maçın zor geçeceğini beklerken, Trabzonsporun kötü durumu hakkında da görüşlerini açıkladı.
Trabzonsporun kötü durumunun sebebi nedir?
Trabzonspor çok büyük bir camia. Bu durumdan çok çabuk çıkacaklardır. Tolunay hoca takımı yeni yeni tanıyor ve toparlamaya çalışıyor. Fakat takım halinde iyi konsantre olamıyorlar. Benim oynadığım dönemde de bir Beşiktaş maçı öncesi aynı durumdaydık. Kazanıp çıkışa geçmiştik. Trabzonspor böyle maçları seviyor ve seyircisi ile bütünleşerek iyi oyun sergiliyor. 
Maç nasıl sonuçlanır?
Beşiktaş çok formda fakat Trabzonsporda kaybetmek istemeyecektir. Maçın berabere biteceğini düşünüyorum. Skor tahmin etmek gerekirse de 1-1 diyebilirim. 
Sizin oynadığınız dönem ile şimdiki dönem arasındaki farklar nelerdir?
Bizim dönemde iş bitirebilecek çok futbolcu vardı. Umut, Yattara ve Gökdenizi bunların başında sayabiliriz. Şimdiki dönemde de kaliteli ayaklara sahipler ama bitiricilik yönünden eksiklik yaşıyorlar. Yabancı ağırlıklı olmaları ve Trabzonsporu tam tanımayan ve uyum sağlayamayan futbolcuların çokluğunun oluşu kötü durumu tetiklemekte. Trabzon halkı sabırsızdır ama sevdiği zamanda tam sever. Çok iyi bir golcü olmasına rağmen Halil Altıntop bile zaman zaman zorluk yaşıyor. Daha rahat ve gönülden oynayabilecek futbolcular oluşursa Trabzonspor bu durumunu daha kolay atlatır. 
Şehirde ki atmosfer nasıldı ve yıldız oyuncuların transfer olmalarını nasıl yorumluyorsun?
Trabzon halkı çok iyi ve gönülden bağlı insanlar ayrıca  şehri de  çok seviyordum, tam bir futbol şehri. Ben sözleşmemi uzatabilirdim fakat o dönem İspanyaya gitmeyi tercih ettim. Bence oyuncuların ayrılmalarının sebebi ise İstanbulun daha cazip gelmesi. Halkın sabırsız olması da oyuncuların üzerinde baskı oluşturuyor. 
Trabzonspor forvetlerinin suskunluğunu neye bağlıyorsunuz?
Trabzonspor kaliteli forvetlere sahip fakat istikrar sorunu yaşıyorlar. Halil Altıntop düşüş içinde, Jankoyu tam anlamıyla izleyemedik, Henrique ise bir maç iyi ise üç maç ortadan kayboluyor. Kadro içinde Olcan Adını ön plana çıkarabilirim hem gol atıyor hem gol pası veriyor. 
İspanyol ile Türk seyirci arasında ki farklılıklar nelerdir?
İspanyada maçlara zevk almak için geliyorlar. Biletlerinde ucuz olması futbol seyircisini ailesi ile hafta sonu maçlara gelmesini sağlıyor. İnsanlar eğlenmek için geliyorlar maçlara. İspanyaya gittiğime hiçbir zaman pişman olmadım. Statlar ve zeminler gayet iyi. Oynaması inanılmaz zevkli. Yıldızlarında çok olması bu ligi dünyanın en iyileri arasına sokuyor. 
Ligin en iyi golcüsü kim?
Tartışmasız Burak Yılmaz. Koşu kabiliyeti ve bitiricilik özellikleri ile zaten en tepede. Kendini çok iyi geliştirdi ve kafa gollerini de fazlasıyla izliyoruz. 
Beşiktaşın feda sezonunda bu başarıyı yakalamasını umuyor muydunuz?
Açıkca söylemek gerekirse bir çok kişi gibi bende zorlanacaklarını düşünüyordum.  Samet hoca takımı çok iyi motive etti ve her futbolcudan üst düzeyde performans alıyor. 
Futbolu bıraktığınızda planlarınız  nelerdir?
Menejerlik yapmayı düşünüyorum. Özellikle Almanyadan genç oyuncuları bulup onları klüplere kazandırmayı istiyorum.