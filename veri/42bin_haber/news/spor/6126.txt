Kayseri'de sessiz mücadele
PTT 1. 19. hafta karşılaşmasında zirveyi yakından ilgilendiren mücadelede Bucaspor deplasmanda Kayseri Erciyesspor ile golsüz berabere kaldı.
PTT 1. Liginde zirveyi yakından ilgilendiren mücadelede Kayseri Erciyesspor sahasında Bucaspor ile golsüz berabere kaldı ve maç fazlasıyla zirvenin yeni sahibi oldu.

Kadir Has Stadyumunda karşılaşmaya fırtına gibi başlayan ev sahibi ekip 9 ve 10. dakikalarda rakip kalede Emrah ile çok etkili oldu. Emrah sağ taraftan ceza sahasına girdi ve uygun pozisyonda vurduğu şutta kaleciyi geçemedi. Oyunda orta sahaların rahat bir şekilde geçildiğini söylemek mümkün. 26. dakikada Bucaspor defansı Erciyessporun atağını son anda engelledi ve hızlı bir şekilde kontraya çıktı, Yasin uygun pozisyonda topu kale çizgisinin içine gönderemedi. Taraftarının da desteğini arkasına alan ev sahibi ekip 27. Dakikada ceza sahası içinin sağ tarafından Gerard Gohou ile çok önemli bir pozisyondan yararlanamadı. İyi bir vuruş yapan Gohou kaleciyi geçemedi. İlk yarının en önemli tehlikesi 39. dakikada konuk ekipte Umut Gündoğandan geldi. Sağ çizgiden ortaya çevrilen top kaleciyi de geçti, arka direkte topla buluşan Umut çok uygun pozisyondan faydalanamadı. İlk yarıda gol sesi çıkmadı ve 0-0 tamamlandı. 
İkinci yarıya da etkili başlayan Kayserisporda Serdar Eylik Arif Şahin yerine oyuna dahil oldu. 68. Dakikada maçın en tehlikeli pozisyonu yaşandı. Kayseri ekibinden Emrah topla kaleciyi de geçti fakat kaleye dizilen 5 Bucasporlu oyuncu golü engelledi, top Aykuttan geri döndü. Son dakikada ofsayt nedeniyle iptal olan golden sonra hakem maçın bitiş düdüğünü çaldı ve maç 0-0'lık skorla tamamlandı.

Bu skorun ardından Kayseri Erciyesspor puanını 34 yaparken, Bucaspor puanını 26'ya yükseltti.


Kayseri Erciyesspor: 0 - Bucaspor: 0

Stat: Büyükşehir Belediyesi Kadir Has
Hakemler: Deniz Çoban, Neşet Merdin, Oğuz Terzi
Kayseri Erciyesspor: Atilla, Tuna, Numan, Ozan, Bilal, Serkan, Alaattin, Emrah (Dk. 77 Kenan), Arif (Dk. 46 Serdar), Hanni, Gohou (Dk. 72 Göksu)
Bucaspor: Ömer, Efe, Aykut, Taylan, Mehmet Batdal, Santos, Okan, Yasin (Dk. 90 Berkay), Alparslan, Dahmane (Dk. 62 Mehmet İncebacak), Umut (Dk. 62 Civar)
Sarı kartlar: Dk. 71 Numan (Kayseri Erciyesspor), Dk. 78 Okan, Dk. 87 Alparslan (Bucaspor)

 
  

 