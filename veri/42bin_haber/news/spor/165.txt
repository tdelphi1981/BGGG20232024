Karabük'te beraberlik çıktı
Spor Toto Süper Lig'de KD Karabükspor, sahasında Gençlerbirliği ile golsüz berabere kaldı.
 Spor Toto Süper Lig'de Kardemir Demirçelik Karabükspor'un, Gençlerbirliği ile yaptığı maçın ilk yarısı 0-0 tamamlandı.
 9. dakikada konuk takım Gençlerbirliğinde sol kanattan kullanılan köşe vuruşunda, topa iyi yükselen Kulusic'in kafa şutu az farkla üstten auta çıktı.
 22. dakikada Azofeıfa'nın ceza sahasının dışından sert şutunda, kaleci Tomic üzerine gelen topa sahip oldu.
 41. dakikada ceza sahasının dışından Cem Can'ın kullandığı serbest vuruşta, meşin yuvarlak barajdan döndü. Topu önünde bulan Azofeıfa'nın şutu kaleci Tomic'de kaldı.
 İlk yarı 0-0 eşitlikle tamamlandı
 48. dakikada Lualua'nın ceza sahası dışında düşürülmesiyle kazanılan serbest vuruşu kullanan Cernat'ın şutunda top üstten auta çıktı.
 60. dakikada Cernat'ın sol kanattan kullandığı köşe vuruşunda, Jahic'in kafa şutunda kaleci Ramazan son anda uzanarak meşin yuvarlağın kaleye girmesini engelledi.
 74. dakikada ceza sahası dışında kazanılan serbest vuruşta Hurşut, topu pas olarak Azofeifa'ya aktardı. Azofeıfa'nın şutunda kaleci Tomic, köşeye uzanarak tehlikeyi önledi.
 Karşılaşma golsüz sona erdi. AA