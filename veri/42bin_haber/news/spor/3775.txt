Bazıları konuşur bazıları kupaları alır
Fenerbahçe Ülkerin İtalyan koçu, Benim kazandığım 15 tane kupam var. Ben iki kaliteli yardımcı ile bilgi birikim ve özgüven kazanıyorum. Bunu yapmayan koçlar bu özgüvene sahip olamazlar dedi.
NEVEN Spahijanın gönderilme-sinden sonra yeni yapılanmada Fenerbahçe Ülker koçluğu görevini üstlenen Simone Pianigiani, gelmeden çok konuşulmuştu. 
Sarı lacivertlilerdeki görevine başladıktan sonra da, Galatasaray Medical Park Koçu Ergin Atamanın, Benim asistan koçumdu lafı ile karşılaştı. Bu söz, Sienada kader birliği yapmış iki koçun arasındaki tartışmanın fitilini ateşledi... Hürriyete özel açıklamalar yapan İtalyan koç, birçok konuyu değerlendirdi.  
BİRLİKTE FİKİR ALIŞ-VERİŞİMİZ OLDU 
  ATAMAN yaptığı söyleşilerde sizin asistan koçu olduğunuzu vurguluyor. Bu açıklamalardan haberdar mısınız? Yorumunuz nedir? 
- Biz Ergin ile iki pozitif sezon yaşadık. Benim açımdan çok iyi oldu.  Ben Avrupa basketbolunu çok iyi biliyordum. Ergin, başka bir basketbol ekolünden gelmişti. Ona ben İtalyan ve Avrupa basketbolu hakkında bildikle-rimi aktarıp yardımcı olmaya çalıştım. İki farklı mentaliteye sahip koçlarız. Birbirimizden bir şeyler öğrendik. İtalyada karşı karşıya da geldik. 
Ben güvenle konuşuyorum 
 Ergin Atamanın, sözlerini psikolojik bir baskı olarak görüyor musunuz?
 - Sayılar her şeyi açıklar. Benim aldığım 15 tane kupa var. Eurocup oynayan bir takımı aldım ve Euroleaguede genel sıralamada 5. sırada yer alan bir takım bıraktım. Kendi ligimde kırdığım rekorlar hala ortada. Bu güvenle konuşuyorum. Bu benim üzerime bir baskı yaratmaz. Bazı koçlar sadece konuşur. Onlar için belki baskı olabilir ama benim için bu mümkün değil. 
 
Mükemmel takım için uğraşıyoruz 
- Tripkoviçi transfer ettiniz. Dışarıdan bakılınca sanki bir uzun transferi gerekiyor gibiydi. Neden tercihiniz kısa bir oyuncu oldu?  
- Tripkoviç 1, 2 ve 3 numaralı pozisyonlarda faydalanabileceğimiz bir isim. Bizim bu pozisyonlarda bir sakatlık olduğunda yerine koyabileceğimiz bir oyuncu. Bizim takımda birbirinden farklı profilde 4 numaralar var. Örneğin İlkan var. Genç bir oyuncu ama hata yapsa da ona şans vereceğiz. Emir var, kısa ama çok yaratıcı bir oyuncu. Kaya Peker sakattı geri döndü. David Andersen başka profilde bir 4 numaramız. 
Sakatlıklardan dolayı bir zafiyet oluştu. Zaten mükemmel bir takım yok. O mükemmel takımı oluşturmak için bir uğraş var. Oyuncular birbirini tanıdıkça, sistemi tanıdıkça çok daha iyi olacağız. Bu tabii ki zaman alacak. 
Türkiye bizimle aynı grupta olduğu için mutluluk duymayacaktır 
-  İtalya Milli Takımı uzun zamandır kötü gidiyordu. Milli takımın başına geçmenizin ardından bir yükseliş trendi başladı. Bu çöküşün nedeni neydi?
- Yeni bir jenerasyon ve programla yola çıktık. Gençleri adapte ettik. Avrupa Şampiyonasında Türkiye, Yunanistan, Rusya gibi takımlar İtalyayla aynı grupta olmaktan mutluluk duymayacaklar. 
Hedefimiz 5 yıl içinde 3 kez Final Four oynamak 
- Fenerbahçe önümüzdeki 5 yıl içerisinde kaç kez final four oynayabilir. Hedef nedir?
- 5 yıl içerisinde en az 2-3 kez final four oynamak olmalı. Ama daha da önemlisi her yıl içinde Avrupanın en iyi 5-6 takımından biri olup saygı 
gören önemli bir takım olmak. 
Teknik direktörlere dersler veriyorum 
- Futbolu seviyor musunuz? İtalyanların futbola ilgisi çok yüksektir... 
- Gençken daha çok ilgileniyordum. Şimdi çok fazla zamanım olmuyor. Ama her İtalyan gibi takip ediyorum. 
- Aykut Hoca maçlar içinde istatistikler alıyorlar. Futbol antrenörleri basketbol koçlarına benzemeye başladı. Neler söylemek istiyorsunuz?
- İtalya Futbol Federasyonu beni çağırdı. Modern çağda nasıl çalıştığımızı anlatıyorum. Birçok teknolojik şeyler var ve faydalanıyoruz. Sadece futbol değil voleybol antrenörleri ile de bir araya geliyoruz.  
Batiste için belki baharı beklemeliyiz 
-  Batiste bekleneni neden veremedi ? 
-  Bazen bir oyuncu 3 dakika oyuna girer ve bu 3 dakikada maçı kazandırır. Mike Batiste, tecrübeli bir oyuncu. Bazı yargılar için bahara kadar beklemeliyiz.  
Duygular olmadan başarı gelmez 
- Sienadan İstanbula geldiğinde bir şok yaşadı mı?
- Bir şok yaşamadım. Burada müthiş bir tutku var. Motive ediyor. Siena çok küçük bir şehir ama nufüsun yüzde 10u maçlarımıza geliyordu. Bu anlamda baktığınızda birbirine benzer duygular var. Bu beni motive ediyor. Duyguların olmadığı yerde başarı gelmez. 
Avrupanın gözü Türkiye Liginde 
- Daha önce buradaki basketbola dair bilginiz var mıydı? 
- Türk basketbolu hakkında bilgim vardı zaten. Son yıllarda yaşanan en zorlu lig. Geçen yıllarda 2 takımın şampiyonluk adayı olduğu bir ligdi... Şu an Avrupada en çok konuşulan liglerden bir tanesi. Birçok takım üst sıraları zorluyor.