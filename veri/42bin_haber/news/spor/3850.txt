Burak Yılmaz'dan flaş açıklama!
Galatasaray'ın yıldız golcüsü, Trabzon maçı sonrası söylediklerinden dolayı pişman olduğunu ifade etti.
Ntv Spor'a konuşan Burak Yılmaz, kampı ve takımın ilk yarıdaki durumunu şöyle değerlendirdi:

"Çok iyi çalışıyoruz, ikinci yarıya yoğun bir şekilde hazırlanıyoruz. İlk yarı olumsuz gibi göründüğü zamanlar oldu ama bence her şey olumlu gitti. Maç yoğunluğu bizi ligde etkiledi. Puan farkını daha da açabilirdik. Ama genel olarak olumlu. İnşallah sonuna kadar götürüp şampiyonluğu kazanmak istiyoruz. Yeni transfer olduğu için bir alışma dönemi oluyor. Bunu atlattığımı düşünüyorum. İlk yarı takım adına da benim adıma da iyi gitti. Dediğim gibi her şey mevcut arkadaşlarım, hocalarım hep destek veriyor. Schalke'yi kesin eleyeceğiz diye bir şey yok. Ama aslanlar gibi mücadele edeceğiz. İnşallah da eleyeceğiz."

"YANLIŞ YAPTIĞIMI DÜŞÜNÜYORUM"
Golcü oyuncu, Trabzonspor maçı sonrası yaptığı açıklamalarla ilgili ise şunları söyledi:

"İnsan değer verdiği önem verdiği insanların eleştirilerinde kırılıyor. Ben G.Saray'a transfer olduğumda çok sert eleştirilere ve hareketlere maruz kaldım. Maç sonunda adrenalin ve coşkuyla yaptığım açıklamada yanlış yaptığımı düşünüyorum. Onlar benim büyüklerim, beni affedecektirler. Hepsinden tek tek özür diliyorum. Benim söylediğim Trabzon adına neler yaptığımı söylemekti."