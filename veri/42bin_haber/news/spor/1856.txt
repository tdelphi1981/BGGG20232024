Cris, aslında lig için gelmiş!
Galatasaray'ın sezon başında Lyon'dan bonservis bedeli ödemeden transfer ettiği Cris, İstanbul'da çok iyi mutlu olduğunu ve teknik direktör Fatih Terim'in kadro tercihlerine büyük saygı duyduğunu söyledi.
 Sezon başında bonservis bedeli ödenmeden Lyon'dan Galatasaray'a transfer olan Cris, Fransız RMC Radyosu'na açıklamalarda bulundu. Galatasaray'a geldiği günden bu yana bir türlü kendisinden istenen performansı sergileyemeyen ve sarı-kırmızılı taraftarlar ile yıldızı barışmayan Brezilyalı futbolcu, İstanbul'da olmaktan dolayı mutlu olduğunu dile getirdi.
 İstanbul'un müthiş bir şehir olduğunu ve Galatasaray'da da iyi bir takım arkadaşlığı bulunduğunu ifade eden Cris, "Galatasaray'a bu yaz başında geldim ve şu anda çok memnum. Fransa'dan farklı bir ortam var ancak şehirdeki ortam çok sıcak. İstanbul'da olmak ve yeni bir kultür keşfetmek beni heyecanlandırıyor" dedi.
 Galatasaray'a katkı sağlamak için çaba harcadığını belirten Brezilyalı futbolcu, "Hocamız bazen diğer oyuncuları tercih edyor ve ben genel olarak lig maçlarında forma giyiyorum. Şampiyonlar Ligi maçlarında pek fazla forma şansı bulamıyorum ancak bu benim için dert değil." şeklinde konuştu.
 Galatasaray ile 1 yıllık opsiyonlu sözleşme imzalayan Cris'in sözleşmesinde "25 maçta ilk 11'de görev yaparsa 1 milyon 250 bin Euro sabit ve 10 bin Euro maç başı ücretten yeniden sözleşme imzalanır" maddesi bulunuyor.
 Şu ana kadar Galatasaray formasını 9 kez ilk 11'de giyen Brezilyalı futbolcu, Galatasaray'ın en kötü ihtimalle sezon sonuna kadar yapacağı 28 maçın 16'sında daha forma giyerse otomatik olarak sözleşmesi uzayacak.
  