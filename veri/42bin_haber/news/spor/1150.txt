500. maç heyecanı!
Türk Milli Takımı, 89 yıllık tarihindeki 500. sınavına bu akşam Danimarka karşısında çıkacak. Çok özel gece 21.00'de TT Arena'da başlayacak ve Atv'den canlı olarak ekranlara gelecek 
 A Milli Takımımız, 89 yıllık tarihindeki 500. maçında bu akşam Türk Telekom Arena’da Danimarka’yı konuk edecek. Saat 21.00’de başlayacak mücadele, Atv’den canlı olarak ekranlara gelecek. Karşılaşmayı Almanya Futbol Federasyonu’ndan Felix Brych yönetecek. Mark Borsch ve Stefan Lupp’un yardımcı hakem olarak görev alacağı karşılaşmanın dördüncü hakemi ise Marco Fritz olacak. Milliler, bugüne kadar Danimarka ile 8 maç yaptı. Bunların sadece 1’ini kazandık, 4’ünde berabere kaldık ve 3’ünü yitirdik. Rakip fileleri 6 kez sallarken, kalemizde ise 10 gol gördük. Vikingler ile son maçımızı 2005’te Dünya Kupası Grup Elemeleri’nde oynadık ve 2-2 berabere kaldık.
 
 SERCAN KADRODA YOK
 
 Takımımızda şiddetli mide-bağırsak rahatsızlığı bulunan ve kadrodan çıkarılan Sercan Sararer dışında eksik oyuncu bulunmuyor. Teknik direktör Abdullah Avcı maça kalede Onur Recep Kıvrak, savunmada Gökhan Gönül, Semih Kaya, Ersan Gülüm, Hasan Ali, orta alanda Nuri Şahin, Emre Belözoğlu, Kerim Frei ve Arda Turan’la başlayacak. Milliler’de forvette ise Burak Yılmaz ve son günlerin formda ise olarak gösterilen Mevlüt Erdinç olacak.