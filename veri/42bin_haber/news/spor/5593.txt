Muratcan 2 hafta yok
Beşiktaş Erkek Basketbol Takımı oyuncularından Muratcan Güler, sakatlığı nedeniyle 2 hafta parkelerden uzak kalacak. 
Siyah-beyazlı kulüpten yapılan açıklamada, THY Avrupa Ligi'nde geçen hafta İspanya'nın Barcelona Regal takımı ile oynanan maçta sakatlanan Muratcan Güler'in yapılan kontrollerinde sağ ayak alt baldırında lif yırtığı tespit edildiği bildirildi.

Tedavisine başlanan tecrübeli oyuncunun, 2 hafta parkelerden uzak kalacağı ve THY Avrupa Ligi'nde 25 Ocak Cuma günü İtalya'nın Montepaschi Siena ekibi ile oynanacak maçta görev alamayacağı kaydedildi.