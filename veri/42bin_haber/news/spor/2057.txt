Milli futbolcudan takıma piyano resitali
U17 Milli Takım oyuncusu Umut Bozok, 2012 NIKE International Friendlies Turnuvası'nın ikinci maçında ev sahibi ABD ile oynanacak karşılaşma öncesinde, takım arkadaşlarına ve teknik ekibe piyano resitali verdi.
Fransa'nın FC Metz takımında forma giyen futbolcu Umut Bozok, Milli Takımın kamp yaptığı Ritz Carlton Hotel'de ısrarlara dayanamayarak piyanonun başına oturdu ve verdiği mini konserle yeteneğini sergiledi. 
Bozok, My Heart Will Go On, Mozart'ın Türk Marşı, Uzun İnce Bir Yoldayım ve Samanyolu'nun da aralarında bulunduğu 10 parçayı seslendirdi. 
Futbola olan ilgisinin yanı sıra müzikle uğraşan bir aileden gelerek küçük yaştan itibaren piyano eğitimi alan genç oyuncu, U17 Milli Takımı Portekiz'le oynadığı karşılaşmada iki gol kaydetmişti.