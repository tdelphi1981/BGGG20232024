Niang, sağlık kontrolünden geçti
Beşiktaş'ın Al-Sadd kulübünden sezon sonuna kadar bedelsiz kiraladığı futbolcu Mamadou Hamidou Niang, sağlık kontrolünden geçti.
Fulya Acıbadem Hastanesi'ne Beşiktaş Futbol Komitesi Üyesi Ahmet Kavalcı ile gelen Niang, hastaneye girişi sırasında basın mensuplarına Beşiktaş atkısıyla poz verdi.

Hastanede bazı tetkiklerden geçirilen siyah-beyazlı takımın yeni transferinin sağlık kontrolünün kalan bölümünün yarın sabah yapılacağı ve bu kontrollerin ardından oyuncunun tesislerde resmi sözleşmeyi imzalayacağı açıklandı.

Senegalli futbolcunun, sağlık kontrollerinin ardından BJK Nevzat Demir Tesisleri'ne geçerek teknik heyet ve takım arkadaşlarıyla tanışacağı belirtildi.