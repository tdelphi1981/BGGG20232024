Vleminckx yüzleri güldürdü
Gençlerbirliği, 9 Şubat Cumartesi günü sahasında Eskişehirspor ile yapacağı maçın hazırlıklarını tek antrenmanla sürdürdü.Beştepe İlhan Cavcav Tesisleri'nde Teknik Direktör Fuat Çapa yönetiminde gerçekleşen antrenmana ısınma hareketleriyle başlayan kırmızı-siyahlı futbolcular, 5'e 2 top kapmaca oyununun ardından antrenmanı çift kale maçla sürdürdü. Futbolcular, idmanın son bölümünde ise şut ve kenarlardan yapılan ortalara gol vuruşu çalışması yaptı.Antrenmana, milli takımlardan dönmeyen Jimmy, Petrovic, Curri, İlkay ve Ahmet katılmadı. Kulusic ise takımdan ayrı düz koşu yaptı.

Zec korkuttu, Vleminckx göz doldurdu
Çapa, çift kale maçta kart cezalısı Kulusic'in yokluğunda Aykut'un yanında Özgür'e şans verdi. Maç sırasında dizinden darbe alan Zec, kısa süreli sakatlık yaşadı. Kırmızı-siyahlıların iki haftadır suskun golcüsü Björn Vleminckx ise antrenman maçında iki gol atarak Eskişehirspor karşılaşması öncesi teknik ekibin yüzünü güldürdü. Hafta içinde A2 maçında hat-trick yapan Ekigho da şut çalışmasında golle sonuçlanan vuruşlarıyla, dikkatleri çekti. Gençlerbirliği, Eskişehirspor karşılaşması hazırlıklarını yarın gerçekleştireceği tek antrenmanla tamamlayacak.