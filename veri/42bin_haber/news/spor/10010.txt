Göteborg'da Türkler piste çıkıyor
Göteborgda düzenlenen 32. Avrupa Salon Atletizm Şampiyonasında bugün 8 atletimiz piste çıkıyor.
Avrupa Salon Atletizm Şampiyonası, Hüseyin Atıcının Türkiye salon rekoru kırmasına rağmen finale kalamadığı gülle atma elemelerinin ardından, bugün, 11:00de resmi olarak başlıyor. 

Sabah seansında ilk olarak uzun atlamada Sevim Sinmez Serbest piste çıkacak. 11:05te başlayacak elemede Sevim, 1236 göğüs numarası taşıyacak. Sevim ayrıca, akşam seansında 19:40ta başlayacak üç adım atlama elemesinde finale kalabilmek için mücadele edecek. 

Sabah seansında Nevin Yanıt da 60 metre engelli serisinde piste çıkacak. İstanbulda 7.98 ile kariyer rekoru kıran Nevin, 12:30da başlayacak birinci seride 1237 göğüs numarası ile yarışacak. Avrupa salon şampiyonluğunu hedefleyen Milli atletin rakipleri arasında Alice Decaux (Fransa) ve Eline Berings (Belçika) gibi bu sezon 8 netin altına inen güçlü rakipler yer alıyor. 

Nevin elemeleri geçerse yarı finali TSİ 18:20de koşacak. Kadınlar 60 metre engellinin finali ise TSİ 20:55te yapılacak.

Erkeklerde 6 Atlet Yarışacak

Erkeklerde ise Yavuz Can, Polat Kemboi Arıkan, Halil Akkaş, Serhat Birinci, Halit Kılıç ve Abdulgani Tuna birinci gün piste çıkacak isimler.

Sabah seansında 400 metre yarışının üçüncü serisinde koşacak Yavuz Can, 13:14teki yarışta 297 göğüs numarası ile mücadele edecek. 400 metrede yarı final 2 Mart, final ise 3 Martta koşulacak. 

Öğleden sonra 13:35te başlayacak 3000 metre yarışında Polat Kemboi Arıkan, 294 göğüs numarası ile birinci seride; Halil Akkaş ise 13:47deki ikinci seride 293 göğüs numarası ile finale kalma mücadelesi verecek. 

18:30da yapılacak yüksek atlama elemesinde Serhat Birinci, 296 göğüs numarası ile B grubunda yarışacak. 

Halit Kılıç ve Abdulgani Tunanın yer aldığı 800 metre yarışı ise beş seri üzerinden yapılacak. 300 göğüs numarası ile ikinci seride yer alan Abdulgani Tunanın yarışı 19:41; 298 göğüs numarası ile beşinci seride koşacak Halit Kılıçın yarışı ise 19:59da koşulacak. 

Tüm yarışları, http://eurovision.digotel.com/ea/index.html linki üzerinden canlı olarak izleyebilirsiniz.