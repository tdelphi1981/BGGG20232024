Batuhan arkadaşlarına dert yandı
Beşiktaş'ın alt yapısından yetişen ve bekleneni bir türlü veremeyen Batuhan Karadeniz kendisini eleştirenlere sitem etti. Beşiktaş'ta bu sezon çok forma bulamayan Batuhan Karadeniz, kendisini eleştirenleri arkadaşlarına şikayet etti.
"Çok üstüme geliyorlar." diyen Batuhan, maraton.com'un haberine göre takım arkadaşlarına içini dökerek, "Çok üstüme geliyorlar. Oynamadığım halde çok eleştiriliyorum. Her yaptığım ve yapmadığım hareket çok konuşuluyor. Rahat bıraksınlar daha iyi olacağım ve oynayacağım." diyerek arkadaşlarına dert yandı.

ERSAN'DAN MAHSUN KIRMIZIGÜL ŞARKISI

Beşiktaş'ın sakatlıklarla boğuşan genç oyuncusu Ersan Gülüm, geçtiğimiz gün narkoz alıp beline disk aralarına enjeksiyon yaptırdı. Narkoz'un etkisiyle doktor Ersana, "Hepimiz kardeşiz" diyerek esprili bir yaklaşımda bulundu. Bunu duyan Ersan'da bir anda Mahsun Kırmızıgül'ün Hepimiz Kardeşiz türküsünü söylemeye başladı. Onun ardından Gangnam Style'i söyleyince oradaki herkesi kahkalara boğdu.