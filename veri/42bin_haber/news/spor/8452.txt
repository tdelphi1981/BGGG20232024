'Para ödenmedi diye gitmek...'
 
 İşte o açıklama:
 
 Bilindiği gibi çoğunluk hissesi Kulübe ait olan ve profesyonel futbol branşının gelir ve giderlerini yöneten Galatasaray Sportif A.Ş. ve bünyesinde futbol dışında 11 branşta bayan, erkek, yıldız, minik olmak üzere 1150’den fazla sporcu bulunan Galatasaray Spor Kulübü Derneği 2 ayrı tüzel kişiliktir.
 
 Futbol gelirlerimiz, başarılarımıza paralel olarak artmakla birlikte halka açık ve borsaya kote olan Sportif A.Ş.’nin gelirlerinin hiç bir surette Spor Külübümüze aktarılmaması harfiyen yerine getirdiğimiz yasal bir zorunluluktur.
 
 Ülkemizde henüz arzulanan ekonomik seviyeye gelmemiş olan ‘amatör’ branşların yaşatılmasını ve desteklenmesini ise önemli fedakarlıklar gerektirse bile bir tarihi misyon olarak görmekte ve 2020 Olimpiyatları’nın en güçlü adayı olan ülkemiz adına bir görev saymaktayız. Halen tüm kulüplerimiz için giderleri gelirlerinden yüksek olan bu branşların mali yönetiminde zaman zaman nakit açığı ile karşılaşılmakta ve ödemelerde günlük ya da haftalık gecikmeler olabilmektedir. Bununla birlikte yönetime geldiğimiz günden bu yana hiçbir  sporcumuz için bir alacak riskinin doğmamasına büyük bir özen gösterilmiştir.
 
 Gösterdiğimiz bu özene rağmen böyle bir gecikmeyi, kulübü terketme bahanesi olarak kullanan bir sporcunun Galatasaraylılık ruhunu ne denli kavramış olduğu ortadadır. Bu tür oportünist bir anlayışın her müsabakada ‘tarih yazmak’ için mücadele veren Galatasaraylı sporcularımızın arasında da yeri yoktur.
 
 Galatasaray Spor Kulübü