Manchester City'den 'dev' transfer
Premier Lig'in son şampiyonu Manchester City'den oldukça ilginç bir pazarlama hamlesi geldi. Premier Lig takımlarından Manchester City, dünyaca ünlü "kırmızı acı biber bağımlısı" İngiliz aşçı Jamie Oliver ile beş yıllık bir anlaşma imzaladı.
Televizyon programlarında yaptığı pratik tariflerle milyonların sevgilisi olan Türkiye'de de onbinlerce kişi tarafından takip edilen Jamie Oliver'ın sahibi olduğu Fabalous Feasts adlı firma ile bir sözleşme imzalayan Manchester City'nin maçlarının oynandığı Etihad Stadyum'unda beş yıl boyunca taraftarlar Jamie Oliver'ın yaptığı özel kekleri ve maçlara özel yemeklerini satın alabilecek. 
ACI BİBER BAĞIMLISI 
Geçtiğimiz günlerde bir televizyon programına katılan Jamie Oliver (37), kırmızı acı biber bağımlısı olduğunu açıklamıştı. 
Oliver, sabahları kahve yerine acı biber yiyerek güne başlamazsa kendini hasta gibi hissettiğini ve biberin kendisini mutlu ettiğini söylemişti.