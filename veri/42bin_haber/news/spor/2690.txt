Umut Bulut Fenerbahçe'ye got atmayı seviyor
Spor Toto Süper Lig'de Galatasaray ile Fenerbahçe arasında yapılacak 2012'nin son derbisinde Galatasaraylıların gözü bugüne kadar Fenerbahçe'ye 8 gol atan Umut Bulut'un üzerinde olacak. 
Bu sezon attığı 11 golle "Gol Krallığı" yarışmasında ilk sırada yer alan milli futbolcu, yarınki rakipleri Fenerbahçe'ye geçmişte farklı formalar altında resmi maçlarda toplam 8 gol kaydetti. 
Umut Bulut, Süper Lig, Türkiye Kupası ve TFF Süper Kupa olmak üzere, Ankaragücü'nde oynadığı dönemde 2, Trabzonspor formasıyla 4, Galatasaray'da ise 2 kez Fenerbahçe filelerini havalandırdı.

 Golcü futbolcu, sezon başında Galatasaray ile Fenerbahçe arasında Erzurum'da oynanan TFF Süper Kupa maçında 2 gol birden atarak, takımının 3-2'lik skorla kupayı müzesine götürmesinde baş rolü oynadı.

 -Umut Bulut'un Fenerbahçe'ye golleri-

 Umut Bulut'un, Ankaragücü, Trabzonspor ve Galatasaray formalarıyla resmi maçlarda Fenerbahçe'ye attığı goller şöyle:

 Tarih Takımı Organizasyon Maç Sonuç Gol

-----------------------------------------------------------------------------
 12.08.2012 Galatasaray TFF Süper Kupa Galatasaray-Fenerbahçe 3 - 2 2
 05.05.2010 Trabzonspor Türkiye Kupası Trabzonspor-Fenerbahçe 3 - 1 1
 30.05.2009 Trabzonspor Süper Lig Trabzonspor-Fenerbahçe 1 - 2 1
 10.05.2008 Trabzonspor Süper Lig Trabzonspor-Fenerbahçe 2 - 0 1
 26.11.2006 Trabzonspor Süper Lig Trabzonspor-Fenerbahçe 1 - 2 1
 26.10.2005 Ankaragücü Türkiye Kupası Ankaragücü-Fenerbahçe 2 - 3 1
 15.10.2005 Ankaragücü Süper Lig Fenerbahçe-Ankaragücü 2 - 1 1