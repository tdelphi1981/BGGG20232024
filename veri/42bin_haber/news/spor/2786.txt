Jeremy Lin eski takımına patladı
NBA'de milli oyuncumuz Ömer Aşık'ın da formasını giydiği Houston Rockets, New York Knicks deplasmanına konuk oldu. Madison Square Garden'da oynanan mücadeleyi konuk Rockets 109-96'lık skorla kazanmayı başardı.
Houston Rockets'ta Jeremy Lin eski takımına karşı 22 sayı 8 asist 4 ribaundluk bir performans sergilerken; 28 sayı 10 ribaundluk performansıyla double double yapan James Harden, galibiyette önemli bir rol oynadı. Karşılaşmaya ilk 5'te başlayan ve yaklaşık 25 dakika sahada kalan milli basketbolcumuz Ömer Aşık, mücadeleyi 6 sayı 2 ribaund ile tamamladı.  
Carmelo Anthony'nin sakatlığı nedeniyle forma giymediği New York Knicks cephesinde ise 29 sayı kaydeden Chris Copeland'ın bu performansı galibiyet için yeterli olmazken; J.R Smith karşılaşmayı 17 sayıyla tamamladı. Ev sahibi ekipte 8 sayı 18 ribaund ile oynayan Tyson Chandler da mağlubiyeti engelleyemedi. 
Bu sonuçla birlikte Houston Rockets bu sezonki 12. galibiyetini alırken; New York Knicks bu sezon 6. kez sahadan mağlubiyetle ayrıldı. 
GÜNÜN SONUÇLARI 
Orlando Magic-Minnesota Timberwolves: 102-93 
New York Knicks-Houston Rockets: 96-109 
Detroit Pistons-Los Angeles Clippers: 76-88 
Memphis Grizzlies-Chicago Bulls: 80-71 
Oklahoma City Thunder-San Antonio Spurs: 107-93 
Phoenix Suns-Sacramento Kings: 101-90