Murray yarı finalde
ATP Dünya Turu Finallerinde Andy Murray, Jo-Wilfried Tsonga'yı 6-2 ve 7-6'lık setlerle 2-0 mağlup edip yarı finale yükseldi.
A Grubunda yarı finale çıkacak ikinci tenisçiyi belirleyecek maça andy murray çok iyi başladı. Kendi seyircisi önünde ilk sette rakibinin servisini iki kez kıran Britanyalı tenisçi, bu seti 6-2 ile hanesine yazdırdı. Tsonga ilk sette servis kırma şansı bulamadı. 
tr.eurosprt.com'un haberien göre; ikinci sette daha başa baş bir mücadele ortaya koyan iki tenisçiden Murray, yine ilk servis kıran taraf olsa da Fransız Tsonga bu sefer karşılaşmayı o kadar kolay bırakmadı. Rakibinin servisini çalarak sete dengeyi getiren Tsonga, seti tie-breake götürdü. 
Tie-break setinde ise Murray rakibini 8-6lık bir üstünlük kurarak seti 7-6, karşılaşmadan da 2-0 galip ayrıldı. 
Andy Murray bu sonuçla Novak Djokovicin ardından yarı finale yükselen ikinci isim oldu.