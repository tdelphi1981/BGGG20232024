Kanlı formaya layık olun
Avcı: İsmet Yurtsü, kan lekelerinin olduğu formayı bize teslim ettiBu jesti bizi çok duygulandırdı. Kendisine teşekkür Ederiz
 'MİLLİ TAKIM FORMASI YÜREĞİNİ ORTAYA KOYANLARA LAYIKTIR' SÖZÜ, BİZİM İÇİN ÇOK ÖNEMLİ
 
 ŞENER TÜRKMENOĞLU
 A Milli Takım Teknik Direktörü Avcı, tarihi Danimarka maçı öncesi düzenlediği basın toplantısında İsmet Yurtsü'nün 51 yıllık kanlı formasıyla çarpıcı mesajlar verdi. Yurtsü'nün formayı kendilerine getirmesinden çok duygulanan milli patron Abdullah Avcı şunları dile getirdi: 
 'FUTBOLCULARIN gönlünde Ay-Yıldız'ın çarpması inanılmaz güzel duygu. Romanya ve Macaristan maçları arasında eski futbolcu ağabeyimiz, 51 yıl önce bu formayı giymiş bir kişi kampı ziyarete geldi. İnanılmaz duygu ve düşünceleri vardı. O formayı 51 yıl önce Rusya (SSCB) maçında giymiş. 1961 yılındaki maçta aldığı darbeler sonucu, kan lekelerinin olduğu formasını saklamış. 
 DUYGULU ANLAR YAŞATTI
 SAKLADIĞI bu formayı bize hediye etti. O andaki, 'Milli Takım forması yüreğini ortaya koyanlara layıktır' ifadesi çok önemli. Bu bayrak ve forma çok önemli. Formayı getiren İsmet Yurtsü, 51 yıl boyunca bu formayı saklamış. Kan lekelerinin olduğu bu formayı çok güzel duygularla bize teslim etti.
 GÜZEL BİR ORGANİZASYON
 DANİMARKA ile yapacağımız karşılaşma için federasyon güzel bir organizasyon yapıyor. Milli Takım'a hizmeti geçmiş teknik adamları ve oyuncuları davet ediyor. Onları yanımızda görmekten son derece mutlu olacağız. Eski maçları başkalarından dinledik. 2002 ve 2008'deki maçlar, finaller Türk insanını hareketlendirdi. Birçok maç önemliydi. Ancak 2002 Dünya Kupası ve Euro 2008 duyguları bizim için çok önemliydi.'
 CUMARTESİ OYNANMALIYDI
 AVCI, G.Saray-Karabük Süper Lig maçının bugün Danimarka ile yapacağımız milli maçtan 47 saat sonra oynayacağının hatırlatılması üzerine de şu yorumu yaptı: 
 'KULÜPLERİMİZİN Avrupa kupalarında bizi temsil etmesi çok önemli. Bu yarışın içinde olmaları önemli. Bunun yanında sporcu sağlığı da önemli bir konu. 
 BİZ kulüpleri düşünerek hareket edeceğiz. Onun için Milli Takım hocası olarak cumartesi öğle saatlerinde oynaması daha sağlıklı olurdu diye düşünüyorum. Bu konuyu sağlıklı bir şekilde değerlendireceğiz.'
 NiCE 500'LERE
 A Milli Takımımız, 89 yıllık tarihinde 500. maçına çıkıyor. Türkiye, Danimarka karşısına taraftarlarına zafer hediye etmek istiyor
 A Milli Takımımız, tarihindeki 500. maçın heyecanını yaşıyor. TT Arena'da Danimarka'yı ağırlayacak olan Ay-Yıldızlılar, bu tarihi maçta taraftarlarına bir zafer hediye edip temiz bir sayfa açmak istiyor.
 ALMAN Futbol Federasyonu'ndan Felix Brych'in yöneteceği karşılaşma 21.00'de başlayacak. Brych'in yardımcılıklarını Mark Borsch ile Stefan Lupp yapacak. Karşılaşmanın    4. hakemi ise Marco Fritz. 
 DANİMARKA ile bugüne kadar 5'i özel, 3'ü resmi olmak üzere 8 kez karşılaşan milliler, bu maçlarda 1 galibiyet,  4 beraberlik, 3 de yenilgi aldı. 6 gol atarken kalesinde 10 gol gördü. Danimarka karşısında tek galibiyetimizi 1992'de aldık.
 Sercan Sararer kadro dışı
 DANİMARKA maçı aday kadrosunda yer alan Sercan Sararer, rahatsızlığı nedeniyle aday kadrodan çıkartıldı. Gurbetçi orta saha oyuncusu, Greuther Fürth'ün ligde B.Mönchengladbach ile oynadığı karşılaşma sonrasında şiddetli mide enfeksiyonu geçirdiği için kadrodan çıkartıldı.
 ERSAN: İyi prova olacak...
 AY-Yıldızlı forma ile ilk kez milli olmak için sabırsızlanan Beşiktaş'ın genç stoperi Danimarka maçı öncesi şu ifadeleri kullandı: 'İyi bir futbol oynayarak 500. milli maçımızı kazanmak istiyoruz. Gerçekten önemli bir karşılaşma. Bizim için iyi prova olacak. Hocamızın isteklerini yerine getirerek maçtan galip ayrılacağız.'
 Terim'e plaket
 TFF, geçmişte A Milli Takım'da büyük katkılar sağlamış futbol adamlarına teşekkür edecek. Geçmiş TFF başkanları, teknik direktörleri ve A Milli Takım futbolcularının özel olarak davet edildiği maç öncesinde 4 ayrı kategoride futbol adamlarına plaket verilecek. Terim,  Denizli, Piontek, Tırpan plaket alacak isimler arasında.
  