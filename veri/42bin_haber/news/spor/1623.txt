Bitsin bu iş!
Fenerbahçe, UEFA Avrupa Ligi C Grubu 5. maçında Fransa'nın Olympique Marsilya takımıyla deplasmanda karşılaşacak 
 Fransa'nın Marsilya şehrindeki Stade Velodrome'de TSİ 22.05'te başlayacak karşılaşmayı İngiliz hakem Martin Atkinson yönetecek.
 
 Grubunda oynadığı ilk 4 maç sonunda 3 galibiyet ve 1 beraberlik alan Fenerbahçe 10 puanla lider durumda bulunuyor. Fransız temsilcisi Olympique Marsilya ise, 1 galibiyet ve 1 yenilgiyle beraber 2 beraberlik alarak topladığı 5 puanla 3. sırada yer alıyor.
 
 Fenerbahçe Şükrü Saracoğlu Stadı'nda Olympique Marsilya'yla ilk maçta 2-2 berabere kalan sarı-lacivertli takım, Fransa'dan puan alması durumunda UEFA Avrupa Ligi'nde bir üst tura yükselmeyi garantileyecek. Fenerbahçe'de, sakat veya cezalı oyuncu bulunmuyor.
 
 C Grubu'nda ayrıca TSİ 22.05'te Borussia Mönchengladbach-AEL Limassol maçı oynanacak.
 
 Puan durumu
 
 UEFA Avrupa Ligi C Grubu'nda puan durumu şöyle:
 
 Takımlar O G B M A Y P
 1-Fenerbahçe 4 3 1 0 9 4 10
 2-B. Mönchengladbach 4 1 2 1 6 6 5
 3-O. Marsilya 4 1 2 1 9 7 5
 4-AEL Limassol 4 0 1 3 1 8 1