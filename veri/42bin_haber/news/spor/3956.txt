Pınar Karşıyaka ikinci yarıda açıldı
Beko Basketbol Ligi'nde Erdemirspor, sahasında Pınar Karşıyaka'ya 64-54 yenildi.
Karşılaşmada ilk hücum şansını yakalayan Erdemirspor'da Asım Pars, başarılı bir turnikeyle takımını 2-0 öne geçirdi. Ev sahibi takımda Melih, Asım ve Marshall sayılar üretirken, Pınar Karşıyaka da aradaki farkın açılmasına izin vermedi. Periyot 16-10 Erdemirspor'un üstünlüğüyle tamamlandı.
 
Erdemirspor, ikinci çeyrekte Henderson ile ilk sayısını buldu. Bu sayıya Pınar Karşıyaka da Evren'in isabetli 3'lüğüyle karşılık verdi. Oyuna ağırlığını koyan konuk ekip, aradaki farkı 1 sayıya kadar düşürdü: 20-19. Henderson ve Nusret'in bulduğu sayılarla rakibinin öne geçmesine izin vermeyen Erdemirspor, soyunma odasına 34-33 üstün girdi.
 
Üçüncü periyoda hızla başlayan Pınar Karşıyaka, Erdemirspor karşısında üstünlük sağladı. Periyodun ilk 5 dakikasındaki baskılı oyunuyla konuk ekip, Erdemirspor karşısında 8 sayı farkla öne geçmeyi başardı: 37-45. Pınar Karşıyaka'da Thomas ürettiği sayılarla rakip savunmasını zorladı. Periyodu konuk ekip 44-51 önde tamamladı.
 
Son periyotta da üstünlüğünü koruyan Pınar Karşıyaka maçı 64-54 kazandı.

Salon: Erdemir
Hakemler: Engin Kennerman, Halil Baldemir, Alper Özgök
Erdemirspor: Asım 9, Henderson 11, Melih 8, Balazic, Marshall 13, Erbil 3, Barış 1, Emre 3, Nusret 6
Pınar Karşıyaka: Aminu 3, Ümit 11, Dixon 12, Diebler 8, Soner, Evren 10, Thomas 16, Caner, Bora 4
1. Periyot: 16-10
Devre: 34-33 
3. Periyot: 44-51