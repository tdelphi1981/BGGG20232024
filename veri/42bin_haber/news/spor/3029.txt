Sneijder'ı Schalke kaptı
Aldığı yıllık ücrette indirim yapmadığı için kadroya alınmayan Wesley Sneijder, devre arası Inter'den ayrılıyor.
 İtalyan basını, Hollandalı yıldızın G.Saray'ın Şampiyonlar Ligi'ndeki rakibi Schalke'ye transfer olacağını ileri sürdü. Golcüsü Huntelaar ile sözleşmesini 2015 yılına kadar uzatan Schalke'nin gözünü bir başka Hollandalı Wesley Sneijder'e diktiği iddia edildi. Alman kulübü, Sneijder için 10 milyon euroyu gözden çıkardı.
 HOŞUMA GİDER
 SCHALKE, bu transfer için Inter'ın kapısını çalmaya hazırlanıyor. Wesley Sneijder da İtalyan basınına yaptığı açıklamada, 'Vatandaşım Huntelaar'la aynı takımda oynamak hoşuma gider' diyerek bu transfere yeşil ışık yaktı.