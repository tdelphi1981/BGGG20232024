Batuhan: Aldığım parayı hak etmiyordum
Samet Aybabanın, beklentilere cevap veremdiği için takımdan ayrılacağını açıkladığı Batuhan Karadeniz, La Ligaya transfer oldu. Genç futbolcu, İspanya yolculuğu öncesi açıklamalarda bulundu.
Beşiktaşın ve taraftarın büyük umutlar beslediği Batuhan Karadenizin ikinci Beşiktaş mecerası da son buldu.

Birkaç gün önce Samet Aybabanın takımdan ayrılacağını açıkladığı Batuhan, La Liga ekibi Deportivo La Corunaya imza atmak için İspanyaya uçtu.

Yolculuk öncesi NTV Spora konuşan Batuhan, 'feda' sezonunda aldığı ücrete rağmen oynamayışı nedeniyle ayrılmayı kendisinin de istediğini söyledi.

Batuhan şöyle konuştu:

"Antalya kampında kulüp menajeri Levent beyle komuştum. Aylık peşin olarak aldığım bir para olduğunu ve buna rağmen oynamadığını, Beşiktaşın da feda sezonu nedeniyle zor günler yaşadığını söyledim. Bu parayı hak ettiğimi düşünmüyorum, ayrılabilirim dedim. İstanbul dönüşü görüşmeler olmuş ve karşılıklı olarak sözleşmemi feshettik. Keşke beklentilere cevap verip gidebilseydim...

Beşiktaş büyük bir camia ve sorun bizden kaynaklanıyordur. Bir türlü olmuyor ve bunun nedenini bilmiyorum, bir dahaki sefere inşallah. Ben Beşiktaşlıyım ve buralara gelmem Beşiktaş sayesinde olmuştur. Kimse buruk şekilde gitmek istemez ama biz profesyoneliz...

Beşiktaş bu sezon küme düşer, alt sıralara oynar dediler ama asla böyle bir şey olmaz. Beşiktaşın formasını koysanız şampiyonluğa oynar. Ben ligi iyi yerlerde bitireceğine inanıyorum. Gönül ister şampiyon olsun ve ben de bayrağımı alır çıkarım... Taraftarın da bu yolda takımı yalnız bırakmaması gerekiyor, her maç İnönüyü doldurmalılar..."