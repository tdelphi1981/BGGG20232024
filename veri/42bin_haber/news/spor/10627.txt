Trabzonspor ile Beşiktaş 116. randevuda
Trabzonspor ile Beşiktaş yarın Hüseyin Avni Aker Stadı'nda yapacakları Spor Toto Süper Lig maçıyla birlikte 116. kez karşı karşıya gelecek.

İki takım arasında 11 Ekim 1973'de Trabzonspor'un 2-0 galibiyetiyle başlayan 40 yıllık rekabette, bugüne dek yapılan 115 karşılaşmanın 46'sını Beşiktaş, 42'sini Trabzonspor kazandı, 27 maçta taraflar birbirine üstünlük sağlayamadı. Siyah-beyazlıların toplam 152 golüne, bordo-mavililer 126 golle karşılık verdi. 
İki takım bu sezon 1'i lig maçı, diğeri özel maç olmak üzere 2 kez karşılaştı. İstanbul'daki lig maçı 1-1 sona erdi. Antalya'da normal süresi 1-1 sona eren özel karşılaşmada ise Trabzonspor penaltılarda rakibine 4-3'lük üstünlük sağlayarak turnuvayı üçüncü tamamladı. 
-Ligde Trabzonspor önde- 
Trabzonspor ile Beşiktaş arasında ligde yapılan maçlarda ise bordo-mavililerin 2 farkla üstünlüğü bulunuyor. Geride kalan 79 lig maçında Trabzonspor 31, Beşiktaş 29 kez galip geldi, 19 karşılaşma ise berabere sonuçlandı. 
Ligde Beşiktaş'ın attığı 107 gole, Trabzonspor 88 golle karşılık verdi. 
-Trabzonspor evinde üstün- 
Trabzonspor, evinde yaptığı lig maçlarında rakibine karşı galibiyet sayısında büyük üstünlük kurdu. 
İki takım şimdiye dek lig maçlarında Trabzon'da 38 kez karşılaşırken, Trabzonspor 21, Beşiktaş ise 10 kez sahadan galip ayrıldı. Taraflar 7 maçta ise eşitliği bozamadı. 
Hüseyin Avni Aker Stadı'ndaki lig maçlarında Trabzonspor 56, Beşiktaş ise 44 gol attı. 
Öte yandan, iki takım arasında 2005-2006 sezonunda Trabzon'da yapılması gereken lig maçı, bordo-mavili takımın cezası nedeniyle İzmir'de oynandı ve Beşiktaş 2-1 galip geldi. 
Geçen sezon Trabzon'daki maçlarda siyah-beyazlılar Lig Grubu karşılaşmasını 1-0 kazandı, Süper Final Şampiyonluk Grubu maçında ise gülen taraf bu kez aynı skorla Trabzonspor oldu. 
-Farklı skorlar- 
Beşiktaş, Trabzonspor karşısındaki en farklı skorlu galibiyetini 20 Kasım 1993'de İstanbul'da yapılan lig maçında 7-1'lik skorla aldı. 
Siyah-beyazlılar ayrıca, 2001-2002 ve 2003-2004 sezonlarında 5-0, 1994-1995 sezonunda da rakibini 4-0 yenerek, sahadan farklı skorlu galibiyetle ayrıldı. 
Trabzonspor ise Beşiktaş karşısındaki en farklı skorlu galibiyetini 11 Mart 1997'de Ankara'daki Başbakanlık Kupası maçında 4-0'lık sonuçla elde etti. 
-Son 10 lig maçı- 
İki takım arasında yapılan son 10 lig maçında alınan sonuçlar şöyle: Sezon Maç Sonuç 2008-2009 Beşiktaş-Trabzonspor 1 - 1 2009-2010 Trabzonspor-Beşiktaş 0 - 2 . Beşiktaş-Trabzonspor 0 - 0 2010-2011 Trabzonspor-Beşiktaş 1 - 0 . Beşiktaş-Trabzonspor 1 - 2 2011-2012 Trabzonspor-Beşiktaş 0 - 1 (Lig Grubu) . Beşiktaş-Trabzonspor 1 - 2 (Lig Grubu) . Trabzonspor-Beşiktaş 1 - 0 (Süper Final) . Beşiktaş-Trabzonspor 1 - 1 (Süper Final) 2012-2013 Beşiktaş-Trabzonspor 1 - 1