Orduspor taraftarından saldırı protestosu
Spor Toto Süper Lig'de Pazartesi günü oynanan Orduspor-Trabzonspor maçının ardından Orduspor kafilesini taşıyan otobüse yapılan taşlı saldırı, mor-beyazlı taraftarlarca protesto edildi.Şarkiye Mahallesi'ndeki şadırvan önünde toplanan bir grup taraftar, Sırrıpaşa Caddesi'nde yer alan tahıl pazarı mevkisine kadar yürüdü.

Burada gazetecilere açıklama yapan Orduspor 52 Genç Taraftarlar Derneği Başkanı Murat Aydın, şehir adına utanç verici bir olayla karşı karşıya kaldıklarını söyledi.

SALDIRI GÖRÜNTÜLERİ / WEB TV

ORDUSPOR KAFİLESİNE SALDIRI

Maç bitiminde taraftarlar olarak Ordusporlu futbolcuları tribünlere çağırarak sevgilerini gösterdiklerini anımsatan Aydın, şöyle konuştu: Ancak Orduspor kafilesi tesislere giderken yolda saldırı oluyor. Bu saldırı kesinlikle olmamalıydı. Çünkü Orduspor ligde yer alan diğer takımlara da yenilebilir, Galatasaray'a, Trabzonspor'a da yenilebilir. Yapılan saldırının takıma değil, şehre yapıldığını unutmamamız gerekiyor. Tek isteğimiz olayın sorumlularının bulunması ve gerekli cezaların verilmesi.

Aydın'ın ardından diğer taraftar grupları da birer konuşma yaparak saldırıyı kınadı.

TAŞLI SALDIRI KINANDI