Sneijder'in forması sadece 10 euro
Dün akşam oynanan Inter-Pescara maçında kadroda olmayan Wesley Sneijder maçı tribünden izledi.
İtalyan Sky Sport kanalına açıklama yaptığı öğrenilen Sneijder "Benim için alınması zor bir karar. Pazartesine kadar illa bir karar vereceğim diye bir durum yok, transfer döneminin bitmesine 2 hafta var. Neler olacağını göreceğiz" dedi.

Inter taraftarları ise Sneijder hakkında bölünmüş durumda. Bazı taraftarlar gitmeli derken bazı taraftarlar ise 'O bir şampiyon. Burda kalmalı" şeklinde görüş bildirdi. Stad çevresinde ise Sneijder formaları indirimli satılıyor. 25 euroya satılan formalar arasında Sneijder'in giydiği 10 numaralı Inter forması indirimde 10 euroya satılıyor.