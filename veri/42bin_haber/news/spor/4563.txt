Fenerbahçe'ye Fransız stoper!
UEFA Avrupa Ligi'nde yoluna devam etmek isteyen Fenerbahçe savunmayı kuvvetlendirmek için Yobo'nun yanına aradığı ismi Fransa'da buldu.
Sarı-lacivertli ekip Belhanda'nın takım arkadaşı Mapou Yanga-Mbiwa ile ilgileniyor. Montpellier'in geçen sezon kazandığı şampiyonlukta Belhanda'nın hücumda gösterdiği katkıyı Mbiwa savunmada gösterdi.

Fransız savunma oyuncusu için Belhanda transferinde nabız yoklandığı tahmin ediliyor. 23 yaşındaki başarılı oyuncu 2007 yılından beri Montpellier forması giyerken Fransa A Milli Takım formasını 2012 yılında sırtına geçirdi ve 3 maça çıktı.