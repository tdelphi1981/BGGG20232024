Şener'den 1461 Trabzon'a tam destek
Trabzonspor Başkanı Sadri Şener ve Asbaşkan Nevzat Şakar, ikinci yarı hazırlıklarını Antalyada sürdüren pilot takım 1461 Trabzonun kampını ziyaret etti.Trabzonspor Başkanı Sadri Şener ve Asbaşkan Nevzat Şakar, ikinci yarı hazırlıklarını Antalyada sürdüren pilot takım 1461 Trabzonun kampını ziyaret etti.

ÜÇ OYUNCU DENENİYOR

Ziraat Türkiye Kupasında 13 Ocakta Avni Aker Stadyumunda Fenerbahçeyi ağırlayacak olan 1461 Trabzon, hazırlıklarını Antalyada sürdürüyor. Teknik direktörleri Mustafa Akçay yönetiminde bu sabah yapılan antrenmana izinli olan Sefa, Ofoedu ve Jebrin katılmadı. Sakatlığı bulunan Eren Albayrak düz koşu yaparak çalışmasını sürdürdü. Isınma hareketlerinin ardından çift kale maçla devam eden antremana denenmek üzere gelen Ata Özbay, Amoro Mansou ve Mıchael Malan da katıldı.

ŞENER VE ŞAKAR ZİYARET ETTİ

Trabzonspor Başkanı Sadri Şener, Asbaşkan Nevzat Şakar ve yönetici Mehmet Tunç, bugün 1461 Trabzonu ziyaret etti. 1461 Asbaşkanı Coşkun Kantekinle birlikte antrenmanın büyük bölümünü izleyen Başkan Şener, şunları söyledi:

"1461 Trabzon takımımızın performansından çok memnunum. PTT 1inci Ligin en önemli takımlarından biri durumunda. Tabi ki en büyük havayı Galatasarayı kupadan eleyerek yaptılar. Bütün Türkiye bu takımı tanıdı. Takımın yaş ortalaması 21-22 civarında. Biz de onlar için elimizden gelen gayreti gösteriyoruz. Daha iyi olur inşallah."