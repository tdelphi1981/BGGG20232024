Paul George Indiana'yı taşıdı
NBA'de New York Knicks, Indiana Pacers'a 81-76 mağlup oldu. 
Günün dikkat çeken maçında, Doğu Konferansı'nın 2'ncisi New York Knicks ile 3'üncüsü Indiana Pacers karşılaştı. Pacers, 22 yaşındaki forveti Paul George'un, 24 sayı, 11 ribaund, 5 asist ve 6 top çalmayla yıldızlaştığı maçı, 81-76 kazandı.

İki takımın da saha içi isabet oranının yüzde 40'ın altında kaldığı karşılaşmada, Pacers'ın yedek oyuncusu Ian Mahinmi, 13 sayı ve 6 ribaunla oynarken, Lance Stephenson, 9 sayı ve 7 ribaund kaydetti.

Knicks'in All-Star forveti Carmelo Anthony, salı günü Boston Celtics ile oynanan maçta, rakip takımdan Kevin Garnett'e soyunma odası ve otoparkta sataşdığı için maçta forma giyemedi. Knicks'de, J.R. Smith kenardan gelerek 25 sayı ve 6 asist üretti. Smith, maçın en skoreri olmasına rağmen yüzde 34 isabet oranıyla oynadı. Knicks'in pivotu Tyson Chandler ise 12 sayı, 15 ribaund ve 3
blokla "double double" yaptı.

Batı Konferansı'nın alt sıralarındaki Sacramento Kings ile Dallas Mavericks'in karşı karşıya geldiği ve uzatmaya giden maçta gülen taraf, 117-112 ile misafir takım Mavericks oldu. Mavericks'de O.J. Mayo, 24 sayı, 10 ribaund ve 5 asistle "double double"a imza atarken, oyuna benchten giren Vince Carter da 23 sayı ve 5 ribaundla galibiyette pay sahibi oldu. Mavericks'in All-Star forveti Dirk Nowitzki ise 17 sayı ve 9 ribaundla maçı tamamladı.

Kings'de ise 29 sayı ve 9 ribaundla oynayan DeMarcus Cousins ve maçı uzatmaya götüren 3'lük de dahil olmak üzere 18 sayı üreten Isaiah Thomas'ın eforu, galibiyete yetmedi. Oyuna sonradan dahil olan Tyreke Evans, maçı 20 sayı ve 7 ribaundla tamamladı.