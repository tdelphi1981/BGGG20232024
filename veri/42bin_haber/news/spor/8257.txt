Volkan Demirel camları neden yumrukladı?
Fenerbahçeli kaleci Volkan Demirel'in, Mersin maçı sonrasında soyunma odasının kapısının camını yumruklamasının nedeni belli oldu.
Volkan Demirel, hafta sonunda oynanan Mersin İdman Yurdu maçının son dakikalarında Caner'in hatalı geri pası sonrası öfkesini soyunma odasında çıkardı.

Karşılaşmanın 90+3.dakikasında Caner'in geri pası sonrası kalesini terk etmek zorunda kalan Volkan, Mehmet Yıldız'ın önünden topu uzaklaştırmış ve büyük bir tehlikeyi önlemişti.

Volkan, maçın bitiş düdüğünün ardından Caner'e ağza alınmayacak hakaretlerde bulunduğu, taraftarı selamlarken yanına gelen Mersin Stadı'nın müdürünü iteleyerek yere düşmesine sebep olduğu öğrenildi.

haber8.com'un haberine göre Caner'in hatalı pasını hocası Aykut Kocaman'a şikayet eden Volkan, soyunma odasında büyük patlama yaşadı. Caner'i ima ederek "Son dakikada böyle pas mı verilir? Neden böyle yapıyorsunuz" diyerek takım arkadaşlarına sert çıktı.

Öfkesine hakim olamayn Volkan, sinirini soyunma odasının kapısından çıkardı. Volkan kapının camlarını kırarken şans eseri kendisi yaralanmadı.