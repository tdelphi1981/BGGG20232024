Karadeniz ekibi 3 puanla başlamak istiyor
Orduspor Başkan Yardımcısı Hasan Uğur Çebi, yarın oynayacakları Mersin İdmanyurdu maçının yeni bir milat olacağını belirterek, bu maçı taraftarın desteğiyle kazanmak istediklerini söyledi.Hasan Uğur Çebi, Fenerbahçe maçına kadar olan maçlarda bilet fiyatlarında indirim yaptıklarını vurgulayarak Mersin İdman Yurdu maçı için taraftardan destek istedi. Bu maçı önemsediklerinin altını çizen Çebi, "Şu unutulmasın ki gün birlik olma 'hep destek tam destek' sloganının nasıl bir gerçek olduğunu, dosta düşmana gösterme günüdür. Bu açıdan ikinci yarıdaki ilk rakibimiz niteliğinde olan Mersin İdman Yurdu maçı yeni bir milat olacaktır. Büyük Orduspor camiası takımına, kulübüne nasıl sahip çıkacağını tribünleri doldurarak göstermelidir. Hiçbir şey camiamızın birlik ve beraberliğinden ve onun yarattığı güçten daha önemli değildir" dedi. 

Bu maçta taraftara büyük görev düştüğünü de anlatan Çebi, "Umuyoruz ki sezonun genelinde de 12. gücümüz üzerine düşeni yapacak iyi günde, kötü günde, başarıda başarısızlıkta her durumda, her şartta kulübüne sahip çıktığını gösterecektir" ifadelerini kullandı. 

Sakat: Yok 
Cezalı: Yok 
Muhtemel Kadro: Fornezzi, Agustin Garcia, Atila, Ferhat Öztorun, Miguel Garcia, Ali, Umbides, Monje, Şamil, Stancu, Hasan 
Bilet fiyatları: Kapalı 20, maraton 15, kale arkası ve misafir takım 10 lira.