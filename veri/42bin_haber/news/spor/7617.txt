İşte Terim'in Sneijder planı!
Terimin duruma göre Sneijderı orta yerine solda kullanmak istediği, çift forvetle devam edip hücum gücünü artırmayı planladığı ortaya çıktı.
Galatasaray yönetimin devre arasında yaptığı transfer bombalarından biri olan Wesley Sneijderın önümüzdeki haftalarda Fatih Terim tarafından sol kanatta oynatılabileceği iddia edildi.

Terim, 10 numara pozisyonu olarak düşünülen Hollandalı yıldızı duruma göre sol kanatta kullanıp hücumda çift forvette devam etmeyi planlıyor. İmparatorun herkesin düşündüğünün aksine 4-2-3-1 kurgusuyla Drogbayla tek forvet oynamak yerine, yine 4-4-2 sistemi ile takımını oynatmayı sürdüreceği öğrenildi.

YABANCILAR KIZAĞA
Sarı-Kırmızılı hocanın kafasındaki bu düşünceyi uygulaması halinde bundan en çok yabancılar etkilenecek. İki ön libero Melo ve Selçuktan vazgeçmeyecek olan Terim, Wesley Sneijderı sol kanatta kullanacak. Amrabatı ve Danyi ise kulübeye çekerek sahadaki 6 yabancısını Muslera, Eboue, Riera, Melo, Sneijder ve Drogbadan oluşturacak. Fatih Terim, gösterecekleri performanslara göre bu oyuncular ile kulübede bekleyen diğer yıldızları dönüşümlü olarak kullanmayı düşünüyor.