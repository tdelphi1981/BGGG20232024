Bayern farkı 11'e çıkardı
Almanya Birinci Futbol Ligi'nde (Bundesliga) oynanan 19. hafta karşılaşmaları sonrasında, lider Bayern Münih ikinci sıradaki Bayer Leverkusen ile arasındaki puan farkını 11'e çıkardı. 
Bayern Münih, deplasmanda Stuttgart'ı, Mario Mandzukic ve Thomas Müller'in ikinci yarıda attığı gollerle 2-0 mağlup etti. Stuttgart takımından Martin Harnik'in 80. dakikada 2. sarı karttan kırmızı kart görerek oyun dışı kaldığı maçta, milli futbol Tunay Torun 64. dakikada oyuna dahil oldu, Serdar
Taşçı ise 90 dakika forma giydi.

 Lider Bayern Münih'in puanı bu galibiyetle 48'e yükseldi. Böylelikle Freiburg ile 0-0 berabere kalarak 37 puana sahip olan ikinci sıradaki Bayer Leverkusen ile Bayern Münih arasındaki puan farkı 11'e çıktı. Bavyera ekibinin ligde 19. hafta sonrasında kalesinde sadece 7 gol görmesi dikkati çekiyor.

 FC Nürnberg'i Jakob Blaszczykowski (2) ve Robert Lewandowski'nin attığı gollerle sahasında 3-0'lık skorla rahat geçen Borussia Dortmund, 36 puanla 3. sırada yer aldı. Sarı-siyahlı takıma dönen milli futbolcu Nuri Şahin, maçın 77. dakikasında oyuna dahil oldu ve 21 ay sonra yeniden Signal İduna Park Stadı'nda sahaya çıtı.

 Eintracht Frankurt, sahasında Hoffenheim'i 2-1 mağlup ederek 33 puanla 4. sıradaki yerini korurken, Greuther Fürth'ü 3-0 yenen Mainz 05, puanını 30'a çıkardı ve 5. sıraya yükseldi.

 Galatasaray'ın Şampiyonlar Ligi'ndeki rakibi Schalke 04, deplasmanda ligin alt sıralarında bulunan FC Augsburg ile 0-0 berabere kalarak 29 puanla 6. sıraya geriledi.

 Puan cetvelinde düşme hattında FC Augsburg bir sıra yükselerek 13 puanla 16. sırada yer alırken, aynı puana sahip olan Hoffenheim 17. sıraya geriledi.

Milli futbolcu Sercan Sararer'in takımı Greuther Fürth ise, 9 puanla 18. ve son sırasında bulunuyor.

 Gol krallığı yarışında 13 golle Bayer Leverkusen'li Stefan Kiessling ilk sırada yer alırken, Kiessling'i 12'şer golle Bayern Münih'li Mario Mandzukic, Eintracht Frankfurt'lu Alexander Meier ve Borussia Dortmund takımından Robert Lewandowski takip ediyor.

 Bundesliga'da 19. Haftada oynanan karşılaşmalarda alınan sonuçlar şöyle:

 Borussia Dortmund - 1. FC Nürnberg: 3-0
 FC Augsburg - Schalke 04: 0-0
 Hannover 96 - VfL Wolfsburg: 2-1
 Borussia Mönchengladbach - Fortuna Düsseldorf: 2-1
 Greuther Fürth - Mainz 05: 0-3
 Eintracht Frankfurt – Hoffenheim: 2-1
 SC Freiburg - Bayer Leverkusen: 0-0
 Hamburg - Werder Bremen: 3-2
 VfB Stuttgart - Bayern Münih: 0-2

 -Puan durumu
 Takımlar O G B M A Y P
 ------------------------------------------------------
 1. Bayern Münih 19 15 3 1 48 7 48
 2. Bayer Leverkusen 19 11 4 4 36 23 37
 3. Borussia Dortmund 19 10 6 3 43 20 36
 4. Eintracht Frankfurt 19 10 3 6 36 31 33
 5. Mainz 05 19 9 3 7 27 21 30
 6. Schalke 04 19 8 5 6 32 29 29
 7. Borussia Mönchengladbach 19 7 8 4 27 27 29
 8. SC Freiburg 19 7 7 5 24 18 28
 9. Hamburg 19 8 4 7 22 24 28
 10. Hannover 96 19 8 2 9 38 37 26
 11. VfB Stuttgart 19 7 4 8 21 32 25
 12. Werder Bremen 19 6 4 9 30 37 22
 13. VfL Wolfsburg 19 6 4 9 20 29 22
 14. Fortuna Düsseldorf 19 5 6 8 23 27 21
 15. FC Nürnberg 19 5 6 8 18 26 21
 16. FC Augsburg 19 2 7 10 15 31 13
 17. Hoffenheim 19 3 4 12 24 43 13
 18. Greuther Fürth 19 1 6 12 11 33 9

 -20. haftanın programı:
 1 Şubat Cuma:
 Werder Bremen - Hannover 96
 2 Şubat Cumartesi:
 Mainz 05 - Bayern Münih
 Fortuna Düsseldorf - VfB Stuttgart
 Hoffenheim - SC Freiburg
 VfL Wolfsburg - FC Augsburg
 Schalke 04 - Greuther Fürth
 Hamburg - Eintracht Frankfurt
 3 Şubat Pazar:
 FC Nürnberg - Borussia Mönchengladbach
 Bayer Leverkusen - Borussia Dortmund