Sow'dan kötü haber
Fenerbahçe, Ziraat Türkiye Kupası 4. Turunda, Pendikspor ile 28 Kasım Çarşamba günü Şükrü Saracoğlu Stadında oynayacağı maçın hazırlıklarına, Can Bartu Tesislerinde bugün öğle saatlerinde yaptığı ve basına kapalı gerçekleştirilen antrenmanla başladı. Gençlerbirliği maçının ardından ağırları bulunan Sow'un ise MR'ı çekildi ve kötü haber geldi.
Sportif Direktör ve Teknik Sorumlu Aykut Kocaman yönetiminde ve üst sahada yapılan antrenman 1 saat 20 dakika sürdü. Dünkü Gençlerbirliği maçının on birinde görev alan oyuncular, rejenerasyon çalışmalarıyla antrenmanı tamamladı. Diğer oyuncular ise koşu ve ısınma hareketleriyle başladıkları antrenmanı, 2 grup halinde yaptıkları top kapma ve pas çalışmalarıyla sürdü. Antrenman, dar alanda yapılan pas organizasyonlarının ardından, çift kale maçla noktalandı.

KADIKÖY'DE GOL 'SOW' 
SOWUN TEDAVİSİNE BAŞLANDI 
Dün akşamki Gençlerbirliği maçı sonrası ağrı şikayeti bulunan Senegalli Oyuncu Moussa Sowun, Medical Park Göztepe Hastanesinde bugün kontrol amaçlı MRı çekildi. Çekilen MR sonucunda sol bacak alt arka adalesindeki Soleus kasında ödem ve kanama tespit edilen Sowun tedavisine başlandı. 
Fenerbahçe Pendikspor maçı hazırlıklarını, 27 Kasım Salı günü Can Bartu Tesislerinde yapacağı antrenmanla tamamlayacak. Saat 11.00de başlayacak antrenman basın mensuplarına kapalı gerçekleştirilecek. 
 