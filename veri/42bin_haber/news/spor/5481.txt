Yıldırım hüzün
F.Bahçe Başkanı, oyuncuları motive etmek için tam gün mesai harcadı, stada takımla gitse de hayal kırıklığı yaşadı
 Başkan Aziz Yıldırım, sabah Samandıra'ya gitti, futbolcularla kahvaltı yaptı. Sohbet etti, moral verdi. Şükrü Saracoğlu'na takım otobüsüyle giden Yıldırım, 'Yanınızdayım' mesajı verdiği oyuncularından aynı karşılığı alamadı. PFDK'dan ceza alan başkan, maçı FBTV'de izledi. 
 BAŞKAN Aziz Yıldırım'ın maça takım otobüsüyle gitmesi, Sanica Boru Elazığ maçına kadar F.Bahçe'ye uğurlu geliyordu. Daha önce F.Bahçe'nin 18 Mart 2011'de G.Saray'ı 2-1 ve 20 Şubat 2011'de Beşiktaş'ı 4-2 yendiği maçlarda da Yıldırım, komutan koltuğundaydı. Ancak Elazığ maçında bu uğur tutmadı.