İşte o alkışın sırrı
Sarı lacivertli futbolcular, 1-1lik Plzen beraberliğinin ardından turu geçtiklerinin farkında değildi. Teknik direktör Aykut Kocamanın alkışı, bir anda ortamı bayram yerine çevirdi.
FENERBAHÇE, UEFA Avrupa Ligi 2. turunda 1-0ın rövanşında Viktoria Plzenle 1-1 berabere kalsa da adını çeyrek finale yazdırdı. Ancak 90 dakika sonrasında soyunma odası adeta cenaze yeri gibiydi. Karşılaşmanın ardından teknik direktör Aykut Kocamanın tüm futbolcuları alkışladığı fotoğrafı gördüğümüzde, bizler de şaşkınlığa uğradık. Kocaman, odada oyuncularını alkışlayıp motive ediyordu.
Bunun perde arkasını araştırdık ve Aykut Kocamanın bu tepkisinin nedenini öğrenmeye çalıştık. Futbolcular arasında hiç kimse, odadaki o ana kadar çeyrek finale yükseldiklerinin bilincinde değildi. Maçın taraftarsız oynanması, futbolcularda coşku eksikliğine yol açmıştı. 
FUTBOLCULARINI ALNINDAN ÖPTÜ 
SOYUNMA odasına herkesten sonra giren Aykut Kocaman ilk olarak tüm futbolcularını teker teker alınlarından öpüp, tebrik etti. Ardından da soyunma odasının ortasına geçip alkışlamaya başladı:
- Hadi hadi hadi...
- Harika bir iş çıkardınız. 
- Bravo çocuklar! Bravo!
- Hepiniz harikaydınız. Müthiş mücadele ettiniz! Çok daha güzel günler göreceğiz!
Kocamanın bu tepkisi üzerine o ana kadar bir köşeye çekilmiş olan futbolcular zaferi kutlamaya başladı. Soyunma odasında tüm oyuncuların katıldığı bir alkış tufanı koptu. 
SALİHE AĞABEYLERİNDEN TEBRİK 
HEMEN ardından Fenerbahçe tezahüratları yapılmaya başlandı. Geç de olsa herkes turu geçtiklerini fark etmiş ve adeta uyanmıştı. 
Ardından Emre Belözoğlu da geldi ve takım arkadaşlarına sarılıp hepsini kutladı. Sıra gecenin kahramanı Salih Uçana gelmişti. Tüm takım bu kez Salihe yöneldi. Genç futbolcuyu tebrik eden takımdaki ağabeyleri, tezahüratlarına devam ediyordu.
Çok değil, birkaç dakika önce herkesin maçın son anlarındaki stres nedeniyle sessiz sedasız oturduğu soyunma odası şenlik alanına döndü. Eğlenceye tüm futbolcular katıldı ve çeyrek final başarısının tadı çıkarıldı.