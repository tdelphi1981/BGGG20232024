Şampiyonluk primi bir çift ayakkabı
Denizli Belediyespor Kulüp Başkanı Rüşan Uzunoğlu, geçen hafta il birincisi olan Küçük Kız Basketbol Takımı'nın oyuncularını, birer çift spor ayakkabısıyla ödüllendirdi.
Kazandıkları kupayla Başkan Uzunoğlu'nu ziyaret eden küçük basketbolcular, 27-31 Mart tarihleri arası Isparta'da yapılacak grup maçlarında Denizli'yi en iyi şekilde temsil etme sözü verdiler. Sporcularına ödül olarak birer çift basketbol ayakkabısı armağan eden Rüşan Uzunoğlu, "Kızlarımızın başarısıyla gurur duyuyoruz. Isparta'daki turnuvada da başarılı olarak finallere katılacaklarına inanıyorum" dedi.