Gençlerbirliği zorlu virajda...
Gençlerbirliği, Spor Toto Süper Lig'de 2012-2013 sezonu ilk yarısının kalan 5 haftasında, zirve mücadelesi veren ekiplerle mücadele edecek.Başkent temsilcisi, 5 maçlık zorlu virajda ilk olarak UEFA Avrupa Ligi'nde gruptan çıkmayı garantileyen Fenerbahçe ile karşılaşacak. Kırmızı-siyahlılar, lig sıralamasında 12 maçta 5 galibiyet, 2 beraberlik sonucu topladığı 20 puanla 4'üncü sırada bulunan sarı-lacivertli takıma karşı Pazar günü Şükrü Saracoğlu Stadı'nda galibiyet arayacak.

Kırmızı-siyahlılar, İstanbul deplasmanının ardından 14'üncü hafta mücadelesinde Trabzonspor'u Ankara'da ağırlayacak. Başkent temsilcisi, ligde şu ana kadar 5 galibiyet ve 4 beraberlikle 19 puanı hanesine yazdıran 6'ncı sıradaki bordo-mavili ekiple, 3 Aralık Pazartesi günü 19 Mayıs Stadı'nda kozlarını paylaşacak.
Gençlerbirliği'nin zorlu periyodu 15'inci haftada deplasmanda Kasımpaşa ve 16'ncı haftada Ankara'da Beşiktaş ile oynayacağı karşılaşmalarla devam edecek.
Başkent ekibi, son maçında ise deplasmanda Bursaspor ile oynayarak, ilk yarıyı tamamlayacak.

Kırmızı-siyahlı takımın sezonun ilk yarısının son 5 maçında karşılaşacağı takımların 13. hafta öncesinde lig sıralamasındaki yerleri ve puan durumları şöyle:

Takımlar O G B M P
--------------------------------
3. Kasımpaşa 12 6 2 4 20
4. Fenerbahçe 12 5 5 2 20
5. Beşiktaş 12 5 5 3 19
6. Trabzonspor 12 5 4 3 19
8. Gençlerbirliğ 12 4 6 2 18
9. Bursaspor 12 4 6 3 17