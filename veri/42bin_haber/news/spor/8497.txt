Drogba Manisada sahne alıyor
Akhisar maçı kadrosuna alınacak yeni transferin ilk 11de olup olmayacağı maç saatinde kesinleşecek.
VE Didier Drogba bu kez sahada vitrine çıkıyor. Galatasarayın dünyaca ünlü transferi yarın oynanacak Akhisar Belediye maçında ilk kez sarı kırmızılı forma ile sahaya çıkacak.  
Drogbayı, Şampiyonlar  Ligindeki kader niteliği taşıyan Schalke 04 maçında ilk 11de sahaya sürecek olan Fatih Terim, FIFA tarafından geçici lisansı çıkan yıldız golcüyü, Akhisar Belediye maçının kadrosuna aldı. Ancak ilk 11e koyup koymayacağı henüz belli değil.  
Fatih Terimin, Drogba ile Burak ikilisini Manisada oynanacak maçta da sahaya sürerek bir anlamda Schalke 04 maçının provasını yapmak istediği ve bu sayede yıldız golcünün de takıma alışmasını planladığı ifade edildi.  
Riera ve Dany geri döndü 
Galatasaray, Akhisar Belediyespor hazırlıklarını sürdürürken tedbir amaçlı olarak dinlendirilen Albert Riera ve Dany takımla birlikte idmana katıldı. önceki gün yapılan çalışmada tedbir amaçlı dinlendirilen Riera ile Dany, antrenmanın tamamında takımla, arka adalesinde çekme olan Elmander ise takımdan ayrı çalıştı. Florya Metin Oktay Tesislerinde, teknik direktör Fatih Terim yönetiminde basına kapalı gerçekleştirilen antrenmanın ilk bölümünde futbolcuların üç grup halinde 5e 2 top kapma çalışması yaptığı bildirildi. 
Huntelaar: Zamanla yarışıyorum 
G.SARAYın şampiyonlar ligi 2. turunda 20 Şubat Çarşamba günü karşılaşacağı Schalke 04ün yıldızı Klaas Jan-Huntelaar, Sol gözümdeki talihsiz sakatlığın tedavisi iyi gidiyor. Galatasaray mücadelesinden önce hafta sonu Mainz maçına yetişmek istiyorum dedi.