İşte Drogba kanunları!
Galatasaray'ın dünyaca ünlü golcüsü Dider Drogba, henüz İstanbul'a gelmeden kurallarını sarı-kırmızılılara iletti.
G.Sarayın Drogba transferi bütün dünyada yankı uyandırırken, profesyonelliği ile de herkese ders verdi. Yıldız futbolcu geldiği andan itibaren soğuk kanlılığını korurken daha gelmeden ise uygulanması gerekenleri sarı-kırmızılı yetkililere iletti ve bunun dışına çıkmadı.

Menajeri ile birlikte Türkiyeye gelen Drogba, tam anlamıyla bir ekip çalışması yapacak. Özel fizyoterapistini de getirecek olan deneyimli oyuncu bunun yanı sıra bir iletişim danışmanlığı şirketiyle de birlikte çalışıyor. Şirketin bir elemanı da Drogba ile birlikte Türkiyede kalacak ve dünyaca ünlü yıldızın tüm iletişim işlerini koordineli olarak yürütecek.

Galatasaraylı yetkililere de Türkiyeye ayak basamasının ardından 5 hafta medyaya özel bir açıklama yapmayacağını belirten Drogba, sonrasında ise röportaj vereceği isimleri kendisinin seçeceğini ve asla bu kuralının dışına da çıkmayacağının altını çizdi.

Golcü oyuncunun bir diğer maddesi ise herkesin bulunduğu ve magazincilerin yoğun olarak bulunduğu yerlerde yemek yememek Bu yüzden geldiği günün akşamında gece kulübüne de götürülme teklifini reddeden Drogba, daha az kişinin bulunduğu ve de kimsenin dikkatinin çekilmeyeceği yerlere gideceğini de daha gelmeden açıkladı.

4 MADDELİK LİSTE

1- Özel fizyoterapistim de gelecek.
2- Basın ile ilişkilerimi medya iletişimcim yürütecek.
3- Herkesin bildiği ve magazincilerin yoğun olduğu yerlere gitmem.
4- ilk 5 hafta içinde röportaj vermem, sonrasında da kime konuşacağımı ben seçerim.