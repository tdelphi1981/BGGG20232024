Meireles'in golü olay yarattı
Fenerbahçe'nin Şükrü Saracoğlu Stadı'nda Bursaspor ile oynadığı maçta Raul Meireles'in attığı gol tartışmalara yol açtı.
Fenerbahçe ile Bursaspor'un karşı karşıya geldiği maçta sarı lacivertli takımın attığı ikinci gol, tartışmaları da beraberinde getirdi.

Mücadelenin 50. dakikasında yaşanan pozisyonda Semih'in arkaya aşırdığı topa Bursaspor kalecisi ve Sow yükseldi. Boşta kalan topu tamamlayan isim olan Meireles topu filelere gönderdi ancak pozisyonun ardından Bursasporlu futbolcular hakemin yanına koştu. Yan hakem Muhittin Gürses ile orta hakem Tolga Özkalfa'nın biraraya gelerek konuştukları ve Gürses'in golü geçerli sayan orta noktaya koşma hareketini yapmadığı görüldü.
Orta hakem Tolga Özkalfa'nın kararıyla geçerli olan golde ofsayt ve faul olduğu iddiaları maçın 1 dakika duraklamasına neden oldu. Ardından ise Bursaspor santra vuruşuyla maça kaldığı yerden başladı.