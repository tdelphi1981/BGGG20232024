Torul, Ziraat'e bileniyor
Voleybol Erkekler 1. Ligi takımlarından Gümüşhane Torul Gençlik, 24 Kasım Cumartesi Ziraat Bankası ile yapacağı maçın hazırlıklarını sürdürdü.Antrenör Ali Bahadır yönetiminde, Torul Gençlik Hizmetleri ve Spor Müdürlüğü Salonu'nda yapılan antrenmana sporcuların tamamı katıldı.

Bahadır, antrenman öncesi salonda sporcularla yaptığı toplantıda, son üç haftadır galibiyet alamadıklarını, Ziraat Bankası karşılaşmasının kendileri için bir çıkış maçı olacağını, kötü gidişe dur demek maçı kazanmaları gerektiğini söyledi.

Toplantının ardından ısınan oyuncular, top çalışması ve maç yaptı.