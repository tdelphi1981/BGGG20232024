Şota: Her üç puana ihtiyacımız var
Kasımpaşa Teknik Direktörü Şota Arveladze, çıkışlarını sürdürebilmek için her üç puana ihtiyaçlarının olduğunu söyledi.
Spor Toto Süper Lig'in 25. haftasında ligin son sırasında bulunan Mersin İdman Yurdu ile oynayacak olan Kasımpaşa'da teknik direktör Şota Arveladze, çok önemli bir karşılaşmaya çıkacaklarını belirtti. Şota Arveladze, "Bu maç hem bizim için hem de Mersin İdman Yurdu için çok önemli. Puan açısından bakarsanız Mersin her maçı son maç gibi sayıyor. Ama bizimde her maçta puan ya da puanlara ihtiyacımız var. Onun için çok zor ve sert bir karşılaşma bekliyoruz. Aynı zamanda Mersin İdman Yurdu kaliteli top oynuyor. Tabii puan durumu kötü olduğunu gösteriyor ama bizim için fark etmiyor." dedi.

KASIMPAŞA'DA MERSİN İDMAN YURDU HAZIRLIKLAR SÜRÜYOR

Kasımpaşa, Spor Toto Süper Lig'in 25. haftasında deplasmanda Mersin İdman Yurdu ile oynayacakları karşılaşmanın hazırlıklarını sürdürdü.

Kulübün Kemerburgaz'da bulanan tesislerinde teknik direktör Şota Arveladze yönetiminde yapılan antrenman, ısınma koşuları ve açma - germe hareketleri ile başladı. Daha sonra pas organizasyonları yapan oyuncular antrenmanın ana bölümünde ise çift kale maç yaparak idmanı tamamladı. 

Kasımpaşa, Mersin idman Yurdu maçı hazırlıklarını sürdürdü.