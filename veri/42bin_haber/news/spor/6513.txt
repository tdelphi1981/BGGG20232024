Terim'le zirveye ambargo!
 
 Galatasaray, Fatih Terim'in geçen sezon takımın başına yeniden gelişinin ardından zirveyi elinden bırakmadı. 
 
 Sarı-kırmızılı ekip, geçen sezon ligin 14. Haftasında averajla liderliğe yükseldikten sonra sezon sonuna kadar koltuğu bırakmadı ve şampiyonluğa ulaştı. Galatasaray bu sezonun ilk iki haftasında lider değildi. Ancak üçüncü haftada oturduğu liderlik koltuğundan hiç inmedi ve 19. Hafta sonunda en yakın rakipleri Beşiktaş ve Fenerbahçe'ye 5 puan fark yaptı.
 
 Galatasaray son iki sezonda ezeli rakipleriyle oynadığı maçlarda da başarılı sonuçlar aldı. Sarı-kırmızılı ekip Fenerbahçe, Beşiktaş Ve Trabzonspor ile oynadığı toplam 17 maçta 8 galibiyet, 8 beraberlik ve 1 yenilgi aldı. Galatasaray, Fenerbahçe ile son 2 sezonda oynadığı 6 maçta 3 galibiyet, 2 beraberlik ve 1 yenilgi aldı.
 
 Beşiktaş ile 6 kez karşılaşan Galatasaray, 3 galibiyet ve 3 beraberlik alırken Trabzonspor ile oynadığı 5 maçta 2 galibiyet ve 3 beraberlik elde etti.