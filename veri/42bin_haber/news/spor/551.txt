Galatasaray'ı görmek için 2 saat beklediler
Şampiyonar Ligi H Grubu'ndaki 4. maçında Cluj ile karşılaşacak olan G.Saray, Romanya'ya gelirken Elmander ve Melo kafilede yer almadı.
İstanbul'dan özel uçakla Cluj-Napoca kentine ulaşan sarı-kırmızılı kafileyi, hava limanında bir grup taraftar çiçeklerle karşıladı. 

Galatasaray'ın gelişinden yaklaşık 2 saat önce hava limanında beklemeye başlayan bir grup taraftar, heyecanla bekledikleri takımlarını alkışlarla karşılarlarken, oyuncular ve teknik heyetle de fotoğraf çektirdiler.

KARŞILAMADAN FOTOĞRAFLAR

FATİH TERİM'İN CLUJ MAÇI KADROSU

Kulüp ikinci başkanı Ali Dürüst ve yönetim kurulu üyeleri Abdurrahim Albayrak ile Ali Gürsoy'un da yer aldığı kafile, buradan konaklayacakları otele hareket etti. 
Sarı-kırmızılı ekipte sarı kart cezalısı olan Felipe Melo ile sakatlığı henüz düzelmeyen Johan Elmander, Romanya'ya getirilmedi.  
Galatasaray'da teknik direktör Fatih Terim, karşılaşmanın oynanacağı Dr. Constantin Radulescu Stadı'nda bu akşam bir basın toplantısı düzenleyecek ve sarı-kırmızılı takım da son antrenmanını gerçekleştirecek.