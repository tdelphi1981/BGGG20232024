Türk futboluna Premier Lig modeli
Türk futbolunun en değerli markası Süper Lig'e, İngiltere Premier Lig modeli getiriliyor. 
Başka bir deyişle Türkiye Süper Ligi özelleştiriliyor ve Türk futbolu tepeden tırnağa yenileniyor. 
Başta Futbol Federasyonu olmak üzere Kulüpler Birliği de bu teklife sıcak baktığını açıkladı. 

Öncelikle Bakan Suat Kılıç ile paylaşılan teklif, federasyonun hukukçuları tarafından ele alınacak ve son şekli verilecek.Yayın haklarından elde edilen gelirin dağılımı , hakem atamaları ve uygulanacak cezalar konusunda sistemin nasıl işleyeceği önümüzdeki günlerde netlik kazanacak.

Bu sistemin yürürlüğe girmesi en erken 2014-2015 sezonu olarak öngörüldü.Öte yandan Futbol Federasyonu Başkanı Yıldırım Demirören yaptığı açıklamada, "Kulüpler Kanunu'nun adının Futbol Kanunu olarak değiştirilmesi lazım. Profesyonelle amatörlerin ayrılması gerek" şeklinde konuştu.

Demirören ayrıca şu anda derbilerde uygulanan deplasman yasağının önümüzdeki yıldan itibaren kalkması yönünde tüm kulüplerle hemfikir olduklarını söyledi.