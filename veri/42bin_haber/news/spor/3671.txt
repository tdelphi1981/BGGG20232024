Trabzon'a gurbetçi golcü
Ara transferde genç ve yerli oyuncuya yönelen Trabzonsporda gözler Hoffenheimda oynayan Türk asıllı İsviçreli oyuncu Eren Derdiyoka çevrildi.
Transferde yabancı oyuncu defterini büyük oranda kapatan Trabzonsporda tüm gözler Eren Derdiyok transferi için yurt dışında bulunan yönetici Tuncay Bekiroğluna çevrildi. Erenin transferi önümüzdeki günlerde netlik kazanacaK.

Ara transferde genç ve yerli oyuncuya yönelen Trabzonsporda ilk tercih olan Cenk Tosun için Gaziantepsporun yüksek fiyat istemesi görüşmeleri tıkanma noktasına getirdi. Saparanın bonservisi ve 22.5 milyon euro para isteyen Gaziantepsporun bu isteği olumlu karşılanmazken, gözler Hoffenheimda oynayan Türk asıllı İsviçreli oyuncu Eren Derdiyoka çevrildi. Erenin transferini bitirmek için yurt dışında bulunan yönetim kurulu üyesi Tuncay Bekiroğlunun görüşmelerde önemli aşama kaydettiği, Alman kulübünün de bu transfere büyük oranda sıcak baktığı belirtildi. Erenin de özellikle İsviçre Milli Takımında oynadığı için form tutmak üzere sürekli forma giyebileceği bir takıma gitmek istediği, bu nedenle bordo- mavililerin teklifine olumlu yaklaştığı belirtildi. Erenin transfer edilmesi halinde Trabzonsporun forvet transferi defterini kapatacağı vurgulandı.

Ordusporun ısrarlı teklifi ve Trabzonspor ile da anlaşmasına rağmen Karadeniz ekibine transferi gerçekleşmeyen Saparanın Gaziantepsporu çok istediği belirtildi. Geçen sezon kiralık olarak oynadığı Gaziantepspor tarafından da ısrarla istenmesi üzerine Orduspor ve Karabükün tekliflerini kabul etmeyen Saparanın bordo- mavili yönetimle de görüştüğü ve gitmek için izin istediği belirtildi. Şenol Güneşin de orta sahadaki yabancı ağırlıklı oyuncu yoğunluğunu azaltmak için Saparanın gidişine onay vermesi bordo mavili yönetimi bu transfer için yüreklendirdi. 

Gaziantepsporla Cenk konusundaki anlaşmazlığın Saparanın gidişinin önündeki en büyük engel olduğu belirtildi.

EKİCİ'DEN KÖTÜ HABER 
Bu arada Almanya'dan Trabzonspor'a kötü haber geldi. Werder Bremen, milli futbolcu Mehmet Ekici'yi bırakmak  istemiyor. Kulübün profesyonel futbolcular sorumlusu Frank Baumann, yaptığı  açıklamada, planlarını değiştirmediklerini belirterek, kulübün menajeri Klaus  Filbry'nin Mehmet'i kiralık vermek istemedikleri ve ikinci yarıda ondan  faydalanmak istedikleri yönündeki sözlerini yineledi. Werder Bremen'de ilk yarıda toplam 28 dakika forma giyen Mehmet'i Trabzonspor'un kiralamak istediği biliniyordu.  
ALANZİNHO ANTRENMANDA

Trabzonsporda 31 Aralıkta katılması gereken kampa iki gün gecikmeyle dün gelen Brezilyalı oyuncu Alanzinho sabah antrenmanına çıktı. Neşeli tavırlarıyla dikkat çeken Alanzinho, takımdan ayrı düz koşu yaptı. Arkadaşları ile güreşen ve şakalaşan Brezilyalı oyuncu, yardımcı antrenör Ünal Karamanla da saha ortasında bir süre görüştü.

HENRIQUE VE COLMAN HALA YOK

Bordo- mavili takımın kampına 29 Aralıkta katılması gereken Arjantinli oyuncu Gustavo Colman ile 31 Aralıkta gelmesi gereken Brezilyalı Paulo Henrique, bugün de Antalyaya gelmedi. Henriquenin yarınki antrenmana çıkması beklenirken Colmanın cumartesi günü Antalyada olacağını bildirdiği vurgulandı.

3 EKSİKLE ÇALIŞTILAR

Trabzonspor Antalya kampındaki hazırlıklarını bu sabah yaptığı antrenmanla sürdürdü. Çalışmaya göğsündeki ağrılar nedeniyle salonda çalışan Giray Kaçar, dün akşamki antrenmanda sakatlanan Marek Sapara ve Marek Cech katılmadı. A2 takımından davet edilen Batuhan ise ilk antrenmanına çıktı ve takımdan ayrı olarak çalıştı.

GOLCÜLERE AYRI ANTRENMAN

Teknik Direktör Şenol Güneş, antrenmanın son bölümünde golcüler Janko, Emre Güral ve Vitteke özel çalışma yaptırdı. Ferhat, Serkan ve Zeki Yavrunun ortalarına gol vuruşu yapan oyunculardan Janko kafayla attığı gollerle alkış aldı.

TARAFTARDAN BÜYÜK İLGİ

Antrenmanı izlemeye gelen Trabzonsporlu taraftarlar idman sonunda futbolcuları adeta sevgi çemberine aldı. Forma imzalatan ve fotoğraf çektiren taraftarlara oyuncular da büyük ilgi gösterdi. Antrenmanı izlemeye gelen Jandarmalar da Teknik Direktör Şenol Güneşle fotoğraf çektirmeyi ihmal etmedi.