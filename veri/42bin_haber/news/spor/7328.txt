Süper Lig'de haftanın 10 olayı
Üç Büyüklerin puan kaybettiği haftada Trabzon, G.Antepi devirip zirveye yaklaştı.
SPOR Toto Süper Ligde 20. haftayı geride bırakırken; birçok olay hafızalardaki yerini aldı. Zirvenin sahibi Galatasarayın Bursasporla 1-1 berabere kalıp; puan kaybettiği günün ertesinde sahaya çıkan Fenerbahçe, Sivasspora 2-1 yenilip, üst sıralara tırmanma şansını kaybetti. Beşiktaşın da kendi sahasında 1 puana razı olduğu haftada, Gaziantepsporu 4-1 yenen Trabzonspor, en karlı isim olarak göze çarptı. 
İstanbul BŞB kalecisi Eduardo, klasik haline getirdiği penaltı kurtarışlarına bu hafta da devam etti. İşte Süper Ligin bu hafta akılda kalan 10 olayı... 
1-F.Bahçe kazanamıyor 
Ligin ilk devresinin ortalarına gelindiğinde F.Bahçe sahasında 2 sene yenilgi yüzü görmeyen takımdı. Ancak ne olduysa Antalya maçının ardından oldu. Sarı lacivertliler Akdeniz temsilcisine kaybettikten sonra  sahasından en çok zorlanan takım oldu. Sivasdan da puan alamadılar. 
2-En kısır sezon oluyor 
Lider Galatasaray kaybediyor. Ardından takipçileri kaybediyor. Üç büyükler için bu sezon unutulmaz geçiyor
Tarihin en az puanlı şampiyonu olacak takım bu sezon ortaya çıkacak gibi. Anadolu takımları 3 büyüklere kök söktürürken Galatasaray, Beşiktaş ve Fenerbahçe aynı hafta puan kaybetti. 
3-Trabzon geri döndü 
TRABZONSPOR tam 2 ay sonra ligde galibiyetle tanıştı. Şenol Güneşin ayrılıp Tolunay Kafkasın gelmesiyle birlikte coştular ve G.Antepi farklı yenerek 3 puanla yeniden tanıştılar. 
4-Eduardo yine kurtardı  
Ligin ilk devresinde 3 hafta üst üste penaltı kurtaran İstanbul BŞBden Eduardo, 64. dakikada Antalyasporun kazandığı penaltıda Aissatinin vuruşunu kurtararak bu sezon 4. kez penaltı kurtardı. 
5-Beşiktaş ne yaptı 
F.BAHÇE, G.Saray ve Trabzonu deplasmanda yenen Karabük, Beşiktaşı yenerek tarihe geçmek istiyordu. 2-0 yenik duruma düşselerde müthiş bir geri dönüş yaşayıp Beşiktaştan da puan aldılar. 
6-Karaman da pes etti 
ESKİSİ kadar sık teknik direktör değişiklikleri olmasa da bir ayrılık haberi Hikmet Karamandan geldi. G.Antepte istediği başarıyı yakalayamayan Karaman takımdan ayrıldı.  
7-Fark sadece 10 puan 
Ligde 21 puanla düşme potasında yer alan Elazığ ile 31 puanla şampiyonluk potasında olan F.Bahçe arasındaki puan farkı sadece 10a düştü. Öylesine bir lig yaşıyoruz ki herkes herkesi yenebiliyor.  
8-En Bobo golcü 
BOBO Beşiktaştan ayrıldıktan bir süre sonra ülkesine döndü. Sezon başında ülkemizde takım aradı ve Kayserispora transfer oldu. Brezilyalı yıldız ligde 12 golle en golcü oyuncu durumunda.  
9-Enaramo mucizesi 
f.bahçe Sivas maçında Enaramo oyundan çıkmak için kenara geldi. Hayrettin oyuna girecekken bir anda Sercan sakatlandı ve Eneramo oyuna döndü. Son dakikada attığı golle F.Bahçeyi yıktı. 
10-Güzel şeyler de oluyor 
F.BAHÇE tribünlerinden Rıza Çalımbayın babasıyla ilgili açılan o berbat pankartın özrü dilendi... Bektaş Çalımbaya geçmiş olsun dileyen ve Baban babamızdır yazan bu pankart haftanın en güzel olayıydı.