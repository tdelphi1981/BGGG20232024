Futbola ikinci 'İmparator'
PTT 1. Ligde mücadele eden Şanlıurfaspor, yeni yönetim kurulu başkanını seçti. Yeni yönetim kurulu başkanlığına Fethi Şimşek getirilirken, ünlü sanatçı İbrahim Tatlıses ise yönetim listesinde yer aldı.
Şanlıurfasporda meydana gelen yönetim boşluğunun ardından bugün Şehitlik Çamlıkta yapılan olağanüstü kongreye Şanlıurfa Valisi Celalettin Güvenç, Belediye Başkanı Ahmet Eşref Fakıbaba, Şanlıurfa Emniyet Müdürü Mehmet Likoğlu, çok sayıda iş adamı ve çok sayıda delege katıldı.

Delege oylamasının ardından Şanlıurfaspor yönetim kurulu başkanlığına Fethi Şimşek getirilirken, yönetim listesinde ise şu isimler yer aldı: Uğur Büyükhatipoğlu, Müslüm Yanmaz, Maruf Güneş, Ömer Göçebeler, Aslan Akyürek, Mustafa Aydın, Hıdır Tebret, Mehmet Çavuş, Nabi Kırmızı, Halil Bağıban, Mustafa Yavuz, Mehmet Kaya, Sabri Ertekin, Vedat Bucak, Ömer Faruk Baysal, Feridun Geçgel, İbrahim Tatlıses, İbrahim Güllüoğlu, Halil Ateş, Ömer Eyyüpoğlu, Şükrü Yüksel, Gökhan Gökmen, Aziz Çayırcıoğlu, Vedat Doğar. Kongrede açılış konuşmasını yapan Şanlıurfa Büyükşehir Belediye Başkanı Ahmet Eşref Fakıbaba, Geçen yıl Şanlıurfaspora destek verdik ama bu yıl maalesef desteğimiz olmadı diyerek, Şehircilik açısından Şanlıurfanın tanıtımında Şanlıurfasporun ne kadar önemli olduğunu bilen kardeşinizim. Seçilecek arkadaşıma Şanlıurfaspor için yapacakları adına şimdiden teşekkür ediyorum açıklamasında bulundu.

Şanlıurfasporda yeni yönetimin kurulması için yoğun bir şekilde çalışan Şanlıurfa Valisi Celalettin Güvenç ise, Fethi başkanın bu seferki kabulüne valinin değil sayın bakanımızın özel ricasının çok etkisi olmuştur, sayın bakanımızdan Allah razı olsun diye konuştu.

Yapılan delege seçiminin ardından tek liste halinde Fethi Şimşek başkanlığında ve İbrahim Tatlısesin de aralarında bulunduğu yönetim 398 delegenin oyunu alarak yönetime seçildi. Yönetim listesinde İbrahim Tatlısesin isminin okunmasıyla salonda bulunan Şanlıurfaspor camiası alkışlarla karşılık verdi.

398 delegenin desteğini alan Şanlıurfasporun yeni yönetim kurulu başkanı Fethi Şimşek, ilk iş olarak futbolcuların içerde kalan paralarının ödeneceğini söyledi. Başkan Şimşek, taraftarlarda seslenerek, Şuan da bütün Urfalı kardeşlerimi ilçedeki kardeşlerimizi cumartesi oynanacak olan Adanaspor müsabakasına davet ediyorum. Hedefim 20 bin kişinin katılımıdır. GAP Arena Stadına bekliyorum. Bizim için bu maçlar çok önemlidir ifadelerini kullandı.