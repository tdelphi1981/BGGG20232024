Totti tarihe geçti
Roma'nın kaptanı Francesco Totti, İtalya Birinci Futbol Ligi'ndeki (Serie A) 217. golünü kaydederek, lig tarihindeki en golcü 3 isim oldu.
 Serie A takımlarından Roma'nın orta saha oyuncusu ve kaptanı Francesco 
  Totti, takımının dün Cenova karşılaştığı maçın 27. dakikasında sezondaki 2, Seria 
  A kariyerinin ise 217. golünü buldu. 13 yaşında geldiği Roma kulübünün 23 yıldır 
  formasını giyen Totti, böylece 216 golü bulunan İnter'in efsane futbolcusu 
  Giuseppe Meazza ve İtalya'da oynadığı dönemde Milan, Napoli ve Juventus forması 
  giyen Brezilyalı Jose Altafini'yi geride bırakarak, lig tarihinin en çok gol 
  atanlar sıralamasında 3'üncülüğe yükseldi.
          Totti'nin 217 golle 3. sırada bulunduğu listenin ikinci sırasında 1949 
  ile 1958 yılları arasında giydiği Milan ve Roma formasıyla 225 gol kaydeden 
  İsveçli Gunnar Nordahl yer alırken, zirvede ise 1929&#8211;1954 yıllarında Pro 
  Vercelli, Lazio, Torino, Juventus ve Novara forması altında 274 gol atan İtalyan 
  Silvio Piola bulunuyor.
          Serie A tarihinin en çok gol atan ilk on futbolcusu şöyle:
          
          Gol   Çıktığı maç sayısı
          ---   ------------------
          1. Silvio Piola (İtalya)         274           537
          2. Gunnar Nordahl (İsveç)        225           291
          3. Francesco Totti (İtalya)      217           508
          4. Giuseppe Meazza (İtalya)      216           367
          5. Jose Altafini (Brezilya)      216           459
          6. Roberto Baggio (İtalya)       205           452
          7. Kurt Hamrin (İsveç)           190           400
          8. Giuseppe Signori (İtalya)     188           344
          9. Alessandro Del Piero (İtalya) 188           478
          10. Gabriel Batistuta (Arjantin) 184           318
 AA