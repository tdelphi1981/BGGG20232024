İlk defa tam kadro
Bu sezon sakatlıklardan çok çeken Bordo-Mavililer, ESKİŞEHİRSPOR karşısına ilk kez tam kadro çıkacak...
 Sezon başından beri bir türlü sahaya tam takım çıkamayan Trabzonspor'da bu kez sakat ve cezalı oyuncu yok. Geçen hafta sakat olduğu için Ordu'da oynamayan Adrian da iyileşti. Marc Janko, Didier Zokora ve Yasin Öztekin ise kart sınırında bulunuyor. Üç oyuncudan kart gören cezalı duruma düşecek ve önümüzdeki hafta G.Birliği'ne karşı oynamayacak. 
 KARADENİZ ekibi ilk yarıda artık puan kaybı yaşamamak ve Süper Lig'i zirveye yakın yerde bitirmek istiyor.
 SİFTAHI YOK 
 ESKİŞEHİRSPOR Süper Lig Tarihi'nde bugüne kadar H.Avni Aker'de hiç kazanamadı. 18 maçın 12'sini Bordo-Mavililer kazanırken, 6 karşılaşmada ise eşitlik bozulmadı. Es Es siftah peşinde olacak.