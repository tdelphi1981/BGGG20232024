Beşiktaş, Karabükspor'a takıldı
Spor Toto Süper Lig 20. hafta karşılaşmasında Beşiktaş ile Kardemir D.Ç. Karabükspor 2-2 berabere kaldı. 
BJK İnönü Stadı'nda oynanan karşılaşmada Beşiktaş'ın gollerini 16. dakikada İbrahim Toraman ve 58. dakikada Olcay atarken, Kardemir Karabükspor'un gollerini 63. dakikada Ahmet İlhan ve 69. dakikada Lualua kaydetti. Kardemir Karabükspor'dan Erdem 60. dakikada kırmızı kart görerek oyun dışında kaldı. 
Maçtan dakikalar 
10. dakikada Fernandes'in kullandığı kornerde, ön direkte yükseklik kazanıp kale içine düşen topu Bora yumruklarıyla uzaklaştırmak istedi. Kısa düşen topa İbrahim'in kafa vuruşunda, meşin yuvarlak savunmaya çarparak kornere çıktı. 
12. dakikada Ahmet İlhan'ın ceza alanı sol çaprazından şutunda, top üstten auta gitti. 
13. dakikada Ahmet İlhan, Hamroun'un sağ kanattan ortasında arka direkte topla buluştu. Bu oyuncunun şutunda, meşin yuvarlak McGregor'da kaldı. 
16. dakikada Beşiktaş, 1-0 öne geçti. Fernandes, ceza sahası dışında kazanılan serbest vuruşta topu kale sahasına doğru ortaladı. Yerden gelen meşin yuvarlağa ön direkte ayak koyan İbrahim Toraman, takımını öne geçiren golü kaydetti: 1-0. 
21. dakikada Birol'un kullandığı serbest vuruşta, Mabiala kale sahası uzak köşesinde kafa vuruşunu yaptı ancak top kaleci McGregor'da kaldı. 
37. dakikada ceza alanında topu alan Holosko, kaleyi cepheden gören pozisyonda şutunu çekti. Ancak kaleci Tomic, sağına gelen topu kornere çeldi. 
45+5. dakikada Birol'un rakip yarı alanın solundan kullandığı serbest vuruşta, top az farkla dışarı çıktı. 
Karşılaşmanın ilk yarısı, Beşiktaş'ın 1-0'lık üstünlüğüyle sona erdi. 

48. dakikada defansın arkasına atılan topa hareketlenen Sinan, kaleciyle karşı karşıya durumda yaptığı vuruşta meşin yuvarlak Tomic'den dönerken, savunma tehlikeyi uzaklaştırdı. 
52. dakikada Birol, sol kanatta korner çizgisine yakın yerden kullandığı serbest vuruşta, topu doğrudan kaleye gönderdi. McGregor, yakın köşeye gelen meşin yuvarlağı yumruklayarak uzaklaştırdı. 
53. dakikada Beşiktaş'ın 3'e 1 yakaladığı pozisyonda, ceza alanına giren müsait durumdaki Sinan'dan önce yatarak topa müdahale eden Erdem Özgenç, mutlak bir golü önledi. 
58. dakikada Beşiktaş, farkı 2'ye çıkarttı. Oğuzhan'ın pasını ceza alanı dışında alan Olcay, ceza alanı yayı üzerinden şutunu çekti. Bu oyuncunun vuruşunda kaleci Tomic, topa müdahale edemedi ve meşin yuvarlak ağlarla buluştu: 2-0. 
63. dakikada konuk takım Ahmet İlhan ile farkı 1'e indirdi. Birol Hikmet'in ortasında ceza alanı içi sol çaprazda topla buluşan Ahmet İlhan, Mehmet Akgün'ün dokunamadığı meşin yuvarlağı kontrol ettikten sonra plase vuruşla filelere gönderdi: 2-1. 
69. dakikada Lualua beraberlik golünü kaydetti. Beşiktaş savunmasındaki son adam Ersan Gülüm'den topu çalan Lualua, kaleci McGregor'u da çalımlayarak meşin yuvarlağı boş kaleye gönderdi: 2-2. 
74. dakikada Necip'in uzak mesafeden çektiği şutta top üstten auta gitti. 
Kalan dakikalarda iki takım adına önemli bir pozisyon yaşanmadı ve mücadele 2-2'lik skorla sona erdi. 
Stat: BJK İnönü
Hakemler: Yunus Yıldırım, Serkan Gençerler, Muhittin Gürses
Beşiktaş: McGregor, Mehmet Akgün, İbrahim Toraman, Ersan Gülüm (Dk. 82 Escude), Gökhan Süzen, Holosko, Necip Uysal, Oğuzhan Özyakup, Olcay Şahan, Fernandes (Dk. 73 Dentinho), Almeida (Dk. 17 Sinan Kurumuş)
Kardemir D.Ç. Karabükspor: Bora Körk (Dk. 35 Tomic), Erdem Özgenç, Mabiala, Deumi, Seric, Hamroun (Dk. 64 Hakan Söyler), Birol Hikmet, Yiğit İncedemir, Hakan Özmert (Dk. 46 Lualua), Ahmet İlhan Özek, İlhan Parlak
Goller: Dk. 16 İbrahim Toraman, Dk. 58 Olcay Şahan (Beşiktaş), Dk. 63 Ahmet İlhan Özek, Dk. 69 Lualua (Kardemir Karabükspor)
Kırmızı kart: Dk. 60 Erdem Özgenç (Kardemir Karabükspor)
Sarı kartlar: Dk. 67 Seric, Dk. 79 Lualua (Kardemir Karabükspor), Dk. 69 Gökhan Süzen, Dk. 72 İbrahim Toraman (Beşiktaş) 