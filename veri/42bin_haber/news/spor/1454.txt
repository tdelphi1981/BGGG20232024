Tarsus'tan şanssız mağlubiyet
FIBA Kadınlar Avrupa Ligi (A) Grubu'nda Tarsus Belediyesi, Fransa'nın Bourges Basket takımına 65-61 yenildi. 
FIBA Kadınlar Euroleague A Grubu’nda mücadele eden Tarsus Belediyesi, sahasında konuk ettiğiBourges Basket’e 65-61’lik skorla mağlup oldu. 

Tarsus Belediyesi’nde Melisa Can 15 sayı- 12 ribaund ile double double yaparken, Danielle Robinson da 16 sayı- 4 ribaund- 2 asistle maçı tamamladı. 

Dördüncü maçında üçüncü galibiyetini alan Bourges Basket’te ise Frida Eldebrink 18 sayı- 4 ribaund, Endene Miyem 15 sayı- 8 ribaund ve Zoi Dimitrakou ile Emmeline Ndongue da 10’ar sayıyla çift haneli rakamlara ulaştı. 

Karşılıklı basketlerle başlayan mücadelenin ilk 4 dakikası 9-9 eşitlikle geçilirken, ilk periyotu da Bourges Basket, Christelle Diallo ve Stephany Skrba ikilisinin sayılarıyla 16-17 önde tamamladı. İkinci periyotta Liene Jansone ve DeLisha Milton-Jones’un basketleriyle Tarsus Belediyesi durumu 22-17’ye getirdi. Fransız ekibi skorda dengeyi yakalamasına karşın devreyi temsilcimiz 34-33 önde kapattı. İkinci yarıda Frida Eldebrink’in hücumdaki etkinliğiyle kontrolü eline alan Bourges Basket, periyotu da 45-50 üstün geçti. Mücadelenin final periyotu büyük bir çekişmeye sahne olurken, konuk ekip, son dakikasına 61-62 üstün girdiği karşılaşmadan 61-65 galip ayrıldı. 

SALON: Menderes Spor Salonu

TARSUS BELEDİYESİ (61): Shay Doron 2 (1 asist), Deniz Boz (2 asist), DeLisha Milton-Jones 9 (7 ribaund- 1 asist), Dila Aşkın 2, Amaya Valdemoro 9 (5 ribaund- 1 asist), Deniz Çolakoğlu (3 ribaund), Danielle Robinson 16 (4 ribaund- 2 asist), Melike Talaşlıoğlu (1 ribaund), Melisa Can 15 (12 ribaund), Liene Jansone 8 (5 ribaund)

BOURGES BASKET (65): Romane Bernies 2 (2 ribaund), Frida Eldebrink 18 (4 ribaund- 1 asist), Endene Miyem 15 (8 ribaund- 1 asist), Céline Dumerc 2 (3 ribaund- 6 asist), Pauline Krawczyk (2 ribaund), Zoi Dimitrakou 10 (5 ribaund- 2 asist), Stephany Skrba 2 (6 ribaund), Emmeline Ndongue 10 (7 ribaund- 1 asist), Christelle Diallo 6 (2 ribaund- 1 asist)

1.PERİYOT: 16-17
2.PERİYOT: 18-16
3.PERİYOT: 11-17
4.PERİYOT: 16-13