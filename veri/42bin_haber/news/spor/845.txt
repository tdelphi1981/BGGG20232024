"Sevilmeyen bir futbolcuyum çünkü..."
Real Madrid'in yıldız oyuncusu Cristiano Ronaldo, insanlar tarafından yanlış değerlendirildiğini ve bu nedenle sevilmeyen bir futbolcu olduğunu söyledi.
CNN'e konuşan Ronaldo, en büyük isteğim rahatsız edilmeden her insan gibi McDonaldsa giderek hamburger yiyebilmek. Ancak bu mümkün olmuyor. Ünlü olmak işimin bir parçası ve bununla yaşamak zorundayım ifadelerini kullandı. 
Ballon dOr ödüllerinin kendisi için çok şey ifade ettiğini söyleyen Portekizli futbolcu, 2008 yılından bu yana Leo bu ödülü üç kez üst üste kazandı. Bu süreçte kazanmayı hak ettim diyemem ancak bu sene daha iyi bir pozisyonda olduğumu düşünüyorum şeklinde konuştu. 
İnsanların kendisini farklı değerlendirdiğini de dile getiren Ronaldo, geçmişimle ilgili şikayet etmek istemiyorum ancak insanların benim kişiliğimi eleştirerek değiştirme hakkına sahip olduğunu da düşünmüyorum. Belki de saha içinde çok ciddi olduğum için kötü bir imajım var" dedi. 
Kaybetmeyi hiçbir zaman sevmediğine de değinen golcü oyuncu "beni yakından tanıyorsanız kaybetmeyi sevmediğimi de bilirsiniz. Kız arkadaşımla birlikte havuzdayken bazen yarış yaparız. Mutlu olması için ona avans veririm ama yine de ben kazanırım. Kaybetmeyi sevmiyorum. Benim kibirli olduğumu düşünenler olabilir ancak bunu söyleyenlerle bir gün oturup konuştuktan sonra beni değerlendirmelerini dilerim diye konuştu. 
 