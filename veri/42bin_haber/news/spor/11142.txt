Fatih Terim: "Hepsine helal olsun"
Schalke'yi devirerek Şampiyonlar Ligi'nde çeyrek finale kalan Galatasaray'da Fatih Terim, takımının bileğinin hakkıyla turu geçtiğini belirtti. 
Galatasaray Teknik Direktörü Fatih Terim, zorlu mücadelenin ardından yayıncı kuruluşun sorularını yanıtladı. Deneyimli teknik adam çeyrek final için emeği geçen herkese teşekkür ederken, "Maçta bir sürü hikaye var. Sonuçta Galatasaray bileğinin hakkıyla turu geçti. İkinci yarı çocuklar gereğini yaptılar. Kontra atalara çok çalışmıştık ama bir türlü birleştiremedik. Hepsinin alınlarından öpüyorum. Özellikle ilk yarı. Oynayanla, oynamayanla hepsine helal olsun. Ülke adına önemli bir zafer bu. Çünkü Avrupa'nın en iyi 8 takımına kaldık. Burada bizi seyretmeye gelen, büyük fedakarlıklarla bilet alan vatandaşlarımıza çok teşekkür ediyorum" ifadelerini kullandı. 
Terim, takımın hücum oyuncularından kurulu bir takımla yer aldığıyla alakalı bir soruya, "Kadroyu değiştirmeyerek oyuncularımıza mesajımı verdim. Çünkü biz koşmaz denileni veya bu alışkanlığı olmayan oyuncuların koşmasını sağlarsak, Melo'yu daha fazla adapte edersek fark yaratırız. Bugün bunları yaptılar. İlk 45 dakika müthiş bir Avrupa takımı gibi oynadık. Emeği geçen yardımcılarım, başkanımız, yönetim kurulumuz, malzemecimiz, masörümüz, aklınıza kim gelirse hepsine teşekkürler" yorumunu yaptı. 
Terim Hamitin golü için 'takdir-i ilahi' yorumunda bulundu; "8-9 tane direkten dönüyorsa, gol de direkten giriyorsa bunda başka birşey aramanın manası yok, takdir-i ilahidir bu."