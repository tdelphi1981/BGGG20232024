Karabükspor 2 oyuncuyla anlaştı
Spor Toto Süper Lig takımlarından Kardemir Karabükspor, Hakan Özmert ve Umut Sözen ile prensipte anlaştı. 
Kardemir Karabükspor Kulübü'nden yapılan açıklamaya göre, kırmızı-mavili ekip, Kasımpaşa'da sözleşmesi karşılıklı feshedilen eski futbolcusu Hakan Özmert ve Kayserispor ile kısa bir süre önce yollarını ayıran Umut Sözen ile prensipte anlaştı.

İki futbolcuyla 5 Ocak'ta başlayacak ara transfer döneminde 1,5'ar yıllık sözleşme imzalanacağı bildirildi.