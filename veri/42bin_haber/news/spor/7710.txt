Schuster geri dönmek istiyor
Futbolculuğu döneminde Atletico Madrid, Barcelona ve Real Madrid'te forma giyen, Real Madrid, sonrasında Beşiktaş teknik direktörlüğü yapan Bernd Schuster, Türkiye'den ayrıldıktan sonra, Türk futboluyla ilgili ilk özel açıklamalarını yaptı...
Schuster; Drogba, Sneijder ve Galatasaray'ın Şampiyonlar Ligi'ndeki şansı, Beşiktaş ve Niang, ayrıca Arda Turan'la ilgili önemli tespitlerde bulundu. 

YENİDEN ÇALIŞMAYI İSTİYORUM
 
Radyospor'da Özgür Sancar'ın canlı yayın konuğu olan Alman teknik adam, 'Türkiye'ye gelmeyi ve tekrar çalışmayı çok istediğini belirterek, 'Yeniden çalışmayı çok istiyorum. Pek çok opsiyon ve olasılık var. Sonunda ne olacağını bilmiyorum, ama güzel şeyler olacak. Umutlu bir bekleyiş içerisindeyiz' dedi. 

TÜRKİYE'DEKİ GEÇİRDİĞİM BİR SENE BENİM İÇİN ÇOK ÖNEMLİYDİ, GERİ DÖNMEK İSTİYORUM
 
Türkiye'de kendisine büyük bir saygı gösterildiğini belirten Alman teknik adam, 'Kalbimin bir parçası İstanbul'da kaldı. Beşiktaş'ta geçirdiğim 1 seneyi unutamıyorum. Benim için çok önemli bir deneyimdi. Farklı bir mentalite içerisinde son derece farklı ve büyük bir deneyimdi benim için. Türkiye farklı bir ülke. İstanbul tanımış ve gerçekten çok güzel bir şehir. Beni çok etkiledi. Ama şunu söylemeliyim: Türk futbolu, Alman ve İspanyol futbolundan çok farklı. Bir takım problemler yaşadık; ama bunları bir kenara bırakmam gerekiyordu. Buna rağmen çok önemli bir deneyim kazandım ve çok önemli hatıralara sahibi. Umuyorum, Türkiye'deki bu güzellikleri yeniden yaşamak için bir fırsat elde edeceğim. Taraftarlar ve Türk halkı bize büyük bir saygı gösterdi. Gerçeği söylemek gerekirse bu bizi çok mutlu etti' diye konuştu. 

BEŞİKTAŞ İYİ YOLDA; AMA YENİ TEKNİK DİREKTÖR VE OYUNCULARA DAHA FAZLA TOLERANS GÖSTERİLMELİ
 
Bernst Schuster, eski takımı Beşiktaş için ise 'Beşiktaş'ı takip ediyorum. Bence şu anki durumu iyi. Galatasaray'ın ardından ikinci sıradalar. Trabzonspor maçını izlemiştim. Sonrasındaki süreçte, kısa olmasına rağmen ciddi bir toparlanma yaşadılar. Bence yeni teknik direktör ve oyuncular için biraz daha toleranslı olmak, sabırlı olmak gerekir. Sakin ve soğukkanlı olmak gerekir. Bana göre Beşiktaş iyi yolda' dedi. 

NIANG SON DERECE DOĞRU BİR TERCİH

Schuster, 'Biz Beşiktaş'tayken Niang Fenerbahçe'de oynadı. Tüm sezon onu gözledik. Niang'ı iyi tanıyorum. Türk futbolunu iyi tanıyor. Bana göre adaptasyon sorunu yaşamayacak. Temposunu bulduğunda onu için her şey kolay olacak. Çok kolay kaleye gidebilen, çabukluğu çok iyi olan, bence son vuruşlarda da başarılı olan bir oyuncu. Bence Beşiktaş'a çok faydalı olacak. Doğrudan katkı sağlayacak' diye konuştu. 

DROGBA VE SNEIJDER TRANSFERLERİ BENİM İÇİN SÜRPRİZ OLDU. ARTIK GALATASARAY'IN ŞAMPİYONLAR LİGİ'NDEKİ BAŞARIYI DAHA ÇOK DÜŞÜNMESİ GEREKİR
 
Galatasaray'ın yeni transferleri ve Şampiyonlar Ligi şansını da değerlendiren Schuster, 'Gerçekçi söylemek gerekirse Dider Drogba ve Wesly Sneijder'in Galatasaray'a transferleri benim için süprizdi. Ama şunu bilmek gerekir. Galatasaray gerçekten çok tanınmış bir kulüp. Geçen sezon şampiyon oldu. Bu sezon Şampiyonlar Ligi'nde ilk 16 içerisinde. Galatasaray zaten çok kaliteli ve tanınmış oyunculara sahip. Ama bu iki oyuncunun gelmesi takıma büyük bir renk ve güç getirdi. Sneijder, çok büyük bir orta saha oyuncusu. Real Madrid ve Inter Milan'da başarılı oldu. 

Bence Galatasaray Şampiyonlar Ligi'nde başarılı olmayı, burada kupa kazanma kendine birinci amaç edinmeli. Diğer Türk takımları da öyle. İçerideki başarılar bir yere kadar önemli. Asıl olan Avrupa'daki başarıdır. Özellikle de Şampiyonlar Ligi. Bunu hedefledikçe Türk takımları gerçek başarıyı yakalayabilir' ifadelerini kullandı. 

GALATASARAY ÖNÜMÜZDEKİ SEZON ŞAMPİYONLAR LİGİ'NDE DAHA İDDİALI OLUR
 
Alman teknik adam, 'Galatasaray'ın Schalke maçları zor olacak. Ama özellikle Drogba ve Sneijder'in getireceği güçle birlikte Galatasaray'ın turu geçebileceğine inanıyorum. Şampiyonlar Ligi kupasına gelince. Bunun için önceden bir şey söyleyebilmek mümkün değil. Geçen sezon süprizler oldu. Real Madrid ve Barcelona yarı finalde elendi. Bayern Münih ve Chelsea final oynadı. Yine süprizler olabilir. Bence önümüzdeki sezon Drogba ve Sneijder'in tam olarak adapte olmasıyla daha iyi olabilir. Bu sezon Şampiyonlar Ligi'ni kazanmanın Galatasaray için zor olduğunu düşünüyorum; ama gelecek sezon çok daha ciddi düşünecekler. Bence Galatasaray gelecek sezon Şampiyonlar Ligi'nde daha iddialı olacak' dedi. 

ATLETICO MADRİD'TE ARDA'YI HERKES ÇOK SEVİYOR 
 
Röportajın son bölümünde Arda Turan'dan bahseden Bernd Schuster, 'Arda Turan Atletico Madrid'te çok iyi çalışıyor. Taraftar onu çok istiyor. Teknik olarak mükemmel olduğunu söyleyebilirim. Oyun içerisinde pek çok süprizi yapabilecek bir oyuncu. Adrian, Falcao ve Diego Costa'yla birlikte Arda, Atletico'nun çok daha kompakt olmasını çok daha etkili olmasını sağladı. Arkadaşlarıyla çok iyi bir bütünlük gösteriyor. Takımına çok büyük bir katkısı oluyor. İnsanlar gerçekten onun performans ve karakterinden çok mutlular. Arda, Atletico Madrid'te çok seviliyor' diye konuştu.