Beşiktaş Avrupa'da güldü
Beşiktaş Hentbol Takımı, EHF Kupası D Grubu 4. maçında Stiinta Muncipal Dedeman Bacau'yu 25-23 mağlup etti.Haldun Alagaş Spor Salonu'nda oynanan mücadeleye siyah-beyazlılar İbrahim Demir, Bülent Erkol, Oğuzhan Büyük, Viktor Ladyko, Vladimir Zelic, Ömer Ozan Arifoğlu ve Tolga Özbahar 7'siyle başladı. Siyah-beyazlılar, ilk yarıya hızlı başladı. Siyah beyazlı takımın maçtaki ilk golü Zelic kaydetti. Karşılıklı gollerle geçen mücadelede siyah-beyazlılar, skor üstünlüğünü korumasını bildi. Farkı 5 sayıya kadar çıkaran Beşiktaş, etkili bir performans ortaya koyduğu ilk yarıyı 15-10 galip tamamladı. Siyaz-beyazlılar, ilk yarıdaki yüksek temposunu ikinci yarıya da taşıdı. Ramazan Döne ve Tolga Özbahar ile hücum etkinliğini sürdüren Beşiktaş, savunmada da dirençli bir oyun ortaya koydu. Hızlı hücumlarla rakibinin temposunu kıran siyah beyazlılar, salondan 25-23 galip ayrıldı. Beşiktaş Amatör Şubelerden Sorumlu Komite Üyesi Erdal Karacan ve Süleyman Seba Spor Salonu Müdürü Hakan Özmızrak karşılaşmayı tribünden takip ettiler.