Kale direği yamuldu!
Afrika Uluslar Kupası'nda Togo, Cezayir'i 2-0 yenerken maçın 86. dakikasında direk yamulunca kale sökülüp yeniden takıldı. 
Güney Afrika Cumhuriyeti'nde düzenlen kupada, (D) Grubu'nda ikinci maçlar tamamlandı. Günün son müsabakasında, Cezayir ile Togo karşı karşıya geldi.

Togo, Cezayir'i 32. dakikada Adebayor ve 90. dakikada Wome'nin attığı gollerle 2-O mağlup etti.

Karşılaşmanın 86. dakikasında Cezayirli futbolcu, bir Togo atağını önlemek isterken ağlara asılınca, kale direği yamuldu. 
Bunun üzerine maçın hakemi karşılaşmayı durdurdu. Çok sayıda yetkili, 13 dakika boyunca direği düzeltmek için seferber oldu. Çabalar sonuç vermeyince, direk yerinden çıkarıldı ve yeniden olması gereken pozisyona sabitlendi. 
(D) Grubu'nda günün ilk maçında ise Fildişi Sahili, Tunus'u 3-0 yenmişti.

 Kupada, bugün (A) Grubu'nda Fas-Güney Afrika ve Yeşil Burun Adaları-Angola maçları yapılacak.