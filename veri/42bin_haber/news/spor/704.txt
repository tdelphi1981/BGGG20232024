Di Resta liderliğe hazır
Paul di Resta, gelecek sezon Force India'nın kendisinden daha tecrübesiz bir pilotu tercih etmesi halinde, takıma liderlik etmeye hazır olduğunu söyledi.
Nico Hülkenberg'in, Sauber'le anlaşmasının ardından Force India, Alman pilotun yerini alacak muhtemel adayları gözden geçiriyor. 

Bu adaylar arasında Bruno Senna, Sebastien Buemi, Jaime Alguersuari, Kamui Kobayashi, Jules Bianchi, Adrian Sutil, Luiz Razia ve Charles Pic gibi isimler yer alıyor. 
Di Resta, tecrübeli bir takım arkadaşıyla da çalışmaktan mutlu olacağını, aksinin gerçekleşmesi halinde, takım liderliğini de üstlünebileceğini söyledi. 
turkiyef1.com'un haberine göre; nasıl bir takım arkadaşı istediği yönündeki soruya İskoç pilot, "Son derece samimi söylüyorum, farketmez. Bu benim kararım değil, bu benim ilgili olacağım bir konu da değil" cevabını verdi. 
Takımdaki görevinin, kendisine verilen işi yapmak olduğunu söyleyen di Resta, Formula 1'de geçirdiği iki sezonun ardından bir aracın gelişimine öncülük edebilecek gerekli bilgiye sahip olduğunu belirtti. 
Di Resta, "Bunun için yeterli tecrübeye sahip olduğumu düşünüyorum" ifadesini kullandı.