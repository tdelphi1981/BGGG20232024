Gana yarı finalde
Afrika Uluslar Kupası'nda Yeşil Burun Adaları'nı 2-0 yenen Gana, yarı finale yükseldi. 
Afrika Futbol Konfederasyonu'na (CAF) üye ülkelerin katılımıyla düzenlenen Afrika Uluslar Kupası'nda, ilk çeyrek final mücadelesinde Yeşil Burun Adaları ile Gana karşılaştı.

Güney Afrika'nın Port Elizabeth kentindeki Nelson Mandela Stadı'nda oynanan müsabakanın ilk yarısı, golsüz tamamlandı. İkinci yarı ataklarını artıran Gana, 54. dakikada Wakaso'nun penaltı golüyle 1-0 öne geçti. Gana, karşılaşmanın uzatma bölümlerinde Wakaso ile bir gol daha buldu ve sahadan 2-0 galip ayrılarak
yarı finale adını yazdıran ilk takım oldu.