İspanyol basını Arda Turan'ı kızdırdı
Arda Turan, asla Atletico Madrid'in büyük bir kulüp olmadığı yönünde bir açıklaması olmadığını belirterek İspanyol basınında çıkan haberleri yalanladı. 
Açıklamalarının yanlış aktarıldığını belirten Arda Turan, Atletico Madrid'den ayrılmayı istediği yönündeki iddiaları da yalanladı. 
Madrid'in evi olduğunu belirten Arda Turan, "Burada çok mutluyum. Bir aile gibiyiz. Atletico Madrid büyük bir kulüp" diye konuştu.