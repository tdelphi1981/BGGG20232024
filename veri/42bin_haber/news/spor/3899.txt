"Transfer teklifi almadım"
Bundesliga Ligi takımlarından Stuttgart'ın milli futbolcusu Tunay Torun, Türkiye'den herhangi transfer teklifi almadığını söyledi.Bundesliga Ligi takımlarından Stuttgart, ikinci yarı hazırlıklarına Antalyanın Serik İlçesinde başladı. 

Bundesliga Liginin ilk yarısını 25 puanla 9uncu sırada tamamlayan Stuttgart, dün akşam kamp için geldiği Belek Beldesindeki Kempinski Oteline yerleşti. İkinci yarı hazırlıklarına bugün saat 11.00de otelin tesislerinde yaptığı sabah antrenmanıyla başlayan Stuttgart, kondisyon ağırlıklı çalışma yaptı. Hafif sakatlığı bulunan milli futbolcu Tünay Torun ve kalecilerin takımdan ayrı çalıştığı antrenman, 1,5 saat sürdü.

TRANSFET TEKLİFİ ALMADIM

Antrenman sonrası gazetecilerin sorularını yanıtlayan Tünay Torun, Türk Milli Takımının da formasını giydiğini hatırlatarak, Türkiyeden transfer teklifi almadığını söyledi. Stuttgartta mutlu olduğunu belirten Tünay Torun, "Milli takıma hizmet etmeye devam edeceğim. Türk futbolu çok büyük gelişme gösteriyor. Galatasaray ve Fenerbahçenin Avrupadaki başarısı bunun göstergesi. Umarım daha iyi yerlere gelirler" dedi.

TAKIMIMDA MUTLUYUM

Alman Milli Takımının formasını da giyen Serdar Taşçı ise ligin ilk yarısını başarılı bir şekilde tamamladıklarını kaydetti. Ligin üst sıralara gelmek için daha çok çalışacaklarına dikkati çeken Serdar Taşçı, Galatasaray, Beşiktaş ve Fenerbahçenin gurbetçi stoper peşinde olduğunun hatırlatılması üzerine, "Kulübümde çok mutluyum. Stuttgartla 2014 yılına kadar sözleşmem var. Bana ya da menajerime gelen bir teklif yok. Sözleşmem devam ederken transfer konusunda konuşmak formasını giydiğim takıma saygısızlık olur" diye konuştu.