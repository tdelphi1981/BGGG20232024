Kayseri'den gol sesi çıkmadı
Spor Toto Süper Lig'in 21. haftasında Kayserispor ile Orduspor 0-0 berabere kaldı. 
Maçtan Dakikalar 
4. dakikada Cleyton'un ara pasında sağ kanattan ceza alanına giren Sefa, topu Bobo'ya kazandırmak istedi. Orduspor defansı, Bobo'dan önce topu uzaklaştırdı. 
19. dakikada sağ kanattan ceza alanına giren Mouche'nin vuruşunda, kaleci Fornezzi topa sahip oldu. 
22. dakikada Mouche'nin kullandığı köşe vuruşunda, ön direkte iyi yükselen Nunez'in kafa vuruşunda, meşin yuvarlak üst direkten döndü. 
44. dakikada Sefa'nın pasında ceza yayı üzerinde topla buluşan Cleyton'un plasesinde, top direğin üstünden az farkla auta gitti. 
Karşılaşmanın ilk yarısı golsüz tamamlandı.