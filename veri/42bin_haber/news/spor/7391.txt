'En az 3 gol atılması gerek'
 
 Son gelen bilgiler, 2009'da oynanan Liverpool-Debrecen maçında şike yapılmak istendiği ancak başarılı olunamadığı yönünde... Danimarka Gazetesi Ekstra Bladet'in tüm Avrupa medyasında servis edilen haberine göre; Macar takımı Debrecen'in kalecisi Vukasin Poleksic'in, şike örgütü tarafından maçta en az 3 gol olması amacıyla "ayarlandığı" belirtiliyor.
 
 Ancak maçta sadece 1 gol oluyor. Liverpool, Dirk Kuyt'ın attığı gol ile maçı 1-0 kazanıyor. Polis kayıtlarına göre, şike örgütü elemanları birbirleriyle mesajlaşmalarında gol kaçıran oyunculara tepki gösteriyor. Debrecen'in o sene İtalyan takımı Fiorentina ile yaptığı ve 4-3 kaybettiği maçta da şike yapıldığı iddia ediliyor. Alman polisinin iddiasına göre burada da Hırvat kökenli bir suç örgütü işin içinde...
 
 Bochum'da yürütülen bir şike soruşturmasında  Ante Sapina adında bir Hırvat'ın toplam 20 maçta şike yaptırmaktan 2011 yılında 5 yıl hapis cezasına çarptırıldığı ve Avrupa'daki büyük soruşturmanın merkezindeki kişilerden biri olduğu belirtildi.
 
 Macar kaleci Poleksic ise Fiorentina maçından önce kendisi ile temasa geçen şike örgütünü ihbar etmemesi nedeniyle UEFA tarafından cezalandırldı. O da kendi adını temize çıkarmak için CAS'a başvurdu. Dava şu anda sürüyor.
 
 Fanatik