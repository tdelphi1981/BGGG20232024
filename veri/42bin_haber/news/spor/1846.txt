Riera, Florya'nın kapılarını İspanya'ya açtı
Galatasaray'ın ispanyol oyuncusu Albert Riera, Florya Metin Oktay Tesisleri'nde AS televizyonuna özel bir röportaj verdi.
 
 Son haftalardaki performansıyla dikkatleri üzerine çeken Albert Riera, İspanyol AS televizyonu'na özel bir röportaj verdi. Riera ile röportaj yapmak için İstanbul'a gelen ve Florya Metin Oktay Tesisleri'nde özel bir çekim yapan AS televizyonu, İspanyol futbolcunun İstanbul'da mutlu olduğunu ve sarı-kırmızılı forma altında özel anlar yaşadığını belirtti.
 "İşte Riera'nın Galatasaray Macerası" başlığıyla yayınlanan röportajda İspanyol gazetecilere Florya'yı tanıtan Riera, soyunma odalarından, boş zamanlarını geçirdikleri dinlenme odalarına, Fatih Terim'den takım arkadaşlarına kadar birçok önemli detayı paylaştı.
 Teknik direktör Fatih Terim hakkında açıklamalarda bulunan Riera, "Hocamız sadece Galatasaraylılardan değil, tüm Türk futbol camiasından en çok saygı gören, en başarılı Türk teknik adam. Terim bizimle sadece saha içinde değil, saha dışında da çok yakından ilgileniyor" dedi.
 Türkiye'deki yabancı sınırlamasıyla birlikte,gelen yabancı oyunlarının kalitesinin de arttığını belirten Riera, Muslera, Melo, Eboue, Ujfalusi, Elmander gibi kaliteli ve tecrübeli oyunculara sahip olmalarının takım için büyük avantaj olduğunu kaydetti.