Nurullah Sağlam devri bitti
Spor Toto Süper Lig takımlarından Mersin İdmanyurdu, Nurullah Sağlam ile yollarını ayırdı. 
Kulüp Başkanı Ali Kahramanlı, AA muhabirine yaptığı açıklamada, Akhisar Belediyespor maçının ardından Sağlam ile bir araya geldiklerini ve takımın geleceğiyle ilgili görüş alışverişinde bulunduklarını belirtti. 
Görüşme sırasında, "görülen lüzum" üzerine karşılıklı anlaşarak yollarını ayırma kararı aldıklarını ifade eden Kahramanlı, "Sağlam'ın takıma önemli katkılar sağladığını hiçbir zaman inkar edemeyiz. Toplantıdan böyle bir karar çıktı. Tarafların birbirine kırgınlıkları yok. Ama böyle olması gerekiyordu" diye konuştu.