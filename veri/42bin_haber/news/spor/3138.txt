Masa tenisi merkezi olacak
Mimar Sinan Spor Salonu, Bursa Büyükşehir Belediyesi tarafından yeniden düzenlenerek masa tenisi için tahsis edildi.
Bursa Büyükşehir Belediyespor Kulübü Masa Tenisi Baş Antrenörü Ersin Sunay, yaptığı açıklamada, 9-12 ve 12-14 yaş müsabakalarıyla sürekli hareketliliğin yaşandığı salonun, yakında önemli organizasyonlara ev sahipliği yapacağını bildirdi.

Salonda her ay ayrı bir turnuva düzenlediklerini dile getiren Sunay, şunları söyledi: Bu tesis sayesinde Bursa ve Türkiye'ye kaliteli sporcular kazandıracağız. Her ay yapılan turnuvalarla sürekli hareketliliğin yaşandığı Mimar Sinan Spor Salonu, her kategoride milli takım kamplarının yanında Bosna Hersek, Kosova, Bulgaristan ve Romanya takımlarının da kamplarına ev sahipliği yapacak. Uluslararası turnuvaların da düzenleneceği salonda 29-30 Mart tarihlerinde Masa Tenisi Federasyonu'nun faaliyet programında yer alan Süper Lig 4. Etabı yapılacak. Türkiye Milli Takım resmi müsabakalarının bazı etapları ile Avrupa ligindeki müsabakalar da Mimar Sinan Spor Salonu'nda düzenlenecek. 
 