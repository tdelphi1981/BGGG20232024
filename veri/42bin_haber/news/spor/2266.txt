Tekvando Federasyonu'ndan RTÜK şikayeti
Tekvando Federasyonu Başkan Metin Şahin ve Yönetim kurulu yaptıkları toplantıda televizyonlara uyarı yazısı yazma kararrı aldılar.
Uyulmadığı taktirde Başkan Metin Şahin, tehlikeli gösterilere izin veren televizyonları RTÜK'e şikayet edecekleri açıkladı.

Federasyon Başkan Metin Şahin; ''Televizyonlarda bazı programlarda dövüş sporları ile ilgili yapılan tehlikeli gösterilerle karşılaşıyoruz. Bu gösterilerin Teknik dövüş sporlarıyla alakası yok. Aileler dehşete düşüyor. Bu programlarda Tekvando, Karate ve bazı sporların gösterisini yaptıklarını iddia diyorlar. Bu insanlar çok tehlikeli boyutlarda, göze hoş gelmeyen, estetik olmayan ve sporun içersinde bulunmayan hareketlerle milletimizi dehşete düşürmektedirler;' dedi. 
Başkan Şahin yönetin kurulu toplantısında aldıkları kararı açıkladı. Şahin şu şekilde devam etti: ''Televizyonlara ilk olarak bu gösterilerle ilgili bir yazı yazma kararı aldık. Bu uyarı yazımıza uyulmaz ise ve bu tür hareketlerin devamı tekrar ederse konuyu RTÜK'e yazılı olarak bildireceğiz. Bu sporlar artık modernleşmiştir ve yarışmalar noktasına baktığınızda hiç bir tehlikesi yoktur. Tamamen insan fiziğine ve anatomisine zarar vermeyen hareketlerden müteşekkildir. Ama biz de görüyoruz ki kişi çıkıyor elinde bir takım maddeler ve balta ile, bunların sporla hiçbir alakası yoktur. Butür gösterileri yapan kişileri ayıplıyorum, kendi kişisel reklamlarını yapıyorlar. Kaba ve göze hoş gelmeyen hareketlerle sporumuzun karalanmamasına izin verilmemesi gerekiyor. Biz federasyon olarak uyarılarımızı yapacağız ve uyulmadığı takdirde RTÜK'e yazımızı yazacağız'' diye konuştu. 
Aileler bu gösterilerden etkilendiğini belirten Metin Şahin,''insan fiziğine ters gelen hareketler bunlar. Bir proğramda eline kılıç almış inanılmaz derecede tehlikeli bir gösteri yapıyor. Aileler buna baktığı zaman bu nasıl bir spor der. Bizler gençlerimizi spora teşvik etmeye çelışırken, gençleri spordan uzaklaştırıyor ve ailelerin gözünü korkutuyor bunlar. Bunlar çok yanlış hareketlerdir. Televizyondaki çok güzel hareketler bunlar adlı proğramın tersini söylüyorum. Bu hareketler çok yanlış hareketler. Bu kareketleri bıraksınlar ve estetiği olan hareketler yapsınlar. Geçmişte bazı büyüklerimiz bu sporu tanıtabilmek için bazı tehlikeli gösteriler yaptılar doğrudur. Ama, artık bu sporlar modernleşti, bazıları dünyada olimpik oldu. Gelinen noktada bu kişilerin dikkatini çekmek istiyorum ama olmadığı takdirde gereğinide yapacağız'' diye konuştu. 
 