"Gereken farkı bulduk"
Banvit Antrenörü Orhun Ene, Alman ekibi S. Oliver Baskets takımını mağlup ettikleri ULEB Avrupa Kupası maçıyla ilgili, Oynadığımız düzenlerin ve temponun dışında oynayan bir rakip vardı karşımızda dedi.Ene, dün akşam Bandırma'da oynadıkları maç hakkında yaptığı değerlendirmede, güzel bir oyunun ardından rakiplerini mağlup etmeyi başardıklarını söyledi. 

BANVİT 'YÜZ' BULDU

Zorlu bir ilk yarı oynadıklarına değinen Ene, Oynadığımız düzenlerin ve temponun dışında oynayan bir rakip vardı karşımızda. Oynadıkları basketbolun tarzı kendi ligimizde oynadığımız basketbolun dışında. Uyum sağlayamadığımız için başta çok kolay atış verdik. Ancak ikinci periyottan itibaren maçın sonuna kadar daha iyi savunma yaparak, gerekli farkı elde ettik diye konuştu.

Ene, 21 Kasım'da Ukrayna temsilcisi Azovmash Mariupol ile oynayacakları maçın önemli olduğuna işaret ederek, Eğer o maçı kazanırsak grupta iddialı bir duruma geliriz dedi.