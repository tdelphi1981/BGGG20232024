Süper Lig'in ilk yarısının matematiği
Spor Toto Süper Lig'de 17 haftalık ilk yarı maratonunda, Galatasaray maç fazlası ve 33 puanla ilk sırada yer aldı. 
Beşiktaş ve Medical Park Antalyaspor 30, Fenerbahçe ise 27 puanla lider Galatasaray'ın ardından sıralandı. Ligin ilk bölümünü Sanica Boru Elazığspor 16 puanla 16'ncı, Mersin İdmanyurdu 15 puanla 17'nci ve Akhisar Belediyespor da 12 puanla 18'inci ve son sırada tamamladı.

Bu arada, şampiyonlukta iddiası süren Medical Park Antalyaspor'un, Akhisar Belediyespor ile deplasmanda yapacağı maç olumsuz hava şartları nedeniyle ertelenmişti.

Ligde 17 hafta boyunca yapılan 152 karşılaşmada, 411 gol atılırken, maç başına gol ortalaması da 2,70 oldu. Hafta başına düşen gol sayısı da 24,17 olarak gerçekleşti.

34 golle 4. haftasında bu yarının en yüksek gol rakamına ulaşılan ligde, devrenin en farklı skorlu galibiyetleri ise 4'üncü haftada Medical Park Antalyaspor-Galatasaray (0-4), yine aynı haftada Akhisar Belediye-İstanbul BŞB (0-4), 6'ncı haftada Medical Park Antalyaspor-Elazığspor (4-0), 6'ncı haftada Gençlerbirliği-Kayserispor (4-0), 10'uncu haftada Eskişehirspor-Gaziantepspor (4-0), 11'inci haftada Sanica Boru Elazığspor-Kayserispor (0-4), 14'üncü haftada Gençlerbirliği-Trabzonspor (0-4) müsabakalarında alındı.

Ligin 12'nci haftasındaki Medical Park Antalyaspor-Beşiktaş (3-5) ve 8'inci haftadaki Eskişehirspor-Kardemir Karabükspor (5-2) maçları 7 ve 8 golle ilk yarıda en çok gol atılan karşılaşmalar oldu.

Bu yarıda en fazla liderlik koltuğunda oturan takım Galatasaray oldu. 15 hafta liderlikte kalan Galatasaray'ın yanı sıra Fenerbahçe ve Gençlerbirliği de birer kez liderlik koltuğuna oturdu.

Gol krallığı yarışmasında, Galatasaraylı Umut Bulut, 11 golle ilk yarıyı zirvede tamamladı. Umut'un ardından 9'ar golle Galatasaraylı Burak, Kayserisporlu Bobo, Beşiktaşlı Almeida, Kasımpaşalı Uche, Mersin İdmanyurdu'ndan Nobre, Eskişehirsporlu Necati ve İstanbul Büyükşehir Belediyespor'dan Webo sıralandı.

-Penaltı golleri-

Ligde 152 maçta hakemler, 1, 7 ve 9'uncu haftalar dışında her hafta penaltı noktasını gösterirken, bu yarıda verilen 30 penaltının 23'ü golle sonuçlandı. Bu yarıda hakemler, Fenerbahçe ve Trabzonspor adına penaltı kararı vermezken, Sanica Boru Elazığspor (2) ve Sivasspor (1) kazandıkları penaltı atışlarını gole çeviremedi.

Sezonda 11'inci ve 12'nci haftalar, hakemlerin en çok beyaz yuvarlağı gösterdiği hafta olarak dikkati çekti. Bursaspor, kazandığı 4 penaltı atışını da golle sonuçlandırmayı başardı.

Takımına en fazla penaltı golü kazandıran futbolcular Ordusporlu Stancu, Kasımpaşalı Uche, Bursasporlu Pinto, Beşiktaşlı Almeida ve Eskişehirsporlu Necati oldu.

İlk yarıda, Melo (Galatasaray), Mehmet Sedef (Gençlerbirliği), Sertan (Akhisar Belediyespor), Musa (Bursaspor), Serdar ve Bekir (Fenerbahçe), Zayette (İstanbul BŞB), Serkan (Akhisar Belediyespor) kendi kalelerine gol atarak şanssızlık yaşayan futbolcular oldu.

-İlk yarının karnesi-

En sakin hafta: 6. hafta (34 sarı, 1 kırmızı kart) 

En hareketli hafta: 7. hafta (55 sarı, 1 kırmızı), 1. hafta (54 sarı, 2 kırmızı) 

Kırmızı kart gösterilmeyen haftalar: 8. Ve 9. Haftalar En fazla kırmızı kart gösterilen hafta: 13. hafta (4) En centilmen takım: Galatasaray (29 sarı, 2 kırmızı kart)

En hırçın takım: Beşiktaş (51sarı, 3 kırmızı kart)

En fazla sarı kart gösterilen hafta: 7. hafta (55)

Futbolcuları kırmızı kart görmeyen takım: Trabzonspor

Futbolcuları en fazla kırmızı kart gören takım: Sanica Boru Elazığspor (5)

Futbolcuları en az sarı kart gören takım: Galatasaray (29)

Futbolcuları en fazla sarı kart gören takım: Beşiktaş (51)

Skorların tasnifi: 152 maçın 63;ünü evsahibi, 46;sını deplasman takımları kazanırken, 43 maçta berabere sonuçlandı.

En çok görülen skor: 1-1 (27), 152 maçta 15 ayrı skor görüldü

Diğer skorlar: 0-0 (11 kez), 1-0 (23 kez), 2-0 (11 kez), 3-0 (14 kez), 4-0 (7 kez), 1-1 (27 kez), 2-2 (8 kez), 3-3 (4 kez), 2-1 (21 kez), 3-1 (14 kez), 4-1 (2 kez), 3-2 (5 kez), 4-2 (3 kez), 5-2 (1 kez), 5-3 (1 kez)

En fazla beraberlik görülen hafta: 8. haftalar (6 kez)

Beraberlik görülmeyen hafta: 4, 5, 10, ve 16. Haftalar

Deplasmanda en farklı skorla galip gelen takım: Galatasaray (4. Haftada Medical Park Antalyaspor'u 4-0 yendi), İstanbul Büyükşehir Belediyespor (4. Hatfada Akhisar Belediyesporu 4-0 yendi), Kayserispor (11. Haftada Sanica Boru Elazığspor'u 4-0 yendi), Trabzonspor (14. Haftada Gençlerbirliği'ni 4-0 yendi).

Kendi sahasında en farklı skorla galip gelen takım: Medical Park Antalyaspor (6. Haftada Sanica Boru Elazığspor'u 4-0 yendi), Gençlerbirliği (6. Haftada Kayserispor'u 4-0 yendi), Eskişehirspor (10. Haftada Gaziantepspor'u 4-0 yendi)

Evsahibi takımların en başarılı oldukları hafta: 4. hafta (7 galibiyet) Deplasman takımlarının en başarılı oldukları hafta: 3, 5, 9, 10 ve 16. haftalar (4'er galibiyet)

Deplasman takımlarının galip gelemedikleri hafta: YOK

Evsahibi takımların en başarısız oldukları hafta: 1, 3, 7, 8, 12 ve 14.haftalar (2'şer galibiyet)

En fazla galip gelen takım: Galatasaray ve Medical Park Antalyaspor (9'ar kez)

En az galip gelen takım: Akhisar Belediyespor (2)

En fazla berabere kalan takım: Bursaspor ve Gençlerbirliği (9'ar) 

En az berabere kalan takım: Medical Park Antalyaspor, İstanbul Büyükşehir Belediyespor ve Kardemir Karabükspor (3'er kez)

En fazla yenilen takım: İstanbul Büyükşehir Belediyespor, Kayserispor,

Mersin İdmanyurdu ve Akhisar Belediyespor (8'er kez)

En az yenilen takım: Galatasaray (2)

En fazla gol atan takım: Beşiktaş(38)

En az gol atan takım: Sanica Boru Elazığspor ve Akhisar Belediyespor (11'er kez)

En fazla gol yiyen takım: Kayserispor (29)

En az gol yiyen takım: Trabzonspor (15)

Kendi sahasında en başarılı takım: Fenerbahçe (19 puan)

Kendi sahasında en başarısız takım: Akhisar Belediyespor (4 puan)

Deplasmanda en başarılı takım: Galatasaray (16 puan)

Deplasmanda en başarısız takım: Mersin İdmanyurdu (3 puan)

Kendi sahasında en fazla galip gelen takım: Fenerbahçe ve Medical Park Antalyaspor (6'şar kez)

Kendi sahasında en az galip gelen takım: Akhisar Belediyespor (0)

Kendi sahasında en fazla berabere kalan takım: Sanica Boru Elazığspor (5)

Kendi sahasında en az berabere kalan takım: Medical Park Antalyaspor ve Gaziantepspor (beraberlikleri yok)

Kendi sahasında en fazla yenilen takım: Gaziantepspor ve Akhisar Belediyespor (4'er kez)

Kendi sahasında en az yenilen takım: Galatasaray, Beşiktaş ve Eskişehirspor (1'er kez)

Kendi sahasında en fazla gol atan takım: Beşiktaş (21)

Kendi sahasında en az gol atan takım: Sanica Boru Elazığspor ve Akhisar Belediyespor (4'er kez)

Kendi sahasında en fazla gol yiyen takım: Medical Park Antalyaspor, Sivasspor, Gençlerbirliği ve Akhisar Belediyespor (13'er gol)

Kendi sahasında en az gol yiyen takım: Trabzonspor, Bursaspor, Kayserispor ve Kardemir Karabükspor (7'şer gol)

Deplasmanda en fazla galip gelen takım: Galatasaray, İstanbul Büyükşehir Belediyespor, Kardemir Karabükspor ve Beşiktaş (4'er kez)

Deplasmanda en az galip gelen takım: Orduspor, Gaziantepspor ve Mersin İdmanyurdu (galibiyetleri yok)

Deplasmanda en fazla berabere kalan takım: Orduspor (6 kez)

Deplasmanda en az berabere kalan takım: İstanbul Büyükşehir Belediyespor ve Kardemir Karabükspor (beraberlik yok)

Deplasmanda en fazla yenilen takım: Kayserispor ve Mersin İdmanyurdu (6'şar kez)

Deplasmanda en az yenilen takım: Galatasaray ve Bursaspor (1'er kez)

Deplasmanda en fazla gol atan takım: Galatasaray (18 gol)