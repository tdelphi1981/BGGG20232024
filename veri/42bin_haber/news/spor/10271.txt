"Zor olacağını biliyorduk"
Anadolu Efes antrenörlerinden Recep Şen, yorgunluktan şikayet etti.
Anadolu Efes Başantrenörü Oktay Mahmuti'nin cezası nedeniyle maça takımın başında çıkan Anadolu Efes (B) Takım Antrenörü Recep Şen ise başantrenör değişikliğine giden Aliağa Petkim'in, bulunduğu konum itibariyle yukarı çıkmak isteyen bir takım olduğunu belirtti. 
Aliağa Petkim'in, bu nedenle kendilerine karşı böyle bir direnç gösterebileceğini tahmin ettiklerini ifade eden Şen, şöyle devam etti: 
Buna karşın bizim de Panathinaikos maçından mağlup dönmemizin hem mental olarak hem de fiziksel olarak bir yorgunluk belirtisi olarak yansıyacağını biliyorduk. Son çeyrekte biraz daha dirençli olmayı hedefliyorduk, ancak orada birazcık yorgunluğumuzun da etkisiyle direncimiz kırıldı. Maçın ilk üç çeyreğine de çok iyi başladık. Aliağa'nın direnmesi bizim de direncimizi düşürdü. Sonuçta kazandığımız için mutluyuz. Zor bir deplasman maçı olacağını biliyorduk. Maç beklediğimiz şekilde sonuçlandığı için mutluyuz. 
Anadolu Efes oyuncusu Birkan Batuk da maça iyi başladıktan sonra Panathinaikos maçı yorgunluğunun etkilerini gördüklerini, maçın sonunu Aliağa Petkim'in direncine rağmen iyi getirdiklerini söyledi.