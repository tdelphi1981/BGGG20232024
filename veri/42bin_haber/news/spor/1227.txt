Ceyhan Belediyesi ligde çok iddialı
Türkiye Kadınlar Basketbol Ligi takımlarından Ceyhan Belediyesi Teknik Direktörü Atilla Keskin, hafta sonu oynayacakları Mersin Büyükşehir Belediyesi karşılaşmasına günde çift idmanla hazırlandıklarını ve tek hedeflerinin kazanmak olduğunu bildirdi.
Keskin, takımın Ceyhan Spor Salonu'ndaki antrenmanı öncesinde yaptığı açıklamada, lige Galatasaray mağlubiyetiyle başladıklarını, ancak daha sonra sırasıyla Beşiktaş, Adana BOTAŞ ve Samsun Canik Belediyesi'ni mağlup etmeyi başardıklarını vurguladı.

Mersin Büyükşehir Belediyesi'nin güçlü bir takım olduğunu belirten Keskin, Biz de iyi bir takımız ve şuan ligde 3'üncü sıradayız. Takımımdaki oyuncular gün geçtikçe birbirlerine daha da kenetleniyorlar. Oyuncularım bu karşılaşmaya çok hırslı bir şekilde hazırlanıyorlar. Günde çift idman yapıyoruz. Kendi evimizde ve seyircimiz önünde oynamanın avantajını kullanıp rakibimizi yenerek galibiyet serimizi sürdüreceğimize inanıyorum diye konuştu
Ceyhan Belediyesi'nin en skorer oyuncularından Swords ise, takım halinde iyi karşılaşmalar çıkardıklarını ifade ederek, Rakibimizin gücünü biliyoruz. Bu karşılaşmaya sıkı bir şekilde hazırlanıyoruz. Tüm arkadaşlarımla birlikte bu maçı alacağımızdan eminiz dedi.