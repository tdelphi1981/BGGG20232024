Ferhat Öztorun: Kalıcı olmak istiyorum
Orduspor'un Trabzonspor'dan transfer ettiği defans oyuncusu Ferhat Öztorun, mor-beyazlı ekipte başarılı ve kalıcı olmak istediğini bildirdi.
Öztorun'un kulübün resmi internet sitesinde yer alan açıklamasında, profesyonel futbol yaşamına 18 yaşında başladığı için Ordupor'da 18 numaralı formayı giyeceğini ifade etti.

Bu numaranın kendisine uğur getireceğine inandığını belirten Öztorun, şunları kaydetti:

'Burada başarılı olmak ve kalıcı olmak istiyorum. Takımın başarılı olması için elimden geleni fazlasıyla yapacağım. Orduspor'da kalıcı olmak istiyorum. En büyük hedefim burada düzenli bir şekilde forma şansı bulup isim yapmak ve başarılı olmak. Orduspor'un başarısı için hakikaten elimden geleni yapacağım. Tabi ki buraya iyi işler yapmak için geldim. Taraftarımızında desteği ile Orduspor'a en iyi şekilde hizmet etmek istiyorum. Büyük bir camiaya geldiğimin farkındayım. Ona göre sahada görevimi taraftarımızın da desteği ile yerine getireceğim. Transferimi gerçekleştiren Orduspor Başkanı Sayın Nedim Türkmen'e teşekkür ediyorum.'