Fatih Terim kimi isterse o gelir
Terim ile görüşmemiz ertelenmedi. Ben de o da tatildeydi. Biz gerektiği zaman telefon ile de iletişime geçiyoruz. Hocamızın taleplerini yerine getirmek, kimi istiyorsa almak için elimizden geleni yaparız.
GALATASARAY Başkanı Ünal Aysal, cevap bekleyen soruları Hürriyet için cevapladı. Kulüpteki son gelişmelerle ilgili çarpıcı açıklamalar yaptı... Beşiktaşın sözleşmesini feshettiği ve 18 Aralıktan itibaren adı Galatasaray ile anılan Ricardo Quaresma için son noktayı koyan Aysal, Kesinlikle Portekizli oyuncu bizim gündemimizde yok derken transferle ilgili de Aysal, Hocamız kimi isterse alırız diye konuştu... 
Sezon başında Fatih Terimin istediği ve Galatasaray Yönetiminin Baros takası ile kadrosuna katmak için uğraştığı Quaresmayla, oyuncunun siyah beyazlı takımdan ayrılmasının ardından tekrar temasa geçildiği iddialarını reddeden Aysal, konuyla ilgili şunları söyledi... 
RAPORDA Q7 ASLA OLMAYACAK 
Üzerİne basa basa söylüyorum. Quaresma katiyetle gündemimizde yok. Bizim için bu defter kapandı. Yani bu transfer Galatasaray adına geçmişte, sezon başında kaldı. Evet, biz Quaresmayı lig başlamadan önce istedik. Konuyla ilgili Beşiktaşa bir teklif de götürdük. Ancak kabul görmedi ve Quaresmanın gelişi bizim için o noktada bitti. 
- Fatih Terimin sunacağı raporda da Quaresma olmayacak, bunu biliyorum.
İstanbulda bugün Futbol Komitesi ile birlikte Fatih Terimin raporu doğrultusunda transfer zirvesi gerçekleştirecek olan Aysal, şöyle devam etti... 
TATİLİN BİTMESİNİ BEKLEDİK 
Kamuoyunda sürekli Fatih Terim ile görüşmemizin ertelendiği algısı oluştu. Bundan son derece rahatsızım. Fatih Hoca ile ertelenen bir şey yok. Sadece yılbaşı tatilinin bitmesi beklendi. Zaten önceden planlanan programımız da böyleydi. Yani, değişen ya da ertelenen bir görüşmemiz olmadı.
- Bilindiği gibi Fatih Hoca Trabzonspor maçının ardından ailesiyle birlikte tatile gitti. Biz gerektiği zaman telefon ile de iletişime geçiyoruz. Fatih Terim, ihtiyaçlarının ve önerilerini bize yazılı olarak vereceğini vaadetti. Takım da şu an zaten Antalyada çalışıyor. 
HER TRANSFER RİSK İÇERİR 
Herhangİ bir öneri elimize geçerse Futbol Komitesi ile hemen harekete geçeriz. Ortada başarılı bir takım ve teknik heyet var. Fatih Terimin isteklerini yerine getirmek için elimizden geleni de yaparız. Yani, Fatih Terim kimi isterse alırız. Futbol Komitesi ile birlikte yapılacak toplantıda da gerekli kararları alıp hemen harekete geçeceğiz. 
Yolların ayrıldığı Brezilyalı Cris için de konuşan Aysal, sözlerini şöyle tamamladı...
- Her oyuncunun transferi bir risk içerir. Cris de bizim tarafımızdan denendi. Ancak kadroya oturmadı. Sonuç olarak da takımdan ayrıldı. Futbolda bu her zaman var.