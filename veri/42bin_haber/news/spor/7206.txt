Manchester City'ye büyük darbe
İngiltere Premier League'in 25. haftasında, sahasında Liverpool ile 2-2 berabere kalan Manchester City, şampiyonluk yarışında yara aldı.

Ligin son sırasındaki Queens Park Rangers ile geçtiğimiz hafta puanları paylaşan Manchester City, üst sıralara tırmanmak isteyen Liverpool karşısında 23. dakikada Boşnak futbolcusu Dzeko'nun attığı golle 1-0 öne geçti. Konuk ekip, ara transfer döneminde Chelsea'den renklerine bağladığı Sturridge ile eşitliği yakaladı ve ilk yarı 1-1 berabere tamamlandı.

46 bin futbolseverin izlediği mücadelenin 73. dakikasında 'Kırmızılar', kaptan Gerrard'ın şık golüyle durumu 2-1 yaptı. Bu golden 5 dakika sonra Arjantinli yıldız Agüero, Reina'nın kalesini terk etmesinden yararlanarak zor pozisyonda takımına beraberliği getiren golü attı ve karşılaşma 2-2 sona erdi.

Manchester City, üst üste aldığı ikinci beraberliğin ardından puanını 53 yaparken, rakibi Manchester United ile arasındaki puan farkı da 9'a yükseldi.

'Kırmızı Şeytanlar', Fulham deplasmanında tek golle galibiyete uzandı. Lider Manchester United, Londra temsilcisini Rooney'nin 79. dakikada attığı golle 1-0 mağlup etti ve puanını 62 yaptı. Karşılaşmanın ilk yarısında iki ekibin de topu direkten dönerken, devrenin bitimine dakikalar kala teknik arıza nedeniyle stadın ışıkları kapandı ve maç kısa süre durdu.

Chelsea ise öne geçtiği maçta Newcastle United'a 3-2 yenilmekten kurtulamadı. Ev sahibi ekip, Gutierrez ile ilk yarıyı 1-0 önde kapatırken, 'Maviler', Lampard ve Mata'nın golleriyle 2-1'lik üstünlüğü yakaladı. Newcastle United, ara transferde kadrosuna kattığı Sissoko'nun 68 ve 90. dakikalarda attığı gollerle sahadan üç puanla ayrıldı.

Londra ekibinin Newcastle United'dan transferi Demba Ba, karşılaşmaya ilk 11'de başladı, ancak sakatlanarak 43. dakikada yerini Torres'e bıraktı.

Ligde son beş haftada sadece tek galibiyet alabilen Arsenal, sahasında Stoke City'yi Podolski'nin attığı golle 1-0 mağlup etti.

Gol krallığı yarışında Manchester United'lı Robin van Persie 18 golle ilk sırada yer alıyor. Bu futbolcuyu 17 golle Luis Suarez (Liverpool), 14 golle Demba Ba (Chelsea), 13 golle Michu (Swansea City) ve 11 golle de Theo Walcott (Arsenal), Edin Dzeko (Manchester City), Rickie Lambert (Southampton), Gareth Bale (Tottenham Hotspur) izliyor.

Ligde bu hafta diğer maçlarda alınan sonuçlar şöyle:

West Bromwich Albion-Tottenham Hotspur: 0-1
Everton-Aston Villa : 3-3
Queens Park Rangers-Norwich City : 0-0
Reading-Sunderland : 2-1
West Ham United-Swansea City : 1-0
Wigan Athletic-Southampton : 2-2

-26. Hafta-
9 Şubat Cumartesi: Tottenham-Newcastle, Chelsea-Wigan, Norwich-Fulham, Stoke-Reading, Sunderland-Arsenal, Swansea-QPR, Southampton-Manchester City,

10 Şubat Pazar: Aston Villa-West Ham, Manchester United-Everton,

11 Şubat Pazartesi: Liverpool-West Bromwich.

-Puan Durumu- Takımlar O G B M A Y P 1 Manchester United 25 20 2 3 60 31 62 2 Manchester City 25 15 8 2 47 21 53 3 Chelsea 25 13 7 5 51 27 46 4 Tottenham Hotspur 25 13 6 6 42 29 45 5 Everton 25 10 12 3 40 30 42 6 Arsenal 25 11 8 6 49 29 41 7 Liverpool 25 9 9 7 44 32 36 8 Swansea City 25 8 10 7 34 28 34 9 West Bromwich 25 10 4 11 34 35 34 10 Stoke City 25 6 12 7 24 30 30 11 West Ham United 25 8 6 11 28 36 30 12 Sunderland 25 7 8 10 28 33 29 13 Fulham 25 7 7 11 36 42 28 14 Norwich City 25 6 10 9 25 40 28 15 Newcastle United 25 7 6 12 33 44 27 16 Southampton 25 5 9 11 33 44 24 17 Reading 25 5 8 12 32 46 23 18 Wigan Athletic 25 5 6 14 29 47 21 19 Aston Villa 25 4 9 12 23 49 21 20 Queens Park R. 25 2 11 12 18 37 17