Trabzon ligde kayıp!
 
 Fırtına, Elazığ'da buz kesti! Süper Lig'in 19. haftasında Sanica Boru Elazığspor deplasmanına konuk olan Trabzonspor sahadan 3-1 mağlup ayrıldı. Son 5 maçta 3. yenilgisini alan bordo-mavililer ligde 3 Aralık'tan beri galibiyet yaşayamadı.
 
 Sanica Boru Elazığspor bu galibiyetle puanını 20'ye yükseltirken, Trabzonspor 24 puanda kaldı.
 
 Maça konuk ekip hızlı başladı. Trabzonspor'un daha 1. dakikada Olcan'ın direğin hemen yanıdan çıkan vuruşuyla gole yaklaştığı mücadelede oyun sonraki dakikalarda orta alan mücadelesine dönüştü. İki takım da hızlı akınlar ve savunmanın arkasına atılan toplarla gol aradı.
  
 Trabzonspor 17. dakikada gole çok yaklaştı. Adem'in taç atışında Bilica topu kontrol edemeyince Vittek kaleci ile karşı karşıya kaldı. Ancak tehlikeyi iyi sezen Ivesa, ileri çıkıp Vittek'in kendisini çalımlamasına ve topu boş kaleye yuvarlamasına izin vermedi.
  
 Dakikalar ilerledikçe baskısını artıran bordo mavililer, rakip yarı sahada etkili akınlar geliştirmeye başladı. Trabzon ataklarına cevap vermekte geçikmeyen Elazığspor, tehlikeli pozisyonlar üretmeye başladı. Temponun yüksek olduğu dakikalarda top iki kalede gidip gelmeye başladı.
 
 Ev sahibi Elazığspor aradığı 42. dakikada tecrübeli futbolcusu Sinan Kaloğlu'nun ayaından buldu. Sağ kanattan Emerson'u çalımlayarak ceza alanına giren Adem'in ortasında, Sinan'ın vole vuruşunda top ağlarla buluştu. Sanica Boru Elazığspor bu golle 1-0 öne geçti.
 
 Karşılaşmanın ilk yarısı Sanica Boru Elazığspor'un lehine 1-0 sona erdi.
 
 İkinci yarıya tempolu başlayan konuk Trabzonspor, beraberlik için Elazığ kalesinde etkili olmaya başladı. Bordo-mavililer, 53. dakikada Adrian ile beraberlik golüne çok yaklaştı. Hızlı gelişen Trabzonspor atağında sol kanatta Adrian ceza sahasına orta yaptı ve gelen topa Vittek kafa vuruşunu yaptı ama top yandan dışarıya çıktı.
 
 60. dakikada Trabzonspor'da Celustka, ikici sarıdan kırmız kart görerek takımını 10 kişi bıraktı. Elazığspor atağında sağ kanatta topla buluşan Sinan Kaloğlu, Celustka'nın sert müdahalesiyle yerde kaldı ve Celustka ikinci sarı karttan kırmızı kart gördü.
 
 Rakibinin 10 kişi kalmasını fırsat bilen Sanica Boru Elazığspor farkı arttırmak için rakip kaleye yüklendiği sıralarda golü de buldu. Elazığspor'da sahneye çıkan isim 78. dakikada Köksal oldu. Hızlı gelişen ev sahibi ekip atağında önce Sinan Kaloğlu rakip yarı alanın ortalarında topla buluştu ve pasını ceza sahası sağ çaprazındaki Mehmet Çakır'a verdi. Mehmet Çakır topu güzel kontrol etti ve daha müsait pozisyondaki Köksal'a verdi. Köksal topu güzel kontrol edip topu ağlara gönderdi:2-0.
 
 Golden sonra da atakları devam ettiren ev sahibi ekip, 85. dakikada bu safer Serdar ile 3. golü buldu ve iyice rahatladı. Yine bir kontra atakta konuk ekip savunma arkasına atılan pasta Serdar Gürler topla buluştu ve ceza alanına girdi. Karşı karşıya pozisyonda hafif sağ çaprazdan vuruşunda topu ağlara gönderdi.
 
 Elazığ'da goller arka arkaya gelmeye başladı. Trabzonspor, Sapara ile golü bularak farkı 2'ye indirdi. Kullanılan serbest vuruşu Sapara doğrudan kaleye gönderdi ve top Ivesa'nın sağ tarafından ağlarla buluştu.
 
 Kalan dakikalarda başka gol olmayınca Elazığspor güçlü rakibi Trabzonspor'u 3-1 mağlup ederek haftayı 3 puanla kapattı. 
 NTV Spor