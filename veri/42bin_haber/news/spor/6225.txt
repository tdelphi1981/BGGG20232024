Fildişi Sahili çeyrek finale yükseldi
Afrika Uluslar Kupası'nda ölüm grubu olarak adlandırılan D Grubu'nda Fildişi Sahili, Tunus'u 3-0 yendi ve çeyrek finale yükseldi. Rustenburg şehrinin Royal Bafokeng Stadyumu'ndan ikinci kez galibiyetle ayrılan Fildişi'nin puanı 6'ya yükseldi.
Fildişi'nin ilk golünü 19. dakikada Gervinho kaydetti. Fillerin ikinci golü 87. dakikada Yaya Toure'den geldi. Tunus'u hayal kırıklığına uğratan son gol ise 90. dakika Didier Ya Konan'dan geldi. 

Çeyrek finali garantileyen Fildişi üçüncü maçını 30 Ocak'ta Cezayir ile yapacak.