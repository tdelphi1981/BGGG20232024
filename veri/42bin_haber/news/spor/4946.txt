Aykut Kocaman'a tepki
Bursaspor ile Fenerbahçe arasında oynanan kupa maçı öncesinde Fenerbahçe teknik direktörü Aykut Kocaman'a tepki gösteren Bursalı taraftar dikkatlerden kaçmadı.
Ziraat Türkiye Kupası A Grubu mücadelesinde Bursaspor ile Fenerbahçe Bursa Atatürk Stadı'nda karşı karşıya geldi.

Maç öncesi iki takımın teknik direktörleri Ertuğrul Sağlam ile Aykut Kocaman arasındaki sıcak diyalog dikkatlerden kaçmazken, Fenerbahçe yedek kulübesinin arkasında bir Bursasporlu taraftarın tepkisi kameralara yansıdı.

Fenerbahçe sportif sorumlusu ve teknik direktörü Kocaman'a tepki gösteren ve diyaloga giren taraftara Ertuğrul Sağlam tepki gösterdi.

Kocaman tepkiyi şaşkınlıkla karşılarken, "Yeter artık" diyerek cevapladı.

SAĞLAM TRİBÜNE GÖNDERİLDİ

Bu arada maçta dördüncü hakem ile tartışmaya giren Ertuğrul Sağlam tribüne gönderildi.

Bursa Atatürk Stadı'nda maçta 70. dakikada tansiyon arttı. Maçın dördüncü hakemi Hüseyin Sabancı ile bir diyaloga giren Bursaspor teknik direktörü Ertuğrul Sağlam 75. dakikada hakem Yunus Yıldırım tarafından tribüne gönderildi.

Bursaspor teknik direktörü Sağlam bu karardan sonra şaşkınlığını gizlemedi.