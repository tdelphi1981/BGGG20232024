Efes'ten Sırp darbesi
BEKO Basketbol Ligi'nin şampiyonluk adayı A.Efes, ligin favorilerinden Banvit'i 79-69 yenerek sezona zaferle başladı.
 İlk periyot 14-14 eşitlikle sona erdi. İkinci periyotta Kerem Gönlüm, Lucas ve Farmar'la etkili olan Lacivert-Beyazlılar, devreyi 42-33 önde tamamladı. Üçüncü çeyrekte güçlü rakibine kafa tutan Bandırma ekibi, 27. dakikada 48-48 ile eşitliği yakalasa da A.Efes, bu çeyreği 56-50 üstün tamamladı. 
 YILDIZLAR GEÇİDİ
 FİNAL periyotunda son dakikaya 74-67 önde giren ve maçtan da 79-69 galip ayrılan A.Efes'te 5 oyuncu çift haneli sayılara ulaşırken Sırp yıldız Dusko Savanovic, attığı 17 sayıyla karşılaşmanın en skoreri oldu.