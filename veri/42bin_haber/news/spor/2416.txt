6-0 açıklaması!
Avrupa Birliği Bakanı ve Başmüzakereci Egemen Bağış, dün katıldığı "Marka 2012 Konferansı"nda Galatasaray'ın ezeli rakibi Fenerbahçe karşısında mağlup olduğu 6-0'lık skoru hatırlatmış ve sosyal medyada büyük tepki almıştı 
 Bakan Bağış, Swiss Otel'de gerçekleştirilen "Marka 2012 Konferansı"nda Bağış, "Türk lirasından 6 sıfırı sildik ama Galatasaray'ın yediği 6-0'ı biz bile silemedik" derken Galatasaraylıları öfkelendirmişti.
 
 Avrupa Birliği Bakanı ve Başmüzakereci Egemen Bağış, bugün ise "Hot Topics in Business" temalı konferansta konuşma yaptı.
 Katılımcılardan birinin sorusu üzerine Bağış'a dünkü sözleri hatırlatıldı ve ortaya derbinin atmosferini etkileyecek yeni cevaplar çıktı.
 
 Egemen Bağış'ın konuşyla ilgili sözleri şöyle oldu:
 "Dün bir konferansta bir gazeteci arkadaş Türkiye'nin tek markası Galatasaray dedi. Ben de o arkadaşa 10 senede çok şeyler yaptık, hatta liradan 6 sıfırı sildik ama sizin yediğiniz 6 golü silemiyoruz diye espri yaptım. Dünden beri yemediğim hakaret kalmadı (twitter'dan). Espriler derbinin heyecanını gösterir. Bazen dozajını ayarlamak gerekir"
 
 Bakan Egemen Bağış Galatasaray ile olan esprilerine devam etti. Konferansa katılan ancak konuşmasının ardından çıkan Başkan Ünal Aysal'a da takılan Egemen Bağış, "Keşke Ünal Aysal da burada olsaydı. Galatasaray camiasının Fransa'ya yakınlığını biliyoruz. Onlardan yardım talep ederdik" dedi.
 
 DHA