Alim Öztürk Trabzonspor'da
 
 Bordo-mavili kulübün internet sitesinde yayımlanan açıklamada, Öztürk ile 3,5 yıllık anlaşma sağlandığı, oyuncunun sözleşme fesih bedeli olarak da eski kulübüne 125 bin Avro ödeneceği belirtildi. 
 Öztürk ile 3,5 sezon için de toplam 428 bin avroluk anlaşma yapıldığı ifade edildi. 
 17 Kasım 1992 yılında Hollanda’nın Alkmaar şehrinde doğan Alim’in, 1,92 boyunda olduğu ve savunmada görev yaptığı bildirildi. 
 Alim’in ayrıca Türkiye Genç ve Ümit Milli Takımlarında görev yaptığı da kaydedildi. 
 AA