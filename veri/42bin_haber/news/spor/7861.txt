Fenerbahçe'nin deplasman seferi başlıyor
Sarı Lacivertliler, önündeki 2 haftalık süreçte kritik maçlara çıkacak. Adeta kaderini belirleyecek nitelikteki deplasman seferi bu haftasonu Mersin deplasmanıyla başlıyor.
Bugün yola çıkacak olan Fenerbahçe, yarınki Mersin maçından sonra iki zorlu deplasmana daha gidecek. Avrupa Kupası'ndaki Bate Borisov maçını 14 Şubat'ta Grodno'da oynayacak olan Fenerbahçe buradan Rize'ye geçerek, 2 gün boyunca Trabzon maçını bekleyecek. Yorgunluğu tam olarak atamadan ligin 22. haftasında Avni Aker'deki Trabzon mücadelesi deplasman seferini noktalayacak. 

Trabzon dönüşü izin yapmadan Bate ile Kadıköy'deki rövanşa çıkacak olan Fenerbahçe, ligin formda ekibi Kasımpaşa ile 3 gün sonra 23. haftada karşılaşacak. 3'ü deplasmanda 5 maçlık trafik şöyle:

10 Şubat Mersin-Fenerbahçe (D)
14 Şubat Bate Borisov-Fenerbahçe (D)
17 Şubat Trabzonspor-Fenerbahçe (D)
21 Şubat Fenerbahçe-Bate Borisov
24 Şubat Fenerbahçe-Kasımpaşa

1461 Trabzon ile kupadaki formalite maçının ardından ise bu kez Bursa, Beşiktaş ve MP Antalya ile ligdeki kader maçları Fenerbahçe'yi terletecek.