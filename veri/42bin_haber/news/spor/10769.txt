İnönü Stadı'ndaki son 4 maç için
Beşiktaş Kulübü Yönetim Kurulu, sezon sonunda yıkılarak yeniden yapılması planlanan tarihi BJK İnönü Stadı'nda bu sezon oynanacak son 4 lig maçını izlemek isteyen taraftarlar için indirimli kombine kart çıkartılması kararı aldı.
Siyah-beyazlı kulüpten yapılan açıklamaya göre, BJK İnönü Stadı'nda son oynanan 4 lig maçının bilet fiyatlarının toplanarak, bu toplam fiyattan yüzde 20 indirim yapıldığı ve böylelikle iç sahada kalan 4 maç için kombine kart fiyatlarının belirlendiği bildirildi. Dört maçlık kombine kartların bugün www.biletix.com sitesinin yanı sıra, 0216 556 98 00 numaralı Biletix Çağrı Merkezi ve Biletix standlarından satışa sunulduğu açıklandı.

"TARAFTARLARIMIZI SON 4 MAÇA DAVET EDİYORUZ" 
Kulüp açıklamasında ayrıca, siyah-beyazlı taraftarlardan satışa çıkarılan kombine kartlara ilgi göstermeleri istenerek, Spor Toto Süper Lig'de şampiyonluk mücadelesi veren futbol takımımız, büyük Beşiktaş taraftarının desteğini bekliyor. Taraftarlarımızı, 2012-2013 Spor Toto Süper Lig'de BJK İnönü Stadı'nda oynayacağımız son 4 lig maçına davet ediyoruz ifadelerine yer verildi. Taraftarların 4 maçlık kombine kartlarını 13 Mart Çarşamba gününden itibaren BJK İnönü Stadı bilet satış gişesinden alabilecekleri duyuruldu.

Kombine kart fiyatları
Satışa çıkarılan 4 maçlık kombine kart fiyatları şöyle:
VIP Üst B-E: 800 TL
VIP Üst A-F: 625 TL
VIP Alt C-D: 625 TL
VIP Alt B-E: 575 TL
VIP Alt A-F: 450 TL
Numaralı orta: 450 TL
Numaralı kenar: 400 TL
Kapalı üst: 400 TL
Kapalı alt: 350 TL
Yeni açık: 115 TL
Eski açık: 100 TL