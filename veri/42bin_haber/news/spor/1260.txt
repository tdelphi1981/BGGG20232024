Spurs, Lakers'ı son saniyede devirdi
NBAde Los Angeles Lakers'a konuk olan San Antonio Spurs bitime 9 saniye kala Danny Green'in üçlüğü ile 84-82 kazanmayı başardı.
Sezona 1-4 ile girdikten sonra koç Mike Brown ile yollarını ayıran Los Angeles Lakers, bu seneye harika başlayan San Antonio Spurs'ü konuk etti. 
İlk çeyrekte hücumda bir türlü ritmini bulamayan Gregg Popovich'in öğrencileri, savunmada da rakibini durdurmakta zorluk yaşayınca Lakers ilk 12 dakikayı altı sayı önde, 24-18 ile kapatmayı başardı. 
İkinci periyotta potaya daha çok giden taraf Spurs olurken, Los Angeles'ın şut yüzdesi de düşünce karşılaşmaya denge geldi. Buna rağmen Kobe'nin etkili oyunu sayesinde ev sahibi soyunma odasına 43-38 önde gitti. 
Devreden dönüşte ise Tim Duncan maça ağırlığını koydu. Üçüncü çeyrekte 8 sayı ve 6 ribaund yapan yıldız uzuna Bryant cevap vermek istese Spurs skorda üstünlüğü ele geçirdi ve son çeyreğe 60-59 konuk ekibin üstünlüğü ile gidildi. 
Son çeyrek karşılıklı basketlerle geçilirken, son 1 dakikaya Lakers'ın üç sayılık üstünlüğü ile girildi. Önce Duncan pota altından farkı bire indirirken, Metta World Peace'in üçlüğü isabetli olmadı. Spurs son hücumda Danny Green'in üçlüğü ile iki sayılık avantaj yakalarken, Lakers son hücumdan yararlanamayınca Teksas temsilcisi 84-82 kazanmayı başardı.

NBA'DE GECENİN SONUÇLARI;

CHARLOTTE   92  Washington 76   
NY Knicks   99  ORLANDO    89   
Toronto     74  INDIANA    72   
BROOKLYN    114 Cleveland  101  
Portland    103 SACRAMENTO 86   
San Antonio 84  LA LAKERS  82