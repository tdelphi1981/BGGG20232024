"Hentbola olan sevgi arttıkça büyüyoruz"
Bayanlar Hentbol Süper Ligi'nde mücadele eden Ardeşen Gençlik ve Spor Kulübü'nün Başkanı Sultan Rauf Oğuz, taraftarların hentbola olan sevgisi arttıkça camia olarak büyüdüklerini söyledi.Oğuz, AA muhabirine yaptığı açıklamada, maddi ve manevi anlamla destekler aldıklarını belirterek, Destekler olduğu sürece biz de daha çok motive oluyoruz. Bu da başarımıza yansıyor. Bizi asıl cesaretlendiren seyircilerimizdir. Bizim gittiğimiz bütün deplasman maçlarında en az ev sahibi takım kadar seyircimiz oluyor dedi.

Taraftarların hentbola olan sevgisi arttıkça camia olarak büyüdüklerini ifade eden Oğuz, Bizim aslında bu ekiple çok çok daha büyük organizasyonlara talip olacak camiamız var. Ardeşen Gençlik ve Spor Kulübü olarak gelecek yıllara yatırım yapmaya devam edeceğiz. Ülkemizin en önemli sorunlarından biri altyapıya yatırım yapılmamasıdır. Spora yaptığımız yatırım kadar sporcuya yatırım yapılmamıştır. Bunun için biz tüm ilçelerde 200'ün üzerinde seçme yaptık. Süper Lig'de kendi imkanlarıyla yetinen, ekstra bir kaynağı olmayan takımız. Umarım bundan sonra bizi takip eden kulüplerimizin sayısı artacaktır diye konuştu.

Oğuz, hafta sonu Orduspor ile karşılaşacaklarını kaydederek, Bu maçı kazanıp ligde üst üste 3. galibiyetimizi almak istiyoruz dedi.