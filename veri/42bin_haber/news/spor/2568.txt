Gençlerbirliği
Spor Toto Süper Lig 2012-2013 sezonu 16. hafta karşılaşmasında Ankara 19 Mayıs Stadında Beşiktaş ve Gençlerbirliği karşı karşıya geliyor. Ankara'da ilk yarı oynanıyor.
19' Dakika : GOOOOOLLLLL!!!!! Gençlerbirligi Kulusic'in attigi gol ile 1-0 öne geçiyor.Azofeifa sol kanattan serbest vurus kullandi, arka direge ortasini yapti, Kulusic bombos pozisyonda sutunu vurdu ve top aglarla bulustu.

35' Dakika : GOOOOOLLLLL!!!!! Besiktas Olcay'in attigi gol ile durumu 1-1 yapiyor.Olcay ceza sahasi önünde yerden kaleye sert vurdu ve top Aykut'a çarparak aglarla bulustu.

Spor Toto Süper Lig'de Beşiktaş 26 puanla 3., Gençlerbirliği ise 19 puanla 9. sırada bulunuyor.

STAT: 19 Mayıs
HAKEMLER: Suat Arslanboğa, Adil Sinem, M.Cem Hanoğlu
SAAT: 19:00
YAYIN: Lig TV

GENÇLERBİRLİĞİ: Ramazan, Cem Can, Aykut, Kulusic, Tosic, Petrovic, Özgür, Hurşut, Azofeifa, Jimmy Durmaz, Lekic
TEKNİK DİREKTÖR: Fuat Çapa

BEŞİKTAŞ: McGregor, Hilbert, Sivok, Ersan, Uğur, Necip, İbrahim Toraman, Veli, Olcay, Holosko, Almeida
TEKNİK DİREKTÖR: Samet Aybaba



Gençlerbirliği-Beşiktaş maçından notlar

Spor Toto Süper Lig'in 16. haftasında Gençlerbirliği, Beşiktaş'ı konuk ediyor.

Beşiktaş Teknik Direktörü Samet Aybaba, Eskişehirspor ile 2-2 berabere biten lig maçının kadrosunda tek değişiklik yaptı. Aybaba, Eskişehirspor maçında defansta oynayan İbrahim'i kart cezalısı Oğuzhan'ın yokluğunda orta sahada görevlendirirken, cezasını tamamlayan Ersan'a ise ilk 11'de şans verdi.

-Gol umudu Almeida-

Beşiktaş, Gençlerbirliği karşısına tek forvetle çıktı.

Siyah-beyazlılarda ileri uçta Portekizli Almeida, tek başına yer aldı. Geçen hafta Eskişehirspor'a karşı takımının 2. golünü atan Almeida, 9 golle Beşiktaş'ın en skorer ismi durumunda bulunuyor.

-Gençlerbirliği cephesi-

Gençlerbirliği Teknik Direktörü Fuat Çapa, bu karşılaşmada kaleyi Özkan'dan alarak tekrar Ramazan'a devretti.

Çapa, sakatlıkları bulunan Zec, Serkan ve kupa maçında yaptığı hatalarla eleştiriler alan Mehmet Sedef'e maç kadrosunda yer vermedi. Sedef'in sakatlığının bulunduğu ve tedavisine devam edildiği bildirildi.

Ziraat Türkiye Kupası'nda Mersin İdman Yurdu'na karşı görev verdiği Petrovic'i bu karşılaşmada da sahaya süren genç teknik adam, ligde oynanan Kasımpaşa maçından farklı olarak Özgür'e de ilk 11 şansı tanıdı.

-Başkent ekibi kazanmayı unuttu-

Gençlerbirliği, ligdeki son galibiyetini 11. haftada Gaziantep deplasmanında 3-2'lik skorla aldı.

Kırmızı-siyahlılar, 12. haftada Sivasspor ile 2-2 berabere kaldı, ardından Fenerbahçe ve Trazonspor'dan 4'er gol yiyerek, sahadan yenilgiyle ayrıldı. Başkent ekibi geçen hafta ise Kasımpaşa deplasmanında rakibinin son dakika golünü engelleyemedi ve 1 puana razı oldu.

Beşiktaş ise ligde 8 maçtır yenilmiyor.

-Soğuk hava tribünleri etkilemedi-

Ankaralı futbolseverler soğuk havaya rağmen kale arkası hariç bütün tribünleri doldurdu.

Bilet fiyatlarının 50 ve 75 lira olduğu maçta her iki takımın taraftarı da kendilerine ayrılan tribünleri doldururken, sadece Gençlerbirliği taraftarlarının alındığı kale arkası boş kaldı.

Maç sırası ve öncesinde bin 200 görevli stat ve çevresinde güvenliği sağladı.