Messi'nin oğlu Thiago paylaşılamıyor
Barcelona kulübünün yıldızı Lionel Messinin geçen hafta dünyaya gelen oğlu Thiago Messi paylaşılamıyor.
Babası gibi futbola Newells Old Boyda başlamasını isteyen Arjantin takımı Thiagoyu daha haftası dolmadan 2881521 numaralı kulüp üyesi haline getirmişti. 
Thiago için ayrıca forma, üyelik belgeleri ve çeşitli hediyeler hazırlayan kulüp, bunları İspanya'ya yollayarak şimdiden transfer girişimlerini başlatmış oldu. Ancak tüm bu yaşananlar üzerine bir başka forma ise Arjantin Futbol Federasyonu'ndan geldi. Thiago'ya, Arjantin Milli Takımının efsane 10 numaralı forması gönderildi. 
Bu savaşı kim kazanacak bilinmez ama küçük Thiagonun henüz bir haftalıkken geniş bir forma koleksiyonuna sahip olduğu kesin. 
 