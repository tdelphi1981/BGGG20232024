Beyhan Çalışkan istifadan vazgeçti
Beyaz Grup'ta dün deplasmanda Kızılcahamamspor'la 3-3 berabere kalan Altay'ın teknik direktörü Beyhan Çalışkan, İzmir'e dönüşünde bir grup taraftarın tepkisi üzerine aldığı istifa kararından, oyuncularının desteği üzerine vazgeçti.Altay Basın Sözcüsü Ergül Gülbent, AA muhabirine yaptığı açıklamada, Çalışkan'ın, dün dönüşte havalimanında bir grup taraftarın tepkisiyle karşılaştığını ve şahsına yönelik hakaretler nedeniyle istifa kararı aldığını belirtti.

Yönetim olarak teknik adama sahip çıktıklarını, kararından vazgeçirmek istediklerini, ancak Çalışkan'ı ikna edemediklerini kaydeden Gülbent, Çalışkan bugün istifa kararını açıklamak üzere basın toplantısı düzenledi. Toplantı sırasında gelen oyuncularımız hocamıza sahip çıktı. Çalışkan da oyuncularının desteği üzerine ikna olarak, istifa kararından vazgeçti diye konuştu.