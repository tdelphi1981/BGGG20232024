Hiç bitmeyen tie-break
Bir Futures turnuvasında Monacolu iki tenisçi Benjamin Balleret ve Guillaume Couillard arasında tenis tarihinin en uzun tie-breaki oynandı.
Monacolu iki tenisçi Benjamin Balleret ve Guillaume Couillard arasında oynanan maçın ilk setinin galibini tie-break oyunu belirledi. Dünya 636 numarası Balleret toplamda 70 puan süren oyunu 36-34 kazanarak ilk seti hanesine yazdırdı. Bu tie-breakten sonra maçtan düşen Couillard, ikinci seti de 6-1 ile kaybetti.

tr.eurosport'un haberine göre; Uluslararası Tenis Federasyonundan yapılan açıklamada kayıtlarda daha önce bu kadar uzun bir tie-break oyunun oynanmadığı belirtildi. Ancak sandalye hakeminin olmadığı maç resmi kayıtlara giremeyebilir.

Bu karşılaşmadan önce oynanan en uzun tekler maçı, 1997de Goran Ivanisevic ile Greg Rusedski arasındaydı. Queens Clubda oynanan tie-breaki Hırvat raket 20-18 kazanmıştı.