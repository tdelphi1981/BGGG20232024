"Kapalı için başkanla görüştüm"
Kalabalık taraftar topluluğunun Emirhan Spor Kompleksinde karşıladığı siyah beyazlı oyunculara çiçek verildi.
Teknik Direktör Samet Aybaba araftar ile iç içe olmanın mutluluğunu yaşadığını belirtirken taraftarlarla bol bol hatıra fotoğrafı çektirdi.  
Bu arada sakatlığı nedeniyle uzun süredir takımla antrenmana çıkmayan Fernandes, Teknik Direktör Samet Aybaba'ya takımla antrenmana çıkmak istediğini söyledi. Aybaba olaya şaşırarak "Senin dinlenmen lazım. Ama yüreğinde hissediyorsan seni engellemem" diyerek antrenmana aldı.  
Siyah beyazlı takımın Futbol komitesinden Ahmet Kavacı ise Fernandes'in fedakarlık yaptığını ifade ederek sakatlığının yeni geçmesine rağmen dinlenmeden direk antrenmanlara katılma arzusunu hissettirmesinin takım arkadaşlarını yüreklendirdiğini söyledi. 
Aybaba: Kapalı tribün için başkan ile konuştum
 
Beşiktaş Teknik Direktörü Samet Aybaba, antrenman öncesi medya ile yaptığı sohbette "Kapalı tribün eski günlerine dönmesi için Başkanımız Fikret Orman ve yöneticilerimle konuştuk. Kapalı tribün eski görüntüsüne kavuşmalı" dedi. Siyah beyazlı takımın transferde hassas davrandığını söyleyen Aybaba "Kayserisporlu Emre ve İBB Gökhan için görüşmeler sürüyor. Şu anda sol kanat için alternatif arayışlarımız sürüyor. Gerekirse alt yapıdan oyuncu alabiliriz" dedi
 