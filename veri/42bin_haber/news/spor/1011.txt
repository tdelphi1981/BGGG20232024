Briçte başkanlığa Nevzat Aydoğdu seçildi
Yeterli çoğunluk sağlanamadığı için ertelenen genel kurulda Türkiye Briç Federasyonu'nda başkanlığa Nevzat Aydoğdu seçildi.
Ankara Plaza Otel'de dün yeterli çoğunluk sağlanamadığı için bugüne ertelenen genel kurul, 158 delegeden 84'ünün katılımıyla gerçekleştirildi. Genel kurulda seçime tek aday olarak giren Nevzat Aydoğdu, geçerli 78 oyun tamamını alarak federasyonun yeni başkanı oldu. Seçimde 6 oy da geçersiz sayıldı.  
Genel kurulda, yönetim ve denetim kurullarının faaliyet raporları oy çokluğuyla ibra edildi.  
Federasyonun yeni yönetim, disiplin ve denetim kurulu şu isimlerden oluştu:  
Yönetim kurulu: Ahmet Çelik, Ali Bayazıt Tünay, Ayşegül Bor, Dündar Çiftçioğlu, Ercan Koçal, Faik Falay, Haldun Vahaboğlu, Koray Selçuk, Mahir Taner, Şerif Camcı, Sevil Akın, Tevfik Gürkan, Yaşar Sezen ve Zafer Şengüler.  
Disiplin kurulu: Aziz Mersin, Fatih Kapan, Fikret Aydoğdu, Turan Çelik ve Zeki Polat.  
Denetim kurulu: Esra Deniz Tarhan ve Hikmet Dartkaş.