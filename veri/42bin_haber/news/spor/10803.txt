Sivasspor'un zorlu virajı
Sivasspor ile Medical Park Antalyaspor, Spor Toto Süper Lig'de yarın yapacakları maçla ligde 12. kez karşı karşıya gelecek.İki ekip arasında geride kalan 11 maçta taraflar 4'er kez birbirine üstünlük sağladı, 3 karşılaşma ise beraberlikle sona erdi. Bu maçlarda Sivasspor 14, Antalyaspor ise 16 gol attı. Taraflar arasında bu sezonun ilk yarısında Antalya'da oynanan maçı, Medical Park Antalyaspor 4-2 kazandı. Sivas'ta yapılan maçlarda ev sahibi ekibin üstünlüğü bulunuyor. Sivas'taki 5 maçın 3'ünden Sivasspor, 1'inden Antalyaspor galip ayrıldı, 1'i ise beraberlikle sonuçlandı. Bu karşılaşmalarda Sivasspor 6, Medical Park Antalyaspor 3 kez gol sevinci yaşadı.

Sivasspor, ligde 3 maçtır kazanamıyor

Ligin 20. haftasında deplasmanda Fenerbahçe'yi 2-1, ardından da sahasında Trabzonspor'u 2-0 yenen Yiğidolar, bu karşılaşmaların ardından ligde yaptığı 3 maçı da kaybetti. Sivasspor, deplasmanda Kasımpaşa'ya, evinde Beşiktaş'a ve dış sahada Bursaspor'a 1-0'lık skorlarla yenildi. Bu periyotta kalesinde 3 gol gören kırmızı-beyazlılar, gol sevinci yaşayamadı.

İki ekip de ikinci yarıda 7'şer puan topladı

Ligin ilk yarısındaki 17 maçlık periyotta 30 puan toplayan Antalyaspor ile 22 puan kazanan Sivasspor, ikinci yarıdaki 7 maçta ise 7'şer puan toplayabildi. 25. haftaya 37 puanla 5'inci sırada giren Medical Park Antalyaspor ile 29 puanla 12'nci sırada yer alan Sivasspor, yarın saat 16.00'da Sivas 4 Eylül Stadı'nda karşı karşıya gelecek.

İki ekip arasında geride kalan 11 maçta alınan sonuçlar şöyle:

Sezon Maç Sonuç
--------- ---------------------- --------
2006-2007 Antalyaspor-Sivasspor 1-2
Sivasspor-Antalyaspor 0-1
2008-2009 Antalyaspor-Sivasspor 2-1
Sivasspor-Antalyaspor 1-0
2009-2010 Sivasspor-Antalyaspor 2-0
Antalyaspor-Sivasspor 3-0
2010-2011 Antalyaspor-Sivasspor 1-1
Sivasspor-Antalyaspor 1-1
2011-2012 Antalyaspor-Sivasspor 2-2
Sivasspor-Antalyaspor 2-1
2012-2013 Antalyaspor-Sivasspor 4-2