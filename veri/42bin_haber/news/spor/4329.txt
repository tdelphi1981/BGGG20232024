Güreşte İstişare ve Değerlendirme Toplantısı
Güreş Federasyonu tarafından düzenlenen 90. Yıl İstişare ve Değerlendirme Toplantısı Antalya'nın Kemer ilçesinde sürüyor.Kiriş mevkisindeki Limra Otel'de dün başlayan ve yarın sona edecek toplantının ikinci gününde, 3 ayrı salonda çalıştaylar gerçekleştiriliyor.

Farklı salonlarda 1. Lig ve 2. Lig Kulüpleri, Yağlı, karakucak ve güreş il temsilcileri ile Güreş Eğitim Merkezleri İl Müdürleri çalıştayları yapılıyor.
Çalıştaylarda katılımcılar federasyonun yönetim kurulu üyeleri tarafından seçilen divan başkanlarına içinde bulundukları sorunları aktarırken, çözümler konusunda da önerilerde bulunuyor.

Güreş Federasyonu Başkanı Hamza Yerlikaya ve yönetim kurulu üyelerinin de takip ettiği çalıştaylar sonunda sorunlar ve çözüm önerilerine ilişkin açıklama yapılacağı bildirildi.