Hawkins'te doping şoku!
 
 Galatasaray Medical Park oyuncusu David Hawkins'in Gaziantep Büyükşehir Belediyespor maçında doping yaptığı tespit edildi.
 
 Galatasaray Medical Park'ın Beko Basketbol Ligi'nde 22 Aralık'ta oynadığı Gaziantep Büyükşehir Belediyespor maçının ardından doping kontrolüne giren Hawkins'in testleri pozitif çıktı.
 
 Türkiye Basketbol Federasyonu, Galatasaray Kulübü'ne doping testlerinin pozitif çıktığını dün bildirdi. Rapora göre Hawkins'te keyif verici yasaklı maddeye rastlandı.
 
 David Hawkins ayrıca Galatasaray'ın bu akşam Eurocup'ta oynayacağı Ulm maçında forma giyemeyecek.
 
 DAHA ÖNCE DE CEZA ALMIŞTI
 
 Hawkins'in Roma forması giydiği dönemde 5 Haziran 2007'deki Siena maçında da keyif verici madde kullandığı ortaya çıkmış ve Hawkins bu yüzden 3 ay ceza almıştı.