Arsenal vurdu ama deviremedi
UEFA Şampiyonlar Ligi son 16 turunda Arsenal deplasmanda Bayern Münih'i 2-0 mağlup etmesine rağmen turnuvaya veda etti. Alman ekibi adını çeyrek finale yazdırdı.
Emirateste Bayern Münihin 3-1lik galibiyetiyle sonuçlanan maçın ardından taraflar bu kez Allianz Arenada karşılaştı.

İlk maçta rakibine büyük bir üstünlük kuran Bayern Münih ikinci maçta da büyük favoriydi. Ancak Allianz Arenadaki mücadeleye Arsenal golle başladı. 3. dakikada Theo Walcott sağdan ceza sahasına girdiği gibi çok sert bir vuruş yaptı. Orta şut karışımı giden topa Olivier Giroud kale ağzından dokundu ve takımına umut aşıladı.

Bu dakikadan sonra oyunun kontrolü tamamen Bayern Münihe geçti. 10. dakikadaki korner pozisyonda Luiz Gustavo arka direğe gelen topa gelişine bir vuruş yaptı. Top, direği yaladı ve auta çıktı.

Münihte hafif kar yağışı altında geçen mücadelede Bayern Münih Thomas Müller ve Phillip Lahm ile üst üste ataklar gerçekleştirse de golü bulamayınca ilk yarı 1-0 sona erdi. İlk yarıyı önde kapatan Arsenal Bayern Münih ceza sahasında sadece o pozisyonda topla buluştu.

İkinci 45 dakikaya Bayern Münnih şut bombardımanıyla başlasa da Toni Kroos ve Arjen Robben skoru değiştiremedi.

56. dakikadaki Arsenal atağında ise Theo Walcott kaleciyle karşı karşıya kaldığı anda ofsayt bayrağı kalktı. Ancak pozisyon tekrar izlendiğinnde ofsayt olmadığı açık bir şekilde ortadaydı.

Devrenin ortalararından itibaren Arsenal riskleri almaya başlayınca Bayern Münih de kontrataklarla üst üste pozisyonlar buldu.

86. dakikada ise Arsenal bir gol daha buldu. Rosicky'nin kornerinde Koscielny kafayı vurdu ve fark bir anda ikiye çıktı. Kalan dakikalarda skor değişmeyince mücadele 2-0 sona erdi ve Bayern çeyrek finale yükseldi.