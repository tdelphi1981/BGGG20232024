Aykut Kocaman Avrupa'da 18. sınavında
UEFA Avrupa Ligi 3. tur rövanş maçında yarın kendi sahasında Çek Cumhuriyeti'nin Viktoria Plzen takımıyla karşılaşacak Fenerbahçe'de teknik direktör Aykut Kocaman, takımının başında Avrupa'daki 18. sınavına çıkacak.
Sarı-lacivertliler, Kocaman döneminde Avrupa kupalarında çıktığı 17 maçta 7 galibiyet, 6 beraberlik ve 4 yenilgi aldı.

Aykut Kocaman döneminde 2010-2011 sezonunda UEFA Şampiyonlar Ligi 3. ön eleme turunda Young Boys'a, UEFA Avrupa Ligi play-off turunda da Yunanistan'ın PAOK takımına elenerek, Avrupa'ya erken veda eden Fenerbahçe, 2011-2012 sezonunda ise futbolda şike soruşturması sürecinde men edildiği için UEFA Şampiyonlar Ligi'nde yer alamadı.

-İkinci Avrupa macerasında başarılı oldu-

Fenerbahçe ile bu sezon ikinci Avrupa macerasını yaşayan Kocaman, bu kez UEFA Avrupa Ligi'nde başarılı sonuçlara imza attı.

UEFA Şampiyonlar Ligi 3. ön eleme turunda Romanya'nın Vaslui takımını eleyerek ilk kez Avrupa'da tur atlayan Kocaman yönetimindeki Fenerbahçe, play-off turunda Rusya'nın Spartak Moskova takımına elendi.

UEFA Avrupa Ligi C Grubu'nda yer alarak Avrupa macerasını sürdüren sarı-lacivertliler, grubu lider tamamlayarak 2. tura yükseldi.

İkinci turda Belarus ekibi BATE Borisov'u eleyen Fenerbahçe, Kocaman ile birlikte bu kupada tarihinde ilk kez son 16 takım arasına kaldı.

-Kocaman dönemindeki maçlar-

Aykut Kocaman yönetimindeki Avrupa kupası maçları ve alınan sonuçlar şöyle:

-2010-2011 Sezonu-

UEFA Şampiyonlar Ligi 3. ön eleme turu:
Young Boys-Fenerbahçe: 2-2
Fenerbahçe-Young Boys: 0-1

UEFA Avrupa Ligi play-off turu:
PAOK-Fenerbahçe: 1-0
Fenerbahçe-PAOK: 1-1

-2012-2013 Sezonu-

UEFA Şampiyonlar Ligi 3. eleme turu:
Fenerbahçe-Vaslui: 1-1
Vaslui-Fenerbahçe: 1-4

UEFA Şampiyonlar Ligi play-off turu:
Spartak Moskova-Fenerbahçe: 2-1
Fenerbahçe-Spartak Moskova: 1-1

UEFA Avrupa Ligi:
Fenerbahçe-Olympique Marsilya: 2-2
B.Mönchengladbach-Fenerbahçe.: 2-4
AEL Limassol-Fenerbahçe......: 0-1
Fenerbahçe-AEL Limassol......: 2-0
Olympique Marsilya-Fenerbahçe: 0-1
Fenerbahçe-B.Mönchengladbach.: 0-3
BATE Borisov-Fenerbahçe......: 0-0
Fenerbahçe-BATE Borisov......: 1-0
Viktoria Plzen-Fenerbahçe....: 0-1

-UEFA Avrupa Ligi'nde 9 maçta 1 kez yenildi-

Aykut Kocaman yönetimindeki Fenerbahçe, UEFA Avrupa Ligi'nde 9 maçta sadece 1 kez sahadan yenilgiyle ayrıldı.

Tek yenilgisini Almanya'nın Borussia Mönchengladbach takımı karşısında alan sarı-lacivertliler, 6 maçı kazandı, 2 maçta berabere kaldı.