Semih Sow yapacak
Kocaman, Volkan ve Sow dışında bütün oyuncuları Trabzon'a götürdü. Senegalli'nin yerine Semih 11'de
 F.Bahçe, Türkiye Kupası A Grubu 2. maçında 1461 Trabzon'a konuk oluyor. Günün diğer maçında Sivas ile Bursa saat 15.30'da karşılaşacak. 4 Eylül'deki maçı A Haber naklen yayınlıyor. Gruptaki ilk maçlarda F.Bahçe Sivas'ı, Bursa da 1461'i aynı skorla 2-0 mağlup etti.
 RAUL MEİRELES CEZALI
 TEKNİK Direktör Aykut Kocaman, kaleci Volkan ve Moussa Sow dışındaki bütün oyuncuları Trabzon'a götürdü. Sow'un yerine ilk 11'de Semih'in oynaması bekleniyor. Yobo, Afrika Kupası'nda. Meireles ise cezalı.
 Favori belli sonuç değil
 1461 Trabzon Başkanı Suat Şen, 'Bu maçın favorisi F.Bahçe ama bu maçın sonucu belli değil. Sağ duyunun hakim olacağını düşünüyoruz' diye konuştu. Teknik Direktör Mustafa Akçay da 'F.Bahçe de biz de birbirimize muhtacız. Onlar bizim sayemizde büyüdü biz de onlar ile büyüdük' yorumu yaptı.
 A.Aker'e tel örgü
 Trabzonspor, aldığı cezaları önlemek amacıyla Avni Aker'in kale arkalarına tel ağlar ördü. Taraftarlar Derneği Başkanı Bekir Kodalak, uygulamayı rezalet olarak niteledi: 'Bu, Trabzon-spor taraftarını aşağılamaktır. Bunu hak edecek taraftarlar değiliz. F.Bahçe maçı öncesi bu tel ağları buraya koyuyorlar. 
 TÜRK futbolunu Aziz Yıldırım mı idare ediyor? Eğer tel örgü çekilecekse şeref tribününün önüne çekilsin.'
  