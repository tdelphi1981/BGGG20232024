"Sneijder Salı günü evet diyecek"
İtalya’nın en eski ve en prestijli gazetelerinden olan, Milano merkezli Corrierre della Sera’nın haberine göre Wesley Sneijder, Galatasaray’a en geç Salı gününe kadar ‘evet’ diyecek. 
Sarı-kırmızılı ekip ile Sneijder arasında görüşmelere olumlu havanın hâkim olduğunu ifade eden Corierre Della Sera, Hollandalı futbolcunun aynı zamanda bugün menajeri Soren Lerby ile bir kez daha buluşarak büyük ihtimalle nihai kararını vereceğini okurlarına duyurdu. 
Liverpool Teknik Direktörü Brendan Rodgers’ın “Wesley Sneijder’le ilgilenmiyoruz” açıklamasının ardından Avrupa transfer pazarında Hollandalı futbolcunun tek talibi Inter’e resmi olarak 10 milyon avro teklif eden Galatasaray olarak göze çarpıyor.