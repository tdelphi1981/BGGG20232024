Ömer Aşık fena patladı!
Houston Rockets Chicago Bulls'u 120-97'yle sürklase ederken Ömer Aşık 20 sayı, 18 ribaund, 1 asist, 3 blokluk performansıyla maça damgasını vurdu. 
Milli oyuncu Ömer Aşık, United Center’da oynanan karşılaşmada alınan Chicago Bulls mücadelesinde sergilediği başarılı performansla galibiyetin mimarı oldu. 
Rockets’ın 120-97’lik skorla kazandığı karşılaşmada temsilcimiz, 20 sayı- 18 ribaund- 1 asist- 3 blokluk bir oyun ortaya koydu. 35 dakika süre alan Milli oyuncumuz, 9/13 iki sayı ve 2/3 serbest atış isabetiyle de göz doldurdu. 
Houston’da James Harden 26 sayı- 5 ribaund- 6 asist, Chandler Parsons 23 sayı- 5 ribaund ve Jeremy Lin de 20 sayı- 11 asistle maçı tamamladı. 
Chicago Bulls’da ise Nate Robinson 27 sayı- 4 ribaund- 3 asist, Marco Belinelli 15 sayı- 3 asist ve Luol Deng de 15 sayı- 5 ribaund- 2 asistle mücadeleyi noktaladı.