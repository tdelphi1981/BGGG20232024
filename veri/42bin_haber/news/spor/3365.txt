Ferrari 2013 aracını Köln'de geliştirecek
Ferrari, 2013 aracının aerodinamiklerini genel üretimden ayrı olarak Köln'de geliştirecek.
Bu yıl Maranello'daki fabrikada karşılaşılan problemlerin ardından, Ferrari'nin rüzgar tünelini gelecek yıl Ağustos ayına kadar kapatacağı belirtilmişti.İspanyol El Mundo Deportivo ve Alman Kölner Express dahil uluslararası basın, Ferrari'nin dikkatini, eski F1 takımı Toyota'nın Köln'deki fabrikasına çevirdiğini yazdı. 
turkiyef1.com'un derlemesine göre, Ferrari'nin Köln'ü seçmesinin sebebi sorulan takım patronu Stefano Domenicali, "Çünkü iki rüzgar tünelinde çalışmak çok riskli olacak" cevabını verdi. Ferrari Başkanı Luca di Montezemolo ise, "Kafa karışılıklığını ve hataları önlemek için 2013 aracını Toyota'nın rüzgar tünelinde geliştireceğiz" dedi. 
Di Montezemolo, McLaren'ın da Toyota'nın rüzgar tünelinin düzenli müşterisi olduğunu söyledi. Toyota Motorsport GmbH'dan Rob Leupen da, "müşterilerinin, rüzgar tüneli hizmetinden oldukça memnun olduklarını" ifade etti.