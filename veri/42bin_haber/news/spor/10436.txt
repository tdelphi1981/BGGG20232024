Anadolu Efes ile Alba Berlin 10. randevuda
İki takım arasında Avrupa kupalarında yapılan 9 maçtan 8'sini Anadolu Efes, sadece 1'ini Alba Berlin kazandı.
Basketbol THY Avrupa Ligi Top 16 turu E Grubu 10. hafta maçında bugün Berlin'de Alba Berlin ile karşılaşacak Anadolu Efes, Alman rakibiyle Avrupa kupalarında 10. kez karşılaşacak.

Anadolu Efes, rakibi ile bugüne kadar Avrupa kupalarında oynadığı 9 maçtan 8'ini kazandı, sadece 1'ini yitirdi. Avrupa Ligi'nde Anadolu Efes ile Alba Berlin 6 kez ilk turda, 1 kez Top 16 turu, 2 kez de sekizli finallerde karşı karşıya geldi. Lacivert-beyazlılar Alba Berlin'i sekizli finallerde 2 kez mağlup ederek bir üst tura yükseldi, ilk turda oynanan 6 karşılaşmanın ise 5'i Anadolu Efes lehine sonuçlandı. Top 16 turu maçından da Türk ekibi galip ayrıldı.

MAHMUTİ "RAKİBİMİZİ HAFİFE ALMAMALIYIZ"

Maçlar

Anadolu Efes ile Alba Berlin takımları arasında Avrupa kupalarında geçmişte yapılan maçların sonuçları şöyle:

Yer Tarih Organizasyon Maç Sonuç
-------- ---------- ------------ ----------------------- -----
İstanbul 29.02.2000 Kupa 1 Efes Pilsen-Alba Berlin 90-81
Berlin 02.03.2000 Kupa 1 Alba Berlin-Efes Pilsen 73-93
İstanbul 24.10.2001 Kupa 1 Efes Pilsen-Alba Berlin 78-72
Berlin 09.01.2002 Kupa 1 Alba Berlin-Efes Pilsen 73-74
Berlin 10.10.2002 Kupa 1 Alba Berlin-Efes Pilsen 63-84
İstanbul 12.12.2002 Kupa 1 Efes Pilsen-Alba Berlin 74-62
İstanbul 03.12.2003 Kupa 1 Efes Pilsen-Alba Berlin 79-68
Berlin 04.02.2004 Kupa 1 Alba Berlin-Efes Pilsen 77-61
İstanbul 11.01.2013 Kupa 1 Anadolu Efes-Alba Berlin 71-62

Avrupa kupalarında 471. maçına çıkıyor

Anadolu Efes, Alba Berlin maçıyla birlikte Avrupa kupalarında 471. karşılaşmasına çıkacak. Lacivert-beyazlılar, 1979-1980 sezonundan itibaren mücadele ettiği Avrupa kupalarında bugüne dek yaptığı 470 maçın 278'ini kazandı, 192'sinde ise salondan yenilgiyle ayrıldı.

2001-2002 sezonundan itibaren katıldığı Avrupa Ligi'nde ise 223. maçına çıkacak olan Türk ekibi, Avrupa'nın kulüpler bazında en büyük organizasyonunda oynadığı karşılaşmalarda 121 galibiyet, 101 yenilgi aldı.
Bu arada, Anadolu Efes, başantrenör Oktay Mahmuti ile Avrupa kupalarında çıktığı 157 karşılaşmadan 98'ini kazandı, 59'unu yitirdi.