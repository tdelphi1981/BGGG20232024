Belhanda krizi
Fenerbahçenin 3 taksit konusundaki ısrarına Fransız kulübünün son kararı; 10 milyon euro peşin. Başkan Louis Nicollinin oğlu Laurent, Oyuncu ayrılmak istiyor, Fenerden de teklif var ama durum biraz karışık diye konuştu.

MONTPELLİERİN GENÇ OYUNCU İÇİN İSTEDİĞİ ÖDEME TAKVİMİ TRANSFERİ ENGELLİYOR
FENERBAHÇEDE Younes Belhanda bilmecesi. Sarı-Lacivertlilerin 10 milyon euroyu 3 taksitle ödeyelim teklifine Montpellier bir türlü yanaşmıyor. Başkan Niccolinin bu konudaki ısrarı peşin 10 milyon euro. Fransız patronun oğlu Laurent Nicollin son durumla ilgili bilgiler verdi. Avrupa'nın en ilginç futbol simalarından Montpellier'in sahibi Louis Nicollin'in oğlu olan Laurent Nicollin, oyuncunun ayrılmak istediğini ifade etti.
Adayların en güçlüsü Fener
Laurent, Belhanda transferinde aynı noktadayız. Oyuncu ayrılmak istiyor ama bizim henüz bir anlaşmamız yok çünkü durum biraz karmaşık. Fenerbahçe'den resmi bir teklif aldık, onlar kulüp binamıza geldiler ve bizimle görüştürler. Ancak, transfer ücretinin 3 yılda ödenmesi kesinlikle bizim beklediğimiz ve istediğimiz birşey değil. Bu görüşmelerden sonra Rus, Alman ve İngiliz kulüpleriyle, ayrıca Inter ve Milan ile görüştük. Fakat, bir gelişme olmadı dedi.