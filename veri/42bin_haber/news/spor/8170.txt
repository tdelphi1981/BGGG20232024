Gaziantepspor 2
Maçın ilk yarısının genelinde oyunun temposu oldukça düşüktü ve her iki takım da net pozisyon üretmekte bir hayli zorlandı.
Spor Toto Süper Lig'in 21. haftasının kapanış maçında Kasımpaşa ile karşılaşan Gaziantepspor, son bölümleri büyük heyecana sahne olan maçta rakibini 2-1'le geçerek üç haftalık galibiyet hasretine son vererek rahat bir nefes aldı. 

Maçın ilk yarısının genelinde oyunun temposu oldukça düşüktü ve her iki takım da net pozisyon üretmekte bir hayli zorlandı. 5. dakikada Binya'nın sağdan ortasında savunmadan seken topa Bekir Ozan sert bir vuruş yaptı ama top az farkla auta gitti. 

37'de Sernas'ın pasında ceza sahası yayı üzerinde topla buluşan Medunjanin sol ayağıyla çok şık bir vuruş yaptı fakat Isaksson son anda yaptığı hamleyle gole izin vermedi ve ilk yarı golsüz eşitlikle geçildi. 

Karşılaşmanın ikinci yarısında ise tempo her geçen dakika daha da arttı maçın son bölümleri büyük heyecana sahne oldu. 

73. dakikada Medunjanin'in savunmanın arkasına yolladığı topa hareketlenen Cenk Tosun, düzgün bir vuruşla Isaksson'u avladı ve takımını öne geçirdi: 1-0. 

79'da Kecojevic, ceza sahası içersinde Halil Çolak'ı yere düşürünce maçın hakemi penaltı noktasını gösterdi. Atışı kullanmak üzere topun başına geçen Uche topu ağlara göndererek skora dengeyi getirdi: 1-1. 

Bu golün hemen bir dakika sonrasında Medunjanin'in pasında topu alan Sernas, rakibinden sıyrılarak ceza sahasına sokuldu ve yaptığı plase vuruşla fileleri havalandırdı: 2-1. Bu gol aynı zamanda maçın da sonucunu belirleyen gol oldu. 

Bu galibiyetle Gaziantepspor puanını 24'e yükseltirken, Kasımpaşa ise 30 puanda kaldı.