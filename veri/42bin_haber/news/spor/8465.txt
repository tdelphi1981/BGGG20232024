Güreş Federasyonu Asbaşkanı konuştu
 
 Uluslararası Güreş Federasyonu toplantısı için Brüksel’e giderken, Ankara’da ayaküstü basın mensuplarına açıklamada bulunan Ahmet Ayık, alınan karara tepki gösterdi.
 
 Ayık, "2020 olimpiyatlarının İstanbul’da yapılması için mücadele veriyoruz. İnşallah olimpiyatları İstanbul’a alacağız. Ancak güreşsiz bir olimpiyatın da hoş olmayacağını biliyoruz. Sonuçta bu nihai karar değil, Rusya’da yapılacak görüşmeden sonra kesinleşecek. Biz de uluslararası güreş federasyonu olarak bu kararın geri çekilmesi ve güreşin olimiyatlardan çıkarılmaması için 170 ülkenin federasyonu olarak buna müsade etmeyeceğiz" dedi.
 
 Grekoromende 1960 yılında Olimpiyat Şampiyonu olan eski milli güreşçilerimizden Teyfik Kış ise karara tepki gösteirken, "Gerekirse madalyalarımızla birlikte olimpiyat komitesinin önünde eylem yapar, bu karara müsade etmeyiz. Bu kararın da kabul edileceğini sanmıyorum" dedi.
 
 Hasan POLAT/KAZAN (Ankara), (DHA)