Miniklere sürpriz ziyaret
Trabzonsporlu futbolcular Tolga, Mustafa ve Zeki, genç futbolcu adaylarlarıyla bir araya geldi.
TRABZONSPOR kaptanı Tolga Zengin ile oyuncular Mustafa Yumlu ve Zeki Yavru, Yıldız 61 Futbol Akademisini ziyaret ettiler. Ziyarette minik sporcuların yoğun ilgisiyle karşılaşan bordo mavililer, bol bol imza dağıtıp, fotoğraf çektirdi.  
Yıldız 61 Futbol Akademisi antrenörü Yalçın Coşkun, Trabzonspor altyapısından yetişen 3 oyuncunun ziyaretinin kendilerini ve minik sporcuları çok memnun ettiğini vurguladı.