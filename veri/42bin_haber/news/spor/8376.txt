İstanbul şampiyonu Güngören'den çıktı
Güngören Belediyesi'nin spor kulüplerinden Murat Ekmekci Spor Kulübü, İstanbul Kick-Boks kulüpler arası şampiyonasında hem takım halinde hem de kulüp bazında şampiyon oldu.
İstanbul genelinde 33 kick-boks kulübünün mücadele ettiği şampiyonaya 500'e yakın sporcu katıldı. Güngören'de faaliyetlerini sürdüren Milli Takım Antrenörü Murat Ekmekçi'nin sporcuları bu seneki 3. kupasını da kazanmış oldu. Güngören Belediye Başkanı Ş. Yücel Karaman'ın da bizzat tebrik ettiği minik sporcuların yeni hedefi ise Avrupa'da kürsüye çıkmak.