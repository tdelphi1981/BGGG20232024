Reyes F.Bahçe için net konuştu!
İspanya Birinci Ligi 'La Liga'da Sevilla forması giyen İspanyol hücum oyuncusu Jose Antonio Reyes, transferi hakkında açıklamalarda bulundu.
 İspanya La Liga ekiplerinden Sevilla forması giyen ve Fenerbahçe'nin transfer listesinde olduğu iddia edilen Jose Antonio Reyes, ülkesinde yaptığı açıklamada takımında mutlu olduğunu açıkladı.
 Estadio Deportivo'ya konuşan başarılı oyuncunun Fenerbahçe ve bazı Çin ekiplerinin transfer listesinde bulunduğu yazılırken oyuncu menajeri Marco Kırdemir'in "Resmi bir teklif söz konusu değil" sözlerine yer verdi. Haberde F.Bahçe'nin daha önce Daniel Güiza ve Luis Aragones'i İspanya'dan transfer ettiği aynı zaman Kırdemir'in Türkiye haklarını elinde bulundurduğu Guti'nin de İstanbul'da forma giydiği ifade edildi.
 Konuyla ilgili görüşleri sorulan Reyes ise net konuştu: "Sevilla'da mutluyum. Olmak istediğim yer burası ve burada kalacağım."
 2015 yılına kadar kırmızı-beyazlı ekip ile sözleşmesi bulunan Reyes'in Fenerbahçe'den ise 2.5 milyon euroluk bir teklif aldığı ancak geri çevirdiği iddia edildi.