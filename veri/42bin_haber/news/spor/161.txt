Benimle evlen Maria!
Sharapova korta çıktığı anda büyük bir sürprizle karşılaştı. Rus güzelin hayranı olan bir taraftar 'Sharapova lütfen benimle evlen' pankartı açarak evlilik teklifinde bulundu
 Güzelliğiyle Türkiye'de büyük bir hayran kitlesi oluşturan Maria Sharapova İstanbul'da büyük bir sürprizle karşılaştı. Turnuvanın ilk gününde son maç için korta çıkan Rus raket gördüğü manzara karşısında şoka girdi. Hayranı olan bir taraftar açtığı 'Sharapova lütfen benimle evlen' yazan Rusça pankartla ona olan aşkını gösterdi. 
 EN BÜYÜK DESTEK ONA
 SALONDAKİ pankartı gören Sharapova gülerek hayranının teklifini hoş bir şekilde karşıladı. İlk 2 maça göre salonun daha fazla dolu olduğu 3. karşılaşmaya çıkan Sharapova tenis severlerin en fazla ilgi gösterdiği sporcu oldu. Marsha'nın her aldığı sayıda salonda alkış tufanı koptu. Karşılaşma sonrasında da Sharapova hayranlarına imza vermekten adeta yorgun düştü. İstanbul'u her konuşmasında çok sevdiğini dile getiren Rus raket, A.Efes'in yıldızı basketbolcusu Vujacic'ten ayrıldıktan sonra ilk kez bu turnuva için İstanbul'a geldi.
  