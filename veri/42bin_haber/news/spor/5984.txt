Ahmet Çakar bombardımana devam ediyor!
Eski FIFA hakemi ve spor yorumcusu Ahmet Çakar, Wesley Sniejder'in eşi Yolanthe'yle ilgili G.Saray yönetimine eleştirilerde bulunmaya devam ediyor...
Dün, daha önce Türkiye ve Müslümanlık karşıtı içerikli bir filmde rol aldığı bilinmesine rağmen, Sniejder'in eşi Yolanthe'nin özel uçakla Galatasaray yönetimi tarafından İstanbul'a getirilip yemek organize edilmesine tepki gösteren Ahmet Çakar, twitter'daki yorumlarına devam ediyor.

Çakar, şahsi twitter hesabından bugün yazdığı tweet'lerle Galatasaray yönetimine eleştirilerini devam ettirirken, Sneijder'in eşi Yolanthe'nin sanatıyla ilgilenmediğini ancak söz konusu filmin tamamen Anti-Türk ve Anti-İslam propogandası içerikli olduğu için bu konuya tepki gösterdiğini belirtti.