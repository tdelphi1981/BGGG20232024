Gergin maçın galibi Miami
NBA'in son şampiyonu Miami Heat, Oklahoma City Thunder'ı 103-97 mağlup etti. 
Maçın bitimine 10 dakika kala Thunder'dan Russell Westbrook'un çaldığı top sonrası boş pozisyonda turnikeye giderken, Dwyane Wade'in sportmenlik dışı faulüyle gerilen maç, ev sahibi Heat'in 103-97 üstünlüğüyle sonuçlandı.

Üst üste 5'inci maçını kazanan Heat'de, LeBron James 29 sayı, 8 ribaund ve 9 asistle "triple double"a göz kırparken, guardlar Dwyane Wade 21 ve Mario Chalmers 20 sayılık performans sergiledi. Heat'in All-Star forveti Chris Bosh ise 16 sayı ve 6 ribaundluk katkı yaptı.

Thunder cephesindeyse yıldız oyuncu Kevint Durant, 33 sayı ve 7 ribaundla maçın en skorer ismi olurken, diğer All-Star oyuncu Russell Westbrook, 21 sayı ve 11 ribaund ile "double double" yapmasına rağmen 19'da 5 şut isabeti ve 5 top kaybıyla oynadı. Serge Ibaka ve yedek oyuncu Kevin Martin de 15'er sayı kaydetti.