15 derbide 3 kez kaybetti
Galatasaray ile Fenerbahçe arasında 16 Aralık Pazar günü yapılacak Spor Toto Süper Lig'de 2012 yılının son derbisinde Fenerbahçe Teknik Direktörü Aykut Kocaman, sarı-lacivertli takımın başında 16. derbisine çıkacak.Fenerbahçe'nin başında üçüncü sezonunu geçiren Kocaman, takımını saha kenarından yönettiği 15 derbide sadece 3 kez yenilgi yaşadı.

Kocaman yönetimindeki Fenerbahçe, Galatasaray ile 8, Beşiktaş ile 7 olmak üzere toplam 15 derbide karşılaştı. 13'ü lig, 1'i TFF Süper Kupa, 1'i de özel olmak üzere bu maçlarda 7 kez kazanan Fenerbahçe, 5 kez berabere kaldı, 3 maçta da yenildi.

Kocamanlı dönemde derbilerde toplam 24 gol atan sarı-lacivertliler, 17 gol yedi.

Aykut Kocaman döneminde Beşiktaş ile tamamı Süper Lig'de 7 kez karşılaşan Fenerbahçe, 4 kez kazandı, 1 kez kaybetti, 2 kez berabere kaldı. Toplam 14 gol
atıp, 7 gol yedi.

Galatasaray ile de 6'sı lig, 1'i TFF Süper Kupa, 1'i de özel olmak üzere 8 kez karşılaşan Kocamanlı Fenerbahçe, 3 kez galip geldi, 3 kez berabere kaldı, 2 kez yenildi. 10 gol atıp, aynı sayıda gol yedi.

Beşiktaş maçları

Aykut Kocaman yönetimindeki Fenerbahçe'nin Beşiktaş ile yaptığı maçlarda aldığı sonuçlar şöyle:

Tarih Stat Organizasyon Sonuç (FB-BJK)
---------- ------------------ ------------ --------------
19.09.2010 FB Şükrü Saracoğlu Lig 1 - 1
20.02.2011 BJK İnönü Lig 4 - 2
27.10.2011 BJK İnönü Lig 2 - 2
05.02.2012 FB Şükrü Saracoğlu Lig 2 - 0
29.04.2012 FB Şükrü Saracoğlu Lig 2 - 1
03.05.2012 BJK İnönü Lig 0 - 1
07.10.2012 FB Şükrü Saracoğlu Lig 3 - 0

Galatasaray maçları

Aykut Kocaman yönetimindeki Fenerbahçe'nin Galatasaray ile yaptığı maçlarda aldığı sonuçlar şöyle:

Tarih Stat Organizasyon Sonuç (FB-GS)
---------- ------------- ------------ -------------
21.07.2010 Borussia Park Özel 1 - 0
24.10.2010 FB Şükrü Saracoğlu Lig 0 - 0
18.03.2011 Türk Telekom Arena Lig 2 - 1
07.12.2011 Türk Telekom Arena Lig 1 - 3
17.03.2012 FB Şükrü Saracoğlu Lig 2 - 2
22.04.2012 Türk Telekom Arena Lig 2 - 1
12.05.2012 FB Şükrü Saracoğlu Lig 0 - 0
12.08.2012 Yeni Erzurum TFF Süper Kupa 2 - 3