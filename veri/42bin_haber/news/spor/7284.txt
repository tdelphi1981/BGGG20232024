Yıldız futbolcuyu fena dövdüler!
Premier Lig ekiplerinden Newcastle United'ın 26 yaşındaki savunmacısı Danny Simpson, geçtiğimiz gece dayak yemiş bir halde bulundu.
İngiltere bu kez Newcastle United'ın başarılı savunmacısı Danny Simpson'ı konuşuyor. Sabaha karşı 4'te sokakta aşırı alkollü ve dayak yemiş bir vaziyette bulunan Simpson Ada'da günün önemli gündem maddelerinden birisi oldu.

Manchester United altyapısından yetişen 26 yaşındaki oyuncunun, gecenin erken saatlerinde United'lı Wellbeck ve Cleverley ile birlikte eğlendiği belirtilirken; ikilinin ayrılmasının ardından Simpson'ın saldırıya uğradığı ifade edildi. Olayın detayları henüz aydınlanmazken, yıldız futbolcu twitter hesabı üzerinden 2 kişi tarafından saldırıya uğradığını ancak şu anda durumunun iyi olduğunu belirtti.