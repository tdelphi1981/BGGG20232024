Tokatspor sıkıntılı günleri geride bıraktı
Spor Toto 2. Lig Beyaz Grup takımlarından Tokatspor'un teknik direktörü Namık Altunsoy, Bir süre önce yaşadığımız sıkıntılı günlerden güçlenerek çıktık dedi.Namık Altunsoy, yaptığı açıklamada, Tokatspor'un geçen sezon son maçını kazanarak ligde kaldığını anımsattı.

Sezon başı Tokatspor'da göreve geldiğini hatırlatan Altunsoy, Yönetim kurulumuz, sezon başında takımı oluştururken ana felsefesinin, düşme hattının üstündeki yerin Tokatspor için başarı olduğunu açıkladı. Belirli bütçeyle bu takımı kurduk diye konuştu.

Ligde 9 haftayı geride bıraktıklarını anlatan Altunsoy, 9 maçta 4 galibiyet, 4 mağlubiyet ve 1 beraberlik aldıklarını söyledi.

Geçen hafta Denizli Belediyespor'u 4-1 yenerek bu sezonki ilk deplasman galibiyetlerini elde ettiklerini ifade eden Altunsoy, şunları söyledi: 9 hafta sonunda 3 futbolcumuz gol krallığı yarışında ön sıralarda bulunuyor. Yavaş yavaş Tokat kamuoyu da harekete geçiyor. Bir yerlere gelmek çok zor değil, geldiğin yerde kalmak gerçekten zor. İyi niyetli oyunculardan kurulu bir takımız. İl yöneticilerimiz bize gerekli desteği veriyor. Biz, bir süre önce yaşadığımız sıkıntılı günlerden güçlenerek çıktık. Sayın Valimizin bize verdiği desteğin önemli olduğunu düşünüyorum. Hafta sonu Kızılcahamspor ile sahamızda karşılaşacağız. Bu maçı kazanırsak Kızılcahamamspor ile puanımızı eşitleyeceğiz. Pazar günü oynayacağımız maça tüm taraftarlarımızı bekliyoruz.