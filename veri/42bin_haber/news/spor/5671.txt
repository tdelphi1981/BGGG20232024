Beşiktaşa dört aday
Almeidanın sakatlığı sonrası forvet transferi zorunlu hale gelen Kartal; Chevalier, Alexe, Lazovic ve Utakadan biri için bastırıyor.

KARTAL’DA Teknik Direktör Samet Aybaba’nın sezon başından beri alınmasını istediği Nene’nin Al-Gharafa takımına gitmesinin ardından sekteye uğrayan forvet transferi, Hugo Almeida’nın şok sakatlığı sonrası yeniden gündemin ilk sırasına alındı. Olympique Lyon’da forma giyen Jimmy Briand’dan olumsuz cevap alan yönetimin, menajerler tarafından kulübe önerilen Teddy Chevalier, Marius Alexe, Danko Lazovic ve John Utaka gibi isimleri değerlendirmeye aldığı bildirildi. Siyah-beyazlı yönetimin, Teknik Direktör Samet Aybaba’nın talebi doğrultusunda önceliği Chevalier’e verdiği belirtiliyor. RKC Waalwijk’te forma giyen 25 yaşındaki Fransız forvetin toplam maliyetinin 2 milyon civarında olduğu kaydedildi. Chevalier olmazsa Beşiktaş, Fransa’nın Montpellier takımında forma giyen Utaka’yı transfer etmeye çalışacak.