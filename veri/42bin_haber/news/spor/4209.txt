Sneijder rötar yaptı
Tottenham ve Anzhi kulüplerinin de peşinde olduğu Sneijder, Cimboma yakın olsa da Adaya gitme tehlikesi de var. Herşeye rağmen sarı kırmızılı yönetim sabırla bekliyor.
GALATASARAY ve Inter, Wesley Sneijderin iki dudağı arasından çıkacak yanıtı bekliyor. Yüksek maliyeti ve teknik heyet ile yaşadığı sorun sonrası Inter Kulübünün göndermek, Galatasarayın ise transferi için yoğun çaba harcadığı Sneijderın kararı iki büyük kulüpte merak konusu. 
Galatasaray İcra Kurulu Başkanı Lütfi Arıboğan ile salı günü yaptığı toplantıda, Cuma günü konuşuruz. Kararımı iletirim diyen Hollandalı yıldızın cevabını bekleyen sarı kırmızılılar, Sneijderı sık boğaz etmemek için şimdilik suskun kalmayı tercih ediyor.  
Adım Adım Galatasaray'a: Wesley Sneijder 
OLUMSUZ BİR DURUM YOK AMA... 
GÖRÜŞTÜĞÜMÜZ yöneticiler, Biz de sizin gibi gelecek yanıtı bekliyoruz. Şu an bir gelişme yok. Bize gelen haber de yok. Ancak, herhangi bir olumsuzluk da bulunmuyor demekle yetindiler. 
Başkan Ünal Aysalın özel uçağı Sneijderin Evet ihtimali düşünülerek hazırda bekletilirken, Hollandalıdan dün ses çıkmamasının ardından tecrübeli oyuncuya 3 resmi teklifin olduğu ortaya çıktı. 
İKİ KULÜP RESMİ TEKLİF İLETTİ 
HOLLANDALI yıldızın doğru kararı vermek adına Galatasaray ile birlikte Tottenham ve Anzhi kulüplerinden gelen teklifleri de değerlendirmeye aldığı öğrenildi. 3 kulüpten resmi teklif alan ve İngiliz takımı ile Hiddinkin çalıştırdığı Anzhinin de önerilerini inceleyen Sneijder, G.Saraya daha yakın görünse de Ada da başka bir ihtimal olarak görülüyor. 
Milan ve Arsenalin kesin olarak Sneijder ile bir ilgisinin olmadığı bilgisine ulaşıldı. 
Pescara maçı kadrosuna alınmadı 
INTER Teknik Direktörü Andrea Stramaccioni, Pescara karşılaşması öncesinde Sneijderi kadroya almadı. Hollandalı futbolcuyla ilgili konuşan Stramaccioni, Kartlar masanın üzerinde duruyor. Nasıl sonuçlanacağını birlikte göreceğiz dedi. 
1 numaralı formayı giyecek 
SNEİJDER ile ilgili gelişmeleri yakından takip eden Hollanda medyası, yıldız futbolcunun Galatasarayda giymesi muhtemel forma numarası konusunda bir iddia ortaya attı. Ülkenin en çok dinlenen radyolarından biri olan Radio VI, Sneijderin Galatasarayda 1 numaralı formayı giyeceğini söyledi. 
Menajeri ve kardeşi Cimbomdan yana! 
SNEIJDERin menajeri Soren Lerby transfere sıcak baktıklarını belirtip, Futbolda her şey mümkün ama Türkiyeye transfere sıcak bakıyoruz dedi. Oyuncunun kardeşi Rodney de Türkiyenin futbolcular için iyi bir pazar olduğunu gerekçe göstererek Wesleynin G.Saraya gitmesi konusunda ısrar ettiği öğrenildi.