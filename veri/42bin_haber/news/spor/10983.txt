Juventus puan farkını 9'a çıkardı
İtalya Birinci Futbol Ligi'nde (Serie A) 28. hafta maçları tamamlanırken, haftayı galibiyetle kapatan lider Juventus, takipçisi Napoli'nin yenilmesiyle aradaki puan farkını 9 puana çıkardı.

Evinde Sicilya Adası temsilcisi Catania'yı konuk eden Juventus, maçı son dakikalarda bulduğu golle kazanmayı başararak, puanını 62'ye yükseltti. Liderin en yakın takipçisi Napoli ise Chievo Verona deplasmanından eli boş döndü ve 53 puanda kaldı. Napoli, bu puan kaybıyla şampiyonluk yolunda darbe almış oldu.
AC Milan ise zirveye tırmanışını sürdürüyor. Son haftalarda aldığı galibiyetlere bu hafta bir yenisini ekleyen kırmızı-siyahlı ekip, bu hafta deplasmanda Genoa'yı yenerek, ikinci sıradaki Napoli'nin koltuğunu zorlamaya başladı.
Ligin puan tablosunda 4. ve 5. sırada bulunan Lazio ile Fiorentina'nın Roma'daki mücadelesinde ise gülen taraf konuk ekip oldu. Konuk Fiorentina, Lazio'yu 2-0 gibi net bir skorla devirerek, sıralamada hem zirveye yaklaştı hem de gelecek sezon Avrupa kupalarına katılma yolunda önemli bir rakibine karşı avantaj elde etti.
Hafta arasında UEFA Avrupa Ligi'nde İngiliz ekibi Totenham Hotspur'a 3-0 yenilen FC Inter, sahası San Siro'da da Bologna'ya tek golle boyun eğdi ve zirveden uzak kaldı.
28. hafta maçlarında alınan sonuçlar ve oluşan puan durumu şu şekilde:
Genoa - AC Milan......: 0 - 2
Udinese - AS Roma.....: 1 - 1
Atalanta - Pescara....: 2 - 1
Chievo - Napoli.......: 2 - 0
Cagliari - Sampdoria..: 3 - 1
Palermo - Siena.......: 1 - 2
Parma - Torino........: 4 - 1
Juventus - Catania....: 1 - 0
FC Inter - Bologna....: 0 - 1
Lazio - Fiorentina....: 0 - 2
-Puan durumu-TakımlarOGBMAYP1. Juventus2819545518622. Napoli2815854724533. AC Milan2815675032514. Fiorentina2814685033485. Lazio2814593734476. FC Inter2814594437477. AS Roma28135105849448. Catania28126103635429. Udinese281011737354110. Sampdoria *281061235333511. Parma28981136373512. Bologna281051339363513. Cagliari28971235483414. Atalanta *281051328393315. Torino *28712933363216. Chievo28951429443217. Genoa28681427422618. Siena *28861429402419. escara28631921562120. Palermo2831213234121

(*): İtalya Futbol Federasyonu (FIGC) Disiplin Kurulu, Cremona ve Bari Cumhuriyet Savcılıklarının yürüttüğü iki ayrı şike soruşturmasında adları geçen Sampdoria ve Torino'ya -1, Atalanta'ya -2 ve Siena'ya da -6 puanla lige başlama cezası vermişti.
-Gol krallığı-
İtalya'da gol krallığı yarışında son durum şöyle:
1- Edinson Cavani (Napoli) 18 gol
2- Stephan El Shaarawy (AC Milan) 16
3- Antonio Di Natale (Udinese) 15
4- Giampaolo Pazzini (AC Milan) 14
5- Stevan Jovetic (Fiorentina) ve Erik Lamela (Fiorentina)