"Yaptığımız basit hatalardan dolayı kaybettik
Acıbadem Erkekler Voleybol 1. Ligi takımlarından Gümüşhane Torul Gençlik'in antrenörü Ali Bahadır, Kazanmamız gereken Milli Piyango maçını yaptığımız basit hatalardan dolayı kaybettik dedi.
Bahadır, AA muhabirine yaptığı açıklamada, Maliye Milli Piyango karşılaşmasına çok iyi hazırlandıklarını, karşılaşmaya mutlak galibiyet için çıktıklarını belirterek, İlk seti güzel bir oyunla kazandık. Ancak ikinci seti, geçmiş maçlarda da yaptığımız basit hatalarla rakibimize adeta hediye ettik. Üçüncü ve dördüncü sete de bu moral bozukluğuyla başladık ve istediğimiz oyunu ortaya koyamayınca karşılaşmayı 3-1 kaybettik diye konuştu.

Kendi sahaları ve seyircileri önünde galip gelmeleri gerekirken moral ve motivasyon bozukluğunun yenilmelerine neden olduğunu ifade eden Bahadır, 

Kazanmamız gereken maçı, yaptığımız basit hatalardan dolayı kaybettik. Alınan yenilgiye rağmen puan sıralamasında 7. sıradaki yerimizi koruduk. Bir günlük iznin ardından ilk yarının son karşılaşması olan Galatasaray maçı hazırlıklarına başlayacağız. İstanbul deplasmanında zor bir karşılaşmaya çıkacağız. Galatasaray karşısında ilk yarıyı iyi bir oyunla kapatmak istiyoruz. Rakibimizi yenerek Maliye Milli Piyango mağlubiyetini taraftarlarımıza unutturmak istiyoruz dedi.