Tehlike çanları
Başkan Aziz Yıldırıma karşı taraftarların gösterdiği tepki, takıma da olumsuz yansıyor. Kocaman ve Emre Bölünme bizi etkiliyor derken; camianın önemli isimleri Şampiyonluk yarışında en büyük rakip G.Saray değil kendimiz diyor.

FENERBAHÇEDE TARAFTARLAR ARASINDAKİ BÖLÜNME, KULÜBÜ TEHDİT EDİYOR
KANARYADA aykırı sesler, takımın performansını etkilemeye başladı. Özellikle Başkan Aziz Yıldırıma karşı bazı taraftar gruplarının gösterdiği tepki huzursuzluğa neden olurken, Teknik Direktör Aykut Kocaman bu konudaki sıkıntıyı, Devre arasında, Bizim en büyük transferimiz, en büyük gücü olan Fenerbahçe'nin birliğini sağlamak demiştim. Bu konuda yol almadığımız gözüküyor. Biz Türkler yaşayarak öğreniyoruz bazı şeyleri. Yanlış ama ne desek boş sözleriyle dile getirdi.
Kaptan Emre de Camiamızın bütünlüğü bizi futbolcu grubu olarak her zaman mutlu ettiği gibi, ayrışmalar, bölüşmeler de bizi üzer. İnşallah bizden beklenilen iyi futbol, bizim yakalayacağımız iyi skorlarla bu dağılmışlık da bir an önce toparlanır dedi. Sarı-lacivertli camianın önemli isimleri ise Bizim şampiyonluktaki rakibimiz Galatasaray ya da Beşiktaş değil. Kendimiz. Fenerbahçeyi ancak Fenerbahçeliler yıkabilir. Çare tek yumruk olmak diye konuşarak yaklaşan tehlikenin sinyallerini verdiler. 