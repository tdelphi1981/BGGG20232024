Kırmızı karta sopalı saldırı
2. Amatör Kümedeki Türk Telekom-Kardelen maçında taraftar Kardelenspora iki kırmızı kart çıkaran hakeme sopayla saldırdı.
GEÇTİĞİMİZ pazar günü Doğuyaka 100üncü Yıl Spor Kompleksinde oynanan Antalya İkinci Amatör Küme maçında Türk Telekomspor ile Kardelenspor takımları karşılaştı. Şampiyonluk hesabı yapan Türk Telekomspor ile ligde tutunmaya çalışan Kardelenspor maçının ilk yarısı 1-1 sona erdi. 
İkincidevrede, Kardelenspordan Mahsun Akyüz ile kaleci Bülent Nişancı kırmızı kartla oyun dışı kaldı. Hakem Fevzi Çiftçinin kararlarını beğenmeyen bir taraftar, elinde sopa ile sahaya girdi. 
Kararı beğenmedi 
Orta hakemin üzerine koşan adı öğrenilemeyen öfkeli taraftarı, Kardelensporlu futbolcular güçlükle durdurdu. Polis tarafından uzaklaştırılan taraftardan şikayetçi olunmadı. Mücadele, 5-1 Türk Telekomspor lehine sonuçlandı.