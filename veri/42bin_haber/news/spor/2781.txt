Fenerbahçe'den puan almak istiyorlar
Spor Toto Süper Lig ekiplerinden Kardemir Karabükspor Basın sözcüsü Ziya Alak, gerçek oyun karakterlerini sahaya yansıttıklarında Fenerbahçe karşısında puan alabileceklerini söyledi.Her geçen gün daha iyiye gittiklerini belirten Ziya Alak, "Fenerbahçe ligin büyük takımlarından bir tanesi. Zor bir deplasman. Fenerbahçe, Galatasaray maçını kaybetti ve bizimle oynayacakları maçı kazanmak için maça asılacaklardır. Ama biz de sahaya gerçek oyunumuzu yansıttığımızda puanlarla ayrılmayı bilen bir ekibiz" dedi. 

Alak, Fenerbahçe'den puan alacak güçte olduklarını ifade ederek, "Orada gerçek oyun kimliğimizi sahaya yansıttığımızda puan yada puanlarla ayrılacağımızı düşünüyorum. Niye olmasın? Bunu başarabilecek güçteyiz. Teknik ekibimize ve futbolcularımıza güveniyorum" diye konuştu. 

Alak, ayrıca ikinci yarı hazırlıkları için 2 Ocak'ta Antalya'da 10 günlük kampa gireceklerini söyledi.