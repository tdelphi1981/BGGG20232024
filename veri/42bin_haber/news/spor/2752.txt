"Gücümüze güç katmak istiyoruz"
Kırklarelispor Kulüp Başkanı Volkan Can, devre arasında yapacakları transferlerle takıma güçlendirmek istediklerini söyledi.Can, AA muhabirine yaptığı açıklamada, ligin ilk yarısını başarılı şekilde bitirmek için mücadele ettiklerini belirterek, ikinci yarıda daha iddialı mücadele edeceklerini anlattı.

Güçlü bir ekip için transfer çalışmalarının sürdüğünü kaydeden Can, Devre arasında yapacağımız transferlerle gücümüze güç katmak istiyoruz. Takımımızın kemik kadrosunu bozmadan transferler yapacağız diye konuştu.

Malatyaspor ile berabere kalarak 2 puan kaybettiklerini ifade eden Can, Sahanın zemini çok kötüydü. Her iki takım da zemine takıldı. Önümüzde Balıkesirspor karşılaması var. Deplasmanda oynayacağımız Balıkesirspor karşılamasından galip ayrılmak istiyoruz şeklinde konuştu.

Can, Atatürk Stadı'ndaki tadilat çalışmaları nedeniyle maçları Lüleburgaz veya Edirne'de oynayacaklarını sözlerine ekledi.

Kırklarelispor, Beyaz Grup'ta 22 puanla 7. sırada bulunuyor.