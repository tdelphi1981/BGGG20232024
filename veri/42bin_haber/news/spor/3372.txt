Kayserispor Porto'ya benziyor
Sarı kırmızılıların çalıştırıcısı, Kayserispor, dünya kulübü olma yolunda ilerliyor. Transfer politikamız sebebiyle, tıpkı Portekizin Porto takımı gibiyiz dedi.
ROBERT Prosinecki, kızgın ama bir o kadar da iyi niyetli... Hırvat hocayla, Kayserisporun Beşiktaş ile İnönü Stadında yaptığı maç sonrasında Hilton Otelinde buluştuk. Yılbaşı tatili öncesi Hırvatistandaki ailesine hediyeler almak için Kapalıçarşı ve Nişantaşında dolaşmıştı, yorgundu. Buna rağmen güleryüzüyle Türkiyeye neden geldiğini, Kayserisporu nasıl bulduğunu ve Türk futbolu hakkında keyifli bir sohbet gerçekleştirdik. 
DEVRE ARASI TOPARLANIRIZ 
BEŞİKTAŞ mağlubiyeti nedeni ile çok sinirli olan Prosinecki, Çok gol pozisyonlarına girdik. Ama değerlendiremedik. Yetenekli kadromuz var ama şanssızdık. Kötü oynamadık. Mücadeleci ve rakibimizi korkutan bir oyun sergiledik ama kazanmayı başaramadık. Kendi hatalarımızdan rakibe pozisyon kazandırdık. Bu sorunları devre arası kampında çözeceğiz. Ben takımdan umutluyum ifadelerini kullandı. Görüşmemizden satırbaşları ise şöyle oldu... 
 
En büyük şansım Süleyman Hurma 
Kayserisporda Süleyman Hurma gibi bir menajerle çalıştığım için şanslıyım. Çünkü sadece takımın çalışmasına ve sistemine odaklanıyorum.
- Devre arasında Kayserisporun bütçesi doğrultusunda transfer yapılacak. Bence kötü bir dönem geçirdik. Bunu düzeltmek de bizim işimiz.
- Kayserisporda yönetim, taraftar ve oyuncu bütünlüğü var. Kayserispor ligin ikinci yarısında hedeflerine yürüyecektir. 
HEDEFLERiN TAKIMINDAYIM 
 KAYSERİSPORa geldiğim için çok mutluyum. Avrupada böylesine düzenli profesyonel işleyen kulüpler arasında örneğiz. Milli takıma en çok oyuncu veren kulübün başında olmak benim için önemli. Hedeflerin takımındayım. Türkiyede savaşçı bir futbol ruhu var. Herkes koşmak zorunda.
- Daha fazla skora ve hücuma yönelik çalışmalar yapan bir Kayserispor izlettirmek istiyoruz. Beşiktaş karşılaşmasında sayısız gol kaçırdık. Ama mağlup olduk. 
Hücumu daha çok seviyorum 
Hem futbolculuk kariyerimde hem de teknik direktörlük dönemimde atak oynamayı seçtim. 
HEM profesyonel futbol yaşamım boyunca hem de teknik adamlıkta sürekli ofansif anlayışı benimseyen biriyim.
- Kayserisporda benim oyun felsefeme uygun oyuncular hakim.Yenilebiliriz ama 90 dakika sahada yüreğimizi ortaya koyarız.
- Türkiye Süper Liginde inanılmaz potansiyel var. Savaşan, mücadele eden ve teknik anlamda varlığını hissettiren bir yapı var. Türk futbolcusu çok heyecanlı. Futbol sakinlik ister. Kayserisporun  alt yapısı da her geçen gün güçleniyor. 
KAYSERİSPOR TEKNİK DİREKTÖRLÜKTE İKİNCİ DURAĞIM 
KIZILYILDIZdan sonra kariyerimde ikinci çalıştığım yer Kayserispor oldu. Başkan, yönetim kurulu ve menajer Süleyman Hurma ile mükemmel iletişim içindeyiz. Kayserispor dünya kulübü olma yolunda. Kayserispor Portekizdeki Porto takımı gibi. Kayserispor Süper Ligin en çok oyuncu satan kulübü ise yönetim kurulu ve kulübümüzün menajeri alkışlanmalı. 
İki devde de oynadım 
- Futbolcu iken iki dev olan Real Madrid ve Barcelonada futbol oynadım. Hırvatistan Mili Takımı ile 2002 Dünya Kupasına da katıldıktan sonra 2003 yılında aktif futbol yaşantıma son verdim. Guardiola çok yakınımdır. Kendisiyle sürekli temas halindeyiz. Ve birbirimizle daima fikir alışverişi halindeyiz. 
Prosinecki kimdir? 
· Doğum tarihi: 12 Ocak 1969
· Doğum yeri: Schwenningen
· Futbolculuk kariyeri: Dinamo Zagreb (1986-87), Kızılyıldız (1987-1991), Real Madrid (1991-94), Real Oviedo (1994-95), Barcelona (1995-96), Sevilla (1997), Croatia Zagreb (1997-2000), Hrvatski Dragovoljac (2000), Standard Liege (2001), Portsmouth (2001-02), Olimpija Ljubljana (2002-03), NK Zagreb (2003-04)
· Teknik direktörlük kariyeri: Hırvatistan (Yardımcı hoca) (2006-2010), Kızılyıldız (2010-12)