Drogba sağlık kontrolünden geçti
 
 Ulus’daki Liv Hospital’de gerçekleştirilen kontrolde Drogba, bir dizi teste tabi tutuldu. Yapılan tetkiklerin ardından Drogba ile ortopedi uzmanı Doç. Dr. Uğur Haklar’ın katıldığı bir basın toplantısı düzenlendi.
 
 Toplantıda Fildişi Sahilli oyuncuya uygulanan testler hakkında bilgi veren Uğur Haklar, "Sağlık kontrolünü başarılı bir şekilde yapmış bulunuyoruz. Kendisi nazik bir kişi olarak istediğimiz her şeye uyumlu şekilde katıldı. Oldukça başarılı bir inceleme yaptık. Sonuçları en kısa zamanda Galatasaray Kulübü ile paylaşacağız" diye konuştu.
 
 Drogba ise hastane personeline teşekkür ettikten sonra, soru almadan basın toplantısından ayrıldı.
  