Türkiye deplasmanda Azerbaycan'a karşı
A Milli Bayan Hentbol Takımı, 2013 Dünya Şampiyonası 4'üncü eleme grubu 3'üncü maçında 24 Kasım Cumartesi deplasmanda Azerbaycan ile karşılaşacak.Başkent Bakü'deki ABU Arena Spor Salonu'nda oynanacak müsabaka, TSİ 15.00'te başlayacak. Mücadeleyi, Bulgar hakem çifti Silviya Markovska ve Jonko Vutor yönetecek. (A) Milli Takım, gruptaki 4'üncü ve son maçını ise 1 Aralık Cumartesi günü Portekiz ile Ankara'da yapacak.

Grup maçlarının ardından ilk sırada yer alan takım, Sırbistan'da düzenlenecek 2013 Dünya Şampiyonası'na katılabilmek için play-off maçı oynamaya hak kazanacak.

Türkiye'nin grupta birer galibiyeti ile mağlubiyeti bulunuyor. Azerbaycan'ı sahasında 35-19 yenen milliler, Portekiz'e ise deplasmanda 38-36 yenildi.
Gruptaki son puan durumu ve kalan maçların programı şöyle:

Puan durumu

Takımlar O G B M A Y P AV
-------------------------------------
Türkiye 2 1 0 1 71 57 2 14
Portekiz 2 1 0 1 61 63 2 -2
Azerbaycan 2 1 0 1 46 58 2 -12

Kalan maçlar

24 Kasım 2012 Azerbaycan-Türkiye
28 Kasım 2012 Portekiz-Azerbaycan
01 Aralık 2012 Türkiye-Portekiz