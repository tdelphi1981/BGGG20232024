Fenerbahçe'den yedinci galibiyet
Ülkemizi FIBA Kadınlar Euroleaguede temsil eden Fenerbahçe, bu akşam deplasmanda UE Sopron ile oynadığı maçı 69-74 kazandı.
FIBA Kadınlar Euroleaguede B Grubunda yer alan Fenerbahçe Macaristan takımı UE Sopron ile deplasmanda oynadığı maçı 69-74 kazandı. Cappie Pondexter 16 sayı, 5 ribaund, 4 asist ile Anastasiya Verameyenka da 16 sayı, 4 ribaund ile maçı tamamladı. 

UE SOPRON(69):Zsofia Fegyverneky 8 (2 ribaund-4 asist), Orsolya Zsovar (3 ribaund-1 asist), Jelena Milovanovic 10 (4 ribaund-1 asist), Reka Cserny 6 (2 ribaund-1 asist), Sara Krnjic 18 (3 ribaund), Amber Holt 3 (5 ribaund-3 asist), Shenise Johnson 22 (12 ribaund-4 asist)
FENERBAHÇE (74): Agnieszka Bibrzycka 15 (2 ribaund-2 asist), Birsel Vardarlı 5 (6 ribaund-8 asist), Esmeral Tunçluer 2 (1 ribaund), Anastasiya Verameyenka 16 (4 ribaund), Ivana Matovic 10 (4 ribaund-3 asist), Cappie Pondexter 16 (5 ribaund-4 asist), Angel McCoughtry 4 (4 ribaund), Nevin Nevlin 6 (1 ribaund) 
1.PERİYOT: 15-17
2.PERİYOT:19-17
3.PERİYOT: 12-21
4.PERİYOT: 23-19 
MAÇIN AYRINTILARI

Maça iki takım da karşılıklı basketlerle başlarken, ilk periyodu temsilcimiz 15-17 üstün tamamladı. İkinci periyotta da takımlar birbirlerine üstünlük kurmakta zorlandı. Jelena Milovanovic- Shenise Johnson ikilisinin sayılarına Fenerbahçe Agnieszka Bibrzycka ve Anastasiya Verameyenka ile karşılık verdi. İlk yarı 34-34 eşitlikle noktalandı.  
Üçüncü periyotta Birsel Vardarlı ile üstünlüğü ele geçiren Fenerbahçe, iyi savunma yaparken Cappie Pondexter ile skor buldu ve son periyoda 46-55 önde girdi. 6-0lık seriyle farkı 3 sayıya indirerek final periyoduna başlayan UE Sopron, Cappie Pondexterı durdurmakta zorlandı. Shenise Johnsonun sayılarına Agnieszka Bibrzycka ile yanıt veren temsilcimiz farkı tekrar açarak maçtan 69-74 galip ayrıldı.