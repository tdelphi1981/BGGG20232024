Beckham tek kuruş almayacak
PSG ile 5 aylık sözleşme imzalayan David Beckham, alacağı maaşın çocuklarla ilgilenen bir hayır kurumuna gideceğini açıkladı. 
Beckham, PSG ile beş aylığına sözleşme imzalamasının ardından, kulüp yöneticileriyle ortak basın toplantısı düzenledi. 
David Beckham: ''Beş ay boyunca alacağım maaşa dokunmayacağım. Bu maaş PSG'nin de birlikte çalıştığı çocuklarla ilgilenen bir hayır kurumuna gidecek. Bunu yapacak olmaktan da çok gurur duyuyorum. Zor durumdaki çocuklara yardım etmek beni çok mutlu edecek, PSG'de bu konuda çok duyarlı. Daha önce başka bir yerde denenmemiş ortak bir projede birlikte çalışacağız''dedi. 
Beckham, PSG'de ''çok özel yetenek'' olarak tanımladığı İbrahimoviç ile top koşturmanın kendisini oldukça heyecanlandırdığını ifade etti.
İbrahimoviç ile İsveç'in İngiltere ile yaptığı milli maçlarda karşı karşıya geldiklerini ifade eden Beckham, İbrahimoviç'i ''dünyanın en iyi futbolcularından biri'' olarak nitelendirdi. 
Beckham, birkaç hafta içinde fiziki açıdan yüzde 100 formda olacağını iddia etti.