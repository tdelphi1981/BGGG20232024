Golf Cup 115 yöneticinin katılımıyla başladı
Antalya'da bu yıl 3'ncüsü düzenlenen Manager Golf Cup Turnuvası, Avrupalı 115 yöneticinin katılımıyla başladı.Rixos Premium Belek'in ev sahipliğinde Antalya Golf Club Pascha sahasında gerçekleşen turnuvanın ilk gününde 90 amatör golfçü yarıştı. Yarışmacılar ikili, üçlü, dörtlü gruplar halinde mücadele etti.

Almanya ve Danimarka başta olmak üzere birçok ülkeden amatör golf oynayan ve üst düzey yönetici olan 115 kişinin katıldığı turnuvanın, katılımcılar arasında yeni fikirler geliştirmek ve golf sahalarını tanıtmak amacıyla gerçekleştirildiği bildirildi.

Yarın tamamlanacak turnuvanın ardından Rixos Premium Belek'te düzenlenecek gala yemeği ile dereceye girenleri ödülleri verilecek.