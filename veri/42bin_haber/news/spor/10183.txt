Mesajınız var
Terim futbolcularına taktiği cep telefonundan verdi.
Cezalı olan sarı kırmızılı teknik adam, idari koordinatör Şükrü Hanedara mesaj attı. O da hocadan gelen talimatları saha kenarındaki Ümit Davalaya iletti.  
GALATASARAY Teknik Direktörü Fatih Terim, PFDKnın verdiği 3 maçlık ceza sebebiyle Eskişehir karşılaşmasını tribünden izledi. Ancak deneyimli teknik adam, öğrencilerine buradan da taktik vermeyi ihmal etmedi. Disiplin talimatnamesi gereği sarı kırmızılıların soyunma odasına ve kulübesine inemeyen Terim, teknik ekibi ile cep telefonu aracılığıyla iletişim kurdu. Mücadeleyi stattaki bir locadan takip eden G.Saray teknik patronu, ilk yarı ve ikinci yarıda 2şer kez idari koordinatör Şükrü Hanedara mesaj attı. 
DEĞİŞİKLİKLERİ CEPTEN YAPTIRDI 
HANEDAR, Fatih Hocadan cep telefonuna SMS yolu ile gelen mesajları, kulübedeki antrenör Ümit Davalaya iletti. Davala da oyuncuları ile temasa geçerek teknik direktörlerinin verdiği taktikleri anlatmaya çalıştı. İlk yarı 20 ve 25. dakikalarda oyuna müdahale eden Terim, devre arasında ise soyunma odasına direktiflerini telefonla verdi. Deneyimli teknik adam, 52. dakikada yine SMS ile Sabri ve Semihe locadan mesaj gönderdi. Dakikalar 69u gösterdiğinde atılan SMS mesajı sonrası da Aydın, Melonun yerine oyuna dahil oldu.