Felipe Melo: Kesinlikle tükürmedim
Galatasaray'ın Beşiktaş'ı 2 - 1 yendiği derbi maçın önüne geçen sarı - kırmızılı futbolcu Felipe Melo'nun kırmızı kartı neden gördüğü sorusuna Melo cevap verdi ve Oğuzhan'a kesinlikle tükürmediğini söyledi.
Beşiktaş ile oynanan derbi maçta 60. dakikada Oğuzhan'a tükürdüğü gerekçesiyle kırmızı kartla oyun dışında kalan Melo, daha sonrasında twitter hesabında yaşananları açıkladı. Brezilyalı futbolcu, "Ben iddia edildiği gibi tükürmedim. Olanlar için çok üzgünüm. 100 kamera açısından da gösterebilirim kesinlikle tükürmedim. Bana faul yapıldı ve küfür edildi. Ben de küfür edip geri çekildim." diye yazdı.

MELO DERBİDE 60 DAKİKADA KIZARMIŞTI

Galatasaray-Beşiktaş derbisinde Felipe Melo, Oğuzhan'a tükürdüğü gerekçesiyle kırmızı kartla oyun dışında kalmıştı.

Karşılaşmanın 60. dakikasında Felipe Melo ile Necip Uysal'ın girdiği ikili mücadele sonrasında saha bir anda karıştı. Melo'nun olay yerine gelen Oğuzhan Özyakup'la karşı karşıya geldiği anda siyah-beyazlı oyuncuya tükürdüğü görüldü.

Bu hareketin üzerine hakem Tolga Özkalfa, yardımcı hakemi Cem Satman'ın uyarısı ile Oğuzhan Özyakup'a tükürdüğü gerekçesiyle Felipe Melo'ya direkt kırmızı kart göstermişti.