Aysal: Sneijder fedakarlık yaptı
G.Saray Başkanı, Geçen sene şampiyon olan, ilk yarıyı lider bitiren futbolcularımın hepsi değerli. Sneijder olmazsa alternatifleri var. Hemen evet dese daha çok şüphelenirdim dedi.
BAŞKAN Ünal Aysal, Sneijderi transfer edememelerinin dünyanın sonu olmadığını söyledi. Galatasarayın patronu, Divan toplantısında ve sonrasında yaptığı açıklamada Bizde 28 tane Sneijder var. Hepsi birbirinden değerli. Geçen sezon bizi başarıya ulaştıran bu sezon ilk yarıyı lider bitiren futbolcular bunlar. Sneijder, Galatasarayda kadro derinliği oluşturulması için talep ettiğimiz bir oyuncu dedi.

Hollandalı fedakarlık yaptı

Sneijderin maliyetinin çok fazla olmadığını belirten Aysal, Kulübü ile 7.5 milyon euroya anlaştık. Kendisine de İnterde aldığının 3te 2sini vereceğiz (4.3 milyon euro). Elindeki garanti kontrattan fedakarlık yapacak. Eğer oyuncu düşünmeyip hemen karar verirse ben daha fazla şüphelenirim. Düşünmesi ve kararını bilinçli vermesi bizim işimize geliyor. Oyuncu maddiyattan çok statükosunu düşünüyor diye konuştu.

Olmazsa alternatifimiz var

Terimin Sneijderi istemediği haberlerinin doğru olmadığını da sözlerine ekleyen Başkan, Bize verdiği listenin ilk sıralarında yer alan bir oyuncu. Ben kimseye bu transferin yüzde 95 bittiğini söylemedim. Bu transferin olmaması için hiçbir sebep göremiyorum. Ama olmazsa da dünyanın sonu değil. Alternatif isimlerimiz var. Ama bu transfer sonuçlanmadan alternatifleri düşünmeyiz ifadesini kullandı.

Terim benim elemanım

GALATASARAY Başkanı Ünal Aysalın Maaşlı çalışan polemiğinden sonra dün de Divan toplantısına Eleman polemiği damgasını vurdu. Aysal, Fatih hoca çok faydalı bir elemanım. Ben maaşlı çalışan lafını tüm profesyonel çalışanlar için söyledim. Fatih hocamızla da ben hep temas halindeyim ve inanılmaz bir diyalog içerisindeyim. Kulübümüze büyük bir katkı sağlıyor. Onun arkasından konuşmak gibi bir şey olmaz. Olursa ayağıma kurşun sıkmış olurum. Kendisiyle yüz yüze konuşmasak da sürekli telefonlaşıyoruz" dedi. Göreve geldikleri günden bu yana 100 milyon dolar borç ödediklerini de belirten Aysal, O zamanki dolar kuru ile bugünkü farklı. Onun için ödemelerimizin gerçek değeri 120 milyon dolar. Yeni yatırımlara çivi çakılmadı deniyor. Önce borç ödedik. Yeni dönemde hangi yatırımları yapacağımızı hep birlikte göreceğiz diye konuştu.