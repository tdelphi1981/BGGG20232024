Maria Sharapova çekildi
Kadınlarda dünya klasmanının 2 numaralı ismi Rus tenisçi Maria Sharapova, Uluslararası Brisbane Tenis Turnuvası'ndan çekildi. 
Sezonun ilk "grand slam"i olan Avustralya Açık Tenis Turnuvası'na hazırlık amacıyla gittiği Brisbane Turnuvası'na katılmaktan, köprücük kemiğindeki ağrı nedeniyle vazgeçti.

Antrenman sırasında sakatlanan Sharapova, bir an önce Melbourne'e gidip, Avustralya Açık'a hazırlanmak istediğini belirtti.

Rus tenisçi, geçen hafta Güney Kore'de Danimarkalı tenisçi Caroline Wozniacki ile yapacağı gösteri maçından, boynundaki sakatlık nedeniyle çekilmiş, ancak Brisbane'deki turnuvaya katılacağını açıklamıştı.

Avustralya Açık Tenis Turnuvası, 14-21 Ocak 2013 tarihleri arasında düzenlenecek.