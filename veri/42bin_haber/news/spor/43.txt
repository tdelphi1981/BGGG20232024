Arda Turan için Liverpool iddiası!
İngiltere'nin köklü kulüplerinden Liverpool'un gelen son iddialara göre Barcelona'dan Alexis Sanchez ve Atletico Madrid'den Arda Turan'ı transfer etmek istediği öğrenildi.
 İngiliz devi Liverpool kadrosuna kattığı iki Türk olan Nuri Şahin ve Samed Yeşil'in ardından bir Türk'ün daha peşinde. Bu isim ise Atletico Madrid'de forma giyen yıldız futbolcu Arda Turan.
 İspanyol medyasında çıkan haberlere göre, Liverpool teknik direktörü Brendan Rodgers, Türkiye'nin Romanya ile yaptığı maça bir yardımcısını göndererek Arda'yı izlettirdi.
 Arda'nın ise eğer Liverpool bu ilgisini resmiyete dökerse, İngiliz takımına gidebileceği konuşuluyor. Arda daha önce yaptığı açıklamada, Avrupa'da Liverpool'u desteklediğini ve Liverpool'da forma giymek istediğini dile getirmişti.
 Ayrıca Arda'nın geçtiğimiz günlerde milli takımdan arkadaşı olan Nuri Şahin'in Liverpool formasını giyerek, fotoğraf çektirmesi de dikkat çekmişti.
 ALEXIS SANCHEZ DÜŞÜK İHTİMAL
 Liverpool teknik direktörü Brendan Rodgers'ın bir diğer istediği isim ise Barcelonalı yıldız futbolcu Alexis Sanchez. Çıkan iddialara göre Rodgers, Arda veya Sanchez'den birisini takımına kazandırmak istiyor fakat Sanchez'i transfer etmesi bir hayli zor gözüküyor.
 Her ne kadar Şilili futbolcunun Barcelona'da Villa, Pedro, Iniesta, Isaac, Tello gibi rakipleri bulunsa da, Sanchez'in Barcelona'dan ayrılmak istemeyeceği konuşuluyor.