Aslan'dan sürpriz transfer atağı
Olin Edirnenin başarılı oyuncusu Mehmet Yağmur, coach Gökhan Taştimur ile yaşadığı sorunların ardından kulüpten ayrıldı ve kendisine kulüp aramaya başladı.
Olin Edirnenin başarılı oyuncusu Mehmet Yağmur, coach Gökhan Taştimur ile yaşadığı sorunların ardından kulüpten ayrıldı. 
İstanbula dönen Mehmet, tek başına çalışmalarını sürdürürken kendisini isteyen kulüplerle görüşmelere başladı. 
Ancak Olin Edirnenin Mehmet Yağmur için 100 bin TL bonservis bedeli istemesi nedeniyle henüz bir transferin gerçekleşmesi zor gözüküyor. Bonservis ücretinin pazarlıkla düşürüleceği belirtiliyor. 
Mehmet Yağmuru Galatasaray Medical Parkın dışında Türk Telekom, Aliağa Petkim de istiyor.

Olin Edirne Yönetim Kurulu, Mehmet Yağmur'un durumu ile ilgili bir açıklama yaptı. 
"Takımımızın sporcularından Mehmet Yağmur, 1 Ocak 2013, Salı günü Baş antrenörümüz Gökhan Taştimur ile yapmış olduğu görüşmede Edirnede mutlu olmadığını ve takımdan ayrılmak istediğini belirtmiştir. 
Baş antrenörümüz Gökhan Taştimur, sporcumuzun takımda kalması yönünde görüşü ile beraber konuyu Yönetim Kuruluna bildirmiştir. Yönetim Kurulumuz, takımdan ayrılma konusunda kararlı olan sporcumuz Mehmet Yağmura bu fikrini değerlendirmesi için 7 Ocak 2013, Pazartesi gününe kadar izin vermiştir.

 
Saygılarımızla, 
OLİN EDİRNE Basketbol Derneği 
Yönetim Kurulu"