Gençlerbirliği'nde imzalar yarın atılıyor
Süper Lig ekiplerinden Gençlerbirliği, ara transferde kadrosunu güçlendirmek için 4 futbolcuyla anlaştı.
Başkent ekibi Sırbistan ekibi Partizan'dan orta saha oyuncusu Nemanja Tomiç ve Belçikalı forvet oyuncusu Bjorn Vleminckx'in yanı sıra Türk oyuncular Doğa Kaya ve Kerim Zengin ile resmi sözleşme yapacak. Sözleşme töreni, Beştepe İlhan Cavcav Tesisleri'nde, saat 11.15'te gerçekleştirilecek. 
Gençlerbirliği Kulübü, Doğa Kaya ve Kerim Zengin ile 2,5'ar yıl, Tomiç ile de 3,5 yıllık sözleşme imzalayacak. Başkent ekibi, Belçikalı forvet oyuncusu Vleminckx'i de sezon sonuna kadar kiraladı. Bu futbolcuyla ilgili satın alma opsiyonu da kırmızı-siyahlılarda olacak.