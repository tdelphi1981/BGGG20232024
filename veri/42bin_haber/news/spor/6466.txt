Yaktın beni Semih
Hikmet Karaman, Semih'e 'Tüm planlarım maçta tuttu. Seni hesaba katmadım. Senin yüzünden yenildik' dedi
 G.Antepspor'un başarılı Teknik Direktörü Hikmet Karaman ile F.Bahçe'nin nöbetçi golcüsü Semih Şentürk arasında Sarı-Lacivertli takımın 2-1 kazandığı maçla ilgili ilginç bir diyalog yaşandı. Emeklerinin karşılığını alamamasına sitem eden Karaman, 'İyi antrenörüm. Artık mütevazı olmayacağım. Ben olmasam F.Bahçe, G.Antep'i farklı yenerdi' dedi.
 ÖRNEK OLDUN
 KULÜBEDEN gelip F.Bahçe'yi galibiyete taşıyan Semih de 'Geçmiş olsun hocam. Üzülmeyin' diye moral vermeye çalıştı. Bu sözler üzerine Hikmet Karaman, Semih'e şunları söyledi:
 'F.BAHÇE'YE karşı her türlü tedbiri aldım. Planlarım tıkır tıkır işliyordu. Bir tek seni hesaba katmadım Semih. Senin yüzünden yenildik. Gençler seni örnek almalı. Sabrettin, çalıştın, formayı kaptın. Herkes senin gibi profesyonel olmalı.'