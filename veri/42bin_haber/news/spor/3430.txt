Schalke süper yıldızını kaybediyor!
Galatasaray'ın Şampiyonlar Ligi son 16 turundaki rakibi Schalke 04, en önemli oyuncularından biri olan Alman milli yıldız Lewis Holtby'nin sezon sonundaki biten kontratını yenilemeye yanaşmadığını ve bu noktadan sonra görüşmeleri durdurduklarını resmen açıkladı.
 Galatasaray'ın Şampiyonlar Ligi son 16 turundaki rakibi Schalke 04, en önemli yıldızlarından birini kaybediyor.
 Schalke 04'ün resmi sitesinden yaptığı açıklamada sezon sonu sözleşmesi bitecek olan Alman milli Lewis Holtby'nin kontrat uzatma taleplerine olumsuz yaklaştığını ve bu noktadan sonra kulübün yapacak bir şeyi olmadığı açıklandı. Lewis Holtby'nin kariyer hedefleri doğrultusunda kulüpten ayrılacağını açıklayan Schalke, kulübün en son 2013'e kadar yaptığı uzatma teklifini de reddettiği bildirildi.
 Schalke 04 sportif direktörü Horst Heldt; "Lewis'le ilgili gelişmelerin daha farklı olmasını dilerdik. Ancak, Lewis sezon sonunda Schalke'den ayrılacak. Tıpkı, Klaas-Jan Huntelaar gibi o da kişisel kararını verdi ve biz saygı duyuyoruz." dedi. Holtby'nin bundan önce olduğu gibi sezon sonuna kadar oynamaya devam edeceğine ve durumunda bir değişme olmadığına dikkat çeken Heldt; "Holtby'nin sezon sonuna kadar çıkacağı karşılaşmalarda Schalke'nin hedefleri doğrultusunda hareket edeceğine ve başarıyı yakalamamız için son gücüne kadar mücadele edeceğine inancımız tam." diyerek sözlerini bitirdi.
 Lewis Holtby, İngiltere Premier Lig ekiplerinden Liverpool ile uzun süredir anılsa da son günlerde Bayern Münih'in de Alman yıldızlar ilgilendiği dedikoduları dolaşıyor.
  