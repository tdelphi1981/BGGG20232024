Alper Potuk'ta fark 2.5 milyon Euro
Sarı-Kırmızılılar'la Eskişehirspor arasındaki Alper Potuk pazarlığı kıran kırana devam ediyor 
 Galatasaray, genç yıldız için 5 milyon Euro bonservis bedelinin yanı sıra bir de oyuncu vermeyi teklif etti. Ancak Es Es cephesi takasa sıcak bakmıyor, 7.5 milyon Euro istiyor. Zaragoza ve Trabzonspor’un, yüksek maliyet nedeniyle Alper’den vazgeçmesi, Cim Bom adına avantaj. Ancak Eskişehirspor Başkanı Halil Ünal’ın 7.5 milyon Euro’da diretmesi nedeniyle görüşmelerde bir ilerleme sağlanamıyor. Galatasaray adına pazarlıkları yürüten Abdurrahim Albayrak, bir yandan Alper Potuk’la temas halinde, diğer yandan ise Kırmızı-Siyahlılar’ı ikna etmeye çalışıyor. İki kulüp, aradaki 2.5 milyon Euro’luk fark konusunda orta yolu bulabilirse, 21 yaşındaki orta saha oyuncusu sezonun ikinci yarısında Sarı-Kırmızılı formayı giyecek.
 
 Fanatik