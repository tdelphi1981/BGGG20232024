Kasımpaşa, evinde kazanmak istiyor
Kasımpaşa, Spor Toto Süper Lig'in 13. haftasında Orduspor'u yenerek, 3 maç aranın ardından sahasında kazanmak istiyor.Lacivert-beyazlı takım, yarın sahasında ağırlayacağı Orduspor karşısında 3 puan alarak, üst sıralara tırmanışını devam ettirmenin hesaplarını yapıyor.

Geçen hafta deplasmanda Akhisar Belediyespor'u 2-0 yenen Kasımpaşa, teknik direktör Şota Arveladze'yle kendi sahasında oynadığı 3 maçta da galibiyet alamadı. Ligde geride kalan 12 haftada, 6 galibiyet, 2 beraberlik ve 4 mağlubiyetle 20 puan toplayan lacivert-beyazlılar, bu sezon evinde ise 3 kez kazandı, 1 beraberlik ve 2 yenilgi aldı.

Kasımpaşa'da sakatlıkları bulunan Barış Başdaş, Kafoumba Coulibaly ve Volkan Yaman, Orduspor maçında da forma giyemeyecek.

Orduspor ise, 12 maç sonunda 4 galibiyet, 5 beraberlik ve 3 yenilgiyle 17 puan topladı. Karadeniz temsilcisi deplasmanda bu sezon henüz galibiyet elde edemedi ve 4 beraberlik, 2 yenilgi aldı.

Kasımpaşa Recep Tayyip Erdoğan Stadı'nda saat 16.00'da başlayacak karşılaşmayı hakem İlker Meral yönetecek.