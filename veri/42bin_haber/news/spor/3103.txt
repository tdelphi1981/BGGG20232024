Ligin ilk yarısında kalede panter kesildiler
PTT 1. Lig'de, 2012-2013 sezonunun ilk yarısında 18 takımdan 6'sının kalesini sadece birer file bekçisi korurken, 1461 Trabzonlu Fatih Öztürk 16 maçta 11, lider Manisasporlu Volkan Babacan ve Bucasporlu Ömer Kahveci de 17'şer maçta 13'er gol yiyerek en başarılı performansları sergiledi.17 haftada 151 maç yapıldı. 7'nci haftadaki Şanlıurfaspor-1461 Trabzon karşılaşması, saha olayları nedeniyle yarıda kaldığı için Türkiye Futbol Federasyonu (TFF), maçı Trabzon temsilcisi lehine 3-0 hükmen tescil etti. 17'nci haftadaki Ankaragücü-Torku Konyaspor maçı da saha olayları yüzünden tatil edildi ve henüz bu maçla ilgili karar açıklanmadı.

İlk yarıda oynanan 151 karşılaşmada, Manisaspor, 1461 Trabzon, Çaykur Rizespor, Bucaspor, Denizlispor ve Torku Konyaspor'un kaleleri, tüm maçlarda birer file bekçisine emanet edildi.

Manisaspor'da Volkan Babacan, Çaykur Rizespor'da David Loriya, Bucaspor'da Ömer Kahveci, Denizlispor'da İsmail Şahmalı 17'şer maçta bin 530'ar dakika, 1461 Trabzon'da Fatih Öztürk ve Torku Konyaspor'da Kaya Tarakçı da 16'şar maçta bin 440'ar takımlarının kalelerini korudu.

Kayseri Erciyesspor'da Behram Zülaloğlu 16, Yusuf Balcıoğlu ve Onur Bilgin birer, Adanaspor'da Zülküf Özer 13, Tolgahan Acar 4, Adana Demirspor'da Şener Özcan 12, Ramazan Kurşunlu 5, Karşıyaka'da Necati Yılmaz 16, Recep Öztürk bir, Gaziantep Büyükşehir Belediyespor'da Onur Bulut 12, Bora Sevim 5, Boluspor'da Serdar Kulbilge 10, Eser Altın 7, Şanlıurfaspor'da Atacan Öztürk 15, Kerem İnan bir, Kartalspor'da Haydar Yılmaz 9, Erşen Çilingir 8, Göztepe'de Ferhat Odabaşı 14, Kazım Sarı 3, TKİ Tavşanlı Linyitspor'da Yavuz Eraydın 10, Metin Erol 7, Samsunspor'da Soner Şahin 10, Atilla Özmen 7, Ankaragücü'nde Bayram Olgun 9, Gökhan Akkan 7 karşılaşmada takımlarının kalelerine geçti.

-Tek yabancı; Çaykur Rizesporlu David Loriya-

Takımlarında ilk yarıda forma giyen toplam 31 kaleciden sadece biri yabancıydı. Çaykur Rizespor'un Kazakistan uyruklu file bekçisi David Loriya, 17 maçın tamamında toplam bin 530 dakika oynayarak 17 gol yedi ve maç başına yediği gol ortalaması 1,00 olarak gerçekleşti.

İlk yarıda en başarılı kalecilerin, 16 maçta 11 gol yiyerek maç başına 0,68 ortalamayı tutturan 1461 Trabzonlu Fatih Öztürk ile 17'şer maçta 13'er gol yiyerek maç başına yediği gol ortalaması 0,76'şar olan lider Manisasporlu Volkan Babacan ve Bucasporlu Ömer Kahveci olduğu dikkati çekti.

Maç başına yedikleri gol ortalaması ikinin üzerine çıkarak en kötü performansı sergileyen kaleciler ise 10 maçta 24 gol yiyen TKİ Tavşanlı Linyitsporlu Yavuz Eraydın, 5 maçta 11 gol yiyen Adana Demirsporlu Ramazan Kurşunlu, 7 maçta 15 gol yiyen Ankaragücülü Gökhan Akkan oldu.

-Kalecilerin ilk yarı performansları-

Takımlar Kaleciler MaçSayısı Dakika YediğiGol MaçBaşınaOrtalama 
Manisaspor Volkan Babacan 17 1530 13 0,76 
Kayseri Erciyes Behram Zülaloğlu 16 1373 17 1,06 
Onur Bilgin 1 67 1 1,00 
Yusuf Balcıoğlu 1 90 3 3,00 
Adanaspor Zülküf Özer 13 1170 14 1,07 
Tolgahan Acar 4 360 6 1,50 
1461 Trabzon Fatih Öztürk 16 1440 11 0,68 
Çaykur Rizespor David Loriya 17 1530 17 1,00 
Adana Demirspor Şener Özcan 12 1080 13 1,08 
Ramazan Kurşunlu 5 450 11 2,20 
Bucaspor Ömer Kahveci 17 1530 13 0,76 
Karşıyaka Necati Yılmaz 16 1440 18 1,12 
Recep Öztürk 1 90 3 3,00 
G.Antep Bş. Bld. Onur Bulut 12 1080 12 1,00 
Bora Sevim 5 450 8 1,60 
Boluspor Serdar Kulbilge 11 905 17 1,54 
Eser Altın 7 625 6 0,85 
Şanlıurfaspor Atacan Öztürk 15 1350 16 1,06 
Kerem İnan 1 90 1 1,00 
Denizlispor İsmail Şahmalı 17 1530 17 1,00 
Torku Konyaspor Kaya Tarakçı 16 1440 18 1,12 
Kartalspor Haydar Yılmaz 9 810 8 0,88 
Erşen Çilingir 8 720 11 1,37 
Göztepe Ferhat Odabaşı 14 1260 13 0,92 
Kazım Sarı 3 270 5 1,66 
TKİ Tavşanlı Yavuz Eraydın 10 900 24 2,40 
Metin Erol 7 630 4 0,57 
Samsunspor Soner Şahin 10 900 14 1,40 
Atilla Özmen 7 630 7 1,00 
Ankaragücü Bayram Olgun 9 810 15 1,66 
Gökhan Akkan 7 630 15 2,14