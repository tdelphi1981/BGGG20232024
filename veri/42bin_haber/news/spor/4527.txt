Susturucu Fener
Semih'in golüyle gardı düşen 1. lig ekibine 2. darbeyi Dirk Kuyt vurdu. Hollandalı yıldız da 'Sus' yaptı. Fener, liderliğe yükseldi
 Mert ile Salih abilerine yürekli oyun dersi verdi
 F.Bahçe'de birçok futbolcu gitmeli, acil de transfer şart
 Çek o elini Mert Günok
 İLK yarının sonunda Kuyt, kaleci Fatih'in zaman geçirmesini alkışla protesto etti. Stoch'un faulü sonrası Selçuk'un genç kaleciye bir şeyler söylemesi ortamı gerdi. Fatih tepki gösterdi. Araya Egemen girdi. Tecrübeli futbolcu, Fatih'i sakinleştirirken, kaleci Mert, Egemen'i kolundan çekti. Egemen 'Çek elini' diye fırça attı.
 Sercan'dan ağır salvo!
 1461 Trabzonlu Sercan Kaya, Barış ve Abdullah, F.Bahçe maçı sonrası twitterdan Sarı-Lacivertli futbolculara tepki gösterdi. Bazı F.Bahçeli oyuncuların seremonide Göksu'nun elini sıkmaması üzerine, Bordo-Mavili oyuncular da 'Seramonide Göksu kardeşimin elini sıkmayanlar ikinci maçta bize el uzatmasınlar!' diye tweet attı.
 BENİ HEP AĞLAT AŞKIM
 F.Bahçe'nin suskun nöbetçi golcüsü Semih Şentürk, 2-0 kazanılan 1461 Trabzon maçında gol orucunu bozdu. Semih 242 gün sonra resmi bir maçta ilk golünü attı. 'Genç Semih' en son 16 Mayıs 2012'de yine Ziraat Türkiye Kupası final maçında Bursaspor'a 1 gol atmıştı. Semih'in bu sezonki ilk golünü atmasına en çok sevinen isimse eşi Pınar Şentürk oldu. Pınar Hanım twitterdan duygularını şöyle dile getirdi:
 'ALLAH'IM sana şükürler olsun. Çok özlemiştim gollerini (Semih). Gözyaşlarıma hakim olamıyorum. Beni hep böyle ağlat sen aşkım.'
 KUPA BEYİ FENER
 SEMİH'in gol atması kadar 1461 maçının bir diğer önemli istatistiği de F.Bahçe'nin 29 yıl sonra kazandığı kupadaki yenilmezlik serisini 9 maça çıkarması oldu. Geçen sezon 5 maçta 4 galibiyet ve 1 beraberlikle kupayı alan Kanarya bu sezon da Pendik'i 1-0, Göztepe'yi 4-0, Sivas ve 1461'i de 2-0 yenerek 4'te 4 yaptı. F.Bahçe bu dört maçta gol de yemedi. Kanarya, Kocaman döneminde kupada oynadığı toplam 13 maçta 9 galibiyet, 1 beraberlik ve 3 de yenilgi aldı.
 Bizi motive ediyorlar
 Salih ile birlikte 1461 maçına damga vuran Mert Günok, tribün olaylarının takımı daha motive ettiğini söyledi:
 'HEM Trabzon'un hem 1461 takımının bize karşı bir bakışı var, gergin geçecekti. Bizi daha çok motive ediyor karşı rakibin kışkırtmaları, agresiflikleri. Koltuklar, metal parçaları atıldı. Allah korusun bana veya arkadaşların sırtına gelse çok ciddi kazalar olabilirdi. Bunun son bulması lazım. Takımlar ne kadar ezeli rakip olsa da taraftarların insan olduğumuzu unutmaması gerekiyor. Bu olayların bitmesini istiyorum. Trabzon'a bir kez daha geleceğiz. İnşallah insanlar biraz daha sağduyulu olur.'
  