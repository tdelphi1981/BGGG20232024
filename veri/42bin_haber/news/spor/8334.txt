Sabri: İnancımı hiç kaybetmedim
Galatasaray'ın kaptanlarından Sabri Sarıalioğlu, bugünkü idman öncesinde basın mensuplarının sorularını yanıtladı.
Antalyaspor maçının en iyi oyuncularından olan ve sergilediği performans ile dikkatleri yeniden üzerine çeken Sabri, uzun süre yedek kaldığı veya ilk 18'e giremediği dönemde hiç bir zaman inancını yitirmediğini söyledi. 
Sabri; "Ben elimden geldiğince hep iyi çalıştım, inancımı hiç yitirmedim. Her takım arkadaşım da öyle, GS formasını giyen her futlbolcu hakkını vermek zorundadır. İyi çalışmak zorundadır. Burada güzel bir rekabet ve aile ortamı var, bu da zaten başarıyı getiriyor. Ben inancımı hiç bir zaman kaybetmedim. Hocam beni 17 yaşında a takıma aldı ve bana güvendiği gösterdiği. Türkiye'nin en iyi takımında oynuyorum." dedi.  
Yeni transferlerin çok iyi olduğunu da dile getiren Sabri; "Yeni transferler çok kaliteli, kariyerleri tartışılmaz, karakterleri de öyle, çok iyi uyum sağladılar. En kısa zamanda katkılarını gösterecekler. Herşey çok güzel gidiyor." diye konuştu. 
Sabri hedeflerinin önlerindeki Akhisar maçı olduğunu ve sonrasında Schalke maçına odaklanacaklarını da söylerken, "Liderliği daha da pekiştirmek için Akhisar maçını kazanmak istiyoruz. Sonra Schalke ile oynayacağımız maça konsantre olacağız" şeklinde konuştu.