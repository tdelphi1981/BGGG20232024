Beşiktaş fark attı
Beşiktaş RMK Marine, Şampiyon Kulüpler Kupası Avrupa Ligi 1 eleme aşaması C Grubu'ndaki ilk maçında Fransız ekibi Toulouse'u 83-48 yendi.Beşiktaş Tekerlekli Sandalye Basketbol Takımı, Şampiyon Kulüpler Kupası Avrupa Ligi 1 eleme aşaması C Grubu'ndaki ilk maçında, Fransız rakibi Toulouse'u 83-48 mağlup etti. Fransa'nın Toulouse şehrinde iki gün sürecek organizasyonda, C Grubu'nda ev sahibi Toulouse, İtalya'dan Porto Potenza, Hollanda'dan Verkerk ve İngiltere'den Rhinos ekipleriyle birlikte yer alan Beşiktaş, ilk maçını galibiyetle tamamladı.

Toulouse karşısında ilk yarıyı 45-36 üstün tamamlayan siyah-beyazlılar, mücadeleyi 35 sayı farkla, 83-48 kazandı. Beşiktaş, ikinci maçını bu akşam Porto Potenza'yla yapacak, yarın ise Verkerk ve Rhinos takımlarıyla karşılaşacak. Grup maçları sonunda ilk iki sırayı alacak ekipler, Avrupa Şampiyon Kulüpler Kupası'nda oynamaya hak kazanacak. Grubu üçüncü sırada tamamlayan ekip Andre Vergauwen Kupası'nda, dördüncü olan takım ise Willi Brinkman Kupası'nda yoluna devam edecek.