Juventus Llorente'yle 'resmen' görüşüyor
İtalya Serie A takımlarından Juventus, Bask ekibi Athletic Bilbao'nun forveti Fernando Llorente ile transfer görüşmeleri için kulübünden 'resmen' izin aldı.
 İspanya La Liga takımlarından Athletic Bilbao'nun kule forveti Fernando Llorente ve Juventus transfer görüşmelerine 'resmen' başladı.
 İtalya Serie A'da geçen sezonu namağlup şampiyon tamamlayan ve bu sezonun ilk yarısında da açık ara liderlik koltuğunda bulunan Juventus, forvet transferi için yaz transfer döneminde birçok oyuncuya yöneldi ancak istediği transferi gerçekleştiremedi. Sezon başladıktan sonra da transfer çalışmalarına devam eden ve Llorente'yle uzun süredir flört halinde olan Juventus, forvet ihtiyacını İspanyol oyuncuyula gidermek istiyordu.
 Athletic Bilbao 3 Ocak 2013 Çarşamba günü resmi sitesinden yaptığı açıklamayla bu transfere 'resmiyet' kazandırmış oldu. Yapılan açıklamada; "30 Haziran 2013'te sözleşmesi bitecek olan Fernando Llorente ve Juventus futbol kulübü arasındaki görüşmeleri için izin verilmiştir. Juventus, oyuncuyu kadrosuna dahil edebilmek için gerekli görüşmeleri yapabilir." dendi.
 Bu arada, Spor Toto Süper Lig'in şampiyonluk adaylarından Fenerbahçe de resmi sitesinden  yaptığı açıklama ile Fernando Llorente'yi transfer etmek istediklerine ilişkin iddiaları yalanladı.
 Pamplona doğumlu 27 yaşındaki oyuncu altyapısında dahil olduğu Athletic Bilbao ile 2005 yılında profesyonel oldu. Kırmızı beyazlı formayla 317 maça çıkan Llorente 115 gol kaydetti. Athletic Bilbao'nun Llorente'yi kadroda tutmak için son olarak 4.8 milyon euroluk bir teklif yaptığı, bu teklifin Llorente tarafından reddedilidiği ifade edilmişti. 
  