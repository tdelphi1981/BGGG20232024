Cuper Fenerbahçe'yi gözüne kestirdi
Orduspor'un Teknik Direktörü Hector Cuper, Pazar günü deplasmanda oynayacakları Fenerbahçe maçından 3 puanla ayrılacaklarını iddia etti. Cuper, Fenerbahçe'yi iyi analiz ettiklerini, maça çok iyi konsantre olduklarını belirterek, "Zor bir maç olacağını biliyoruz. Ancak, gülen taraf olacağız" dedi.
Cuper, Fenerbahçe'nin seyircisiz maç cezasının sona erdiğini ve Orduspor maçında bu seçon ilk kez seyircisiyle buluşmasının mor-beyazlı ekibi etkilemeyeceğini savundu. Teknik Direktör Hector Cuper, geçen sezon Orduspor'un başına ilk geldiğinde Fenerbahçe ile karşılaştıklarını ve o maçın 1-1 sonuçlandığını hatırlatarak, "Fenerbahçe sonuçta büyük bir takım. Avrupa'da da önde gelen takımlardan biri. Tüm konsantsrasyonumuzu sahaya yansıtıyoruz" diye konuştu.

"REHAVETTEN KORKMUYORUZ"

Orduspor'un başına geldiği günden itibaren oyuncularına sürekli rehavete kapılmamaları gerektiğini anlatan Cuper, başarı çizgilerini devam ettirebilmek için bunun gerekli olduğunu söyledi. 

Orduspor, Teknik Direktörü Hector Cuper gözetiminde Durugöl Tesisleri'nde çift kale maçla antrenmanını sürdürdü. Yağmur altında Fenerbahçe maçının provasını yapan Orduspor'un yaklaşık 2 saat süren antrenmanı basına kapalı gerçekleşti.