Hamilton: Başarılı olma baskısı altında değilim
Lewis Hamilton, bu yıl Mercedes'te başarılı olma konusunda üzerinde herhangi bir baskı olmadığını söyledi.
Bu yıl testlerde etkileyici sürüşler çıkaran Hamilton, rakiplerinin kendilerinden beklentilerine rağmen, takımla ilk sezonunda üzerinde baskı hissetmediğini belirtti.

Barselona testlerindeki en hızlı zamanların ardından "herhangi bir beklenti olduğunu sanmıyorum" diyen Hamilton, "Sanki cebimde bedava bilet varmış gibi hissediyorum. En iyi pakete sahip olamayabileceğimizi bildiğimiz bir yıl, fakat bu da benim için bir zoru başarmak olacak" diye konuştu.

Bu durumun üstesinden gelmek için "dışarıdan bir baskı olduğunu düşünmüyorum" diyen İngiliz pilot, "Bu sadece benim takımla daha da keyif verici şekilde çalışmamı ve daha iyiye gitmemize neden olacaktır" dedi.

"Harika araçlara sahip olan pilotların üzerinde daha fazla baskı olduğunu" söyleyen Hamilton, bu pilotların aracın hakkını verebilmek için baskı altında yarışacaklarını ifade etti.

Hamilton rakipleri ise, Mercedes cephesinden gelen mütevazi açıklamalar karşısında pek de ikna olmuş değil. Bunlardan Felipe Massa, Hamilton'ın bu sene şampiyonluk mücadelesi verecek isimlerden biri olacağına inanıyor.

Massa, hafta başında Santander'in medya organizasyonunda yaptığı açıklamada, İngiliz pilotun her zaman şampiyonluk için mücadele edebilecek bir pilot olduğunu gösterdiğini belirtmişti.

Massa, "Çok, çok hızlı. Rekabeçi bir araçla kazanıp şampiyonluk mücadelesi vereceğini kanıtlamış biri" diye konuşmuştu.