"Adnan Öztürk istifa etsin çünkü..."
Galatasaray Divan Kurulu Başkanı İrfan Aktar, dünkü divan kurulu toplantısını değerlendirdi.
Toplantıdan önce, Başkan Yardımcısı Adanan Öztürk toplantı içerisinde sert bir konuşma yapması beklenirken, Öztürk toplantıya katılmamıştı. 
"BAŞKANIN EMRİNDEYİM"
 
Daha önce yaptığı açıklamada Öztürk'ün istifa etmesi gerektiğini savunan İrfan Aktar, Radyospor'dan Özgür Sancar'a yaptığı açıklamada "Adnan beyin nasıl düşündüğünü ve ne yapmak istediğini ben bilemem, ben kendi söylediklerimden sorumluyum" dedi. 
 
ADNAN ÖZTÜRK'Ü NEDEN İSTİFAYA DAVET ETTİ 
 
Adnan Öztürk'ün, başkan olmak gibi bir düşünceye sahip olması durumunda, rakip olacağa bir heyetin içerisinde yer almaması gerektiğini öne süren Aktar, "Adnan beyin nasıl düşündüğünü ve ne yapmak istediğini ben bilemem, ben kendi söylediklerimden sorumluyum. Yönetim kurulu belli kararlar alır, o kararları da açıklamak kulüp sözcüsünün görevidir ya da başkan açıklar. Her üye belli konularda açıklama yaparsa çok seslilikten çok anarşiye neden olur. Anarşi de kulübe bir kaktı getirmez. Yönetim kurulunda fikirlerini söyler bu orada tartışılır. Başka yerlerde değil. Kendisi başkan adaylığı için bir çalışma içerisindeyse rakip olacağı bir heyetin içinde olmaması gerekir. Yönetim kurulu içerisindeyseniz ona göre davranacaksınız. O yüzden de istifa etmesi gerektiğini düşünmekteyim" dedi. 
TÜRKİYE'NİN EN İYİ STADI ARENA 
Galatasaray'ın sağanak yağmur altında oynadığı Cluj maçında iflas eden TT Arena'nın zemini için bakım çalışmalarının sürdüğünü belirten Aktar sözlerine şöyle sürdürdü "Stad aslında fiziki olarak Türkiye'nin en iyi stadı. Stad'ın fiziki  hatası nerede  diye  araştırılıyor. Farklı 3 kuruluş tarafından araştırılıyor. Neticesinde  o gün oynanan maçı doğru düzgün oynayamadık. Berabere kalarak zor kurtardık. O gün hem maddi hem de manevi kaybımız oldu. O yüzden bu arızayı düzeltmek önceliğimiz" dedi. 
FİNALİN ARENA'DA OLMASINDAN HEPİMİZ GURUR DUYARIZ 
Bild Gazetesin'de ortaya atılan iddiayı da değerlendiren Aktar 2020 Avrupa Futbol Şampiyonası'nın Türk Telekom Arena'da olmasının hem Türkiye için hem de Galatasaray için iyi bir tanıtım olacağını belirterek, "Böyle bir finalin Türkiye'de oynanması stadın ,Galatasaray'ın ve her şeyden önce Türkiye'nin tanıtımı için çok önemli. Finalin Türkiye'de oynanmasından hepimiz gurur duyarız" diye konuştu.

SOSYAL TESİSİMİZ KALMADI 
İrfan Aktar başkanlığında, Galatasaraylı eski yönetici, Şişli Belediye Başkanı Mustafa Sarıgül'ün davetiyle Dedeman Oteli'nde gerçekleştirilen kulübün aylık olağan divan kurulu toplantısı için
"Galatasaray Adası'nın kiraya verilmesinden sonra enikonu sosyal tesisimiz kalmadı. Onun için üyelerizin bir araya gelip Galatasay ile oturup konuşabileceği yer az.O  nedenle de toplantımızı Dedeman'da gerçekleştirdik "dedi