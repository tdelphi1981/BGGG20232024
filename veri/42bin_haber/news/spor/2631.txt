Gençlerbirliği 1-1 Beşiktaş
Beşiktaş, Spor Toto Süper Lig'in 16. haftasında deplasmanda Gençlerbirliği ile 1-1 berabere kaldı... Beşiktaşlı Almeida, kaçırdığı gollerle karşılaşmaya damgasını vuran oyuncu oldu.
Ankara 19 Mayıs Stadı'nda oynanan karşılaşmada ev sahibi takımın golünü 19. dakikada Ante Kulusic atarken Beşiktaş'ın golü 35. dakikada Olcay Şahan'dan geldi. 
Beşiktaş bu beraberlik sonrasında 27 puana yükseldi. Gençlerbirliği ise puanını 20 yaptı... Siyah beyazlı takım, ilk yarının son maçında sahasında Kayserispor'u konuk edecek. Başkent ekibi ise Bursa deplasmanına konuk olacak.  
MAÇTAN FOTOĞRAFLAR - Emre Oktay'ın objektifinden    
ALMEIDA ÇILDIRTTI 
Beşiktaş'ın Portekizli yıldızı Hugo Almeida, karşılaşmanın ikinci yarısında kaçırdığı gollerle adeta saç baş yoldurttu. Almeida'nın kaçırdığı gollere Samet Aybaba da çok sert tepki gösterdi. 

"BİR TAKIMIN KADERİYLE BU KADAR OYNANMAZ" 
AYBABA: ONLAR BİZDEN DAHA İYİ OYNADI 
MAÇIN CANLI ANLATIMI 
MAÇTAN NOTLAR 
- Almeida, 67. dakikada altıpas içinde topla buluştu, kaleciyle karşı karşıya kaldı ama topu auta attı. 
- 36. dakikada Olcay Şahan'ın golü ile Beşiktaş skoru dengeledi. 1-1
- Ev sahibi takım, 20. dakikada Kulusic'in attığı golle skoru 1-0 yaptı.  
Gençlerbirliği cephesi 
 
Gençlerbirliği Teknik Direktörü Fuat Çapa, bu karşılaşmada kaleyi Özkan'dan alarak tekrar Ramazan'a devretti. Çapa, sakatlıkları bulunan Zec, Serkan ve kupa maçında yaptığı hatalarla eleştiriler alan Mehmet Sedef'e maç kadrosunda yer vermedi. Sedef'in sakatlığının bulunduğu ve tedavisine devam edildiği bildirildi. Ziraat Türkiye Kupası'nda Mersin İdman Yurdu'na karşı görev verdiği Petrovic'i bu karşılaşmada da sahaya süren genç teknik adam, ligde oynanan Kasımpaşa maçından farklı olarak Özgür'e de ilk 11 şansı tanıdı. 
 
Soğuk hava tribünleri etkilemedi 
 
Ankaralı futbolseverler soğuk havaya rağmen kale arkası hariç bütün tribünleri doldurdu. Bilet fiyatlarının 50 ve 75 lira olduğu maçta her iki takımın taraftarı da kendilerine ayrılan tribünleri doldururken, sadece Gençlerbirliği taraftarlarının alındığı kale arkası boş kaldı. Maç sırası ve öncesinde bin 200 görevli stat ve çevresinde güvenliği sağladı. 
Stat: 19 Mayıs
Hakemkler: Suat Arslanboğa, Adil Sinem, Mehmat Can Hanoğlu
Gençlerbirliği: Ramazan, Cem, Aykut, Kulusic, Tosic, Petrovic, Özgür, Hurşut, Azofefa (Dk. 87 Mehmet Kara), Jimmy (Dk. 86 Ekigho), Lekic (Dk. 89 Artun)
Beşiktaş: McGregor, Hilbert, Sivok, Ersan, Uğur, İbrahim, Necip, Veli, Holosko (Dk. 86 Batuhan), Olcay, Almeida
Goller: Dk. 20 Kulusic (Gençlerbirliği), Dk. 36 Olcay (Beşiktaş)
Sarı kart: Dk. 25 Hilbert, Dk 53 Ersan, Dk. 90 1 Veli (Beşiktaş), Dk. 31 Aykut, Dk. 54 Azofeifa, Dk. 77 Özgür, Dk. 82 Ramazan (Gençlerbirliği) 