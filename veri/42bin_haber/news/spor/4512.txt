1461 Trabzonspor 0-2 Fenerbahçe
Ziraat Türkiye Kupası A Grubu ikinci hafta maçında Fenerbahçe, Avni Aker Stadyumu'nda 1461 Trabzonspor'u 2-0 mağlup etti.
Karşılaşmanın 84. dakikasına kadar her iki takımda gol pozisyonlarında skoru değiştiremedi. Maçın 84. dakikasında ise Gökhan Gönül'ün sağ kanattan ortasında topu kafayla filelere gönderdi. Bu golden 2 dakika sonra arka direkte kendisini unutturan Kuyt skoru 2-0'a taşıdı.

MAÇTAN KARELER - Semih BAHADIR'ın objektifinden

Stat: Hüseyin Avni Aker
Hakemler: Suat Arslanboğa, Muhittin Gürses, Mehmet Cem Hanoğlu
1461 Trabzon: Fatih, Göksu, Mehmet Kuruoğlu, Caner, Kadir Keleş, Barış (Dk. 57 Ofoedu), Sercan (Dk. 82 Gökhan), Yusuf, Emrullah, Abdülkadir, Abdulllah (Dk. 59 Mustafa Tiryaki)
Fenerbahçe: Mert, Orhan, Serdar, Egemen, Caner (Dk. 46 Semih), Salih, Selçuk Şahin (Dk. 46 Gökhan Gönül), Mehmet Topuz (Dk. 78 Mehmet Topal), Cristian, Stoch, Kuyt
Sarı kartlar: Dk. 24 Mehmet Kuruoğlu, Dk 45 1 Fatih, Dk. 82 Yusuf, Dk. 88 Mustafa Tiryaki (1461 Trabzon), Dk. 24 Cristian, Dk. 30 Orhan, Dk. 45 1 Selçuk Şahin, Dk. 71 Serdar, Dk. 84 Semih (Fenerbahçe)
Goller: Dk. 84 Semih, Dk. 87 Kuyt (Fenerbahçe)

Bu sonucun ardından Fenerbahçe A Grubu'nda oynadığı iki maçı da kazanarak 6 puana ulaştı. Karadeniz temsilcisi ise gruptaki ikinci maçını da kaybetti. A Grubu'nda bugün oynanan ilk maçta Sivasspor, Buraspor'u 2-1 mağlup etti. 

GÖKHAN GÖNÜL SOL BEK 

Karşılaşmanın ikinci yarısının başında Selçuk'un yerine oyuna giren Gökhan Gönül'ün, oyundan çıkan Caner'in yerine sol bekte görev alması da dikkat çekti. 

AĞ DA ENGELLEYEMEDİ 

Karşılaşmanın 62. dakikasında Fenerbahçe'nin serbest vuruş kullanmaya hazırlandığı sırada deniz tarafındaki kale arkası tribünlerinden sahaya meşale, maytap ve yabancı madde yağdı. Hakem Suat Arslanboğa oyunu yaklaşık 3 dakika durdurdu. Sahanın temizlenmesinin ardından oyun devam etti. Karşılaşmanın çeşitli bölümlerinde de sahaya çok miktarda yabancı madde atıldı. 

KOCAMAN TEPKİ GÖSTERDİ 

Semih'in gol sonrası yanına geldiği Fenerbahçe Teknik Direktörü Aykut Kocaman'ın başına bu sırada tribünden atılan bir cisim isabet etti. Eliyle başını tutan Kocaman, tribünlere dönerek ellerini yana açtı. Kocaman. 4. hakeme de pozisyon sonrası bir şeyler söyledi.