9 Gün 9 gece su altında kalacak
 
 Rekortmen Namık Ekin, yaptığı açıklamada, dünya ve Guinness rekorlarını kırmasında judonun büyük katkısının olduğunu belirterek, söz konusu spor dalının fiziksel ve mental olarak güçlü olmayı gerektirdiğini söyledi.
 
 Yaklaşık 50 yıldır judo sporu yaptığını ifade eden Ekin, sporunun çocuklarda yardımlaşma, karakter ve nezaket oluşmasında katkı sağladığını kaydetti.
 
 MERSİN'DEN KIBRIS'A 38 SAAT
 
 Ekin, ABD'de 14 Temmuz 1970'de su altında en uzun yüzen asker olarak ilk rekoru kırdığını dile getirerek, o dönemde tüm ABD'li askerleri geçerek 11 mil su altında yüzdüğünü anlattı.
 
 Daha sonra 48 kilometreyi su altında 37 saatte yüzdüğünü belirten Ekin, 5 gün, 5 gece 5 metrelik akvaryumda kaldığını, 38 saatte de Mersin'den Kıbrıs Türk Cumhuriyeti Haberleri'>Kuzey Kıbrıs Türk Cumhuriyeti'ne yüzdüğünü kaydetti.
 
 Söz konusu rekorda ayağında bir takım olumsuzluklar meydana geldiğini dile getiren Ekin, KKTC'den çıkınca eski Cumhurbaşkanı merhum Rauf Denktaş'ın kendisini karşıladığını söyledi.
 
 Ekin, "Bütün rekorları denemek için yapıyorum ama genellikle kırıyorum. Benim rekorlarımın tuhaf tarafı çıkınca muhakkak hastaneye götürüyorlar. Yaş oldu 71. Her rekorumda belli ki hastaneye gideceğim, Tehlikeli bir şey, bu nedenle dünyada kimse deneyip de kıramıyor bunu. Şimdiye kadar 13 tane, kimsenin denemediği büyük rekorum var" şeklinde konuştu.
 
 "AKLIMA DÜNYA REKORU GELDİ Mİ..."
 
 Namık Ekin, 2008 yılında Ölüdeniz Uluslararası Paraşüt Haftası'na katıldığını hatırlatarak, burada 14 Ekim 2012 tarihinde 39 
 
 kilometre yükseklikten atlayıp dünya rekorunu kıran Felix Baumgartner'in da yer aldığını anlattı.
 
 Ekin, söz konusu festivalde Felix'in kendisine ne yapacağını sorduğunu aktararak, "Ben de en alçaktan atlama rekoru, 40 metreden 
 
 atlayacağımı söyledim. O da 'olur mu ölürsün' dedi, ben de denize atlayacağımı söyledim. 'Cesedini bulamazlar' dedi, ben de balık 
 
 adam elbisesiyle atlayacağımı ifade ederek, 40 yerine 38 metreden atladım. Aklıma dünya rekoru geldi mi, istihareye yatarım" dedi.
 
 ŞİŞLİ MEYDANINDA HAVUZ KURULACAK
 
 Su altında 7 gün 7 gece yardımcısız, tek başına kalan ABD'li David Blaine'nin rekorunu kırmak istediğini dile getiren Ekin, 
 
 Blaine'nin New York Belediyesi tarafından yapılan akvaryumda su altında kaldığını söyledi.
 
 Blaine'nin New York meydanında söz konusu rekoru gerçekleştirdiğini ifade eden Ekin, şunları kaydetti:
 
 "Mesela yardımlaşmalı var. 2 tane balık adam yanında, biri tüpünü tutar, diğeri hortumu tutar. Bu tek başına kalma rekoru. 7 gün 7 
 
 gece rekorunu, yardımcısız olarak 8 gün 8 geceyi Taksim Meydanı'nda yapmak istiyordum. Yazışmalar tamamlandı ama o bölgede çalışmalar 
 
 var. Şişli Belediye Başkanı Mustafa Sarıgül, Şişli Meydanı'nda uluslararası bir organizasyon yapmak istiyor. 10 Mayıs'ta başlayacak 
 
 ama ben 19 Mayıs'a kadar yazdım. 8 gün, 8 gece kalırsam rekoru kırarım ama hedefim 9 gün 9 gece kalmak."
 
 "HAYATIM PAHASINA..."
 
 Şişli Meydanı'nda yapılacak akvaryumun dört köşe olacağını ifade eden Ekin, 200 kişilik yardım ekibinin dışarda hazır bulunacağını 
 
 söyledi.
 
 Ekin, rekor antrenmanlarını 3 yıldır yaptığını ancak 6 aydır çalışmaları hızlandırdıklarını dile getirerek, hazırlıklar sırasında 
 
 omzunda kas yırtılması olduğunu kaydetti.
 
 Kendisinin 71 yaşında olduğunu, rekor için genç sporcu gibi çalışması gerektiğine dikkati çeken Ekin, şu ifadeleri kullandı:
 
 "Su altında yüz maskesi var, burun ve ağız bunun içinde oluyor. Gece uykum geldiğinde bunu takmam lazım. Çünkü maske ve hortum ayrı 
 
 olursa, hortum düşüp boğulabilirsin. Bundan ona geçerken 1 dakikalık bir işlem yapıyorsunuz. Uykusuz halde 1 dakika durmak gerekiyor. 
 
 Sonra hortumu çıkarıp, muz, çikolata falan yemek gerekiyor. David Blaine'ye yazdık, 'sen rekorda neler yaptın' diye ama haber 
 
 gelmedi. Herhalde 'rekoru kırmayalım' diye söylemedi. Su altında çeşitli olumsuzluklar oluyor. Hayatım pahasına da olsa ABD'linin 
 
 rekorunu kıracağım. Rekorumu yaparken sosyal mesaj vermeyi de hedefliyorum. Rekorlarımı ülkemi tanıtmak için yapıyorum. Bunun 
 
 karşılığında engellilere tekerlekli sandalye getirsinler, lösemililere yardım etsinler benim için en büyük mükafat budur."
 
 
 AA