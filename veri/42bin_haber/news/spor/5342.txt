Roket düşüyor Ömer yükseliyor
Ömer Aşık'ın kariyer rekoru kırdığı maçta Houston Rockets, Indiana Peacers deplasmanında üst üst 6. mağlubiyetini aldı.
Indiana'nın, Houston'ı 105 - 95 yendiği maçta evsahibi ekip adına Paul George muhteşem bir performans ortaya koydu. 31 sayı ve 5 top çalmayla oynayan George, aynı zamanda 7 üç sayılık isabeti de sağladı. David West ise 20 sayı, 11 ribaunt ve 7 asistle George'a eşlik etti. 
Houston Rockets da ise milli basketbolcumuz Ömer Aşık bulduğu 22 sayıyla hem kariyer rekorunu kırdı hem de takımının en skoreri oldu. Ömer 12 ribaunt da topladı. 
Indiana Peacers bu galibiyetle iç sahada üst üste 11. galibiyetini alırken Houston Rockets'ın düşüşü sürdü ve üst üste 6. maçından da mağlubiyetle ayrılmış oldu.  
NBA'de gecenin diğer karşılaşmalarında ise şu sonuçlar alındı; 
Oklahoma City 117 - 114 Dallas Mavericks
Washington Wizards 112 - 108 Denver Nuggets
Golden State Warrioes 88 - 95 San Antonio Spurs
Sacramento Kings 69 - 85 Memphis Grizzlies
Atlanta Hawks 89 - 94 Brooklyn Nets
Charlotte Bobcats 106 - 100 Orlando Magic
Toronto Raptors 101 - 108 Philadelphia Sixers
Chicago Bulls 100 - 99 Boston Celtics 

DURANT DURDURULAMIYOR... 52 SAYI! 
SPURS'UN HARİKA İKİLİSİ