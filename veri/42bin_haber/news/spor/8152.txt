Mancini kovuldu kovulacak!
Man City hocası Mancini, önümüzdeki hafta Cumartesi günü oynanacak Leeds maçında turu geçemezse Man City'ye veda edecek.
Manchester City Teknik Direktörü Roberto Mancini, önümüzdeki Cumartesi günü Leeds United ile oynayacağı FA Cup maçından kötü bir sonuç alınması takdirde görevinden alınacak.

Manchester City, cumartesi günü Southampton karşısında aldığı 3-1'lik mağlubiyetle birlikte lider Manchester United ile puan farkının 12'ye çıkmasına engel olamadı. Dahası Cty'nin Şampiyonlar Ligi'ne de erken havlu atılması ve Capital One Cup'tan da elenmesi, elde bir tek FA Cup'u bırakıyor. Goal.com'un edindiği bilgiler doğrultusunda, Manchester City, eldeki tek kupa olan FA Cup'ta başarı gelmemesi takdirde Temmuz'da yaklaşık 45 milyon avroluk sözleşme imzalayan Roberto Mancini'nin görevine son verecek.

Mancini, sezon başından bu yana Vincent Kompany başta olmak üzere oyuncuların bir kısmı tarafından taktiksel seçimleri tarafından eleştirilirken, son dönemde yönetimden de ciddi anlamda artan bir eleştiri mevcut. Kasım 2012'de Futbol Direktörü Txiki Begiristain'in "Performansını daha da yukarı çekmeli" açıklamasıyla birlikte başlayan eleştiriler, puan farkının artmasıyla hat safhaya ulaşmış durumda.

Mancini, 2009'dan bu yana Manchester City'yi çalıştırıyor.