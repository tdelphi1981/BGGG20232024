'Vicdanımız rahat'
Tahkim Kurulu üyesi, Meireles'in hakkındaki kararı nasıl aldıklarını ve toplantıda yaşananları anlattı...
 Tahkim Kurulu, Meireles'in maçın hakemi Halis Özkahya'ya tükürmediğine kanaat getirip, 11 maçlık cezayı dört maça düşürürken, yasak nedeniyle isminin açıklanmasını istemeyen bir Tahkim Kurulu Üyesi, karar ve yaşananları tek tek Radyospor'a anlatı. Tahkim Üyesi, "Gözlükleri takıp, 3D teknolojisiyle görüntüleri izledik. Vicdanımız çok rahat; tepkiler çok ağır ve ağrımıza gidiyor. Biz hukuk dışı bir karar vermedik" dedi.
 Radyospor'dan Aydın Cingöz'e konuşan Tahkim Üyesi'nin anlattıkları şöyle:
 "3D TEKNOLOJİSİYLE İZLEDİK VİCDANIMIZ RAHAT"
 "Yayıncı kuruluş Lig TV'den tüm görüntüleri istedik. 3D teknolojisiyle maçın kaydı da geldi ve gözlükleri takıp yaklaşık 6 saat boyunca görüntüleri tek tek inceledik. Ben de televizyonda ilk gördüğümde Meireles'in tükürdüğünü düşünmüştüm ama öyle olmadığını gördük. Meireles, o pozisyonda sert ve şiddetli bir şekilde hakeme ilk kartın yanlış olduğunu ifade eden 'first card' ifadesini kullanıyor. Onu söylerken ağzından çıkan sıvı, hakemin yüzüne geliyor. Bilerek ve isteyerek tükürmediği çok açıktı."