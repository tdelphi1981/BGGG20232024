Fenerbahçe istifaya çağırdı!
Fenerbahçe Kulübü'nden yapılan açıklamada, 'Fenerbahçe Spor Kulübü olarak Türkiye Futbol Federasyonu'na azalarak da olsa sürmekte olan güvenimizin devamı ile birlikte MHK Başkanı Zekeriya Alp'i istifaya davet ediyoruz' denildi.
Sarı-laciverli kulübün resmi internet sitesinde yapılan açıklamada şu ifadelere yer verildi:

3 Mart 2013 tarihinde Beşiktaş İnönü Stadyumunda oynadığımız Beşiktaş-Fenerbahçe müsabasında "hakem kararları doğrultusunda" yaşananlar, tüm kamuoyunun malumudur.

Öncelikle; rakibimiz Beşiktaşı aldığı galibiyetten dolayı kutluyor, emeklerine duyduğumuz saygıyı buradan yineliyoruz.

Bununla birlikte; oynadığımız müsabakada hakem kararlarının müsabakaya etki etmesinin ötesinde müsabaka sonucunu ve hatta belki de ligin sonucunu doğrudan etkilediği gerçeği, tartışmasızdır.

Bu sezon, kulüp olarak maruz kaldığımız fahiş hakem hatalarına karşı sadece MHK ve Türkiye Futbol Federasyonunu muhatap alacağımıza dair beyan ve açıklamalarımız, spor kamuoyu tarafından bilinmektedir.

Bu nedenlerle; Fenerbahçe Spor Kulübü olarak Türkiye Futbol Federasyonuna azalarak da olsa sürmekte olan güvenimizin devamı ile birlikte MHK Başkanı Zekeriya Alpi istifaya davet ediyoruz.

MHK Başkanı Zekeriya Alp, 25 Şubat 2013te devlet televizyonunda yayınlanan bir programda dile getirdiği "Benim geçmişteki Beşiktaşlılığım inkar edilemez. Yıllarca futbol oynadım, yöneticilik yaptım. Tüm kulüplere eşitim ama hakem hatalarını ben de görüyorum. Üç büyüklere bakarsak en çok Beşiktaşa rastlıyor." sözlerini; 3 Mart 2013te (dün) Beyaz TVde, maçın hemen ardından yayınlanan bir spor programında "onaylamış" buna ek olarak "Mete Kalkavanın maç yönetimini beğendiğini" açıklamıştır.

Ayrıca aynı programda; Beşiktaş-Fenerbahçe derbi maçına atanan hakem Mete Kalkavanın, düşük puan aldığı için 22 gün maç yönetmemiş; Beşiktaş-Fenerbahçe derbisinden önce son olarak geçen hafta, 2.lig maçı yönetmiş olduğu ortaya çıkmıştır.

Zamansız, çelişkili ve işgal ettiği makama yakışmayan açıklamalarının ötesinde Türk Futbolunun en hassas kurumlarından birinin başındaki bir kişiye yakışmayan ve Türk Futbolunun marka değerini hiçe sayarcasına tarafsızlık ilkesinden bihaber olan bu zatın, acilen kendisinin de farkında olduğu üzere layık olmadığı bu görevden ivedilikle ayrılmasını ya da gerekli makamlarca ilişiğinin kesilmesini, talep ediyoruz.

Kamuoyunun bilgilerine sunarız,

FENERBAHÇE SPOR KULÜBÜ