UEFA'ya F.Bahçe damgası!
Fenerbahçe’nin Marsilya’yı Fransa’da yenip hem üst turu, hem de liderliği garantileyip, bir de Fransız ekibinin Avrupa defterini kapatmasını UEFA manşete taşıdı.
 UEFA’nın resmi sitesinin kapağını Fenerbahçe’nin gol coşkusu süslerken, UEFA Avrupa Ligi sayfasında da Fenerbahçe manşete çıktı. “Fenerbahçe, Marsilya galibiyetiyle zirveyi korudu” başlığıyla kullanılan haberin yanısıra gecenin gollerini de paylaşan UEFA sitesi yine kapak olarak Bekir İrtegün’ün golünü kullandı.