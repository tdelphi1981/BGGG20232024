Milli futbolcudan Galatasaray'a kötü haber!
Galatasaray'ın transfer gündeminde olduğundan bahsedilen A Milli Takımın'ın stoperi Ömer Toprak, bu aşamada Türkiye'ye gelmeyi düşünmediğini söyledi.
Freiburg doğumlu oyuncu, aynı şehirde doğan Fenerbahçe ve Beşiktaş'ın eski futbolcusu Ali Güneş'le düşüncelerini paylaştı.
 
Radyospor'da Özgür Sancar'ın canlı yayın konuğu olan Ali Güneş, "Ömer'le konuştum. 'Hakkımda haberler yapılıyor; ama ortada bir şey yok. Ben bu aşamada Türkiye'ye gelmek istemiyorum. Sezon sonunda olursa İspanya ya da İtalya'ya gitmek istiyorum. İtalya'dan beni takip eden takımlar var' dedi. Inter onunla ilgileniyor. Ayrıca Galatasaray'la ilgili iddialar ortaya atıldı. Ama kendisiyle temasa geçilmemiş. Ama gerçek durum ne olursa olsun Ömer Türkiye'ye gelmeyecek" dedi. 
 
GALATASARAY RODRİGUEZ'DEN YÜKSEK MALİYETİ NEDENİYLE VAZGEÇTİ
Bu arada Galatasaray sol bek için düşündüğü ve bir süre gündeminde kalan Ricardo Rodriguez'den yüksek maliyeti nedeniyle vazgeçti.
 
Futbolcunun Türkiye temsilcisi Yaşar Çalışır, " Wolfsburg tarafından satışına sıcak bakılan bir oyuncuydu. Ben bu futbolcuyu Galatasaray yönetimine önerdim. Galatasaray, Wolsfburg'un Beşiktaş'la Antalya'da yaptığı maçta Rodriguez'i izlettirdi. Sonrasında sarı kırımzılı idareciler, Wolfsburg'la temasa geçerek futbolcu konusunda bilgi aldılar. Maliyeti çok yüksek olduğu için bu transferden vazgeçildi.
 
Rodriguezş Wolfsburg'ta fazla forma şansı bulamıyordu. Eski teknik direktör Magat onu kadroda düşünmüyordu; ama yeni teknik direktör Dieter Hecking, ona oyun planı içerisinde yer veriyor. Bu da transferi zorlaştıran etkenlerden bir tanesi. Ama temelde maliyeti çok yüksek olduğu için bu transferden vazgeçildi. 3 yıllık bir kontrat düşündüğümüz zaman toplam maliyeti 1,5 milyon civarında olabilir. Ekstra primler hariç. Hem Galatasaray için hem de futbolcu ve kulübü için bu transfer dosyası kapandı" diye konuştu.