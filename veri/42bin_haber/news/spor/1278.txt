Bu bakış Coach devirdi
Phil Jackson'dan sonra yardımcı coach Brain Shaw'la çalışmak isteyen oyuncular, Mike Brown'ın 'Princeton' sistemine uyum sağlayamadı. Kobe'nin de güvenini kaybedince koltuğundan oldu
 Orkun BULUT
 
 Tüm Amerikan spor basınında geçtiğimiz haftaya damgasını vuran olayların başında şüphesiz Lakers'ın teknik ekipte yaptığı operasyon oldu. Hazırlık maçlarının 8'ini kaybeden, normal sezona 5 maçın sadece birini kazanarak başlayan Los Angeles Lakers'ta kötü gidiş Mike Brown'ın kovulmasıyla son buldu. Her ne kadar bu kovulma beklenen son gibi gözükse de bu hızda görev değişimi Türkiye'de bile pek görülen bir olay değil. Geçen yıl Phil Jackson'ın bırakmasının ardından sistemin devam etmesi için oyuncular yardımcı koç Brain Shaw'la çalışmak istedikleri yönünde açıklama yapmışlardı.
 
 B PLANI DEVREYE GİRDİ
 
 TAKIM sahibi Buss ailesi ve Genel Menajer Mitch Kupchak savunma yönü kuvvetli, LeBron James gibi bir süper yıldızla iyi ilişkilerini göz önünde bulundurarak, Mike Brown'ı koçluğa getirmişti. Bu ilişkiler o kadar yıprandı ki, Utah mağlubiyetinde Kobe'nin bençten Brown'a attığı sert bakış bu sonu hızlandırdı. Acil koç arayışına giren Lakers'da takımın sahibi Jerry Buss'ın kızı Jeane ile aşk yaşayan toplamda 11 şampiyonluk kazanmış Phil Jackson'a teklif götürüldü. Jackson sağlık sorunları nedeniyle teklifi geri çevirdi. Jerry Buss'ın oğlu Jim, hemen 'B' planını devreye koyarak Mike D'Antoni ile 4 yıllık anlaşmaya vardı.
 Kanter, Howard'a duvar ördü!
 Geçtiğimiz yıl draftının 3. sıra seçimi, 20 yaşındaki Enes Kanter ise bu hafta hak ettiği süreleri koç Tyrone Corbin'den söke söke alacağını gösterdi. NBA'in en güçlü pivotu Dwight Howard karşısında resmen duvar gibi durmayı başarıp top kayıpları yaptırttığı ve çabuk ayakları ile kolay fast-break sayıları bulmasıyla Lakers galibiyetinde büyük rol oynadı. Lakers maçıyla başlayan bu 3 maçta 13/16 gibi yüksek bir şut yüzdesiyle 10.3 sayı bulan Kanter geçen gece oynanan 3 uzatmalı Raptors maçında sadece 11 dakika süre almasına bir türlü anlam veremedim. Rotasyonun diğer uzunları Favors, Al Jefferson ve Millsap'a neredeyse 50'şer dakika süre veren Corbin'in Enes'e adil davrandığını sanmıyorum. 
  
 Aşık'ın 100'ü güldü
 Ömer Aşık geçtiğimiz hafta oynadığı maçlarda 3 kez double-double yaparak hücumda da kendini göstermeyi başardı. Geçen gece oynanan, son saniyelerde kaybedilen Miami Heat maçında 19 sayı ile kariyer rekoru kıran Aşık boyalı alan savunmasıyla da büyük iş çıkardı. En çok ribaunt alanlar listesinde 2. sıraya tırmanan Aşık en büyük problemi olan faul atışlarında ise geçen hafta ki 4 maçta 23'de 19 isabet bulması hepimizi sevindirdi. Faulleri sokan Aşık bu 4 maçta 14.3 sayı ortalamasını yakaladı. Aman nazar değmesin!
 Ersan çember dövüyor(!)
  
 Takım yapılanması nedeniyle eskiye göre daha az top kullandığından bahsettiğimiz Ersan İlyasova ilk hafta ki silik performansını rakamsal bazda düzeltse de oyun olarak geçtiğimiz yıl ki performansına yaklaşamıyor. Pozisyonuna göre en büyük silahı olan şut yüzde sadece %29. 5 yıllık 40 milyon $'lık kontrat alan Ersan bu yüzdeyle çemberi dövmeyi devam ederse ilk 5'deki yeri zora girecektir.
 Bizimkilerin istatistikleri
                             Maç  süre    rib   as     blok   sayı 
 Ömer Aşık               7    32.3   13   0.9    1.1    9.9
 Ersan İlyasova        6    24.2   5.5  1.3    0.2    6.7  
 Enes Kanter            8    14.3   3.3  0.1    0.5    4.9
 Hidayet Türkoğlu     1    17        2    1        -        6
  
 Sayı krallığı
 Carmelo Anthony 27.3
 Kobe Bryant 26.1
 James Harden 23.9
 LeBron James 25.9
  
 Ribaunt krallığı
 Zach Randolph 14.5
 Ömer Aşık 13
 Anderson Varejao 13
 J.J Hickson 11.7
  
 Asist krallığı
 Rajon Rondo 12.9
 Chris Paul 10.3
 Jrue Holiday 9
 Gerivius Vazquez 8.8
  