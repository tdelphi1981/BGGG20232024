Fenerbahçe'den GFB açıklaması
Fenerbahçe Kulübü, taraftar gruplarından Genç Fenerbahçeliler'in ismi ve logosuyla üretilen tekstil ürünlerinin tek üreticisi ve satıcısının da Fenerbahçe Spor Ürünleri San. ve Tic. AŞ olduğunu bildirdi.
Kulüpten yapılan açıklamada, Fenerbahçe'nin marka değerinin kulübün ve taraftarının en hassas olduğu ve bu uğurda hiçbir fedakarlıktan kaçınmadığı yegane değer olduğu belirtilerek, şöyle denildi:

'Kulübümüzün, kendisine ait olan tüm bu değerlerine sahip çıkma konusundaki kararlılığı ise tamdır. Bilinmelidir ki Fenerbahçe Spor Ürünleri San. ve Tic. AŞ, Fenerbahçe logosuyla üretilen tüm ürünlere ait marka lisans hakkının tek ve mutlak sahibi Fenerbahçe'dir. Bunun sonucu olarak 'Genç Fenerbahçeliler' ismi, 'GENÇ FB' ve 'GFB' logosuyla üretilen tekstil ürünlerinin tek üreticisi ve tek satıcısı da Fenerbahçe Spor Ürünleri San. ve Tic. AŞ'dir.

Marka değerimize verdiğimiz önem noktasında, bu ürünlerin izinsiz olarak üretimi, satışı ya da alımını yapanlar hakkında, tüm yasal yollara başvurulacağını, bu kişi ve kurumlar hakkında, her türlü cezai takibat yoluna gidileceğini, kamuoyuna önemle duyururuz.'