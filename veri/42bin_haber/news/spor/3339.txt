Bursaspor'un beklentilerin gerisinde kaldı
Spor Toto Süper Lig'in ilk yarısını 5 galibiyet, 9 beraberlik ve 3 yenilgiyle 6. sırada bitiren Bursaspor, kendi hedeflerinin, camianın ve taraftarlarının beklentilerinden uzak bir görüntü çizdi.Lige Kayserispor'u deplasmanda yenerek 3 puanla başlayan yeşil-beyazlı takım, ikinci hafta sahasında İstanbul Büyükşehir Belediyesi'ne sahasında aynı skorla yenilerek taraftarlarını hayal kırıklığına uğrattı.
Bursaspor, ilerleyen haftalarda skor ve galibiyet anlamında bir türlü arzuladığı istikrarı yakalayamadı. Ligin 4. haftasında Kardemir Karabükspor'u 4-1 yenerek camiasına ve taraftarına toparlanıyor izlenimini veren yeşil-beyazlı takım, sonraki 3 puanı ise 9. haftada Trabzonspor'u deplasmanda yenerek aldı.
Kulüp tarihinde ilk kez Trabzonspor'u deplasmanda yenme başarısını gösteren Bursaspor, 12. hafta Mersin İdmanyurdu'nu 3-0, 15. haftada da Orduspor'u 1-0 yenmeyi başardı. Devreye kadar oynadığı 17 maçın 5'ini kazanan Bursaspor, 9 maçta ise 1 puana razı oldu.
Bursaspor, 4 büyükler diye adlandırılan Galatasaray, Fenerbahçe, Trabzonspor ve Beşiktaş'tan ise sadece Galatasaray'a yenildi.
Trabzonspor'u deplasmanda yenen, Fenerbahçe ile sahasında 1-1 berabere kalan, Beşiktaş deplasmanından da 3-3'lük skorla 1 puan çıkaran yeşil timsahlar, sadece Galatasaray'a 3-2 boyun eğdi.

2 kırmızı kart

Bursaspor'dan iki futbolcu ligin ilk yarısında kırmızı kartla cezalandırıldı. Basser ve Hakan gördükleri kırmızı kartlarla takımlarını 10 kişi bırakırken, toplamda 5 sarı kart gören İbrahim Öztürk ile 4 kez hakemler tarafından kartla cezalandırılan N'Diaye, 1'er maçta zorunlu olarak dinlendi. Bursaspor'da kaleci Carson ile Serdar Aziz ise 3'er sarı kartla en hırçın futbolcular listesine giren isimler oldu.

Batalla hem futbolu hem golleriyle

Bursaspor'un 10 numarası Pablo Martin Batalla, ilk yarıda hem sergilediği futbol hem de golleriyle takımını sırtlayan isimlerin başında yer aldı. Asıl işi oyun kurmak ve forvet oyuncularına asist yapmak olan Batalla, 5 golle golcüler sıralamasında birinciliği kimseye kaptırmadı. Batalla'yı 4 golle kanat oyuncusu Sestak takip ederken, bu sezon bir türlü beklenileni veremeyen ve bir dönem sakatlık nedeniyle oynayamayan Pinto takip etti. Belluschi, Musa ve son haftalardaki çıkışla dikkati çeken sol kanat oyuncusu Ferhat Kiraz da, Pinto gibi rakip fileleri 3'er golle havalandırdı.
Defans oyuncusu İbrahim Öztürk, attığı 2 golle dikkatleri üzerine çekti.

En çok oynayan; Carson

Bursaspor'da Carson, Batalla ve Vederson 17 maçın tamamında forma giyerken, İngiliz file bekçisi 1570 dakika ile takımın en fazla süre alan ismi oldu. Carson'u 1473 dakika ile Batalla, 1406 dakika ile Basser, 1395 dakika ile de İbrahim takip etti. Genç futbolcu golcü Okan Deniz ise sadece 4 maçta 140 dakika forma giyebildi.