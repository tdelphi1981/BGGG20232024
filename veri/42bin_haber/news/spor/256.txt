Tam otomatik!
MARATON'da Beşiktaş'ın Manuel Fernandes'e bağımlılıktan artık kurtulduğuna dikkat çekildi
 ŞANSAL BÜYÜKA: Almeida'nın dişi!
 - Fernandes oynar Beşiktaş takip ederdi, bugün Beşiktaş oynadı Fernandes takip etti. 
 - Beşiktaş böyle futbol oynarken dünyanın ibretle izlediği kapalı tribün boş. Gönül ister ki, bu tribün dolsun. Bir ara bulunsun, takım yalnız kalmasın. 
 - 10. hafta bitiyor. 90 maç oynandı. Ben Beşiktaş'ın hücum çıkışındaki ataklarını başka takımda hiç görmedim. Dört dörtlük ataklar yaptılar. Bir tane vasat oyuncu yoktu. 
 - 85'te 5 adamla saldırıyorsun. Almeida'nın diş kasları, yanak kasları geriliyor. Ben bunu önemsiyorum, istersen maçı kaybet.
 HAKAN ŞÜKÜR: Bir başarı hikayesi
 - Rakip hatalar yaptı da onları da hataya zorlayan Beşiktaş. Samet Hoca, Toraman'ın olmayışından dolayı Necip'i oynattı mecburiyetten. Bu şöyle artı getirdi. Necip daha kreatif. Bence kilit oyuncuydu. Hem bölgeyi iyi savundu hem de hücum başlangıçları ile Beşiktaş'a çok önemli bir direnç kazandırdı. 
 - Oğuzhan'ın bu kadar özgür ve pozisyon içinde olmasını sağlayan yine Necip'ti. Bunlar gözükmez futbolda ama top taşıma görevi çok iyiydi. n Beşiktaş'ın avantajı var. Kimsenin beklemediği bir şey. Beklentisizlikten bir başarı hikayesi çıkar.   
 - Her şerde hayır vardır. Beşiktaş kulübünün hali böyle olmasa Samet Hoca olmazdı. Yeni bir model doğuyor gibi.
 TÜMER METİN: Oğuzhan bir başka
 - Oğuzhan, Fernandes'le yatsın-kalksın, öğrensin dedik. Onun gereksiz kırmızısını aldı. 
 - Kapalı tribün dolu ama Çarşı yok. Dillere destan olmuş Çarşı toplu halde terketmiş tribünü. Çarşı'nın coşkusu hep başkadır. 
 - Samet Aybaba'yı tebrik ediyorum. İlk İBB maçında ne söylediyse şimdi de aynı. Tutarlı. Koşan, mücadele eden takım yaratacağız demişti. Şimdi oynamaya da başladılar. En güzel tarafı, 10 kişi kalmışken pozisyon vermeyip 3 tane pozisyon buluyorlar.  
 - Futbol iyi oyuncularla oynanıyor, kreatif oyuncularla oynanıyor. Samet Hoca kreatif oyuncuları da topun arkasına geçiriyor.  
 - Oğuzhan Avrupa görmüş. Avrupalının hali de bir başka.
 MARKUS MERK: 1 penaltı verilmedi
 - Sistem ve takım olarak baktığımızda kusursuzdu Beşiktaş.  
 - Fernandes hiç dikkat çekmedi. Diğerleri özgürlük hakkına kavuştu. Beşiktaş böyle oynarsa rakiplerin işi zor. 
 - Taraftarlara bir sözüm var; tekrar stadın yolunu bulun. Hakikaten Beşiktaş mükemmel oynamaya başladı. 
 - Holosko inanılmaz iyiydi. Kendisi ve Almeida çok ciddi mesafeler kat ettiler. Olağanüstüydüler. 
 - Oğuzhan'a yapılan hareket penaltı. Çekme var. Oyuncular hakemin işini zorlaştırıyorlar. Erken bırakmasa hakem çekmeyi de görecek. Bir uyarı yapayım, teatral düşmesinler.  
 - Penaltı kararı doğru. Bir defans oyuncusu bu kadar kolunu açamaz. Karar yerinde.