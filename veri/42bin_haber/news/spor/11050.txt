Kartal uçmayı unuttu
Beşiktaş Banvite yenilerek kötü gidişini sürdürdü. Bandırma temsilcisi lider oldu.
THY Euroleague ve Beko Basketbol Liginde gülmeyi unutan Beşiktaş dün de Banvite 67-56 yenildi. Bandırma temsilcisi bu zaferle liderliği Fenerbahçe ülkerden devraldı. Karşılıklı sayılarla başlayan mücadelenin ilk dakikalarında Beşiktaş, iyi savunma yapmasına karşın, hücumda basit top kayıpları ve isabetsiz atışlarla ön plana çıktı. Siyah beyazlılar çeyreği 16-10 önde tamamladı. 
İkinci periyoda 5-1lik seriyle başlayan siyah-beyazlı takım, Markotanın 12. dakikadaki 3 sayılık basketiyle 10 sayılık (21-11) farka ulaştı. Banvit, Erkanla ilk yarının son dakikasında skoru 29-29a getirdi ve devreye de bu sonuçla girildi. 
Beşiktaş başladı, Banvit bitirdi 
İkinci yarıya 8-0lık seriyle başlayan ve skoru 37-29a getiren Beşiktaş, rakibine çeyreğin ilk 4 dakikasında sayı şansı tanımadı. Bandırma temsilcisi, savunmada ve hücumdaki etkili oyunuyla 29. dakikada 41-41lik beraberliği yakaladı ve periyot da böyle tamamlandı.
Final periyodunda oyun ve skor üstünlüğünü eline geçiren Banvit, karşılıklı sayılarla devam eden mücadelenin 35. dakikasını 53-49 önde geçti. Konuk takım karşısında Serhat Çetinin üçlükleriyle oyunda tutunmaya çalışan Beşiktaş, Simmonsun 38. dakikadaki üç sayılık basketiyle 6 sayı geriye düştü: (52-58). Davisin 20 sayı 5 ribaunt ile yıldızlaştığı mücadeleyi Banvit, 67-56 kazandı. Konuk takım, bu sonuçla galibiyet serisini 12ye çıkarttı. 
- HAKEMLER: Mehmet Keseratar (***), Halil Baldemir (***), Ziya Özorhon (***)
- BEŞİKTAŞ: Can 2 (*), Minard 4 (*), Christopher 12 (**), Cevher 4 (*), Vidmar 8 (**), Tutku (*), Serhat 11 (**), Markota 8 (**), Barış (*), Falker 3 (*), Muratcan (*) 4
- BANVİT: Şafak (*), Mejia 14 (***), Simmons 9 (**), Davis 20 (***), Stimac 1 (*), İzzet 2 (*), Lucas 2 (*), Serkan 4 (**), Bajramovic 5 (**), Erkan 10 (***)