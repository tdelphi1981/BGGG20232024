Sneijder: "Bana baskı yapmayın"
Galatasaray'a transferi yılan hikayesine dönen İnter'in Hollandalı futbolcusu Inter'in kendisine baskı yapmasının canını sıktığını belirterek "Kendimi şartlandırılmış hissediyorum" dedi. 
Milano'da La Gazzetta dello Sport" a konuşan Sneijder başkan Massimo Moratti'nin aceleciliğinin canını sıktığını da belirterek "Seçeneğim asla maddi değil manevi olacaktır. Burada hayatım ve geleceğim söz konusu" eklemesi yaptı. 
Sneijder şöyle konuştu: 

"Ara transfer döneminde her futbolcu ne yapacağını ,nereye gideceğini süre içerisinde yani 31 Ocak'a kadar verir. Bende acelecilik yapmak istemiyorum. Süreyi değerlendirmeye çalışıyorum. Bana baskı yapılmasını veya oldubittiye getirilmesine karşıyım. Hayatım ve geleceğim için çok kısa bir sürede karar vermek istemiyorum. Seçeneklerin para ile ilgisi yok. Bana sanki Galatasaray'ın teklifini kabul etmek zorundaymışım gibi davranıyorlar. Şartlandırılmak istemiyorum."