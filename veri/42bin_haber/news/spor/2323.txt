Şener: Hakettiğimiz bir galibiyet aldık
Trabzonspor Başkanı Sadri Şener, hakettikleri bir galibiyet aldıklarını söyledi.
 Ziraat Türkiye Kupası 5. tur maçında penaltı atışları sonunda Kasımpaşa'ya 5 – 3 üstünlük sağlayan Trabzonspor'un Başkanı Sadri Şener, basın mensuplarına açıklamalarda bulundu. Sadri Şener "Telafisi olmayan bir maç oynadık. Bir golümüz ofsayt diye verilmedi. Maçı buralara kadar getirmemeliydik. Hakettiğimiz bir galibiyet aldık diye düşünüyorum" dedi.
 Trabzonspor Kulübü Asbaşkanı Nevzat Şakar ise yan hakemlerden çok sıkıntı çektiklerini söyledi. Şakar, "Sevgili yan hakemimiz net bir golümüzü iptal ettirdi. Birkaç maçtır yan hakemlerden canımız yanıyor. Biraz daha dikkat etmelerini istiyoruz. Trabzonspor'un amacı kupayı kazanmaktır" diye konuştu. 
 (CİHAN)
  