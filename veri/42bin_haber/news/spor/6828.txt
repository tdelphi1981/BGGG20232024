Beşiktaş 55-77 Maccabi Electra
Euroleague Top 16da henüz galibiyeti olmayan Beşiktaş, şeytanın bacağını yine kıramadı... Siyah-beyazlılar, 6. hafta maçında Maccabi Electra'ya 77-55 mağlup oldu...
Abdi İpekçi Spor Salonu'nda oynanan karşılaşmaya kötü başlayan Beşiktaş, maç boyunca rakibine üstünlük kuramayınca sahadan yine yenilgi ile ayrılmış oldu... 
Maccabi Electra bu galibiyetle, 4 yenilgi 2 galibiyete ulaştı. İsrail ekibi ilk galibiyetini de Fenerbahçe Ülker'e karşı almıştı. 

MACCABI ELEKTRA 77-55 BEŞİKTAŞ ÖZET GÖRÜNTÜLER / WEB TV 
Beşiktaş, 7. hafta karşılaşmasında bir diğer temsilcimiz Fenerbahçe Ülker ile karşılaşacak. 

SALON: Abdi İpekçi Spor Salonu
HAKEMLER: Luigi Lamonica (ITA), Apostolos Kalpakas (SWE), Tomasz Trawicki (POL)
BEŞİKTAŞ (55): Daniel Ewing 4, Can Akın 3 (2 asist), Tutku Açık, Gasper Vidmar 11 (6 ribaund), Randal Falker 1 (8 ribuand), Serhat Çetin 8 (3 ribaund), Damir Markota 5 (4 ribaund - 1 asist), Patrick Christopher 7, Cemal Nalga (2 ribaund), Cevher Özer (2 ribaund) Curtis Jerrells 4 (1 ribaund - 4 asist)
MACCABİ TEL AVİV (77): David Logan 10 (4 ribaund - 2 asist), Shawn James 7 (5 ribaund - 2 asist), Devin Smith 6 (3 ribaund), Ricky Hickman 9 (3 asist), Lior Eliyahu 14 (5 ribaund  3 asist), Moran Roth, Guy Pnini, Nik Caner-Medley 12 (4 ribaund), Yogev Ohayon 7 (6 asist), Darko Planinic 4, Sylven Landseberg 8  
1.PERİYOT: 12-21
2.PERİYOT: 10-22
3.PERİYOT: 13-14
4.PERİYOT: 20-20

MAÇIN AYRINTILARI 
Temsilcimiz Beşiktaş maça çok hızlı başladı ve Damir Markota ile Curtis Jerrellsın sayılarıyla 4-0lık üstünlüğü yakaladı. Maccabi Tel Avivin toparlanması uzun sürmedi. İsrail temsilcisi, Nik Caner-Medleyin hem hücumda hem de savunmada gösterdiği performansla 10-0lık seri yakaladı (4-10). Reklam molasının ardından daha derli-toplu bir görüntü çizen Siyah  Beyazlılar, buna karşın hücumda 8 top kaybı yaptı. Rakibin hücumlarını durdurmakta da pek başarılı olamayan Beşiktaş, ilk periyotu 12-21 geride kapattı. Temsilcimiz ikinci çeyreğe çok kötü başladı. Özellikle pota altını iyi savunamayan Siyah  Beyazlılar, buradan üst üste sayılar yerken top kayıpları da devam etti. Üzerine bir de hücumda yaşanan sorunlar eklendi ve Beşiktaş ilk sayılarını devrenin bitimine 2 dakika 44 saniye kala bulabildi. Bu da ilk yarının 22-43 tamamlanmasına sebep oldu. 
İkinci yarıya büyük bir istekle başlayan Beşiktaşın ilk hamlesi her iki pota altını da himaye altına almaya çalışmak oldu. Bunda da başarılı oldu Siyah  Beyazlılar Gasper Vidmar hücumda üst üste sayılar bulurken takım halinde kendi potasını sayıya kapatan temsilcimiz karşısında Maccabi Tel Aviv bu kez dış atışlara yüklendi. Dengeli geçen üçüncü periyot 35-57lik skorla tamamlandı. Son periyotta Beşiktaşa mucize gerekiyordu kazanması için Siyah  Beyazlı temsilcimiz her ne kadar tempoyu artırmaya çalışsa da bunun sonucu olarak savunmasından ödün vererek potasına kolay sayılar gördü. O beklenen mucizenin ateşi bir türlü yanmayınca maçın son 5 dakikası formaliteden ibaret geçti. Sonuçta da Beşiktaş, Top 16daki altıncı maçında Abdi İpekçi Spor Salonunda konuk ettiği Maccabi Tel Avive 55-77 mağlup olarak hem galibiyetle tanışamadı hem de çeyrek final şansını önemli ölçüde yitirdi.  
 