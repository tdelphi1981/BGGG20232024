Masa tenisi heyecanı İzmir'de
Masa tenisinde Süper Lig kadın ve erkekler 3'üncü etap karşılaşmaları yarın İzmir'de başlayacak.Celal Atik Spor Salonu'ndaki müsabakalar iki gün sürecek. Ligde 3'üncü etap karşılaşmaları öncesinde kadınlarda ilk 3 sırada Fenerbahçe, Bursa Büyükşehir Belediyesi ve Kocaeli Büyükşehir Belediyesi Kağıtspor yer alıyor. Erkeklerde ise İstanbul Büyükşehir Belediyesi, Fenerbahçe ve Beşiktaş ilk 3 sırayı paylaştı.

Müsabakalar, Türkiye Masa Tenisi Federasyonu'nun internet sitesinde canlı yayınlanacak.