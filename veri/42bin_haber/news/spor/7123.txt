Göztepe, Boluspor maçının hazırlıklarını tamamladı
PTT 1. Lig'de yarın Boluspor'u konuk edecek Göztepe, karşılaşmanın hazırlıklarını tamamladı.Müsabaka için son antrenmanı İnciraltı Tesisleri'nde yapan Göztepe'de, sakatlığı bulunan Paulinho ile Şaban Genişyürek çalışmaya katılmadı. Sarı-kırmızılı ekipte, Kartalspor maçında sakatlanan Halil Akbunar ise takımdan ayrı koşu yaptı.

Göztepe'de, bu üç oyuncunun dışında cezalı Ali Kuçik de Atatürk Stadı'Nda yarın saat 14.00'te oynanacak Boluspor karşılaşmasında forma giyemeyecek. İki ekip arasında, ligin ilk devresinde Bolu'da oynanan müsabakayı Boluspor 3-0 galip tamamlamıştı.