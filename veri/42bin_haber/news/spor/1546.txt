Cüneyt Çakır İtalyanları büyüledi
Şampiyonlar Ligi'nde en rahat maçlarından birini yöneten FIFA kokartlı hakemimiz Cüneyt Çakır için Tuttosport "Bir düdük hatası bile yapmazken bizim hakemlerimizin ne denli gülünç durumda olduklarını hatırlatıp gösterdi" yorumunda bulundu.
İtalyan medyası Juventus- Chelsea şampiyonlar ligi maçını Torino'da yöneten Cüneyt Çakır'a hayran oldu. 
Maçı yayınlayan SKY TV Cüneyt Çakır'ın zor olması gereken maçı kolaylaştırdığını ve her kararının doğru olduğunu belirterek "Hiçbir hata yapmadan zor maçı çok rahat bitirdi" değerlendirmesinde bulundu. 
"Tuttosport" gazetesi de "Bir düdük hatası bile yapmazken bizim hakemlerimizin ne denli gülünç durumda olduklarını hatırlatıp gösterdi" yorumu yaptı ve 7 notu verdi. 
La Gazzetta dello Sport gazetesi 6.5 notu ile Vucinicin, Cahill tarafından düşürülmesine verdiği "Kendi kendine düştü kararı kabul edilebilir" dedi. 
Corriere dello Sport gazetesi "Artık Avrupa'nın elit hakemleri arasında ve hiçbir hata yapmadı" vurgusuyla 6.5 notu verdi. 
La Repubblica gazetesi ise "Sorunsuzca ve korkusuzca çıktı maçını yönetti 7 notunu fazlasıyla hak etti" yorumu yaptı.