U17 Milli Takımı'nın kadrosu açıklandı
17 Yaş Altı Milli Futbol Takımı'nın 28 Kasım-2 Aralık 2012 tarihleri arasında ABD'de katılacağı Nike Friendlies turnuvasının aday kadrosu açıklandı.Türkiye Futbol Federasyonu'ndan alınan bilgiye göre, aday kadroya davet edilen oyuncular 25 Kasım Pazar akşamı İstanbul Courtyard by Marriott Otel'de toplanacak.

Ev sahibi ABD'nin yanı sıra, Portekiz ve Brezilya'nın yer alacağı turnuvada Türkiye, 28 Kasım'da Portekiz, 30 Kasım'da ABD, 2 Aralık'ta da Brezilya ile karşılaşacak.

Teknik direktör Hakan Tecimer yönetimindeki 17 Yaş Altı Milli Takımı'nın aday kadrosuna şu oyuncular davet edildi:

Duhan Çağlar Akdağ, Mustafa Batuhan Altıntaş, Enes Ünal (Bursaspor), İbrahim Serdar Aydın, Egemen Zengin, Savaş Polat (Fenerbahçe), Furkan Yaman (Beşiktaş), Berk Yıldız (Galatasaray), Übeyd Adıyaman (Gençlerbirliği), Zafer Çuvalcı (Trabzonspor), Mahmuthan Samet Acar (Bucaspor), Muhammet Arı (Denizlispor), Fatih Demirlek (Turgutluspor), Hasan Hüseyin Tuzcu, Fırat Suçsuz (Hertha Berlin), Emre Akyüz (Köln), Kaan Baysal (PSV Eindhoven), Kenan Tepe (Zürih), Burak Camoğlu (Borussia Dortmund), Umut Bozok (Metz).

Milli takım kafilesi 26 Kasım Pazartesi günü ABD'ye gidecek.