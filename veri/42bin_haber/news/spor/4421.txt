Nilüfer Belediyespor'da hedef belli
Hentbol Erkekler Süper Ligi takımlarından Nilüfer Belediyespor'un antrenörü Fatih Işık, En büyük hedefimiz Avrupa maçlarına katılarak, ülkemizi, Bursamızı ve Nilüferimizi Avrupa'da en iyi şekilde temsil etmek dedi.Nilüfer Belediyespor, ikinci yarı hazırlıklarına kendi tesislerinde yaptığı çalışmayla başladı. Mavi-yeşil-beyazlılar, kondisyon geliştirici çalışmanın ardından genç takımla bir hazırlık maçı yaptı. Karşılaşmayı A takım 41-38 kazandı.

Antrenör Fatih Işık, hazırlık maçının ardından AA muhabirine yaptığı açıklamada, ligin ilk yarısını hedefledikleri yerde tamamladıklarını söyledi. Takım olarak hedefledikleri yerde olduklarını belirten Işık, İlk yarıyı 7 galibiyet elde ederek devreyi hedeflediğimiz yerde tamamladık. İkinci yarı hazırlıklarımıza kendi tesislerimizde kondisyon ve güç geliştirici çalışmalarla başladık. Önümüzdeki hafta Ankara'da turnuvaya katılarak hazırlık maçları oynayacağız. Ardından kendi tesislerimizde yapacağımız bir haftalık çalışmanın ardından ikinci yarının ilk maçını Yeditepspor ile oynayacağız. Hedefimiz play-off'a kalmak. En büyük hedefimiz Avrupa maçlarına katılarak, ülkemizi, Bursa'mızı ve Nilüfer'imizi Avrupa'da en iyi şekilde temsil etmek diye konuştu.

İkinci yarı için tam kadro çalışmalara başladıklarını anlatan Işık, İkinci yarı için transfer çalışmamız yok. Genç bir ekibiz. Sakat ve cezalı oyuncumuz yok. Sadece voleybol takımımızda forma giyen ve takımdan ayrılan eşinin durumu nedeniyle Sergei izin istedi ve aramızdan ayrıldı. Bu oyuncunun yerine transfer düşüncemiz yok. Takımımız genç, dinamik, iyi ekip tüm oyunculara inancımız tam ifadelerini kullandı.