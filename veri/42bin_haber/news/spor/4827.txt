Kanarya İddaa zengini oldu
Spor Toto Teşkilatı, 2012 yılında Süper Lig takımlarına toplam 79.5 milyon lirayı bulan isim hakkı öderken, en yüksek payı ise 6.2 milyon lira ile sarı lacivertli kulüp aldı.
SPOR Toto Teşkilat Başkanlığı, 2012 yılı içinde isim hakkında en büyük payı Fenerbahçeye ödedi. Süper Lig takımları içinde İddaa kuponlarında ismi en fazla yer alan Fenerbahçe, en yüksek isim hakkı bedelini alan kulüp oldu. Sarı lacivertlilere bunun karşılığında 6 milyon 203 bin 12 TL isim hakkı bedeli ödendi. 
İddaadan Galatasaraya 5 milyon 565 bin 812 TL, Bursaspora 5 milyon 353 bin 412 TL, Beşiktaşa 4 milyon 971 bin 851 TL, Trabzonspora da 4 milyon 964 bin 12 TL isim hakkı bedeli ödemesi yapıldı. 
PTT 1. Ligde Samsun   
PTT 1. Ligde ise Samsunspor en yüksek isim hakkı verilen kulüp oldu. Karadeniz ekibine 2 milyon 749 bin 303 TL ödendi. Spor Toto 2. Ligde Polatlı Bugsaş Spor, 1 milyon 663 bin 800 TL, Spor Toto 3. Ligde de Altınordu ve Dardanelspor 944 bin TL ile ilk sırada yer aldı. 
192 milyon TLlik kaynak futbola 
2012de futbol kulüplerine toplam 192 milyon 306 bin 229 TL isim hakkı ödemesi yapıldı. Spor Toto Süper Lig takımlarına 79 milyon 576 bin 22 bin TL, PTT 1. Lige 35 milyon 160 bin 893 TL, Spor Toto 2. Lige 42 milyon 131 bin 901 TL, Spor Toto 3. Lige de 35 milyon 437 bin 412 TL aktarıldı.