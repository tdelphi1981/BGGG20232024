F.Bahçe'den iki bomba birden
Fenerbahçe, transferde sürpriz bir adım attı, sezon başında Atletico Madride giden yıldız oyuncuyla yeniden 2.5 yıllığına anlaştı. Fenerbahçe, forvete için de İstanbul Büyükşehir Belediyespor'un Kamerunlu oyuncusu Webo'da karar kıldı.
Ara transferde uzun süre sessiz kalan Fenerbahçe Emre Belözoğlu ile 2.5 yıllık anlaşmaya vardı.

Aykut Kocaman ile problem yaşayan ve bu nedenle sezon başı mukavelesi yenilenmeyen Emre Belözoğlu ile yapılan görüşmede mutabakata varıldı. Sezon başında Atletico Madride giden yıldız futbolcu yeni takımında fazla forma şansı bulamayınca sarı-lacivertli takıma tekrar geri dönmeyi kabul etti. İspanyol takımına bedelsiz olarak giden Emre Belözoğlu yine bedelsiz olarak Fenerbahçeye geri dönecek. Atletico Madrid de bu transfere onay verirken resmi sözleşmenin bir iki gün içinde imzalanması bekleniyor.

BULUT: MADRİD'E GİDİYORUM

Öte yandan Radyospor'a konuşan menajer Ahmet Bulut ise "Ortada kesin bir anlaşma yok. Emre ile görüştüm ve yarın Madrid'e gidiyorum. Transferde her şey olabilir. Emre Fenerbahçe'ye dönebilir ama kesin olarak bir anlaşma yok " dedi.

F.Bahçe "Webo" dedi!

Uzun süredir forvet arayışlarını sürdüren Fenerbahçe, İstanbul Büyükşehir Belediyesporlu Pierre Weboda karar kıldı.

Önceki gün turuncu-lacivertli idareciler ile biraraya gelen sarı-lacivertli yöneticiler Kamerunlu futbolcu konusunda el sıkıştı.

Fenerbahçenin işini bitirdiği Weboyu bonservisi ile birlikte alacağı bildirildi. Golcü oyununcunun transferi bir iki gün içinde resmi olarak açıklayacak. Bu arada yönetici Şekip Mosturoğlu ve İdari Menajer Hasan Çetinkaya Belhandanın işini bitirmek için Fransaya gitti.

Montpellier ile son kez masaya oturacak olan sarı-lacivertliler, Faslı oyuncunun bonservisini almak için büyük uğraş verecek.