Kupada tarihi şampiyonluk
Spor Toto Erkekler Basketbol Türkiye Kupası'nda Fenerbahçe Ülker ezeli rakibi Galatasaray Medical Park'ı 63-57 yenerek kupanın sahibi oldu.







Spor Toto Erkekler Türkiye Kupası Finali'nde iki ezeli rakip Fenerbahçe Ülker ve Galatasaray Medical Park karşı karşıya geldi. İlk periyodu 21-15 Fenerbahçe'nin üstünlüğü ile sonuçlanan karşılaşmada Galatasaray üstünlüğü ele alarak ilk yarıyı 32-29 önde kapattı. 3. Periyotta da Galatasaray'ın 44-41 skoruyla geçilirken son periyotta Fenerbahçe'nin yaptığı ataklar sonucu maç 63-57 sonuçlandı. Bu skorla Fenerbahçe Türkiye Kupası'nın galibi oldu. 

Kupa tarihinde bir ilk

Fenerbahçe Ülker ve Galatasaray Medical Park takımları Türkiye Kupası tarihinde ilk defa finalde karşılaşıyorlar. Sarı Kırmızılı takım daha önce Türkiye Kupasında dört kez finale yükselmiş ve üçünden galibiyetle ayrılmıştı. Galatasaray son Türkiye Kupasını ise 1995 yılında M.J.Ortaköyü 66-54 yenerek kazanmıştı.

Sarı Lacivertli takım ise daha önce kupada 6 kez final oynarken bunlardan üçünü kazanmıştı. Sarı Lacivertliler kupayı son olarak 2011 yılında Beşiktaşı 81-72 yenerek müzesine götürmüştü.