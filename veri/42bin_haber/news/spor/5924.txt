Gökhan Gönül'e 3 maç ceza
Türkiye Futbol Federasyonu (TFF) Profesyonel Futbol Disiplin Kurulu (PFDK), Fenerbahçeli futbolcu Gökhan Gönül ile Sanica Boru Elazığsporlu oyuncu Marvin Romeo Kwasie'ye 3'er maç men cezası verdi.
TFF'den yapılan açıklamada, kurulun bugün gerçekleştirdiği toplantıda, Spor Toto Süper Lig'de Fenerbahçe ile Sanica Boru Elazığspor arasında oynanan karşılaşmada, birbirlerine yönelik şiddetli hareketleri nedeniyle Gökhan Gönül ile Marvin Romeo Kwasie'ye 3'er resmi müsabakadan men ve 10'ar bin lira para cezası verdiği bildirildi.

Aynı karşılaşmada taraftarlarının neden olduğu saha olayları nedeniyle Fenerbahçe'ye 5 bin lira para cezası uygulayan kurulun, Orduspor ile oynanan karşılaşmada müsabaka hakemine yönelik sportmenliğe aykırı hareketi nedeniyle Mersin İdmanyurdu Kulübü idarecisi Mehmet Hanifi Işık'ı da 15 gün hak mahrumiyeti ve 15 bin lira para cezası ile cezalandırdığı kaydedildi.

PFDK'nın aldığı diğer ceza kararları şöyle:
7 maç men ve 3 bin 500 lira: Ali Eren Beşerler (Kırıkhanspor antrenörü)
2 maç men ve 5 bin lira: Mustafa Kaplan (Ankaragücü teknik direktörü)
2 maç men: Caner Ağca (Karşıyaka futbolcusu)
1 maç men ve 5 bin lira: Osman Özköylü (Kayseri Erciyesspor teknik direktörü)
1 maç men ve bin lira: Şükrü Köksal (Gebzespor antrenörü), Tarık Daşgün (Hacettepe teknik direktörü)
13 bin 200 lira: Karşıyaka
13 bin lira: Manisaspor
12 bin 600 lira: Bucaspor
10 bin lira: Kırıkhanspor
9 bin lira: Diyarbakırspor
2 bin lira: Mardinspor
Bin 900 lira: Fatih Karagümrük
Bin 50 lira: Menemen Belediyespor
Bin lira: Anıl Sarak (Fatih Karagümrük futbolcusu), Erzurum Büşükşehir Belediyespor
900 lira: Gebzespor, Hacettepe, Kahramanmaraş Belediyespor