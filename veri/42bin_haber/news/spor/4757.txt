Fernandes dönüyor mu?
 
 Uzun süren bir sakatlık döneminden sonra tekrar takıma dönen ve Adanaspor ile yapılan hazırlık maçında 20 dakika forma giyen Manuel Fernandes, Cumartesi günü yapılacak İstanbul Büyükşehir Belediyespor maçında iyi hissetmesi durumunda forma giyecek.
 
 "İYİ HİSSEDERSE OYNAR"
 
 Konuyla ilgili olarak Radyospor'dan Özgür Sancar'a açıklama yapan kulüp doktoru İsmail Başöz, "Fernandes'in sakatlığı 6 haftalık bir süreci kapsıyor. Gelinen aşamada kendisini çok daha iyi hissediyor. Fizik, kondüsyon durumu iyiyse, hafta sonuna kadar yapacağımız çalışmalarda dizinde her hangi bir sorun yoksa oynayabilir. Tamamen teknik heyet ve kendisinin vereceği karara bağlı" dedi.
 
 "ÇOK DAHA KÖTÜ DURUMDAKİLER BİLE..."
 
 Kulüp doktoru Başöz, Fernandes'in sağ dizindeki kıkırdak sorunu nedeniyle futbol hayatının tehlikede olabileceğiyle ilgili iddia için ise "Bu bölgede çok daha kötü durumda olanların oynadığını da biliyoruz" diye konuştu.