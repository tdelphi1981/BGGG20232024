Iniguez: Galatasaray'dan daha iyi değiliz
Fenerbahçe Başantrenörü Roberto Iniguez, Spor Toto Kadınlar Türkiye Kupası 8li Finallerinde kendilerini favori olarak görmediklerini söyledi.
Kupayla ilgili bir değerlendirme yapan Iniguez, Bu turnuva diğer takımlar için ne kadar zorsa bizim için de aynı zorluk seviyesinde. Kupayı kaldırmak istiyorsak üst üste 3 maç kazanmalıyız ve bunun için de rotasyonumuzu iyi ayarlamalıyız. Çünkü bir kere kaybedersen, tamamen kaybedersin dedi. 
Iniguez, Her ülkede, örneğin Rusya ve İspanyada da kupada sürprizler yaşanıyor. Çünkü bu, ligden tamamen farklı bir ortam. Bazı takımlar hedeflerini sadece kupa olarak belirleyebiliyor ve bu nedenle de fazlasıyla motive olmuş bir şekilde oynuyorlar. Bana sorarsanız favori değiliz şeklinde konuştu. 
Sezon başında Cumhurbaşkanlığı Kupasında ve ligin 11. haftasında mağlup ettikleri Galatasarayı da değerlendiren İspanyol antrenör, Galatasarayın çok önemli oyunculardan kurulu bir ekip. Onları iki kez mağlup etmiş olsak da bu bizim daha iyi basketbol oynadığımızı göstermez. Kesinlikle birbirinden çok farklı yapıda iki takımız ve bu nedenle karşılaştırma yapmam zor. Onlardan daha iyi olmadığımız kesin yorumunda bulundu.