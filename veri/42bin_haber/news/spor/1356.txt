Türkiye galibiyeti özledi
Tarihteki 500. maçında Danimarka ile 1-1 kalan (A) Milli Futbol Takımı, son dönemde galip gelmekte bir hayli zorlanıyor.Abdullah Avcı yönetiminde son 3 maçını kazanamayan Türk Milli Takımı, son 6 maçında ise sadece 1 galibiyet alabildi.

2004 Dünya Kupası Avrupa Elemeleri'nde grupta oynadığı ilk 4 maçta sadece 1 kez kazanan ay-yıldızlı ekip, resmi ve özel son 6 maçında ise sadece zayıf rakibi Estonya'yı yenebildi.

Sadece 1 maçta gol yemedi

Milliler, 5 Haziran 2012 tarihinde Almanya'nın Ingolstadt kentinde oynanan özel maçta Ukrayna'yı 2-0 yendiği özel maçın ardından oynadığı 4'ü resmi, 2'si özel son 6 maçta sadece tek galibiyet aldı.

Ay-yıldızlı ekip, bu süre içindeki maçlarda 4 kez mağlup oldu, 1 kez de eşitliği bozamadı.

Son 6 randevunda toplam 5 gol atabilen Türkiye, kalesinde ise 9 gol gördü. Son 6 maçın 3'ünde gol yollarında suskun kalan milliler, bu süre içinde sadece 1 kez, o da Estonya karşısında kalesini gole kapatabildi.

Tek galibiyet 84. sıradaki Estonya'ya karşı

2014 Dünya Kupası Avrupa Elemeleri'nde Hollanda, Romanya ve Macaristan'a mağlup olarak, gruptan çıkma umutlarını zora sokan Türkiye, tek galibiyetini, İstanbul'da ağırladığı zayıf rakibi Estonya karşısında aldı.

Ay-yıldızlı ekip, 11 Eylül 2012 tarihinde Fenerbahçe Şükrü Saracoğlu Stadı'nda ağırladığı rakibi önünde 3-0'lık sonuçla galip geldi.

FIFA'nın son açıkladığı dünya sıralamasında Türkiye 38. durumda bulunuyor. Estonya ise 84. sırada yer alıyor. Türkiye'nin bu dönemde yenildiği rakipleri Hollanda 7., Macaristan 30., Romanya 37., Avusturya 68. sırada bulunuyor. Millilerin dün berabere kaldığı Danimarka'nın son dünya sıralamasındaki yeri ise 22'ncilik.

Milliler, tek galibiyet alabildiği son 6 maçlık seride özel maçlarda ise Avusturya'ya deplasmanda 2-0 yenildi, Danimarka ile dün akşam İstanbul'da 1-1 berabere kaldı.

Son 6 maç

(A) Milli Futbol Takımı'nın, teknik direktör Abdullah Avcı yönetiminde oynadığı ve sadece 1 galibiyet alabildiği son 6 maçın sonucu şöyle:

Tarih Yer Organizasyon Rakip Sonuç
---------- ------ ---------------------- --------- 
-----
15.08.2012 Viyana Özel Avusturya 0 -2
07.09.2012 Amsterdam Dünya Kupası Elemeleri Hollanda 0 -2
11.09.2012 İstanbul Dünya Kupası Elemeleri Estonya 3 -0
12.10.2012 İstanbul Dünya Kupası Elemeleri Romanya 0 -1
16.10.2012 Budapeşte Dünya Kupası Elemeleri Macaristan 1 -3
14.11.2012 İstanbul Özel Danimarka 1 -1
Not: Sonuçlarda ilk takım Türkiye olarak