Fenerbahçe'ye UEFAdan müjde...
BATE maçında alınan 1 maç seyircisiz oynama cezasını kaldırmayan Disiplin Kurulu, 2 yıl içinde olayların tekrarı halinde Avrupadan men cezası konusunda ise yönetime yol gösterdi...
SEYİRCİSİZ CEZASI KALKMADI

Fenerbahçe bu yıl seyircisiz maç oynama cezasından çok çekti. Sarı-Lacivertli kulüp, Avrupa Liginde büyük önem taşıyan BATE maçını seyircisiz oynama cezası yetmezmiş gibi stat dışından atılan işaret fişekleri nedeniyle UEFA Disiplin Kurulu tarafından 1 maç daha seyircisi oynama cezası aldı. Fakat asıl canları sıkan konu ise UEFAnın Taraftar olaylarının 2 yıl içinde tekrarlanması halinde Avrupa kupalarından 1 yıl men etme konusundaki cezasıydı. Tüm bunların ardından UEFAdan duruşmalı savunma talep eden Fenerbahçe Yönetimi, buradan bir iyi bir de kötü haberle ayrıldı. Seyircisiz oynama cezasının kalkmayacağını belirten UEFA Disiplin Kurulu, Avrupadan men cezasıyla ilgili ise Sarı-Lacivertli yönetime adeta müjde verdi.

TFF İLE ORTAK HAREKET EDİN

UEFA Disiplin Komitesi üyeleri Fenerbahçeyi temsilen Nyona giden yönetim kurulu üyeleri Şekip Mosturoğlu ve Tolga Deniz Aytöreye, Avrupa futbolunda taraftar grupları ve holigan taraftarlarla uğraşmanın çok zor olduğunu biliyoruz. Seyircisiz oynama cezasını kaldırma şansımız yok. Ama 1 yıl men cezası için bir komite oluşturun. TFF ile ortak haraket edin ve bu konuyu masaya yatırın. TFF ile birlikte belgelerle, görüntülerle taraftar terörünü bize getirin. Biz de 2 yıl boyunca taraftar olaylarının tekrarlanması durumunda Fenerbahçeyi Avrupa Kupalarından 1 yıl men etme cezasını kaldıralım dedi. UEFA Disiplin Kurulunun böyle bir tavır takınması ve Fenerbahçeye yol göstermesi de Sarı-Lacivertli yönetimi bir hayli sevindirdi.

RESMİ SİTE MESAJI VERDİ

F.Bahçenin Disiplin Kurulunun kararına dair yaptığı açıklama da bir hayli ilginçti. Açıklamada Kulübümüzün, UEFA tarafından aldığı cezaya ilişkin duruşmalı savunmayla yaptığımız itiraz reddedildi. Bu karar doğrultusunda, sahamızdaki V.Plzen karşılaşması seyircisiz oynanacaktır. ifadeleri kullanılırken, taraftar olaylarının 2 yıl içinde tekrarlanması halinde Avrupa Kupalarından 1 yıl men etme cezasıyla ilgili tek kelime geçmemesi dikkat çekti.

RANDEVU ALINACAK

UEFA Disiplin Kurulundan gelen bu müjdeli haberin ertesinde F.Bahçe Yönetimi kolları hemen sıvadı. UEFAnın yol göstermesi üzerine harakete geçen Sarı-Lacivertli yönetim, TFF ile iletişim kurup konuyla ilgili bir komite oluşturacak. Çalışmalar hazırlandıktan sonra ise UEFAdan bu konuyla ilgili randevu alınacak ve tekrardan güçlü bir savunma yapılacak.