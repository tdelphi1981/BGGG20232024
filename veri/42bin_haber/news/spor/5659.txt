PFDK'dan Fenerbahçe'ye ceza
Türkiye Futbol Federasyonu (TFF), Profesyonel Futbol Disiplin Kurulu (PFDK), Fenerbahçe Kulübü'ne 5 bin lira para cezası verdi.
TFF'den yapılan açıklamada, sarı-lacivertli takımın Ziraat Türkiye Kupası (A) Grubu'nda deplasmanda Bursaspor'la oynadığı müsabakada, taraftarlarının neden olduğu saha olayları nedeniyle Fenerbahçe Kulübü'ne 5 bin lira para cezası verildiği bildirildi.

Kurulun ayrıca, TFF'den izin alınmadan yapılan Gölcükspor-Körfez Futbol Kulübü özel maçından dolayı, Gölcükspor Kulübü'ne 2 bin 500, Körfez Futbol Kulübü'ne de 10 bin lira para cezası uyguladığı kaydedildi.