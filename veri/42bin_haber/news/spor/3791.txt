Hoca sözümüz var
AYKUT KOCAMAN: Başkanım sen rahat ol. Her şey şu an çok iyi. Ben bu takıma, kadroya güveniyorumAZİZ YILDIRIM: Senin istediğin oyuncuları alacağız. 3 istiyorsan 3, gerekiyorsa da 4 transfer yapabiliriz
 ALAATTİN METİN
 F.Bahçe'de idmanlar sert başladı. Hani kıran kırana derler ya aynen öyle. 
 ANTALYA kampındaki ilk antrenmanın böyle sert olması enteresan. Bir saat 50 dakika süren çalışmada kimse nefes alamadı. 
 ÖNCE üç grup halinde 8'e 8 iki pas top çalma yapıldı. İki grup bu çalışmayı yaparken diğer grup futbolcu ise 400 metrelik parkurda istasyon çalıştı. Biri bıraktı, diğeri devam etti. Antrenman boyunca herkes ciddiyetle çalıştı.
 Su molası bile verilmedi. Sadece idmana odaklandılar. Sonra yarı sahada çift kale maç yapıldı. Şaşırdım. İlk idmanın bu kadar sert, hatta kıran kırana olması, bana biraz garip geldi...
 MUTLULUK GÖZLERiNDEN OKUNUYOR
 GÖZLER Aykut Kocaman'ın üzerindeydi. Basından uzak durdu. İdmanın göbeğindeydi. 
 DevamlI futbolcuları izledi, yanlarına gidip konuştu. Görünüşü her zamanki gibi durgun. 
 Ama gözlerinden mutlu olduğu anlaşılıyordu. 'Bunu da nereden çıkardınız?' derseniz Antalya kampında ilk günden itibaren eski futbolcular kendi aralarında şunu konuşuyormuş: 
 'KUPADA Malatya'ya elendikten sonra, yani 9 puan farkı kapatıp şampiyon olduğumuz o günün havası var kampta.'
 TARAFTARIN BU SEVGiSi öDüLE LAYIK
 AYKUT Kocaman'ı takımın hırslı çalışması ve bir gece önce taraftarların havaalanındaki karşılaması çok mutlu etmiş. Hatta havaalanında o kalabalığı görünce şaşırmış, gözleri de dolmuş. Futbolculara şöyle demiş: 
 'Bu sene mutlaka şampiyon olarak bu taraftarın sevgisini ödüllendirmemiz lazım.' 
 BAŞKAN Aziz Yıldırım'ın kampa gelmesi, Kocaman kadar futbolcuları da mutlu etti. Başkanı gören herkes yanına gitti. Elini sıktı. Yüzler gülüyordu. Başkan Yıldırım, 'Hep böyle olun' dedi.
 CHRiSTMAS YüZüNDEN BiRAZ UZADI
 SONRA Aykut Kocaman ile bir köşeye geçip uzun uzun sohbet ettiler. Yıldırım, Kocaman'a 'Nasıl gidiyor hoca?' diye sordu. Kocaman'ın gözleri parladı. 'Başkanım sizin bizim yanımızda olmanız çok önemli. Rahat ol. Her şey çok iyi. Ben bu takıma güveniyorum. Çok iyi kadroyuz. Transfer yapmasak da olur' dedi.
 YILDIRIM, 'Sözümüz var hoca. Seninle konuştuğumuz gibi istediğin oyuncuları alacağız. Eğer 3 istiyorsan 3, gerekirse de 4 transfer yaparız. Christmas'ta herkes tatildeydi, biraz uzadı. Ama kısa zamanda taraftarın beklediği, takıma güç katacak oyuncuları alacağız' dedi. Kocaman da 'Daha da güçleniriz başkanım' cevabı verdi.
 Kocaman'ın 3 şifresi
 Aykut Hoca, kampı izleyen gazetecilere dün 'Hayat, bütün güzellikleriyle devam ediyor' diye mesaj gönderdi. Bu sözlerinin içinde üç önemli saptama yer alıyor
 Antalya kampında gözler Aykut Kocaman'ın üzerinde... Medyanın objektifleri-kameraları devamlı Aykut Kocaman'ı izledi. Gazeteciler, Aykut Kocaman'a, 'Hocam görüntü almayalım, kayıt yapmayalım, en azından sohbet edelim. Kamuoyu sizden bir mesaj bekliyor' diye haber gönderdi.
 İDMANDAN sonra İletişim Sorumlusu Orkun Yazgan, Aykut Hoca'nın yanına gitti, anlattı. Ama Aykut Hoca, 'Bugün olmaz, yarın veya başka bir gün' diyerek gazetecilere Yazgan aracılığıyla şu mesajı gönderdi: 'Hayat, bütün güzellikleriyle devam ediyor.' 
 SONUNA KADAR SENİNLE
 BU lafın içinde çok şey var:
 1- Yuvaya dönmenin mutluluğu...
 2- FutbolcularIn, taraftarların kopma noktasında Kocaman'a sahip çıkmaları...
 3- YÖNETİMİN, başkanın verdiği 'Sonuna kadar senin yanındayız' desteği...
 MESLEĞİ BIRAKACAKTI
 ESASINDA Kocaman'ın Karabük maçından sonraki o çıkışı, o yenilgiyle ilgili değilmiş. O işin küçük bir nedeni. Aykut Hoca, yapılan haksızlıklardan bunalmış, rahatsız olmuş. Hatta mesleği bile bırakmayı düşünmüş. Şimdi işler yolunda gözüküyor.