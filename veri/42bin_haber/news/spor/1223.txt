Tanya Sabkova bıçak altına yattı
Kadınlar Voleybol 1. Lig takımlarından Beşiktaş Bahçeşehir Üniversitesi'nin Bulgar oyuncusu Tanya Sabkova, sakatlığı nedeniyle dizinden ameliyat oldu.Ortopedi ve Travmatoloji Uzmanı Prof. Dr. Ömer Taşer'in oyuncunun sol diz ön çapraz bağında yırtık tespit etmesi üzerine Acıbadem Fulya Hastanesi Sporcu Sağlığı Merkezi'nde ameliyata alınan Sabkova'ya ön çapraz bağ rekonstrüksiyonu yapıldığı bildirildi.

İki gün hastanede yatacağı belirtilen 1988 doğumlu ve 1.85 metre boyundaki Bulgar smaçörün, bir süre sonra rehabilitasyon çalışmalarına başlayacağı açıklandı.