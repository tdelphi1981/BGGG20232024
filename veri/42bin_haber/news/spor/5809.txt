Şimşek çaktı
Kulübeden gelen 18'lik forvet, ilk maçında gol attı. Semih penaltıdan perdeyi açtı. Carson da yediği hatalı golle Timsah'ı Kadıköy'de bitirdi
 Maçın yıldızları 2 genç Salih ile Beykan oldu
 Volkan dün kalesinde yine güven vermedi
 Meireles orta sahadaki tüm açıkları kapatıyor
 Sağlam tehdit!
 Ertuğrul Sağlam, 'Gruptan çıkması garanti F.Bahçe, Sivas karşısında ne yapar?' sorusuna şu cevabı verdi: 'F.Bahçe garantiledi ancak sorumluluk sahibi insanlar en iyi mücadeleyi yapacaklardır. İlerleyen dönemlerde aynı şeyin kendilerinin de başına geleceklerini düşünerek hareket etmelidir. Şansımızı kendimiz oluşturma gibi bir şey elimizden kaçtı. Penaltıya kadar olan bölümde oyun çok dengede gidiyordu. Penaltı kırılma anı oldu.'
 Kocaman'ın yolunda
 6 gün önce 31 Mayıs 2016'ya kadar profesyonel sözleşme imzalayan Beykan 'Böyle bir statta gol atmak mükemmel oldu. İlk hedefim F.Bahçe'de kalıcı olmak' dedi. Aykut Kocaman da Fener'de ilk resmi maçına Rize'de çıkıp 1998'de fileleri 4 kez havalandırmıştı. Hocasının izinde yürüyen Beykan, Baroni'nin omuzlarında armasını öperek taraftarı selamladı.
 Transfer psikolojik
 TEKNİK Direktör Aykut Kocaman, Belhanda transferinin psikolojik önemine dikkat çekti:
 'BELHANDA ile görüşmelere başlanması biteceği anlamına gelmiyor. (3 transfer yapılmazsa) Hayal kırıklığı olmaz. Transferle ilgili sadece benim değil kulübün ve takımın da beklentisi oluyor. Psikolojik bir ihtiyaç olarak gözüküyor. Salih alternatiften de öte.'
 346 gün sonra!
 372 gün sonra F.Bahçe'nin maçını yöneten Kuddusi Müftüoğlu, yardımcısının uyarısıyla penaltı noktasını gösterdi. F.Bahçe de 346 gün aradan sonra (en son 12 Şubat 2012'de Karabük deplasmanında kazanmış Alex kaçırmıştı) penaltı attı.
 Aziz Yıldırım'dan savcı ziyareti
 F.Bahçe Başkanı Aziz Yıldırım, dün öğle saatlerinde Bakırköy Adliyesi'nde savcı Aydın Yılmaz'ı ziyaret etti. Yıldırım'ın konuk olduğu İnfaz Savcısı Aydın Yılmaz, F.Bahçe kongre üyesi. Çıkışta gazetecilerin sorularını cevapsız bırakan Yıldırım, kendi kullandığı aracıyla adliyeden ayrıldı.
 Sivasspor tura göz kırptı
 Grubun diğer maçında Sivasspor, 1461 Trabzon'u 2-1 yenerek, yarı finale bir adım daha yaklaştı. Yiğidolar, 40'ta Eneramo ile öne geçti. İlk yarının uzatmalarında Sercan skora eşitliği sağladı. 67'de yeni transfer Hakan Arslan üç puanı getirdi.
 Nicollin'e Inter kapağı
 Montpellier Başkanı Louis Nicollin'in 'Inter, Belhanda için 14 milyon euroluk teklifini bize geçti. Ben de Inter'le anlaştım' yalanının mumu, 24 saatte söndü. Inter'in Sportif Direktörü Marco Branca, Louis Nicollin'e resmi siteden kapak gibi cevap verdi.
 BRANCA, 'Montpellier başkanını yalanlamak istemiyoruz ama Inter Younes Belhanda için herhangi bir teklifte bulunmadı' diyerek can yakıcı bir açıklama yaptı. 
 BELHANDA KART CEZALISI
 NICOLLIN de yetkilerini Sportif Direktörü Bruno Carotti'ye devredip Tayland'a tatile gitti. Bu arada Afrika Kupası A Grubu'nda Belhanda ve Amrabat'ın takımı Fas Yeşil Burun ile 1-1 berabere kaldı. Sarı kart gören Belhanda cezalı duruma düştü, pazar günkü G.Afrika maçında oynamayacak.