Bursaspor'da rota Gökhan Zan
Ligin 2'ci yarısı için savunmasını güçlendirmenin hesaplarını yapan Bursaspor'da gözler, bu kez Galatasaray’ın göndermek istediği Gökhan Zan’a çevrildi.
 Transferde ince eleyip sık dokuduklarını belirten yeşil beyazlı takımın teknik direktörü Ertuğrul Sağlam’ın daha önce olumsuz görüş bildirdiği Gökhan Zan’ı transfer gündemine aldığı öğrenildi.
 Ligde hiç forma şansı bulamayan Ziraat Türkiye Kupası’nda ise 2 maçta oynama fırsatı bulan Gökhan Zan’dan bonservisini aldığı takdirde yeşil beyazlı takımın gündemine gelebileceği bildirildi.