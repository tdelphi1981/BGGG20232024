Premier Salih
Emre'nin sinirleri alınmış hali. Tam Premier Lig stilinde. Modern bir ön libero. Üstelik Cruyff karakterinde Sadece saçları değil oyun tarzı da Everton'lI Fellaini'ye benziyor. Problem çözme yeteneği yüksek
 Serkan Yetkin
 Emre Belözoğlu'nun sinirleri alınmış hali Salih. Her yerdeydi sahada. Pres yapıyor ileri geri koşuyor. Topu kaybedince tekrar kazanmak için uğraş veriyor. Bursa-F.Bahçe maçının en iyilerinden biriydi. Adım adım formayı kapmak için mücadele ediyor. Salih Uçan, modern ön libero tanımının karşılığı resmen. 
 18 YAŞINDA sorumluluk almasi bile ne kadar özgüvenli olduğunu gösteriyor. 1461 Trabzon maçında bir pozisyonda defansa 'İleri vurun' diye seslenmesi de dikkatimi çekti. Johan Cruyff'un ilk oynadığı zamanlarda deneyimli oyunculara yaptığı gibi...
 BÜTÜN SAHAYI DİKEY KULLANIYOR
 O BOYLA posla, o top tekniği de çok etkileyici. Tam Premier Lig stilinde bir oyuncu. Çoğumuz onu Everton'ın Belçikalı futbolcusu Maroune Fellaini'ye benzetiyoruz. Aslında sadece saçları ve görüntüsü değil, oyun tarzı da Fellaini'ye benziyor. Premier Lig'e özel bir hayranlığı var. 
 Mümkün olduğu kadar maçları da kaçırmıyor. 2 ceza alanı arasında etkileyiciydi, mekik dokudu adeta. Sahayı dikey kullanıyor. 'Devre arasınının en iyi transferi' tabiri kesinlikle doğru onun için. Kanatlar daha iyi işler aslında Salih Uçan gibi oyuncuyla, 4-2-3-1 veya 4-4-2 fark etmez.
 BARONİ, SALİH'İ ÇOK TEKMELİYOR
 YABANCI kontenjanı düşmeden oynaması lazım çünkü bu kumaşa yazık olur. Zaten 5-6 yılda bir çıkıyor böyle oyuncular. 
 F.BAHÇE'ye geldiğinde 'Bu takımda nasıl forma giyeceksin?' dendiğinde 'Ben Buca'da 11'de oynuyordum. Yeteneğime güveniyorum. 11'de oynayabilirim' demişti Salih uçan. Ama karakter olarak bir o kadar da mütevazı. 
 MEIRELES, Mehmet Topal ve Cristian Baroni gibi oyunculardan çok şey öğreniyor. Ona en yakın isim Baroni. Antrenmanda Salih'i en fazla tekmeleyen de Baroni. Yanlış anlaşılmasın sakatlamaya yönelik değil, sertliğe alışması için yapıyor bunu. Salih de yavaş yavaş alıştı sertliğe.
 SADECE HOCASI KOCAMAN'I DİNLİYOR
 ÇOK sade bir hayatı var. Gerekmedikçe konuşmuyor, saygıyı elden bırakmıyor. Sadece dinlemesi gereken kişilere odaklanmış durumda. Aykut Kocaman'ı can kulağıyla dinleyip ne istiyorsa yapmaya çalışıyor. Öyle kamuoyunun eleştirilerini de çok umursamıyor. Olumlu veya olumsuz. Bu onun için kariyerinin başında önemli bir avantaj. 
 Dİkİne futbolu seviyor, yana ve geriye pasları sevmiyor, atmaktan çok attırmaya çabalıyor. 
 VE problem çözme yeteneği yüksek. Bire bir pozisyon bilgisi yaşına göre iyi ve çok hırslı. 
 FORVET arkası da oynayabilir, önde presi de yapıyor, oyunu iyi çözümleyebiliyor.
 İDMANDA LİMİTLERİNİ ZORLUYOR
 ANCAK fiziksel olarak yeterli dayanıklılığa sahip değil. Direnci çok yüksek ama yeteri derecede ayakta kalamıyor. Bunun üstesinden gelmek için yoğun çaba sarf ediyor. Bazen antrenmanda limitlerini o kadar zorluyor ki çalışmayı tamamlayamıyor, yarıda bırakıyor. Bu özellikler Salih gibi 18 yaşındaki oyuncular için çok iyi özellikler ama 3 kulvardaki final maçlarını çıkaracak tecrübeye henüz sahip değil. 
 F.bahçe bazen durum oyunu oynamak zorunda. Rakip agresif olduğunda oyunu tutup soğutmak isteyecek. Salih ise direkt rakip kaleyi düşünüyor şu anda.
 KOCAMAN KALICI OLMASINI İSTİYOR 
 Başkan Aziz Yıldırım, yarınki Divan Kurulu toplantısında CEO Yılmaz'ı camiaya tanıtacak. Kurumsal yapılanmanın da sunumu yapılacak
 FUTBOL olgunluğu ile durum oyunu oynama zaafı ve henüz çok tecrübeli olmaması Aykut Kocaman'ın zaman içinde Salih'i kontrollü olarak kazanmasına neden olacaktır. Bazen 11'de bazen yedekte olabilir yani. 
 HOCASI Aykut Kocaman, onun yavaş yavaş süreci yaşayıp kalıcı olmasını istiyor. Zaten çok aceleci de olmamak gerek.  
 Hepİmİz biliyoruz F.Bahçe standartlarında bir oyuncunun futbol olgunluğuna ulaşması zaman alıyor. Hele her an stres altındayken. Bu kolay değil. 
 AMA altını çiziyorum özellikle Türkiye şartlarında çok zor bu. İngiltere veya Brezilya gibi değiliz çünkü. Salih'i bir gün Premier Lig'de oynarken göreceğimize inanıyorum. Yolu açık olsun.
  