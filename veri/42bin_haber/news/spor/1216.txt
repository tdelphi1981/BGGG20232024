"Mutlaka kazanacağız"
PTT 1. Lig takımlarından Boluspor Teknik Direktörü Serhat Güller, bu hafta Manisaspor'la oynayacakları maçın kendileri için serinin başlangıcı anlamında çok önemli olduğunu belirterek, Mutlaka kazanmak için oynayacağız ve kazanacağız dedi.Güller yaptığı açıklamada, hafta sonu Atatürk Stadyumu'nda oynanacak olan Manisaspor maçının hazırlıklarının yoğun bir şekilde devam ettiğini söyledi.

Sahalarında kaybettikleri maçların kendileri açısından sıkıntı olduğunu anlatan Güller, Kendi sahamızda 10 puan gibi büyük bir kaybımız var. Maalesef bunun bir türlü önüne geçemedik. Şu ana kadar sahamızda oynadığımız maçlarda 1 galibiyet ve 2 beraberliğimiz var. Şu ana kadar aldığımız puan 13. Bu, hedeflediğimiz puanların gerisinde şeklinde konuştu.

Güller, ligin gidişatına bakıldığında çok gerilerde olmadıklarını ifade ederek, üst sıraları her zaman yakalayabilecekleri bir pozisyonda olduklarını bildirdi. Manisaspor karşılaşmasının bu anlamda önemli olduğunu vurgulayan Güller, bu maçı kazanmaları halinde 16 puanla kalan 5 haftada daha rahat oynayacaklarını kaydetti.

Güller, bir seri yakalamak istediklerini belirterek, En alttaki takımlar bile 2 maç üst üste kazanmışken biz henüz iki maç üst üste galip gelme başarısını bir türlü elde edemedik. Maalesef bir seri yakalayamadık. Tek hedefimiz bundan sonra bir seri yakalayabilmek. Ligde kolay maç yok. Bu hafta oynayacağımız Manisaspor maçı, bizim serinin başlangıcı anlamında çok önemli bir karşılaşma. Mutlaka kazanmak için oynayacağız ve kazanacağız ifadesini kullandı.