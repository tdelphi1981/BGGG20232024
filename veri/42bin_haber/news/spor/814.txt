Alex'in locasında 'özel' biri...
Fenerbahçe'den olaylı bir şekilde ayrılan Alex de Souza'nın Kadıköy Şükrü Saracoğlu Stadı'ndaki locasından Limassol maçında özel bir isim vardı.
 Fenerbahçe'den olaylı bir şekilde ayrılan Alex de Souza’nın gidişinin ardından, daha önceki maçlarda eşi ve arkadaşları tarafından kullanılan özel locasında dünkü Limassol maçında eski tercümanı Samet Güzel vardı. Samet'e Alex'in yakın arkadaşı Murat Kapki de eşlik etti.
 Atılan gollerden sonra bir hayli mutlu olduğu gözlenen Samet, karşılaşma biter bitmez ise tribünleri terk etti. Bu arada tribünlerin bir kısmı "I love you Alex" tezahüratı yaparken, diğer bölümü onları yuhaladı. Tam 3 kez Alex tezahüratı başlatma girişimi protestolarla önlendi.