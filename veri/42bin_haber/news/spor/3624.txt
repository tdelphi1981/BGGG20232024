Eskişehirspor Özgür Çek'in peşinde
Eskişehirspor Sportif Direktörü Zafer Tüzün, Özgür Çeki transfer etmek için görüşmelerinin sürdüğünü söyledi.Eskişehirspor ikinci devre hazırlıklarına, Antalyanın Serik İlçesinde teknik direktör Ersun Yanal yönetiminde başladı. Belek Beldesindeki Spice Oteldeki Eskişehirsporun kampı sabah antrenmanıyla başladı. Otelin tesislerindeki antrenmana izinli olan Tello ile Afrika Kupası nedeniyle ülkesinin milli takımına çağrılan Jerry Akaminko katılmadı. Eskişehirspor sabah idmanında, dar alanda kısa pas ve kondisyon ağırlıklı çalıştı. 

Eskişehirspor Sportif Direktörü Zafer Tüzün, ligin ilk yarısında gösterdikleri performansı ikinci yarıda da göstereceklerini söyledi. Hem ligde hem kupada mücadele ettiklerini kaydeden Tüzün, "Transfer çalışmalarımız devam ediyor. Özgür Çek ile görüştük ve halen görüşüyoruz. Şartlarda anlaşırsak Özgür Çeki kadromuza dahil edeceğiz" dedi.