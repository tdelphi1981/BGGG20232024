Mersin İY Akhisar'ı devirdi
Spor Toto Süper Lig'in 16. Hafta maçında Mersin İdman Yurdu, kendi evinde Akhisar Belediyespor'u 2-1 mağlup etti.
Mersin İdman Yurdu'na galibiyeti getiren golleri 11. dakikada Ömer Aysan Barış ve Mert Nobre'den geldi. Konuk ekibin tek golünü ise 35. dakikada Kenan özer kaydetti.  
Ev sahibinde Mert Nobre 71. dakikada penaltı vuruşunu ise gole çeviremedi. Bu sonuçla Mersin İdman Yurdu puanını 15'e yükseltirken, Akhisar Belediyespor ise 11 puanda kaldı. 
NOBRE 100'LER KULÜBÜNDE

 
Türkiye'deki futbol kariyerinde 9. sezonunu geçiren Mert Nobre, Akhisar Belediyespor'a attığı golle 100'ler kulübüne girdi. 2003-2004 sezonunun ikinci yarısında Fenerbahçe'ye transfer olarak Türk futboluyla tanışan Nobre, 2011-2012 sezonunda katıldığı Mersin İdmanyurdu'nda takımının adeta gol ayağı haline geldi. Geçen sezon takımının 10 golüne imza atan Nobre, bu sezon ise daha başarılı bir grafik sergiliyor. Sezonun ilk haftalarında şanssızlıklar yaşayan Nobre, ilk kez gol atma şansını yakaladığı 5. haftadan itibaren rakiplerinin adeta korkulu rüyası haline geldi. Geride kalan haftalara 8 gol sığdıran Nobre, Akhisar Belediyespor'a attığı golle hem bu sayıyı 9'a yükseltti hem de Türkiye kariyerindeki 100. golüne imza attı. Nobre, bu gol sayesinde Mersin İdmanyurdu formasını terlettiği sürede 19. gol sevincini de yaşamış oldu. Türkiye'de 9. sezonunu geçiren Brezilya asıllı Türk golcü, Fenerbahçe formasıyla çıktığı 80 maçta 46, Beşiktaş formasıyla çıktığı 127 maçta ise 35 kez rakip takımların ağlarını havalandırdı. 
STAT: Tevfik Sırrı Gür 
HAKEMLER: Abdullah Yılmaz (6), Serdar Diyadin (6), Arkın Akgöl (6) 
MERSİN İDMANYURDU: Özden (6)- Ömer Aysan (6), Aydın (5), Stepanov (6), Ivan (6), Murat Ceylan (5)(Dk.63.Mustafa Sarp 5), Culıo (5)(Dk.63 Bueno 7), Eren (6 ), Hakan Bayraktar (5), Ben Yahıa (7), Nobre (7)(Dk.90.Hasan ) 
AKHİSAR BELEDİYESPOR: Oğuz (5)- Ahmet Cebe (5)(Dk.68.Mehmet 5), Çağdaş (5), Serkan (5), Sonko (6), Merter (6)(Dk.89.Mert ?), Sertan (6), Diego (5), Emrah (5), Kenan (6), Ferreira (5) 
GOLLER: Dk.11. Ömer Aysan, 45+1 Nobre (Mersin İdmanyurdu), Dk.35 Kenan (Akhisar Belediyespor) 
SARI KARTLAR: Dk.37.Hakan Bayraktar, Dk.40 Aydın, Dk.52 Nobre, Dk.90.Özden(Mersin İdmanyurdu), Dk.56 Serkan, Dk.71 Çağdaş, Dk.87.Sonko (Akhisar Belediyespor) 

MAÇIN AYRINTILARI

11'inci dakikada soldan Ivan'ın ceza yayı üzerine gönderdiği topla buluşan Ömer Aysan'ın yaklaşık 30 metreden sert şutunda, meşin yuvarlak yere çarparak kaleci Oğuz'u yanıltıp filelerle buluştu: 1-0 
18'inci dakikada sağdan kazanılan serbest atışı kullanan Culıo'nun kale önüne gönderdiği topu kaleci Oğuz yumrukladı, dönen topu karşılayan Murat Ceylan'ın vuruşu üstten auta çıktı. 
35'inci dakikada sağdan gelişen Akhisar Belediyespor atağında Sertan'ın defansın arkasına indirdiği topla buluşan Kenan, sert bir vuruşla kaleci Özden'in yanından topu filelere gönderdi: 1-1 
45+1'inci dakikada soldan gelişen Mersin İdmanyurdu atağında Culıo'nun arka direğe ortasını Eren bekletmeden kafasıyla müsait pozisyondaki Nobre'ye aktardı, Nobre yakın mesafeden düzgün bir kafa vuruşu ile fileleri havalandırdı: 2-1 
47'inci dakikada soldan kazanılan köşe atışını kullanan Sertan'ın ortasına iyi yükselen Sonko'nun sert kafa vuruşu yere çarparak üstten az farkla auta çıktı. 
59'uncu dakikada Nobre'nin ara pasıyla ceza alanına giren Ben Yahıa'nın şutu kaleci Oğuz'da kaldı. 
70'nci dakikada Bueno'nun ara pasıyla ceza alanına giren Ben Yahıa, Çağdaş tarafından yere düşürülünce hakem penaltı noktasını gösterdi. Atışı kullanan Nobre'nin sert şutunu kaleci Oğuz çeldi, dönen topu Nobre'nin yenidren tamamlamasıyla meşin yuvarlak üstten auta çıktı. 
88'inci dakikada Ben Yahıa'nın Sonko tarafından düşürülmesiyle kazanılan sert atışı kullanan Ömer Aysan'ın yaklaşık 35 metreden sert şutu taca gitti. 
Karşılaşma Mersin İdmanyurdu'nun 2-1'lik galibiyetiyle sonuçlandı.