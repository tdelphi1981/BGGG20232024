Başarıda engel tanımadılar
Görme Engelliler Spor Federasyonu Başkanı Abdullah Çetin, 2012 yılında hedeflerini fazlasıyla aştıklarını söyledi.En büyük hedeflerinin paralimpik oyunlarında madalya kazanmak olduğunu belirten Abdullah Çetin, Tüm çalışmalarımızı bu yönde gerçekleştirdik. 2012'deki hedefimiz hem sayıyı yükseltmek, hem de madalya almaktı. 2012'de belirlediğimiz hedeflerden fazlasına ulaştık dedi.

Sporcu sayılarını yüzde 12 oranında arttırarak, 3 bin 500'e ulaştıklarını anlatan Çetin, şöyle devam etti: 2012'deki en büyük hedefimiz kısa vadede paralimpik oyunlarda madalya almaktı. 2008 yılındaki paralimpik oyunlarına sadece 1 sporcumuz katılmıştı. 25 sporcuyla Londra Paralimpik Oyunları'na katıldık. Bunların ikisi takım sporlarıydı. Bunlar da B1, yani hiç görmeyen futbol takımı ile erkek golbol takımı. 3 madalya kazandık. Judoda gümüş ve bronz, erkek golbol milli takımı da tarihte ilk kez takım sporlarında bronz madalya kazandı.

Artık madalyaların gelmeye başladığını ifade eden Abdullah Çetin, 2013 yılında, uzun vadede hedefimiz 2016 Rio Paralimpik Oyunları. Londra'da altın madalya alamadık. Şu anda oradaki hedefimiz altın madalya kazanmak. Kısa vadede ise Dünya Atletizm Şampiyonası var. Orada da mutlaka derece istiyoruz diyerek sözlerini tamamladı.