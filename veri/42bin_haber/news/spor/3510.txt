Aktif kriz çözüldü
Aktif Tanıtım firması, reklam anlaşmasını haksız feshettiği gerekçesiyle Siyah-Beyazlılar'a dava açmış ve 6 milyon 95 bin TL tazminat kazanmıştı.
 Ancak 6 yıl süren davada Beşiktaş'ın faizlerle ve diğer masraflarla birlikte ödemesi gereken rakamın 10 milyon doları aşması bekleniyordu. Aktif Tanıtım, bu hakkından vazgeçti ve Beşiktaş'a taksitle ödeme kolaylığı sağladı. Beşiktaş bu anlaşma şartlarını borsaya bildirdi. Kulüp, 6 milyon 97 bin 790 dolar tazminatı bir peşin 5 taksitle ödeyecek.
 LED PANOLAR ALINDI
 BEŞİKTAŞ Futbol Yatırımları Sanayi ve Ticaret A.Ş.'den, KAP'a şu açıklama yapıldı: 'Aktif Tanıtım'la şirketimiz arasındaki davada verilen karar dikkate alınarak, toplam 6 milyon 97 bin 790  USD'lık ödemenin 1 milyon 97 bin dolarlık kısmı peşin, diğer 5 milyon dolarlık kısım da 15 Mart'tan başlayarak Haziran, Eylül, Aralık ve 2014 Mart'ta tamamlanmak üzere taksitlendi.'  
 BEŞİKTAŞ yönetimi ayrıca Aktif Tanıtım'la şirket arasında itilaf konusu olan led panoların KDV dahil 944 bin dolar bedelle satın alındığını da bildirdi.
 YASEMİN AKBULUT