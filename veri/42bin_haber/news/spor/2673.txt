Elazığspor bu kez kazanamadı
Spor Toto Süper Lig'in 16. haftasında Sanica Boru Elazığspor ile Gaziantepspor 0-0 berabere kaldı. 
 Ankara 19 Mayıs Stadı'nda oynanan karşılaşmanın 48. dakikasında Gaziantepspor'dan Yasin kırmızı kartla oyun dışı kaldı. 
Maçtan Dakikalar

2. dakikada sağ kanattan kullanılan serbest atışta ceza alanında defanstan seken topu önünde bulan Cenk'in şutunda top, az farkla üstten auta çıktı. 
7. dakikada orta sahadan Köksal'ın savunmanın arkasına derinlemesine attığı pasta topla buluşan Faubert'in, ceza alanına girer girmez vuruşunda top üstten auta gitti. 
12. dakikada Turgut, Cenk ile yaptığı ''verkaç''ın ardından sol kanattan ceza alanına girdi. Turgut'un yerden plase vuruşunda kaleci Ivesa, topu kornere çeldi. 
20. dakikada Adem'in sağdan ortasında altı pas çizgisi üzerinde yükselen Göksu'nun yerden sektirdiği kafa vuruşunda top üstten auta çıktı. 
33. dakikada ceza alanına giren Turgut'un topla buluşan Şenol'un çaprazdan sert vuruşunda top üstten auta gitti. 
Maçın ilk yarısı 0-0 sona erdi.
48. dakikada Ekrem'in sağ kanattan ortasında ceza alanındaki Cenk'in rövaşatasında top defanstan sekerek uzaklaştı. 
48. dakikada Sanica Boru Elazığspor'un atağında orta sahada topla buluşan Murat'a, Yasin müdahalede bulundu. Pozisyon sonrası hakem Serkan Çınar, Yasin'e direkt kırmızı kart gösterdi. Gaziantepspor bu dakikadan sonra sahada 10 kişi kaldı. 
68. dakikada Köksal'ın ara pasında, Serdar ceza alanında topla buluşur buluşmaz kaleci Eray ile karşı karşıya kaldı. Kaleci Eray, topu yatarak topu kontrol etti. 
76. dakikada orta sahadan topu süren Ekrem'in ceza alanı dışından vuruşunda meşin yuvarlak yandan auta çıktı. 
79. dakikada ceza alanında Pascal'ın pasını alan Serdar Gürler'in yerden sert vuruşunda top az farkla auta gitti. 
86. dakikada Sezer'in ceza alanı dışından sert vuruşunda kaleci Eray, topu direğin dibinden kornere çeldi. 
90+1 dakikada sağ kanattan Köksal'ın ortasında topa yükselen Sedat'ın kafa vuruşunda meşin yuvarlak az farkla dışarı çıktı. 
Karşılaşma 0-0 sonuçlandı. 
Stat: Atatürk
Hakemler: Serkan Çınar, Ali Saygın Ögel, Erdem Bayık
Sanica Boru Elazığspor: Ivesa, Orhan, Köksal, Göksu (Dk. 62 Serdar Gürler), Adem, Murat, Sezer, Bilica, Sedat, Faubert (Dk. 67 Pascal), Marvin
Gaziantepspor: Eray, Şenol, Medunjanin, Turgut, Serdar, İsmael Sosa (Dk. 82 Serdar Özbayraktar), Cenk (Dk. 90 Bekir), Binya, Ekrem (Dk. 90+3 Taşkın), Ivan, Yasin
Sarı kartlar: Dk. 16 Sezer, Dk. 83 Orhan (Sanica Boru Elazığspor), Dk. 12 Binya, Dk. 50 Turgut, Dk. Medunjanin, Dk. 51 Ivan, Dk. 90+1 Eray (Gaziantepspor)
Kırmızı Kart: Dk. 48. Yasin (Gaziantepspor)