"Durmak yok, çalışmaya devam"
Kayserispor teknik direktörü Robert Prosenecki, Gaziantepspor maçını kazanıp, puan cetvelindeki tırmanışı sürdürmekte kararlı olduklarını belirterek'' Durmak yok''dedi.
Kayserisporlu futbolcular, Karpuzatan tesislerindeki çim sahada aletli dayanıklılık, bazı oyuncularda fitnes salonunda çalıştı. Antrenman öncesi oyuncularıyla konuşan Hırvat teknik direktör Prosenecki, ''Elazığspor maçındaki özveriniz ve ortaya koyduğunuz futbol için hepinize ayrı ayrı teşekkür ederim. Bu çıkışımızı el birliğiyle sürdürüp, en iyi yerlere gelmeye çalışalım'' diyerek, oyuncularına övgüler yağdırdı. Kayserispor'un teknik patronu daha sonra yaptığı açıklamada ''Elazığspor karşısında net bir galibiyet elde ederek,hem moral kazandık hem de istediğimiz oyunu ortaya koyduk. Karabükspor'la başlayan , Elazığspor'la devam eden tırmanışımızı, Gaziantepspor maçıyla devam ettirmek istiyoruz. Bizim için şu anda Gaziantepspor maçını kazanmaktan başka düşüncemiz yok. İyi bir çizgi yakaladık. Artık, durmak yok. Oyuncularıma da aynı şeyleri söyledim. Elazığspor gibi alt sıralardan kurtulmak isteyen bir ekibi, kendi evinde 4-0 gibi net bir sonuçla mağlup etmemiz, oyuncularımızın ve takımımızın özgüveninden ve özverili çalışmasından kaynaklandı. Oyuncularım, bu karşılaşmada ellerinden gelenin fazlasını ortaya koydu''şeklinde konuştuGelece bakmakla birlikte, sarı kırmızılı ekibin şimdilik hedefinde maç maç ilerlemek ve bu maçları sırasıyla kazanmak olduğunu belirten Robert Prosenecki, ''Şu anda sadece Gaziantepspor maçını düşünüyoruz. Gavziantepspor maçı sonrası üç büyüklerle oynayacağımız maçlar da eblette önemli ama şu anda yakaladığımız iki haftalık galibiyet serisini devam ettirmek istiyoruz. Rahatlayıp, puan cetvelinde gerçek sıralamaya kavuştuğumuzda, iki veya üç maç sonrasına ilişkin değerlendirmeler ve planlamalar yapabiliriz. Ama, şu anda maç, maç ilerlemek, her maçı aynı olarak düşünmek zorundayız''diyerek sözlerini tamamladı. 
Öte yandan, Kayserispor'un Spor Toto Süper Ligin 12. haftası'nda Kayseri Büyükşehir Belediyesi Kadir Has Stadyumu'nda Gaziantepspor'la yapacağı karşılaşmanın biletleri satışa sunuldu. Buna göre karşılaşma biletleri Kuzey Tribün 5 TL, Güney Tribün 5 TL, Doğu Tribün 10 TL, Batı Tribün 10 TL, Batı Balkon 25 TL,VIP 35 TL, Misafir 5 TL'den satışa konuldu.