Kaka için görüşmeler başladı!
Milan, Brezilyalı yıldız futbolcunun kiralanması konusunda Real Madrid ile görüşmelere başladı.
 Milan, Real Madrid'de forma giyen Brezilyalı eski yıldızı Kaka'yı geri getirmek için resmi girişimlere başladı.
 İtalyan kulübünün resmi televizyon kanalı Milan Channel'dan yapılan açıklamada Kaka'nın kiralanması için Başkan Silvio Berlusconi'nin Real Madrid Başkanı Florentino Perez ile biraraya gelerek görüşmelere başladığı duyuruldu.
 2009 yazında transfer olduğu Real Madrid'de yaşadığı sakatlıkların da etkisiyle bir türlü bekleneni veremeyen 30 yaşındaki futbolcunun menajerleri, bugün Milan kulüp binasında görülmüştü.
 Bilindiği üzere Kaka da son yaptığı açıklamada olası transfer hakkında olumlu konuşarak Milan'a dönmeye sıcak baktığını dile getirmişti.