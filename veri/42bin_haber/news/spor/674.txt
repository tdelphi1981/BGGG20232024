Ümit Milli Takımı aday kadrosu açıklandı
Ümit Milli Futbol Takımı'nın 14 Kasım Çarşamba günü deplasmanda Almanya ile yapacağı hazırlık maçının aday kadrosu açıklandı.
Türkiye Futbol Federasyonu'ndan yapılan açıklamaya göre, aday kadroya davet edilen oyuncular, 11 Kasım Pazar günü saat 13.00'te İstanbul Polat Renaissance Hotel'de toplanacak.

Teknik direktör Tolunay Kafkas yönetimindeki Ümit Milli Takım'ın aday kadrosuna şu futbolcular davet edildi:

Cem Özdemir (Adanaspor), Oğulcan Gökçe (Altay), Oğuzhan Özyakup (Beşiktaş), Ömer Kahveci (Bucaspor), Okan Deniz, Musa Çağıran (Bursaspor), Oğuzhan Berber (Denizlispor), Orhan Gülle (Gaziantepspor), Furkan Şeker (Göztepe), Bertul Kocabaş (Kardemir Karabükspor), Ethem Ercan Pülgir (Kartalspor), Emre Öztürk (Kayseri Erciyesspor), Deniz Doğan Mehmet, Engin Bekdemir, Kamil Ahmet Çörekçi, Nurettin Kayaoğlu, Okay Yokuşlu (Kayserispor), Bülent Cevahir (Manisaspor), Emrah Başsan (Medical Park Antalyaspor), Ömer Ali Şahiner (Torku Konyaspor), Hakan Çalhanoğlu (Karlsruher), Kenan Karaman (1899 Hoffenheim).

Almanya ile Türkiye ümit milli futbol takımları arasındaki özel maç 14 Kasım Çarşamba günü Bochum kentindeki Rewirpower Stadı'nda TSİ 19.00'da başlayacak.

Milli takım kafilesi 13 Kasım Salı günü Almanya'ya gidecek.