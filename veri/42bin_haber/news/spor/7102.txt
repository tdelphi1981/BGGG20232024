Ibra oraya gidebilir!
 
 Paris Saint Germain'in aykırı yıldızı Zlatan Ibrahimovic'in geleceği ile ilgili önemli açıklamalar gelmeye devam ediyor.
 
 Oyuncunun menajeri Mino Raiola 31 yaşındaki futbolcu için PSG'nin kariyerindeki son kulüp olmayacağını söylerken, "Juventus'a dönüş? Her şey olabilir. Hiçbir şey imkansız değil." açıklamasında bulundu.
 
 Bu açıklama Torino temsilcisinde taraftarları heyecanlandırdı. Zlatan Ibrahimovic de geçtiğimiz günlerde Gazzetta dello Sport'a yaptığı açıklamada, "PSG son durak değil. İtalyan futbolunu takip ediyorum, orası benim için ikinci evim" ifadelerini kullandı.
 
 Zlatan 2004 yılında Ajax'tan Juventus'a 16 milyon euro, 2006'da ise Juventus'tan Milano devi Inter'e 25 milyon euro bonservis ile transfer olmuştu.
 
 Sporx