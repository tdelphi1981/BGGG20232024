Avcı ilk kez beraberlik aldı
Tarihteki 500. maçında Danimarka ile 1-1 berabere kalan (A) Milli Futbol Takımı, teknik direktör Abdullah Avcı yönetiminde ilk kez beraberlik aldı. 
(A) Millilerin Avcı yönetimindeki 12. maçında ilk kez beraberlik yaşandı.

 2012 Avrupa Şampiyonası Elemeleri'nin bitiminde Hollandalı teknik adam Guus Hiddink'in yerine göreve getirilen Abdullah Avcı yönetiminde 4'ü resmi, 8'i özel olmak üzere 12 maç yapan milliler, bunlardan 5'ini kazandı, 6'sını yitirdi, sadece Danimarka karşısında berabere kaldı.

 Abdullah Avcı yönetimindeki maçlarda toplam 18 kez fileleri havalandıran milliler, kalesinde ise 16 gol gördü.

 (A) Milli Futbol Takımı'nın Abdullah Avcı yönetiminde yaptığı maçlarda aldığı sonuçlar şöyle:

 Tarih Yer Organizasyon Rakip Sonuç
 ---------- ----- ------------ -------- -----
 29.02.2012 Bursa Özel Slovakya 1 - 2
 24.05.2012 Salzburg Özel Gürcistan 3 - 1
 26.05.2012 Salzburg Özel Finlandiya 2 - 3
 29.05.2012 Salzburg Özel Bulgaristan 2 - 0
 02.06.2012 Lizbon Özel Portekiz 3 - 1
 05.06.2012 Ingolstadt Özel Ukrayna 2 - 0
 15.08.2012 Viyana Özel Avusturya 0 - 2
 07.09.2012 Amsterdam Dünya Kupası Elemeleri Hollanda 0 - 2
 11.09.2012 İstanbul Dünya Kupası Elemeleri Estonya 3 - 0
 12.10.2012 İstanbul Dünya Kupası Elemeleri Romanya 0 - 1
 16.10.2012 Budapeşte Dünya kupası Elemeleri Macaristan 1 - 3
 14.11.2012 İstanbul Özel Danimarka 1 - 1

 Not: Sonuçlarda ilk takım Türkiye olarak alınmıştır.