F.Bahçe geç açıldı
Beko Basketbol Liginin on altıncı haftasında sahasında Erdemiri konuk eden Fenerbahçe Ülker, uzun süre geride götürdüğü mücadeleyi 82-77 kazanmasını bildi.
Ev sahibi ekipte 26 sayı kaydeden Bojan Bogdanovic karşılaşmanın en skorer ismi olurken Bo McCalebb 13 sayı, Barış Ermiş 11 sayı, 4 ribaund ve Romain Sato 10 sayı, 5 ribaundla mücadele etti. Erdemirde ise Jure Balazic 24 sayı, 5 ribaund; Gerrod Henderson 16 sayı, 5 asist ve Sean Marshall 15 sayı, 9 ribaundla karşılaşmayı tamamladı. 
Mücadelenin ilk çeyreğinde Fenerbahçe Ülker Bojan Bogdanovicle sayılar üretirken Erdemir bunlara Jure Balazicle karşılık verdi. Sarı  Lacivertliler ilk bölümü önde kapatsa da konuk takım daha sonra toparlandı ve Barış Özcanın da üçlükleriyle ilk çeyreği 19-22 önde tamamlayan taraf oldu. İkinci periyotta da büyük bir çekişme vardı. Üstünlük devamlı el değiştirirken son bölümde az hatan yapan Erdemir, soyunma odasına 6 sayı farkla önde girdi (37-43). İkinci devrenin ilk bölümünde Erdemir kaçtı, Fenerbahçe kovaladı. Konuk takım bir ara farkı 8 sayıya kadar çıkarsa da son çeyreğe 62-64lük skorla gidildi. Final periyotuna Bojan Bogdanovicin üç sayılık basketiyle öne geçerek başlayan Fenerbahçe Ülker, bu üstünlüğünü zor da olsa maçın sonuna kadar korudu ve sahadan 82-77lik galibiyetle ayrıldı.

SON ÇEYREKTE GERGİNLİK

Maçın 35. dakikasında pota altındaki bir pozisyondan sonra Erdemirli oyuncu Marshall, Fenerbahçe Ülker'den Kaya Peker'e tepki gösterdi.  Kaya'nın oldukça sinirli olduğu gözlenirken, iki oyuncu arasına takım arkadaşları girip gerginliğin büyümesini önledi. Fenerbahçe Ülker yedek bandına yakın olduğu sırada Oğuz Savaş'ın üzerine doğru havlu salladığı Marshall, bu oyuncuyla da tartışma yaşadı. Saha içinde oyuncular arasında yaşanan gerginlik daha fazla büyümeden önlendi. İlerleyen dakikalarda da Fenerbahçe Ülker'den Barış Ermiş ile Henderson arasında bir gerginlik yaşandı.

NOTLAR:
-Fenerbahçe Ülker'de sakatlığı bulunan Emir Preldzic'in yanı sıra, tedbir amaçlı olarak dinlendirilen Ömer Onan ve Andersen, Erdemir maçında forma giymedi. 
-Sarı-lacivertli basketbolcular Avrupa Ligi'nin (Euroleague) sosyal sorumluluk projesi ''One Team'' kapsamında karşılaşma öncesinde, maçı izleyen Engelliler Akademisi sporcuları ile bir araya geldi.  
-Ülker Sports Arena, Ataşehir Belediyesi ve Çevre Koruma ve Ambalaj Atıkları Değerlendirme Vakfı (ÇEVKO) işbirliği ve Fenerbahçe Kulübü'nün katkılarıyla, çevre bilincini basketbol sevgisiyle pekiştirmek amacıyla başlatılan ''Yeşil Pota Temiz Doğa'' projesi kapsamında Ataşehirli öğrenciler Fenerbahçe Ülker-Erdemir maçını izledi. 
-Vefat eden Türkiye Basketbol Federasyonu'nun eski başkanlarından Faik Gökay için maç öncesinde saygı duruşu yapıldı.