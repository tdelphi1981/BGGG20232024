"Direkler kazanmamıza izin vermedi"
PTT 1. Lig ekiplerinden Samsunspor'un kulüp başkanı Emin Kar, deplasmanda 2-1 mağlup oldukları Kayseri Erciyesspor maçına ilişkin, Direkler kazanmamıza izin vermedi dedi.Kar, yaptığı açıklamada, ligin ilk yarısında 1-0 kazandıkları Göztepespor maçından sonra deplasmanda maç kazanamadıklarını hatırlattı. Ligin ikinci yarısında hem iç sahada hemde dış sahada iyi futbol oynadıklarını belirten Kar, Özellikle son oynadığımız Boluspor, Denizlispor ve Kayseri Erciyesspor deplasmanlarında kazanamamamızın tek sebebi direkler. 3 takımla oynadığımız maçlarda direkler kazanmamıza izin vermedi. Toplarımızın bir çoğu direklerden döndü ancak rakiplerimiz direkler sayesinde sahadan kazanarak çıkmayı başardı diye konuştu.

Saha kapatma cezasının kaldırılması için Tahkim Kurulu'na başvuracağız
Kendi sahalarında oynayacakları Adanaspor maçının kendileri için kritik bir maç olduğunu ifade eden Kar, Bu maçta özellikle seyircimize büyük iş düşecekti ancak, Torku Konyaspor maçında bir seyircinin sahaya atlaması nedeniyle Profesyonel Futbol Disiplin Kurulu (PDFK) bize 1 maçlık seyircisiz oynama cezası verdi. Cezanın kaldırılması için Tahkim Kurulu'na başvurup itirazda bulunacağız. Umarım Tahkim Kurulu itirazımı kabul der. Biz de dolu tribünler önünde Adanaspor ile karşılaşırız. Umut ediyorum bu maçtan istediğimiz 3 puanı alacağız şeklinde konuştu.