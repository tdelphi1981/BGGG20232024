Adalet Bakanı Ergin'den kura yorumu
Adalet Bakanı Sadullah Ergin'den Galatasaray ve Fenerbahçe'nin kura çekimiyle ilgili ilginç bir yorum geldi. Kura adaletli oldu mu? sorusuna Ergin, "Artık Lazio ve Real Madrid düşünsün." diye cevap verdi.
AK Parti Bolu İl Başkanlığı'nın siyaset akademisinde ders vermek üzere Bolu'ya gelen Adalet Bakanı Sadullah Ergin, ilk olarak Bolu Dağı'nda bulunan Highway Outlet AVM'ye geldi. Burada cuma namazını kılan Bakan Ergün, daha sonra öğle yemeği yedi.

Bolu T Tipi Cezaevi'nde incelemelerde bulunan Adalet Bakanı, daha sonra beraberindeki heyetle Bolu Valiliği'ne geçti. Bakan Sadullah Ergin, burada gazetelerin sorularını yanıtladı. 

Daha sonra bir gazetecinin, "Şampiyonlar Ligi'nde Galatasaray, Real Madrid'le, Fenerbahçe ise Lazio ile eşleşti. Bu adaletli bir eşleşme midir" şeklindeki sorusuna , Bakan Ergin , "Lazio düşünsün, Real Madrid düşünsün. Hayırlı olsun diyorum. İnşallah bu güzide kulüplerimiz bir üst turda da rakipleriyle yapacakları mücadelelerde başarılı olurlar. Kendilerini de sevindirirler, bizi de sevindirirler. Bunu umut ediyoruz" şeklinde cevap verdi.

Ziyaretten sonra Adalet Bakanı Necip Fazıl Kültür Merkezi'de Siyaset Akademisi programına katılmak üzere Valilik'ten ayrıldı.