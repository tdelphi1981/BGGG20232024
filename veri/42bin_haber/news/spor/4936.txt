Bursaspor 2-3 Fenerbahçe
Fenerbahçe, Ziraat Türkiye Kupası A Grubu'nda Bursaspor'u deplasmanda 3-2 mağlup etti ve üçüncü maçında üçüncü galibiyetini aldı.
Sarı lacivertliler maçın 11. dakikasında Gökhan Gönül'ün şık golüyle öne geçti. İlk yarıda fazla gol pozisyonu yaşanmazken Fenerbahçe, soyunma odasına 1-0 önde girdi. İkinci yarı hızlı başlarken 58. dakikada Pinto takımının beraberlik golünü attı. Maçın son 20 dakikası gol düellosu şeklinde geçti. 69. dakikada Gökhan Gönül kalecisi Mert'e dönemk isterken topu kendi filelerine gönderdi. (2-1)

KOCAMAN: BANA GELECEK İÇİN UMUT VERDİ 
TOPÇU: BURADA KAZANMAMIZ GEREKİYORDU

80. dakikada bu kez hatayı yapan Bursaspor savunması oldu. Sow'un vuruşunda yeşil beyazlı oyunculara çarpan top filelerle kucaklaştı. 2-2. Bu pozisyondan 2 dakika sonra ise Sow'un pasında Baroni sert bir vuruşla golü attı ve takımını 3-2 öne geçirdi.  
Bu sonuçla Fenerbahçe, Ziraat Türkiye Kupası A Grubu'nda oynadığı 3. maçı da kazanmış oldu. 

Stat: Atatürk
Hakemler: Yunus Yıldırım, Baki Tuncay Akkın, Gökhan Memişoğlu
Bursaspor: Carson, Şener, Serdar, Ömer, Hakan, Sestak (Dk. 46 Okan), Musa, Belluschi (Dk. 90 Tahacan), Ferhat, Batalla, Pinto (Dk. 66 Batuhan)
Fenerbahçe: Mert, Bekir, Serdar, Gökhan, Hasan Ali, Mehmet Topal, Kuyt, Krasic (Dk. 63 Sow), Selçuk (Dk. 76 Mehmet Topuz), Salih (Dk. 63 Baroni), Semih
Goller: Dk. 59 Pinto, Dk. 70 Gökhan Gönül (kendi kalesine) (Bursaspor), Dk. 10 Gökhan Gönül, Dk. 79 Şener (kendi kalesine), Dk. 80 Baroni (Fenerbahçe)
Sarı Kartlar: Dk. 64 Belluschi, Dk. 90 Şener (Bursaspor), Dk. 35 Selçuk, Dk. 77 Bekir, Dk. 80 Semih (Fenerbahçe)

MAÇIN AYRINTILARI

Dk. 82 Musa Sow ortasında savunmadan seken top Baroni'nin önüne düştü. Brezilya oyuncu da sert vuruşla golü attı. 2-3
Dk. 80: Musa Sow'un vuruşunda top Bursasporlu iki futbolcuya da çarpıp gol oldu. 2-2
Dk. 69: Gökhan Gönül kalecisine dönmek istedi, Mert ileri çıktığı için bu geri pas filelere gitti. 2-1
Karşılaşmanın ikinci yarısında yağmur şiddetini artırdı..
Dk. 58: Musa'nın vuruşunda direkten dönen topu Pinto tamamladı. 1-1
İkinci yarıya ev sahibi ekip başlıyor.
Karşılaşmanın ilk yarısı 1-0 Fenerbahçe üstünlüğü ile sona erdi.
Dk. 36: Krasic ceza sahası içinde kaleci ile karşı karşıya pozisyonda topu üstten dışarı attı.
Dk. 9: Gökhan Gönül kornerden geln topu ön direkte ayağının arkasıyla filelere gönderdi.. 0-1
Karşılaşmaya Fenerbahçe başlıyor...

KARŞILAŞMADAN KARELER 
TRİBÜNLER DOLDU  
Bursaspor-Fenerbahçe karşılaşmasına yeşil beyazlı taraftarlar yoğun ilgi gösterdi. Yaklaşık 20 bin Bursaspor taraftarı tribünleri doldururken, Fenerbahçe taraftarları da kendilerine ayrılan misafir tribününü büyük oranda doldurdu. 
 
BATALLA'NIN DOĞUM GÜNÜ KUTLANDI  
Bursaspor'un Arjantinli 10 numarası Pablo Martin Batalla'nın 28'inci doğum gününü taraftarlar tezahüratlarıyla kutladı. Skorboarddan da Batalla'nın maçlardan ve antrenmanlardan görüntüleri verilirken, İspanyolca, "İyi ki doğdun" yazısı yer aldı. Batalla'nın ardından yine doğum günü olan Tuncay'ın da görüntüleri skorboarddan verilerek yeni yaşı kutlandı. Kapalı kale arkasında bulunan taraftarlar da Batalla için pasta getirdi. Arjantinli futbolcu pastanın mumlarını üflerken taraftarlara bu jest için teşekkür etti.  
ŞENER İLK KEZ  
Bursaspor'un Bugsaşspor'dan kadrosuna kattığı Şener Özbayraklı Fenerbahçe maçının 11 kişilik kadrosunda yer aldı. Sivasspor maçında sakatlanan Basser'in yerine sahaya giren Şener, ilk kez yeşil beyazlı formayla 11'de sahaya çıktı.  
SAVUNMADA DEĞİŞİKLİK 

Bursaspor'da Teknik Direktör Ertuğrul Sağlam savunma hattında değişiklik yaptı. Sivasspor maçında oynayan İbrahim Öztürk, Fenerbahçe karşılaşmasında 18 kişilik kadroya giremedi. Sağlam genç stoper Serdar Aziz'e savunmada görev verdi.  
STOCH KADRODAN ÇIKARILDI  
Fenerbahçe'nin yetenekli futbolcusu Stoch Bursaspor maçının 18 kişilik kadrosuna alınsa da, son dakikada ağır gribal enfeksiyon geçirmesi nedeniyle maçın kadrosundan çıkarıldı. Fenerbahçe, 7 yerine 6 yedekle maça çıktı.  
KUPADAKİ 15. RANDEVU 
Bursaspor ile Fenerbahçe arasında Z.Türkiye kupası tarihinde daha önce 14 karşılaşma oynandı. Fenerbahçe 9 kez kazanırken 4 kez Bursaspor galip geldi 1 maç berabere bitti. İki takım en son geçen sezon final maçında karşılaşmış ve maçı Fenerbahçe 4-0 galip bitirmişti. İki takım Z.Türkiye kupası gruplarında ise sadece 2008-09 sezonunda karşılaşmış Fenerbahçe rakibini evinde 2-0 yenmişti. 
SAĞLAM DAYANIŞMA 
Ertuğrul Sağlam Aykut Kocamana laf atan Bursa taraftarını uyardı  
Kendi taraftarına sert bir şekilde çıkışıp, Öyle konuşma diyerek centilmenlik gösteren genç teknik adam, oyun içindeki itirazları nedeniyle hakem tarafından tribüne gönderildi. 
ZİRAAT Türkiye Kupa-sında, Bursasporun F.Bahçeyi ağırladığı karşılaşma, problemsiz başladı. Sarı lacivertliler, Bursa Atatürk Stadına giderken herhangi bir problemle karşılaşmadı. Futbolcuların sahaya ısınmaya çıktığında ise, rutin tepkiyle karşılaştı. Dostane bir havada başlayan mücadele öncesinde iki teknik direktörün bir araya gelmesinde tatsız bir olay yaşandı. Bursaspor hocası Ertuğrul Sağlam ile F.Bahçe patronu Kocamanın bir araya gelip, hatıra fotoğrafı çektirmek için basın mensuplarına poz verdiği anda hoş olmayan bir diyalog gerçekleşti.  
TARAFTARINA SERT BİR ÜSLUPLA ÇIKIŞTI  
İki teknik adamın medya mensuplarına fotoğraf için poz verdiği anda, Bursaspor tribünlerinden Aykut Kocamana laf atıldı. Yeşil beyazlı bir taraftar, Kocamanı hedef alarak, Şike yapmayın adam gibi oynayın dedi.  
Bunun üzerine sarı lacivertli teknik adamın yüz ifadesi bir anda değişti. Bunu gören Bursaspor Teknik Direktörü Ertuğrul Sağlam, hemen devreye girdi. Kendi taraftarını uyarmaktan çekinmeyen Sağlam, sert bir şekilde çıkıştı.  
Yeşil beyazlı teknik adam, Öyle konuşma dedi. Sağlamın bu sert tavrı, Fenerbahçe yedek kulübesi tarafından takdir topladı.