Bekelenin altını Elvana
2010 yılında Barcelonada yapılan Avrupa Atletizm Şampiyonası 5000 metre yarışında kürsünün ilk sırasını paylaşan sporcularımızdan Bekelenin doping yaptığı ortaya çıkınca şampiyonluk Elvana geçti.
ATLETİZMDE yaşanan doping olayı sonrası iki Türk atletin kazandığı altın ve gümüş madalyalar el değiştirdi. 2010 yılında Barcelonadaki Avrupa Atletizm Şampiyonasının 5000 metre yarışında atletlerimiz Alemitu Bekele altın, Elvan Abeylegesse ise gümüş madalya kazanmıştı. 
Bu yarıştan 2 yıl sonra bir gerçek ortaya çıktı. Bekelenin doping kontrollerinde biyolojik pasaportuna göre doping aldığı saptanmıştı. Sporcumuz bu karara Kesinlikle doping almadım diyerek karşı çıkmıştı. Alemitunun doping itirazı üzerine bu sporcumuzun geçmişe dönük uzun süreli araştırmalar sonucunda biyolojik pasaportuna göre bazı değerlerin yükselmesinin göz önüne alan Uluslararası Doping Kurulu, sporcumuza doping aldığını kabul etmesi halinde 2 yıl ceza verileceğini bildirdi.  
KEŞKE BÖYLE BİR OLAY YAŞANMASAYDI 
SPORCUMUZ kesinlikle doping alamadığını beyan edip CASa gidince bu kez IAAF sporcumuza doping aldığını kabul etmemesi üzerine iki yıl alacağı cezayı 4 yıla çıkarttı ve Bekelenin altın madalyası elinden alındı. IAAF bu yarışı 2. sırada bitiren Elvana bir yazı göndererek Gümüş madalyanı bize geri gönder, sana altın madalyanı yollayacağız şeklinde bir yazı gönderdi. Elvan bu yazı üzerine şaşkınlığını gizleyemedi ve Gümüş madalyamın geri istenip, yerine altın madalya gönderileceği bildirilmesine bile sevinemiyorum. Keşke böyle bir olay olmasaydı. Yükselen Türk Atletizmi için bu olay hiç de hoş olmadı dedi. 
Biyolojik Pasaport nedir? 
SPORCULARIN kan ve idrar gibi biyolojik materyallerinden, biyolojik parametre profilleri çıkarılarak bilgiler, pasaporta kaydediliyor. İleri tarihlerde yapılan analizlerde profilden sapma olması halinde, sporcuya hedef test uygulaması veya anti-doping kural ihlali suçlaması yapılıyor.