Aliağa Petkim bir ilk peşinde
Beko Basketbol Ligi'nde Aliağa Petkim, yarın ligde daha önce hiç mağlup edemediği Anadolu Efes'i konuk edecek.Geçen hafta Hakan Demir yönetimindeki ilk maçında Türk Telekom'u mağlup eden Aliağa Petkim, yarın saat 13.30'da Enka Spor Salonu'nda Anadolu Efes'le karşılaşacak. Ligde 7 galibiyeti bulunan ve play-off mücadelesini sürdüren Aliağa Petkim, Anadolu Efes ile şimdiye kadar ligde oynadığı 9 karşılaşmada da galibiyet alamadı. İlk devredeki müsabakayı 83-67 kaybeden İzmir temsilcisi, yarın rakibini ilk kez yenebilmek için mücadele edecek.