PFDK ceza yağdırdı
Türkiye Futbol Federasyonu (TFF) Profesyonel Futbol Disiplin Kurulu (PFDK), Bursaspor'a 35 bin, Beşiktaş'a da 15 bin lira para cezası verdi.
TFF'den yapılan açıklamada, PFDK'nın bugün yaptığı toplantıda, Bursaspor'a, Spor Toto Süper Lig'de Kasımpaşa ile oynadığı maçta, taraftarlarının neden olduğu saha olayları ile çirkin ve kötü tezahürat nedeniyle toplam 35 bin lira para cezası verdiği belirtildi.

Kurulun, Beşiktaş'a, Mersin İdmanyurdu ile yaptığı müsabakada, taraftarlarının neden olduğu saha olayları nedeniyle 15 bin lira para cezası uyguladığı kaydedildi.

Gençlerbirliği Kulübü idarecisi Ercüment Cem Onuk'a, Sanica Boru Elazığspor maçında, müsabaka hakemine yönelik sportmenliğe aykırı hareketi nedeniyle 21 gün hak mahrumiyeti ve 20 bin lira para cezası veren PFDK'nın, PTT 1. Lig ekiplerinden Adana Demirspor'u da Ankaragücü ile oynadığı karşılaşmada, taraftarlarının neden olduğu saha olayları nedeniyle bir resmi müsabakayı kendi sahasında seyircisiz oynama ve 12 bin lira para cezası ile cezalandırdığı bildirildi.

PFDK'nın aldığı diğer ceza kararları şöyle:

Bir maç seyircisiz oynama ve 8 bin lira: Altay

Bir maç seyircisiz oynama: Sakaryaspor

60 gün hak mahrumiyeti ve 7 bin 500 lira: Ömer Ömerler (Bayrampaşaspor idarecisi), Bahadır Sucuoğlu (Kırklarelispor idarecisi)

15 gün hak mahrumiyeti ve 5 bin lira: Ömer Hızlıok (Altay Kulübü Başkanı)

3 maç men ve 2 bin lira: Uğur Kapısız (Denizli Belediyespor futbolcusu)

3 maç men ve bin lira: Burak Çolak (Hacettepe futbolcusu)

Bir maç men ve 5 bin lira: Osman Özköylü (Kayseri Erciyesspor teknik direktörü)

Bir maç men ve 2 bin lira: Bilgin Erdem (Kırklarelispor teknik direktörü), Bünyamin Süral (Çamlıdere Şekerspor teknik direktörü)

Bir maç men ve bin lira: Murat Akçay (Darnanelspor futbolcusu), İbrahim Halil Akkuş (İskenderunspor 1967 kaleci antrenörü)

5 bin 800 lira: Balıkesirspor

4 bin lira: Eyüpspor

3 bin lira: Ankaragücü

2 bin 350 lira: Siirtspor

2 bin 100 lira: Kırklarelispor

2 bin lira: Gaziosmanpaşaspor, Çamlıdere Şekerspor, Batman Petrolspor, İskenderunspor 1967, Arsinspor, Mardinspor

Bin lira: Erzincan Refahiyespor, Diyarbakırspor

900 lira: Anadolu Üsküdar 1908, Bergama Belediyespor