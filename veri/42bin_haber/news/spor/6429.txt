Burak Yılmaz ikinci kez kulübeden çıkamadı
Spor Toto Süper Lig'in 19. haftasında Galatasaray'ın Beşiktaş'ı 2-1 yendiği derbi maçta forma şansı bulamayan sarı-kırmızılı oyuncu Burak Yılmaz, bu sezon ikinci kez bir maçı yedek kulübesinde tamamladı.

Beşiktaş karşısında ilk 11'de bulunmaması sürpriz olarak değerlendirilen ve kendisine yedekler arasında yer bulan Burak Yılmaz, ligin 13. haftasındaki Sanica Boru Elazığspor karşılaşmasının ardından ikinci kez bir maçta yedek kulübesinden çıkamadı.

Beşiktaş maçı öncesi sahada yer aldığı son 3 karşılaşmayı (Fenerbahçe, Trabzonspor ve Kasımpaşa) golsüz kapatan Burak Yılmaz'ın form düşüklüğü, teknik direktör Fatih Terim'i forvette değişiklik yapmaya itti. Son maçlarda Umut Bulut, Elmander ve Burak Yılmaz üçlüsünü değiştirerek gol yollarındaki sıkıntıyı çözmeye çalışan tecrübeli teknik adam, Beşiktaş karşısında bu kez Burak'ı yanında oturtmayı tercih etti.

-Ligde 16, Avrupa'da 6 maçta forma giydi-
Sezon başında Trabzonspor'dan tartışmalı bir şekilde sarı-kırmızılı takıma transfer olan Burak Yılmaz, takıma geç katılması nedeniyle ilk haftada Kasımpaşa karşısında forma giyemedi. Burak, ligin ikinci haftasındaki Beşiktaş maçıyla başladığı Galatasaray kariyerinde, 16 lig, 6 da Şampiyonlar Ligi karşılaşmasında forma giydi.

Ligdeki 16 maçının ilk 3'üne yedek başlayan ve sonradan oyuna dahil olan Burak, diğer 13 maçta ise ilk 11'de sahaya çıktı. Özellikle Türk Telekom Arena'daki maçlarda gol bulmasıyla dikkati çeken Burak, toplam 9 golünün 7'sini iç saha maçlarında üretti.

Şampiyonlar Ligi'nde ise Galatasaray'ın yaptığı 6 grup maçında da forma şansı bulan milli futbolcu, yalnızca İstanbul'daki CFR Cluj maçına yedekler arasında başladı. Şampiyonlar Ligi'nde Galatasaray'ın bu sezonki tüm gollerine imzasını atan ve 6 gole ulaşan yıldız oyuncu, sarı-kırmızılıların gruptan çıkarak 'Son 16'ya kalmasına önemli katkı sağladı.

-Burak Yılmaz'ın Galatasaray performansı-
Burak Yılmaz'ın bu sezon Galatasaray formasıyla çıktığı toplam 22 maçtaki performansı şöyle oldu: Maç Organizasyon Süre Gol Beşiktaş (D) Süper Lig 26 - Bursaspor Süper Lig 35 1 M.P. Antalyaspor (D) Süper Lig 42 1 Akhisar Belediyespor Süper Lig 90 2 Orduspor (D) Süper Lig 90 - Eskişehirspor Süper Lig 90 1 Gençlerbirliği (D) Süper Lig 45 - Kayserispor Süper Lig 90 1 İBB Spor (D) Süper Lig 90 - Kardemir Karabükspor Süper Lig 90 1 Gaziantepspor Süper Lig 90 1 Sivasspor (D) Süper Lig 68 1 Fenerbahçe Süper Lig 89 - Trabzonspor (D) Süper Lig 90 - Kasımpaşa (D) Süper Lig 90 - Manchester United (D) UEFA Ş.Ligi 90 - Braga UEFA Ş.Ligi 90 - CFR Cluj UEFA Ş.Ligi 52 1 CFR Cluj (D) UEFA Ş.Ligi 90 3 Manchester United UEFA Ş.Ligi 89 1 Braga (D) UEFA Ş.Ligi 90 1