Cinsel organını gösterdi
'Quaresma'nın malzemecinin üstüne işediğini duydum... Gözümle görmedim. Arkadaşlar bayana sormuşlar. O da bunu doğrulamış'
 Beşiktaş'ın sorunlu futbolcusu Ricardo Quaresma'nın dudak uçuklatacak son marifetleri ortaya çıktı. Siyah-Beyazlı kulübün İkinci Başkanı Ahmet Nur Çebi, Portekizli yıldızın bir bayana cinsel tacizde bulunduğunu anlattı. İşte Çebi'nin Beyaz TV'de yaptığı çok çarpıcı açıklamalar:
 'QUARESMA'NIN malzemecinin üstüne işediğini duydum. Quaresma'nın tesislerdeki bir bayana cinsel organını gösterdiğini duydum. Gözümle görmedim. Arkadaşlar bayana sormuş. O da doğrulamış. Eğer bunları yaptıysa terbiyesiz biri. Hoş davranışlar değil. Q7 verdiği sözü tutmadı.
 BELKİ BAŞKAN OLABİLİRİM
 CAMİADA bana abi denilmesi hoşuma gidiyor, gururumu okşuyor. Fikret Orman ile çalışmaktan mutluyum. İleride bir gün çalışma şevkim devam ederse Beşiktaş'a başkan olmak isterim. Medyaya çıkma meraklısı değilim. Siz basın mensubu olarak görevinizi yapıp beni sıkıştırıyorsunuz. Ben de cevap veriyorum. Zaten göreve geldiğimiz gün de şeffaflığı savunmadık mı?
 MENAJERLERE 18 MİLYON
 BİZE devamlı 'Yıldırım Demirören'e hesap sorun' diyorlar. Sadece Demirören değil, o dönemki yöneticiler de vardı. Hata yaptılarsa onlara da hesap sorulmalı. Ben Demiören yönetiminin hesaplarında oynamalar gördüğüm için kendisini ibra etmedim. 
 JORGE Mendes ve diğer menajerlere Beşiktaş'ın kasasından 17-18 milyon euro ödenmiş. Bu miktar, normal bir menajere ödenen paradan  2-3 misli daha fazla. Bu paralar, bizi yoruyor. 
 Turgay Ciner ve ekibi artık Kasımpaşalı. Beşiktaşlı kimliklerinden uzaklaşmışlardır.'
 Utanç verici yalan
 Quaresma'NIN tercümanı Tuğkan Keçecioğlu, Beyaz TV'ye bağlandı ve iddaları yalanladı: 'Quaresma bu iddialarla ilgili açıklama yapmamı istedi. 'Kimsenin üzerine tuvaletimi yapmadım, kimseye bir şeyimi göstermedim. Anlatılanlar kesinlikle yalan. Ahmet Bey'in de yanıltıldığını düşünüyorum. Böyle şeylerin konuşulması karalayıcı ve utanç verici. Ellerinde belge yoksa böyle saçma iddialarda bulunmasınlar. Mahkemede hesaplaşırız.'
 TERCÜMAN ayrıca 'Toraman ile birlikte kaptandı.  Ben orada iken istenmeyen adam ilan edilecek bir durum olmadı. Arkadaşları Quaresma'yı sevmiyor diyemem' dedi...
 Ferrari'nin şikesini duydum
 'F.Bahçe'nin şampiyon olduğu sene oynanan ve 4-2 F.Bahçe'nin galibiyetiyle biten maçta kırmızı kart gören Ferrari'nin maçı sattığını ben de duydum... Ama iş işten geçti... Bir şey yapamayız... Ferrari için İsviçre Federal Mahkemesi'ne gidiyoruz. Umudumuz yok. Büyük bir ihtimalle biz bu cezayı ödeyeceğiz.'
 Nene&Ozan İpek'e veto
 'NENE (Sakat 1.5 ay yok) ile ön protokol imzalamadık. Ozan İpek 1.1 milyon euro ve maç başı istedi. Biz de transferden vazgeçtik. Devre arası 1 ya da 3 transfer yapacağız. Beşiktaş'ı ileride aydınlık günler bekliyor. Yeter ki dürüst olalım, maddi-manevi Beşiktaş'ın yanında olalım.'