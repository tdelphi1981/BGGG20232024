Rockets, Bulls'u devirdi
Milli basketbolcu Ömer Aşık'ın takımı Houston Rockets ise sahasında Chicago Bulls'u 93-89 yendi. 
Maça ilk 5'te başlayan ve 40 dakika sahada kalan Aşık, skora 4 sayılık katkı sağladı. Milli basketbolcu, 6 ribaunt alıp 2 de asist yaptı. Aşık'ın takım arkadaşlarından James Harden 28 sayıyla maçın en skorer ismi olurken, Patrick Patterson da 20 sayıyla galibiyete katkı sağladı.

Chicago temsilcisinde ise Nate Robinson'ın 21, Luol Deng'in 19, Carlos Boozer'ın 13 sayı ve 15 ribauntluk çabası galibiyet için yeterli olmadı. Chicago Bulls, Tom Thibodeau'nun çalıştırdığı 3 sezonluk dönemde ilk kez üst üste 3. maçını kaybetti.