"Milli takımlar oyuncu yetiştirmez oynatır"
Eskişehirspor Teknik Direktörü Ersun Yanal, kendilerini zorlu 4 maçın beklediğini belirterek, "Bu virajı atlatıp var olma savaşında yer almak istiyoruz" dedi.
Tesislerde basın toplantısı düzenleyen Ersun Yanal, milli takımlarda oynayan yabancı oyuncular konusunda, "Milli takımlar oyuncu yetiştirmez, oynatır. Ülkemizde oynayan futbolcuların milli takımlarında yer alması nedeniyle herkesin kendisini sorgulaması gerekiyor" diye konuştu. Ersun Yanal, daha sonra şöyle konuştu:  "Milli takımlara baktığımızda ülkemizin yetiştirmediği oyunculardan kurulu olduğunu görüyoruz. Maalesef bu tüm milli takımlarımızda geçerli. Oradaki 3,5 milyon nüfuslu bir Avrupa arenasında milli takımlarımıza 20 kişilik listede 7-8 ya da oranın misyonundan gelmiş 10 kişi katabiliyorsak, kendi ülkemizden bunları çıkaramıyorsak, bugün ülkemizin dışında oynayan yıldız oyuncular varsa, o zaman kendimizi sorgulamamız lazım. Ciddi kaynak sorunu yaşıyoruz. Bu birazda bizim başarı kültürümüzden kaynaklanıyor. Biz başarıyı yönetecek ve uzun vadeye yayacak bir sistemi kendimize katmamız gerekiyor. Çünkü bir kere başarılı olduğumuzda artık hep başarılı olduğumuzu hissediyoruz. Kuşak değişimlerinde sorunlar yaşıyoruz. Milli takımlar oyuncu yetiştirmez. Oyuncuları oynatır. O senin vitrinindir. Bunu yapacak olan kulüplerdir. Ya da o spor organizasyonunu yaptığınız yerledir. O yerle şuanda çok ciddi sorunlu ve problemli. Eğer bir lig planlıyorsanız ve bu ligi dünya ligi yapmak istiyorsanız, bunu kriterlerini ve koşullarını planlarsınız. Ama şu anda ligimizi çok ciddi pazarladığımızı düşünmüyorum. Başka oyuncuların bu lige gelip, değersiz bir ligin ve satılamayacak bir ligin oluştuğu ve bu kadar değersizleştiği bir yerde buraların yabancı çöplüğüne çevirmekte çok mantıklı değil. Bence esas bakılması gereken yer ülkede 13,5 milyon çocuk var. Bu genç nüfuslu ülkenin yeteneklerini eğitebileceği kulüp sayısı çok az. Bu da bizim maalesef spor yapılabileceği ortamların daha iyi organize olabilmesine itmesi gerekiyor. Türkiye öyle bir model ki bugün okullarda spor yapmak zorundasınız. Maalesef eğitim sistemimizdeki sınav sitemi üniversite gidişatındaki o sürecin de dikkate alındığında, okullarımızda bugünkü çağın gerektirdiği spor organizasyonları yapılamıyor. Nasıl yapacağız? Kulüp sayıları ve organizasyonları kısıtlı. Bu 13,5 milyon insanı nerede yetiştireceğiz. 
 
Önlerinde çok zorlu 4 maç olduğunu ifade eden Ersun Yanal bu maçlar arasında bulunan Galatasaray karşılaşmasının kendileri için önemli olduğunu söyledi. Yanal şöyle dedi:  "Çok zorlu 4 karşılaşma bizi bekliyor. İçeri oynayacağımız Kayseri ve deplasmanda oynayacağımız İstanbul Büyükşehir maçı sonrası bir Mersin deplasmanımız var. Yine avantajlıyız ve kazanacağımıza inanıyoruz. Tabi ki burada Galatasaray ile oynayacağımız çok özel bir maç var. Burada taraftarlarımızın bizi yalnız bırakmaması ve onların bizi bu desteğinden sonra daha da çok özellikle İstanbul'daki maç ve Mersin maçlarıyla ve sonuçta burada Galatasaray ile oynayacağımız maçta çıkacağını hayal ettiğimiz sonuçları aldığımızda Eskişehirspor'umuzun çok önemli bir virajı atlatıp var olma savaşında yer alacak."