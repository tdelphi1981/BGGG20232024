Fenerbahçe'nin OHAL bölgesi!
Seyircilerin çıkardığı olaylardan ötürü bir kez daha ceza alması halinde Avrupa kupalarından men edilecek olan F.Bahçe, bu akşam Kadıköy Şükrü Saracoğlu Stadının etrafından kuş uçurtmayacak.
Fenerbahçe Kulubü, UEFAnın ertelenen kupalardan men cezasını kaldırmaması nedeniyle bu akşam oynanacak Viktoria Plzen maçı sırasında stat çevre-sinde adeta OHAL (Olağanüstü Hal) bölgesi oluşturacak. Sarı lacivertli kulüp, İstanbul Emniyeti ile işbirliği yaparak stadın etrafında kuş uçurtmayacak. Stadın çevre-sinde 1.5 kilometrelik bir güvenlik çemberi oluşturulacak. Bu alanda kulübün özel güvenlik elemanlarının yanı sıra resmi polisler de görev yapacak. BATE Borisov maçında olduğu gibi stada dışarıdan meşale veya havai fişek atılmaması için stat etrafı sürekli kontrol altında tutulup herhangi bir sabotoja mahal verilmeyecek. Sarı laci-vertlilerin isteğiyle polis güçleri, Saracoğlunun çevresindeki belli başlı merkezi noktalarında güvenlik önlemleri alacak.  
ÇEVRE SÜREKLİ OLARAK GÖZETLENECEK 
Fenerbahçe Kulübünün stat görevlileri kameralarla stat çevresini de sürekli olarak kont-rol altında tutacaklar. Kulüpten gelen talep doğrultusunda Söğütlüçeşme Tren Garı, eski Salı Pazarı, Altıyol, Maraton tribünü önü, Kızıltoprak ve Dereağzı tarafı tamamen kontrol altına alınacak. Herhangi bir taraftar organizas-yonuna karşılık her türlü hazırlık ve tedbir alındı. Yüzlerce resmi ve sivil polisin alacağı önlemlerle stat çevresinde bir olay olursa anında önlenmeye çalışılacak. 
AVRUPADAN MEN TEHLİKESİ SÜRÜYOR 
Bu sezon Avrupa kupalarında büyük bir başarı yakalayan Fenerbahçe, 2 yıl boyunca UEFAnın organizasyonlarından men tehdidi altında yaşayacak. 1 yıllık men cezası 2 yıl süresince ertelenen sarı lacivertli taraftarların belirlenen bu zaman diliminde hiçbir şekilde bir olaya sebebiyet vermemesi gerekiyor. Aksi halde ertelenen 1 yıllık men cezası yürürlüğe sokulacak. Bu Fenerbahçe için prestij kaybı olduğu kadar maddi bir kayıp anlamına da gelecek. 
Taraftar paraşütle meşale atmıştı 
21 Şubatta Şükrü Saracoğlu Stadında BATE Borisov ile oynanan seyircisiz maçta Fenerbahçeli bazı taraftarlar stadın dışından küçük paraşütler marifetiyle stadın içine meşale ve havai fişek atmışlardı. Atılan bu maddelerden ötürü stat içindeki Türk Bayrağı tutuşurken, maça hakem tarafından bir süre ara verilmişti. UEFA, bu eylem nedeni ile  Fenerbahçeye bir maç daha seyircisiz oynama cezası vermişti. UEFA 1 yıl da Avrupa kupalarından men cezası vermiş ancak bunu 2 yıl ertelemişti.