25 yılın en kötü Fenerbahçe'si
Fenerbahçe, Süper Ligde son 25 yılın en kötü sezonunu geçiriyor. Sivasspora mağlup olarak 20. hafta sonunda 31 puanda kalan sarı-lacivertli takım, 1987-88 sezonunun 20. haftasında ise 30 puan toplamıştı.
Ayrıca Fenerbahçe evinde Sivasspora ilk kez yenildi. Sarı-lacivertli takım, Sivassporla daha önce İstanbulda oynadığı 7 maçta 6 galibiyet alırken, sadece 1 kez sahadan beraberlikle ayrılmıştı.

Webo golle başladı

Fenerbahçenin yeni transferi Pierre Webo, sarı-lacivertli formayla ilk maçında golle buluştu.

Sarı-lacivertli ekibin Sivasspor karşısında ilk yarıyı 1-0 geride kapatmasının ardından, 55. dakikada gol atan Webo, takımına 1-1lik eşitliği getirdi. Webo 75. dakikada maçta yerini Semih Şentürke bıraktı.

Weboya kafa vuruşuyla attığı golde ortayı yine yeni transferlerden Ziegler yaptı. Maçın 60. dakikasında oyundan alınan Zieglerin yerine Caner Erkin maça dahil oldu.

Kocaman, maçın 79. dakikasında da yeni transferlerden Emre Belözoğlunu kenara alıp Mehmet Topuzu oyuna dahil etti.