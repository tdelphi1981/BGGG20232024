Hollanda'da zirve el değiştirdi
Hollanda Birinci Futbol Ligi'nin (Eredivisie) 26. haftasında Heerenveen'e 2-1 mağlup olan PSV Eindhoven, liderliği PEC Zwolle'yi 3-0 yenen Ajax'a kaptırdı. Haftayı galibiyetle kapatan Feyenoord ve Vitesse de zirve yarışını sürdürdü.Heerenveen deplasmanında sezonun belki de en vasat oyunlarından birini ortaya koyan lider PSV, ligdeki 7. mağlubiyetini almaktan kurtulamadı. Karşılaşmaya hızlı başlayan ev sahibi ekip 8. dakikada Roon ile 1-0 öne geçti. Golden sonra baskılı oyununu sürdüren Heerenveen, 38. dakikada El Ghanassy ile farkı ikiye çıkardı ve ilk yarı bu sonuçla tamamlandı. İkinci devrede rakibine oranla daha atak oynayan PSV, 74. dakikada Toivonen ile farkı bire indirdi ve karşılaşma Heerenveen'in 2-1 üstünlüğüyle tamamlandı. Bu mağlubiyetin ardından 53 puanda kalan PSV, ikinci sıraya geriledi.

PSV'nin mağlubiyetinden sonra liderlik hesapları yapan Ajax, zayıf rakibi PEC Zwolle engelini rahat geçti. Amsterdam Arena Stadı'nda 52 bin seyircinin izlediği maça hızlı başlayan ev sahibi ekip, aradığı golleri peş peşe buldu. 19. dakikada Sigthorsson ile 1-0 öne geçen Ajax, ilk yarıyı De Jong'un 26. dakikada attığı golle 2-0 önde bitirdi. İkinci yarıda da baskılı oyununu sürdüren Ajax, 80. dakikada Boerrigter ile farkı 3 çıkardı ve karşılaşmayı 3-0 kazandı.
Bu galibiyetle puanını 54'e çıkan Ajax, liderlik koltuğuna oturdu.

Eredivisie'de zirve yarışından kopmak istemeyen Feyenoord da Roda JC Kerkrade'yi 1-0 yenerek şampiyonluk şansını sürdürdü. Deplasmanda oynamasına rağmen özellikle ilk yarıda etkili olan Rotterdam ekibi, karşılaşmayı 30. dakikada Pelle'nin attığı gole kazandı. Bu galibiyetle puanını 53'e çıkararak PSV ile eşitleyen Feyenoord, liderin bir puan gerisinde 3. sırada yer alıyor.

Eredivisie'nin 26. haftasında alınan sonuçlar ve puan durumu şöyle:
FC Groningen-NAC Breda.........: 1-1
sc Heerenveen-PSV..............: 2-1
Heracles Almelo-NEC Nijmegen...: 1-0
Willem II-VVV-Venlo............: 1-0
AZ Alkmaar-ADO Den Haag........: 1-1
Roda JC Kerkrade-Feyenoord.....: 0-1
FC Utrecht-RKC Waalwijk........: 1-0
Ajax-PEC Zwolle................: 3-0
FC Twente- Vitesse.............: 0-1

Puan durumu
TAKIMLAR O G B M A Y P
...................................................
1 Ajax 26 15 9 2 59 25 54
2 PSV 26 17 2 7 81 29 53
3 Feyenoord 26 16 5 5 51 32 53
4 Vitesse 26 15 6 5 51 31 51
5 FC Utrecht 26 13 6 7 39 29 45
6 FC Twente 26 12 8 6 40 25 44
7 ADO Den Haag 26 8 12 6 42 44 36
8 NEC Nijmegen 26 10 6 10 35 42 36
9 sc Heerenveen 26 8 8 10 38 47 32
10 Heracles Almelo 26 7 10 9 50 53 31
11 FC Groningen 26 8 6 12 25 40 30
12 NAC Breda 26 7 7 12 28 43 28
13 RKC Waalwijk 26 6 8 12 27 34 26
14AZ Alkmaar 26 6 8 12 36 44 26
15 PEC Zwolle 26 6 8 12 27 41 26
16 Roda JC Kerkrade26 5 10 11 36 51 25
17 VVV-Venlo 26 5 7 14 28 52 22
18 Willem II 26 3 8 15 24 55 17

Gol krallığı
Eredivisie'de gol krallığı yarışında Vitesse'den Bony, gol sayısını 24'e çıkararak ilk sıradaki yerini korudu. Bu futbolcuyu 20 golle Feyenoord'dan Pelle, 19 golle Heerenveen'den Finnbogason ve 17 golle AZ Alkmaar'dan Altidore takip ediyor.

Eredivisie'de 27. hafta programı
15 Mart Cuma: PEC Zwolle-Roda JC Kerkrade
16 mart Cumartesi: NEC Nijmegen-sc Heerenveen, PSV-RKC Waalwijk, VVV-Venlo-Heracles Almelo, ADO Den Haag-Vitesse
17 Mart Pazar: NAC Breda-Willem II, Feyenoord-FC Utrecht, AZ Alkmaar-Ajax, FC Groningen-FC Twente