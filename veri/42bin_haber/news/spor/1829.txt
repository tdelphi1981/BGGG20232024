Taraftarlara dev davet
Spor Toto 2'inci Ligi Kırmızı Grubunda mücadele eden ve zor günler geçiren Giresunspor, iç sahada uzun süreden bu yana devam eden şanssızlığını Pendikspor'u yenerek kırmak istiyor.Kendi sahasında oynadığı son üç maçında sadece 1 puan alabilen Giresunspor, yeni teknik direktörü Ergün Penbe ile kendi sahasındaki ilk maçına çıkacak. 

Hazırlıklarını tamamlayan ve maç saatini beklemeye başlayan Çotanaklar'da kırmızı kart cezalısı Berkan'ın dışında eksik yok. Sakatlığından dolayı formasından uzak kalan Veysel ile kaleci Mehmet Ali'nin takımdaki yerlerini alabilecekleri, Fatih Şen ve Uğur Işıkal'ın ise görev verilmesi halinde oynayabilecekleri belirtildi. 
Teknik direktör Ergün Penbe'nin sahaya şu 11'i sürmesi bekleniyor: 

PENBE TARAFTARLARI TRİBÜNE DAVET ETTİ 

Giresunspor Teknik Direktörü Ergün Penbe, Pendikspor karşısına mutlak galibiyet hedefi ile çıkacaklarını ve sahadan 3 puanla ayrılacaklarını söyledi. 

Penbe, taraftarların tribündeki yerlerini almalarını da istedi ve şunları söyledi: "Giresun futbol şehri. Taraftarımız futbolla yatıp kalkıyor. Şu anda saha sonuçları iyi olmadığından biraz kırılmış ve uzaklaşmış olabilirler ancak biz onları yeniden uyandırmak istiyoruz. O coşkuyu onlara yeniden yaşatmak için elimizden geleni yapacağız. Taraftarımız bu takıma güvensinler. Biz buraya güzel işlere imza atmak, Giresunspor'u tekrar layık olduğu yerlere taşımak için geldik. Pendikspor maçında tribündeki yerlerini alsınlar ve bizleri desteklesinler. Bu takımın morale ihtiyacı var. Şimdi tekrar birlik olma zamanıdır." 

BAŞKAN BOZBAĞ TAKIMINA GÜVENİYOR 

Giresunspor Kulüp Başkanı Mustafa Bozbağ da bir açıklama yaparak Pendikspor müsabakasını kazanarak ligde çıkışa geçeceklerini kaydetti. Sıkıntılı günlerin üstesinden sadece kenetlenerek gelebileceklerine dikkat çeken Bozbağ, "Ergün Penbe hocamızın iş başına gelmesinin ardından yeni bir hava yakaladık. Bu olumlu havayı artık puan sıralamasına da yansıtmak istiyoruz. Hedefimiz Pendikspor engelini kayıpsız geçmek ve ligde çıkışa geçmek" dedi. 

MUHTEMEL 11 

Giresunspor yarınki maça Mehmet Ali- Ömer Kandemir, Süleyman, Gökhan, Cihan, Burak Karaduman, Ramazan,Veysel Kılıç, Sezer, Ali Ölmez, Ümit Teke