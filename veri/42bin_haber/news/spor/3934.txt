Fenerbahçeli yönetici hastanelik oldu
Fenerbahçe Kulübü Yönetim Kurulu Üyesi Deniz Tolga Aytöre, Antalya kampında sakatlandı 
 Fenerbahçe Kulübü’nden yapılan açıklamada, futbol takımının Antalya’daki kampında bulunan hukuktan sorumlu yönetim kurulu üyesi Deniz Tolga Aytöre’nin, spor yaparken geçirdiği talihsiz kaza sonucu ayak bileğinde kırık meydana geldiği bildirildi. 
 Yapılan açıklamada, Medical Park Antalya Hastanesi’nde ilk müdahalesi gerçekleştirilen Aytöre’nin tedavisine İstanbul’da devam edileceği belirtilerek, "Sayın Deniz Tolga Aytöre’ye acil şifalar diliyoruz" denildi 
 AA