Fernandes kavga için ne dedi?
Beşiktaş'ın sabah yapılan antrenmanında Manuel Fernandes ve yeni transfer Gökhan Süzen arasında kavga çıkmasının ardından Fernandes, konu ile ilgili ilk kez haber1903'e konuştu.
"10 YAŞINDAKİ ÇOCUK GİBİ DAVRANDIM"
Yaşanan olaydan dolayı üzgün olduğunu dile getiren Fernandes; 'Evet aramızda tatsız bazı şeyler yaşandı, olmaması gerekirdi. Hata, bendeydi 10 yaşındaki çocuk gibi davrandım, sinirlerime hakim olamadım. Ama daha sonra tokalaştık birbirimizden özür diledik. Olay tatlıya bağlandı. Ben profesyonelim ve futbol dünyasında belirli bir yerdeyim, bulunduğum yerde bu tip davranışlar olmamalı.' dedi

"OLAY ABARTILIYOR"
Beşiktaş teknik direktörü Samet Aybaba, Fernandes ve GÖkhan arasında patlak veren olaya ilişkin Kartalbakisi.com'a açıklamalarda bulundu. "Yazılanları okuyorum. Fakat basın mensubu arkadaşların yazdığı gibi bir yumruklaşma veya kafa atma gibi bir durum olmamadı. Pozisyon gereği yaşanan bir olay bu, her idmanda yaşanabilir, daha önce bizde ve diğer takımlarda defalarca yaşanmış bir durum abartılması çok gereksiz ve anlamsız" dedi.