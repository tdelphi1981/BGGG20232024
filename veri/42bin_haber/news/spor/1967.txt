Nazilli Belediyespor telafi peşinde
Nazilli Belediyespor Kulüp Başkanı Hilmi Volaka, kaybettikleri 3 puanı sahalarında almak istediklerini söyledi.Volaka gazetecilere yaptığı açıklamada, 3-3 berabere kaldıkları Sarıyer maçını unuttuklarını, bu hafta kendi sahalarında oynayacakları Tarsus İdmanyurdu maçının çalışmalarına başladıklarını belirtti.

Tarsus İdmanyurdu karşısında tek hedeflerinin galibiyet olduğunu dile getiren Volaka, Hafta sonu kaçırdığımız 3 puanı sahamızda telafi etmek istiyoruz. Futbolda her zaman üç sonuç alınabiliniyor. Biz bu maçı unuttuk. Daha doğrusu unutmak zorundayız. Yönetim kurulu olarak teknik heyetimizin ve oyuncularımızın morallerini bozmamalarını ve çalışmalarını da yüksek moral ile sürdürmelerini istiyoruz dedi.