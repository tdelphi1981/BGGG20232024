YE-NE-CE-ĞİZ!
Arena'da taraftar desteğiyle F.Bahçe'yi devireceklerini belirten Lütfi Arıboğan, 'Rekabet sahada kalmalı' dedi
 G.Saray CEO'su Lutfi Arıboğan, F.Bahçe derbisi öncesi önemli açıklamalar yaptı. Sporculuk ya da yöneticilik yaşamında hiçbir zaman skor tahmininde bulunmadığını belirten Arıboğan, F.Bahçe maçıyla ilgili ise şu iddialı açıklamayı yaptı: 'Pazar günü oynanacak maçı kazanacağımızı umuyorum. Kazanmamız gerektiğini düşünüyorum. Kendi sahamız ve seyircimizin avantajıyla hiçbir konsantrasyon eksikliğimiz olmadan F.Bahçe maçını kazanacağımıza inancımız tam.'  
 Sporun içinde yer alan herkesin sorumsuz davranmaması gerektiğini de vurgulayan Lutfi Arıboğan, şöyle devam etti: 
 BAYRAM GÜNÜ
 'Büyük takımlarımız Türk sporunun lokomotifi olmuş camialar. Derbi maçların olduğu günlerin dostluk ve barış günleri olması gerekiyor. Rekabet uğruna, o gün maçı kazanmak uğruna, sporun içinde yer alan hiç kimsenin kişisel olarak da kurumsal olarak da sorumsuzluk yapmaması gerekiyor. Sonradan herkesin üzüleceği vahim sonuçlar çıkabilir.'
 Gerginlik olmasın
 HERKESİ sportmen ve centilmen olmaya davet ediyorum. Derbi maçlar Türk sporunun en keyifli yaşandığı günlerdir. O günü keyifle sadece futbolun keyifli taraflarının konuşulduğu günler haline getirelim. Suni polemikler, suni gerginlikler yaratmayalım. Sonuçta hepimiz spora hizmet ediyoruz. Sportmenlikten uzaklaşmayalım.
 Her sene 6 Arda
 Ünal Aysal, altyapı konusunda da önemli açıklamalar yaptı: 'G.Saray'da altyapı var ama 10 senede bir tek oyuncu var G.Saray'a para kazandırmış. O da benim A.Madrid'e sattığım Arda. Aslında bizim altyapımızdan Arda gibi her sene 4-5-6 futbolcu üretmemiz lazım. Önce yaşayalım sonra felsefe yapalım. Altyapı bizim için bir felsefeye dönüştürülmüş. 
 ALMANYA'YA ALTYAPI SİNYALİ
 Ama artık altyapı bir felsefe değil, yaşam sebeplerimizden bir tanesi oldu. Sadece Türkiye içinde değil, Türkiye dışında da altyapı kuruluşunu devreye sokmak üzere çalışıyoruz. Avrupa'nın göbeğinde, Avrupa'da Türk oyuncuların en fazla yetiştiği ülkede tesislerimizi kurup orada oyuncu üretimine başlayacağız.'
 Çilek değil lider
 G.Saray Başkanı Ünal Aysal, 7. Uluslararası İşletme ve Endüstri Mühendisliği Zirvesi'ne katıldı. Sık sık konuşması alkışlarla kesilen Aysal, 'Çilek ne zaman gelecek' şeklindeki bir soruya şu cevabı verdi:
 'BEN bir televizyon programında çilekten bahsettim. Aslında yanlış bir işaretti, pastanın üzerinde çilek olmaz, vişne ya da kiraz olur. Biraz daha ucuzlattık olayı. Bütçemize göre bir şey söyledik. Orada belirtmek istediğim şuydu, bizim zaten pastamız var. Şu saatten sonra alsak alsak üstüne bir süs alırız diye ama o süsü bulamadık. 
 İLGİ ODAĞI OLDU
 ŞU anda takıma baktığınız vakit, benim izlenimim şu; 1 senede, çileğe, kiraza değil, gerçekten pastanın içine konulması gereken bir transfer olayına ihtiyacımız var. Yani süsün ötesinde bir gereksinim var. Ujfalusi'nin sakatlanmasından sonra gördük ki takımı yöneten bir oyuncu eksikliği var. Bunu karşılamak için ciddi bir çalışma yapıyoruz, yapacağız, yaptık ama ismini söylemeyeceğim.'
 8. SIRAYA DÜŞTÜK
 BAŞKAN Ünal Aysal futbol kulüplerinin kazanç amacı gütmeyeceğini ancak başarı için de paraya ihtiyacı olduğunu vurguladı. Aysal, 'Kazanç neyin aracıdır, başarının aracıdır. Sürekli başarının aracıdır. Kurumsallık olmazsa UEFA şampiyonu olduktan 12 sene sonra Türkiye Ligi'nde bile 8. sıraya kadar gerilersiniz' ifadesini kullandı. 
 BAŞKAN Ünal Aysal toplantıya katılanların ilgi odağıydı. Konuşmadan sonra da Başkan'la sohbet etmek isteyen gençler birbiriyle yarıştı. Aysal, G.Saray'ın ara transferde yapacağı önemli hamlelerle daha güçlü yapıya kavuşacağını da bildirdi.