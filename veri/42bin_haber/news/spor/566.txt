Şener: "Hepsini halledeceğiz onların..."
Süper Lig ekiplerinden Trabzonspor'un Başkanı Sadri Şener, Bodrum Belediye Başkanı Mehmet Kocadon'a geçmiş olsun ziyaretinde bulundu.Beşiktaş Kulübü Onursal Başkanı Süleyman Seba'yı hastanede ziyaret ettiği sırada geçirdiği kaza sonucu sağ dizinden sakatlanan Şener, Bodrum Belediyesi'ne koltuk değnekleri ile geldi. Bodrum Belediye Başkanı Mehmet Kocadon'a geçmiş olsun dileyen Şener, ziyaretin ardından basın mensuplarına açıklama yaptı.

Geçirdiği kaza ve sonrasına ilişkin bilgi veren Sadri Şener, Süleyman ağabeyi ziyaret edelim derken acil serviste düştük. Ondan sonra tendonlar koptu, onları hoca dikti. 4 ile 6 hafta böyle dolaşacağız, yapacak bir şey yok dedi.

Deplasmanda Medical Park Antalyaspor'a 2-1 yenilen Trabzonspor maçı hakkındaki soruya karşılık Şener, Trabzonspor iyi bir takım. Düzelir onlar, daha çok erken. Hepsini halledeceğiz onların diye konuştu.