Fenerbahçe UEFA'da savunma yapacak
UEFA Kontrol ve Disiplin Kurulu'nun verdiği bir maç seyircisiz oynama cezasına itiraz eden Fenerbahçe, bugün savunma yapacak. 
Kulüp yetkililerinden alınan bilgiye göre, UEFA Tahkim Kurulu bugün duruşmalı toplantı yapacak.
 
Fenerbahçe Kulübü'nün hukuk işlerinden sorumlu yöneticileri Tolga Deniz Aytöre ve Şekip Mosturoğlu'nun, duruşmalı toplantıya katılacağı bildirildi.

UEFA Kontrol ve Disiplin Kurulu, BATE Borisov ile İstanbul'da seyircisiz oynadığı maçta stat dışından atılan yabancı maddeler nedeniyle Fenerbahçe'ye bir maç seyircisiz oynama cezası vermiş ve gelecek 2 yıl içinde herhangi bir saha olayı yaşanması durumunda, sarı-lacivertlilerin UEFA organizasyonlarından men edileceğini belirtmişti.