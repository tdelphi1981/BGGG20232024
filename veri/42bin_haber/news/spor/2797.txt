Barcelona'da üçlü imza
Katalan kulübü, takımın en değerli futbolcularından Arjantinli yıldız Lionel Messi'yle 2018; kaptan Carjes Puyol ve Xavi Hernandez ile ise 2016 yılına kadar sözleşme yeniledi 
 İspanya Birinci Futbol Ligi (La Liga) kulüplerinden Barcelona, futbolcuları Carjes Puyol, Xavi Hernandez ve Lionel Messi'nin sözleşmelerini uzattı.
 
 Barcelona Kulübü'nün internet sitesinde yer alan açıklamaya göre, sözleşmesi 30 Haziran 2013'de sona erecek Puyol ile; sözleşmesi 30 Haziran 2014'te bitecek Xavi'nin 30 Haziran 2016'ya kadar takımda kalmaları için taraflar arasında anlaşma sağlandı.
 
 25 yaşındaki Arjantinli ünlü yıldız Messi'nin 30 Haziran 2016'da bitecek sözleşmesi ise, 30 Haziran 2018'e kadar uzatıldı.
 
 Sözleşmelerini yineleyen 3 futbolcunun gelecek haftalarda ayrı ayrı resmi imzayı atacakları ifade edildi.
 
 AA