Galatasaray seriyi 7'ye çıkardı
Galatasaray Medical Park, Beko Basketbol Ligi’nin 20.haftasında Erdemir’i 84-61 mağlup etti. Galatasaray Medical Park, Beko Basketbol Ligi’nin 20.haftasında Erdemir’i 84-61’lik skorla mağlup ederek galibiyet serisini 7 maça çıkardı.

Ligde en son 30 Aralık 2012 tarihinde deplasmanda Banvit’e kaybeden Galatasaray Medical Park, o zamandan bu yana oynadığı 7.maçı da kazanma başarısı gösterdi. Sarı Kırmızılılar adına Jamont Gordon 21 sayı- 2 ribaund- 4 asist, Milan Macvan 16 sayı- 2 ribaund- 1 asist ve Engin Atsür de 12 sayı- 2 ribaund- 4 asist ile oynadı. 20.haftadaki 13.yenilgisini alan Erdemir’de ise Sean Marshall14 sayı- 5 ribaund- 2 asist, Melih Mahmutoğlu 9 sayı- 2 ribaund- 1 asist ve Emre Bayav da 8 sayı- 7 ribaund ile maçı tamamladı. 

Maç boyunca rahat bir oyun ortaya koyan Galatasaray Medical Park, ilk çeyreği 26-13, devreyi de 44-27 önde tamamladı. Mücadelenin ikinci yarısında da etkili oyununu sürdüren Sarı Kırmızılılar, üçüncü periyotu 62-43 ile geçerken, maçı da 84-61’lik skorla kazandı.