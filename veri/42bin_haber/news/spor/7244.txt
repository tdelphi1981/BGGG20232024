Ruslar Burak'ı rahat bırakmıyor!
Galatasaray'ın yıldız golcüsü Burak Yılmaz'ı sarı kırmızılı yöneticilerin takımdan yollamayı düşünmemelerini açıklamalarına rağmen Rus kulüpleri halen daha yıldız golcü için girişimlerini sürdürüyor.
Burak Yılmaz'ı kadrosuna katmak isteyen kulüplerin başında gelen CSKA Moskova'nın son dakikaya kadar transfer inadından vazgeçmeye niyeti yok. Rusya'da transferin Avrupa ülkelerine göre devam etme hakkını kullanan Rus yöneticiler Burak için Galatasaray'a 12 milyon euro'luk dev bir teklif yapmaya hazırlanıyor. 

Galatasaraylı yöneticilerin ise şu anda teknik direktör Fatih Terim'in de isteğini dikkate alarak kesinlikle satmayı düşünmedikleri ifade edildi. Ancak 12 milyon euroluk bir teklife nasıl cevap verecekleri şimdiden merak konusu oldu. Başkan Ünal Aysal gitmek isteyen ve değerini bulan bir teklif gelen futbolcuları satabileceğini her fırsatta açıklamıştı. Şimdi Burak Yılmaz için Rus CSKA Moskova'dan gelecek dev teklifin, Burak için yapılan, "Satılamaz" konumunu değiştirip değiştirmeyeceği konuşulmaya başlandı.