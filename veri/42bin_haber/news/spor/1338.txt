Beşiktaş'ın yeni transferinden açıklamalar
Beşiktaş Bahçeşehir Üniversitesi Kadın Voleybol Takımı'nın Vakıfbank'tan kiralık olarak transfer ettiği Ece Hocaoğlu, büyük bir camiaya geldiği için mutlu olduğunu söyledi.Ece Hocaoğlu, kulübün internet sitesine yaptığı açıklamada, takım olarak daha iyi yerlere gelmeyi hedeflediklerini belirterek, Beşiktaş'ta sunulan şartların çok iyi olduğunu ve kendisinin iyi karşılandığını dile getirdi.

Takım içerisindeki oyuncuların hepsinin pozisyonlarının önemli isimleri olduğunu kaydeden genç oyuncu, Hedefi olan bir takımız. Teknik ekibimizle birlikte her geçen gün daha da iyi yerlere yükseleceğimize inanıyorum ifadelerini kullandı.

Transferinin ardından bu hafta oynayacakları Bursa Büyükşehir Belediyesi maçıyla ilk kez taraftarın önüne çıkacağına dikkati çeken Ece Hocaoğlu, Kendi evimizde oynayacağımız bu karşılaşmayı mutlaka kazanmak istiyoruz. Benim için de önemli bir maç, çünkü ilk defa Beşiktaş taraftarının karşısına çıkacağım. Tüm taraftarlarımızı bu maçta yanımızda görmek istiyoruz. Onların desteğiyle bu karşılaşmadan galibiyetle ayrılmak istiyoruz diye görüşlerini aktardı.