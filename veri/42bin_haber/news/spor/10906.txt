Schalke moral kazandı Huntelaar'ı kaybetti
Galatasarayın Şampiyonlar Ligindeki konuk olacağı Alman temsilcisi, ligde ezeli rakibi Dortmundu 2-1le geçti. Ama Madencilerin yıldızı Huntelaar, 54. dakikada sakatlandı. Hollandalı uzun süre formasından ayrı kalacak.
DÜN Galatasaraylılar için sadece bir karşılaşma vardı dünyada. O da Schalkenin kendi sahasında ezeli rakibi Dortmundu ağırladığı Ruhr Derbisi. Acaba Madenciler nasıl oynayacaktı? Sarı kırmızılıların düşüşünün aksine yükselişte olan Gelsenkirchen temsilcisi, derbide as oyuncularını dinlendirecek miydi? İşte bu sorular, sarı günü Galatasarayın çimlerinde çeyrek final şansını arayacağı Veltins Arenada cevabını buldu. Madenciler, Galatasaray maçı öncesindeki oldukça ciddi bir sınavdan 2-1lik galibiyetle ayrıldı.  
Forma giymesi imkansız 
Teknik Direktör Jens Keller, cezası bulunan Jermaine Jones dışında tam kadro sahaya çıktı. İlk yarı kusursuza yakın bir oyun ortaya koyan Madenciler, ikinci yarıda, skoru da bulmuş olmanın rahatlığıyla oyunu geride kontrol etmeye çalıştı. Schjalkeye evinde galibiyeti getiren goller Drexler ve Huntelaardan gelirken, Dortmundun tek sayısını Lewandowski kaydetti. Ancak Schalke için kötü, sarı kırmızılılar için iyi olarak görülebilecek bir olay da yaşandı. Alman temsilcisinin en önemli gol silahı Klaas Jan Huntelaar, Dortmund maçının 54. dakikasında dizinden sakatlanarak oyunu terk etti. Hollandalı oyuncunun, salı günü forma giyme ihtimali bulunmuyor. 
SCHALKENİN ARTILARI 
Ortalara dikkat
Sağ kanatta Farfan, sol kanatta ise Bastos, oldukça etkili oynamaya başladılar. Özellikle sağ kanattan gelen ortalar, G.Sarayın en dikkat etmesi gereken konulardan biri. 
Duran top tehlikesi
Duran toplar Alman temsilcisinin bir diğer etkili olduğu konu. Schalkenin kornerleri ve ceza sahasına yakın noktalarda kazandıkları serbet vuruşlardaki organizasyonları da yine sarı kırmızılı defansı güç durumda bırakacaktır.  
Hızlı çıkıyorlar
Açık alanda çok etkili olabilecek oyunculara sahip olan Madenciler, istediği sonucu erken yakalarsa, Aslan karşısında hızlı oyuncularıyla kontra atakları etkili bir şekilde kullanabilir. 
SCHALKENİN EKSİLERİ 
Yıldızları olmayacak
En büyük eksi kuşkusuz ki Klaas Jan Huntelaarın eksikliği. Son dönemde Madencilerin çıkışında büyük bir pay sahibi olan Hollandalı oyuncu, salı günü forma giyemeyecek. 
Baskı afallatıyor
Rakip ön alanda baskı kurunca Schalke, kendi sahasından çıkmakta zorluk çekiyor. Sezon başından beri canlarını yakan savunma sıkıntısı da bu anlarda ortaya çıkıyor. Ayrıca zaman zaman orta saha oyundan düşüyor ve defans ara toplarına açık hale geliyor. 
Son vuruşlar sıkıntılı
Schalkenin sezon başından beri devam eden girdiği pozisyonları değerlendirememe hastalığı devam ediyor. Her ne kadar Madenciler son 4 maçta 10 gol atmış olsa da.