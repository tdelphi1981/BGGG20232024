Taiwo'nun menajeri İstanbul'da
Nijeryalının menajeri dün İstanbul'a geldi, şartları belirtti. Siyah-Beyazlılar'ın ilk tercihi Taiwo 
 Beşiktaş’ta dün de gündemin ilk maddesi transferdi... Siyah-Beyazlı idareciler, teknik direktör Samet Aybaba’nın raporu doğrultusunda görüşmelerini sürdürdü. Özellikle solbeke takviye yapmayı planlayan Kartal, Nijeryalı Taye Ismaila Taiwo’nun menaceri ile dün İstanbul’da bir araya geldi. Taraflar görüşmede şartları konuşurken, önümüzdeki günlerde tekrar masaya oturulacağı kaydedildi. Bonservisi Milan’da bulunan ve Dinamo Kiev’de kiralık olarak forma giyen 27 yaşındaki futbolcu, Aybaba’nın tercihleri arasında ilk sırada yer alıyor. İtalyan ekibiyle 2014’e kadar sözleşmesi olan Taiwo’nun da, Türkiye’ye gelmeye sıcak baktığı belirtiliyor. Beşiktaş bu transferin olmaması durumunda alternatifleri de belirledi. Kartal’ın ikinci tercihi Gençlerbirliği’nde başarılı bir sezon geçiren Dusko Tosic...
 
 BELEDİYE'NİN İNADI İNAT!
 
 Başkent ekibinde ilk yarının tüm maçlarında forma giyen ve takımın en istikrarlı ismi olan 27 yaşındaki solbekin 2015’e kadar kulübüyle sözleşmesi bulunuyor. Siyah-Beyazlı idarecilerin Gençlerbirliği ile Sırp futbolcu için bir görüşme yaptığı ortaya çıkarken, Taiwo’dan gelecek yanıta göre bu oyuncuyla temasa geçilecek. Gökhan Süzen... Sezon başında anlaşma sağlanmasına rağmen transferin son gününde transferi gerçekleşmeyen yıldız futbolcuya istenen yüksek bonservis bedeli Kartal’ı düşündürüyor. İstanbul Belediye ile sezon sonunda sözleşmesi bitecek olan Gökhan’ın da Beşiktaş’a gelmek istemesine karşın kulübünün tutumu transferi zorlaştırıyor.
 
 HEM GENÇ HEM UCUZ
 
 Ancak Beşiktaş Yönetimi, birçok kulübün gözdesi haline gelen Gökhan’ı her zaman listesinde tutuyor. Aybaba’nın alternatifler arasındaki son adayı ise Ehsan Hajsafi... 22 yaşındaki İranlı futbolcu, ülkesinde Tractor Sazi forması giyiyor. Sezon sonunda kulübüyle sözleşmesi bitecek olan Ehsan’ın bonservis bedelinin de 200 bin Euro olması Kartal’ın bu transfer için iştahını kabartıyor. 
 Fanatik