A Milli Futbol Takımı, İzmir'de antrenmana çıktı
A Milli Futbol Takımı, yarın Manisa'da Çek Cumhuriyeti ile oynayacağı hazırlık maçı öncesi İzmir'de akşam antrenmanı yaptı. İzmir Atatürk Stadı'nda yapılan antrenmanın ilk 15 dakikası basına açık olarak gerçekleştirildi.
Futbolcular antrenmanın başında toplu çalışma yaptı. Bir saat 15 dakika süren antrenman sonrası milli kafile, konakladığı Swiss Otel'e döndü. 

Türkiye A Milli Futbol Takımı, yarın akşam saat 20.15'te Manisa 19 Mayıs Stadı'nda Çek Cumhuriyeti ile hazırlık maçına çıkacak. A Milli Takım, karşılaşmanın ardından 00.30 uçağı ile İzmir'den İstanbul Atatürk Havalimanı'na hareket edecek.