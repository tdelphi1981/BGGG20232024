Efsane sumo güreşçisi Taiho öldü
Japonya'da, "Yokozuna" (büyük sumo şampiyonu) unvanına sahip ünlü sumo güreşçisi Taiho, 72 yaşında hayatını kaybetti.

Gerçek adı Koki Naya olan Taiho'nun, Tokyo'da geçirdiği kalp krizi sonucu hastanede hayatını kaybettiği duyuruldu.

1960'larda başladığı spor hayatında 32 şampiyonluk kazanan efsanevi sumo güreşçisi Tahio, aynı zamanda 21 yaşında Yokozuna unvanını alan en genç güreşçi olarak da biliniyor.

Yokozuna, Japonya'da sumo güreşlerinde erişilebilecek en yüksek mertebe olarak kabul ediliyor.