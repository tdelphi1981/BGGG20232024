"Mutlak galibiyet almak istiyoruz"
PTT 1. Lig ekiplerinden Şanlıurfaspor'un Basın Sözcüsü İbrahim Halil Tepe, hafta sonu sahasında oynayacakları Denizlispor maçını mutlaka kazanmak istediklerini söyledi.Tepe, yaptığı açıklamada, hafta sonu iç sahada seyircileri önünde karşılaşacakları Denizlispor maçının hazırlıklarını tamamladıklarını belirtti.

Antrenman sahası sıkıntısı çekmelerine rağmen oyuncuların maça iyi motive olduğunu ifade eden Tepe, şunları kaydetti: Rakibimiz son haftalarda iyi oyunlar ortaya koyuyor. Ancak biz geçen hafta hem Ziraat Türkiye Kupası'nda hem de ligde üst düzey bir oyun sergiledik. Takımımız her geçen hafta daha iyiye gidiyor. Bu hafta seyircimiz önünde oynayacağımız maçtan mutlak galibiyet almak istiyoruz. Seyir zevkinin yüksek olacağı maçta mutlu sona ulaşacak taraf olacağımıza inanıyorum.

Cezalı Gökhan ve Kıvanç'ın Denizli maçı kadrosunda yer almayacağını belirten Tepe, sakatlığı süren Sankoh ve Önder'in durumlarının ise maç günü belli olacağını sözlerine ekledi.