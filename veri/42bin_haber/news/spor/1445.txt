İbrahimoviç'ten inanılmaz gol
Hazırlık maçında İngiltere'yi ağırlayan İsveç'te Zlatan Ibrahimovic 4 gol atarak maça damga vurdu. Stockholm'de oynanan maçta gülen taraf 4-2'lik skorla ev sahibi İsveç oldu. İbrahimoviç'in son golü şimdiden spor tarihine geçti. 
İsveç'e galibiyeti getiren golleri 20, 77, 84 ve 90. dakikada yıldız futbolcu Zlatan Ibrahimovic kaydetti. İngiltere'nin golleri ise 35. dakikada Danny Welbeck ve 38. dakikada Steven Caulker'den geldi. 
Galatasaraylı Johan Elmander'in kadroda yer almadığı İsveç'te Zlatan Ibrahimovic İngiltere gibi önemli bir takıma karşı 4 gol atarak dünya futbolunda manşete oturdu. 
Üçüncü golünü yaklaşık 30 metre uzaklıktan kullandığı frikikle bulan Ibrahimovic, dördüncü golde Joe Hart'ın da hatasını affetmedi ve ceza sahası dışından attığı rövaşata ile inanılmazı başardı.

"Yılın En İyi Golü" adayları arasına alınmayacak 
FIFA, İsveçli Zlatan Ibrahimovic'in İngiltere'ye attığı röveşata golünün "Yılın En İyi Golü" adayları arasına alınmayacağını bildirdi.

FIFA, İsveçli Zlatan Ibrahimovic'in İngiltere ile yapılan hazırlık maçında yaklaşık 25 metreden attığı röveşata golünü, 2012 adaylarının oylanmaya başlamasından sonra atılmasından ötürü "Yılın En İyi Golü"ne verilen Puskas Ödülü adayları arasına alınmayacak. Golün, seçim komitesince 2013'deki ödül için değerlendirmeye alınacağını belirtildi.

Pozisyonda, İngiltere kalecisi Joe Hart'ın ceza yayı dışında kafayla uzaklaştırmaya çalışmış, Ibrahimovic de kısa düşen topu zaman kaybetmeden röveşata ile İngiltere ağlarına göndermişti.

7 Ocak'ta "Yılın En İyi Futbolcusu" ödülünün verileceği gece açıklanacak Puskas Ödülü'nün adayları arasında Fenerbahçe'den Moussa Sow ve Slovak Miroslav Stoch da yer alıyor.