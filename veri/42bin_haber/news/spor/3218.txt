En az kartı gören takım Galatasaray
Galatasaray, Spor Toto Süper Lig'de sezonun ilk yarısında toplamda en az kart gören ekip oldu.Sarı-kırmızılı futbolculara, ligin ilk yarısında 29 sarı, 2 kırmızı olmak üzere toplam 31 kart gösterildi. Toplamda ligin en az kart gören ekibi olan Galatasaray, 29 kartla da en az sarı kart gören ekip olarak dikkati çekti.

Felipe Melo, Galatasaray'da ilk yarıda en fazla kart gören oyuncu olurken, oynadığı 14 karşılaşmada 1 kez kırmızı kart ile cezalandırıldı, 3 kez de sarı kart gördü. Cim Bomda kırmızı kart gören diğer oyuncu ise kaleci Fernando Muslera'ydı. Sarı-kırmızılı ekipte Selçuk İnan da 5 kartla en fazla sarı kart gösterilen futbolcu unvanını aldı.

Engin 11 maç oynayamadı

Galatasaraylı futbolcu Engin Baytar, sezon öncesinde TFF Süper Kupa'daki Fenerbahçe maçından aldığı ceza nedeniyle takımını 11 lig maçında yalnız bıraktı.
Sarı-kırmızılı takımda bu sezon ligde 4 maçta toplam 162 dakika forma giyen Engin, 1 de sarı kart gördü.

Centilmenler

Galatasaray'da ligin ilk yarısında görev yapan futbolculardan 9'u kart görmedi. Sarı-kırmızılı ekipte Emmanuel Eboue, Johan Elmander, Yekta Kurtuluş, Tomas Ujfalusi, Sabri Sarıoğlu, Ufuk Ceylan, Sercan Yıldırım, Çağlar Birinci ve Ceyhun Gülselam ilk yarıyı kart görmeden tamamladı.

İlk yarıda kart gören futbolcular

Galatasaray'da ligin ilk yarısında sarı ve kırmızı kart gören futbolcular şunlar:

Futbolcu Sarı Kırmızı Toplam
----------------------------------------
Felipe Melo 3 1 4
Fernando Muslera - 1 1
Selçuk İnan 5 - 5
Hakan Balta 4 - 4
Cris 3 - 3
Hamit Altıntop 3 - 3
Dany Nounkeu 2 - 2
Noureddine Amrabat 2 - 2
Samih Kaya 1 - 1
Aydın Yılmaz 1 - 1
Albert Riera 1 - 1
Engin Baytar 1 - 1
Emre Çolak 1 - 1
Umut Bulut 1 - 1
Burak Yılmaz 1 - 1
-----------------------------------------
Toplam 29 2 31