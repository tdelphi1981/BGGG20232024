"Artık üst sıralara tırmanmak istiyoruz"
Beko Basketbol Ligi ekiplerinden Antalya Büyükşehir Belediyesi antrenörü Altar Tunçkol, hafta sonu sahalarında ağırlayacakları Erdemir maçını kazanarak ligde üst sıralara çıkmak istediklerini söyledi.Altar Tunçkol, yaptığı açıklamada, Erdemir'in de kendilerinin de galibiyete ihtiyacı olduğunu, ancak kendilerinin daha iyi bir mücadeleyi sergileyip sahalarında ilk galibiyetlerini almak istediklerini belirtti.

Antalyalı sporseverlere keyifli bir mücadele izletip seyircinin de desteğiyle maçtan galip ayrılmak istediklerini dile getiren Tunçkol, Takım olarak bu hedef doğrultusunda bütün hafta çok iyi çalıştık. Kazanmak için elimizden gelen çabayı göstereceğiz. Saha ve seyirci avantajımızı iyi kullanıp galip gelmek istiyoruz. Alacağımız galibiyeti seyircimize armağan etmek istiyoruz dedi.

Sahalarında ilk haftalarda Anadolu Efes, Galatasaray gibi güçlü ekiplerle karşılaştıklarını ifade eden Tunçkol, Erdemir maçını kazanarak ligde üst sıralara çıkmak istiyoruz. Bundan sonra yapacağımız karşılaşmaları da kazanıp ilk 10 takım arasında kalma hedefimize yaklaşmayı planlıyoruz diye konuştu.
Tunçkol, sakatlığı devam eden tecrübeli oyuncu Hakan Demirel'in kadroya girip girmeyeceğinin maç günü belli olacağını bildirerek, Demirel'in takım için önemli bir oyuncu olduğunu, bu nedenle maça yetiştirilmeye çalışıldığını vurguladı.

Antalya Büyükşehir Belediyesi-Erdemir arasındaki karşılaşma, 17 Kasım Cumartesi günü saat 16.00'da Atatürk Spor Salonu'nda oynanacak.