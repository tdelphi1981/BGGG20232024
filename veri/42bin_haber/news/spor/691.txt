Tanju Çolak'tan yıllar sonra gelen şike itirafı
CNN Türk'te ekrana gelen "Burada Laf Çok" programında Mesut Yar'ın konuğu olan futbol yorumcusu Tanju Çolak'tan bir şike itirafı geldi.
Mesut Yarın Şike yaptın mı hiç? sorusuna yanıt veren Tanju Çolak, hatır şikesi yaptım dedi. Rakip takımın hocasının üzerinde çok emeği olduğunu söyleyen Tanju Çolak, şike anısını şöyle anlattı: Ben genç milli takımdan dönmüşüm, Samsun Yol Spor'da oynuyorum. 16-17 yaşındayım. Çok da başarılıyım. Her milli maç dönüşünde de hangi takım olursa olsun 3-5 tane atıyorum. Çarşamba Belde Spor'un Yol Spor ile maçı vardı. Bizi yendikleri takdirde, ancak kümede kalıyorlardı, Amatör Ligde. 16-17 yaşındaydım. Karşı tarafın hocası da beni yetiştiren hocaydı. Allah rahmet eylesin Cumhur Hoca, emeği vardı. Ben atıyorum onları bekliyorum. Ogün maç 4-3 bitti. Üçünü ben attım, artık daha atmamayım dedim. Onlar bizi yenip ligde kaldılar.

Tanju Çolak 16-17 yaşlarındayken yaşadığı bu olay için, Hatır gönül işiydi, şike değildi. İçine para girerse şike olur savunmasını yaptı.