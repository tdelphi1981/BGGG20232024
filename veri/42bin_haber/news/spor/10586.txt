Şampiyonluk rövanşa kaldı
Basketbolda FIBA Kadınlar Avrupa Kupası finalinin ilk maçında, Kayseri KASKİ deplasmanda Rusya'nın Dinamo Moskova takımına 66-61 yenildi.
Kadınlar EuroCup Finali ilk maçında Rusya'da Dynamo Moskova ile karşı karşıya gelen Kayseri Kaski, mücadeleden 66-61 mağlup ayrılsa da Kayseri'de oynanacak rövanş için iyi bir avantaj yakaladı. Temsilcimiz Kayseri Kaski, maç boyunca büyük bir mücadele verirken Asjha Jones 18 sayı, 4 ribaund; Evanthia Maltsi 17 sayı ve Latoya Sanders 11 sayı, 8 ribauntla karşılaşmayı tamamladı. Rakip Dynamo Moskova'da ise Kristi Toliver 16 sayı; Crystal Langhorne 13 sayı, 13 ribaund ve Tatiana Vidmer 10 sayı, 8 ribaundla oynadı. 

EuroCup finalinin ilk maçına iyi başlayan taraf ev sahibi Dynamo Moskova oldu. Rus ekibi, Ilona Korstin ve Tatiana Vidmer'le sayılar üretirken temsilcimiz Kayseri Kaski Bunlara Asjha Jones ve Maltsi ile cevap vermeye çalıştı. İlk periyot Rus temsilcisinin 24-15 üstünlüğüyle geçildi. İkinci çeyrekte savunma direncini artıran Kayseri Kaski, hücumda çok başarılı olmasa da rakibine sadece 8 sayı şansı tanıyarak soyunma odasına 1 sayı geride gitti (32-31).Üçüncü çeyreğe müthiş başlayan, üst üste sayılan bulan temsilcimiz, farkı bir ara 5 sayıya kadar çıkarsa da üçüncü periyot 45-45 eşitlikle kapandı. Final periyotunda da iyi mücadelesini sürdüren Kayseri Kaski, savunmada yaptığı basit hatalarla maçı 66-61 kaybetse de Kayseri'deki rövanş öncesi az da olsa avantaj yakaladı. 

DYNAMO MOSKOVA (66): Tatiana Vidmer 10 sayı (8 ribaund), Ekaterina Fedorenkova 2, Ilona Korstin 8 sayı (6 ribaund - 3 asist), Irina Sokolovskaya 5, Nadezhda Grishaeva 2, Kristi Toliver 16 (5 ribaund), Crystal Langhorne 13 sayı (13 ribaund), Svetlana Abrosimova 10 (4 asist) 
KAYSERİ KASKİ (61): Pınar Demirok 1, Asjha Jones 18 (4 ribaund), Evanthia Maltsi 17 (2 ribaund), Tuğba Taşçı, Nuria Martinez 3 (2 ribaund-3 asist), Nkolika Anosike 6 (8 ribaund), Latoya Sanders 11 (8 ribaund), Zoi Dimitrakou 5 (5 ribaund) 
1. PERİYOT: 24-15 
2. PERİYOT: 8-16 
3. PERİYOT: 13-14 
4. PERİYOT: 20-16 
 

 