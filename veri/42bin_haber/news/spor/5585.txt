Kaka hayalleri suya düştü!
Milan Asbaşkanı Adriano Galliani, Kaka için yürüttükleri transfer görüşmelerinden olumlu sonuç alamadıklarını açıkladı.
Milan Asbaşkanı Adriano Galliani, Kaka'nın transferi için Real Madrid ile yürüttükleri transfer görüşmelerinin olumsuz sonuçlandığını açıkladı.

Hatırlanacağı üzere geçen hafta Kaka'nın Milan'a dönmek isteyebileceğini açıklamasının ardından Milan Kulübü İspanyol devi ile resmi temaslara başlamıştı. Ancak bu transfer mali sebeplerden ötürü suya düştü.

Basın mensuplarına açıklamalarda bulunan Galliani, "Kaka için yürüttüğümüz görüşmelerden sonuç alamadık. Transferin mali sebeplerden ötürü gerçekleşme ihtimali kalmayınca bu transferden vazgeçtik." ifadelerini kullandı.

Bilindiği üzere İtalyan ekibi geçen yaz da Kaka'nın transferi için uğraş vermiş fakat yine sonuç alamamıştı.

Real Madrid'de forma şansı bulmakta zorlanan 30 yaşındaki yıldız futbolcunun geleceği halen merak konusu...