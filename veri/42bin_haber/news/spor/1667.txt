Mersin Büyükşehir Belediye'de tur sevinci
FIBA Kadınlar Avrupa Kupası (C) Grubu'nda Belçika'nın Belfius Namur takımını 80-68 yenerek, gruptan çıkmayı garantileyen Mersin Büyükşehir Belediyesi'nde sevinç yaşanıyor.Kulüp Başkanı Mehmet Özcan, kendilerine bu başarıyı yaşatan teknik heyet ve oyunculara teşekkür etti. Alınan galibiyetle gruptan çıkmayı garantilediklerini ifade eden Özcan, şöyle devam etti:

Önümüzdeki Spartak Noginsk takımını yenip, 5 galibiyetle grup birincisi olmak istiyoruz. Bunu başardığımızda bir üst turda avantajlı bir eşleşme yakalamış olacağız. Takımımızın Belçikalı ekip karşısında gösterdiği performans ve yükselen ivmesi, bizleri gelecek için umutlandırdı. Ama ikinci tura çıkmak bizim için yeterli değil. Gidebildiğimiz kadar ileriye gitmek istiyoruz.

Özcan, takımın önemli oyuncularından Oksana'nın 3 hafta forma giyemeyeceğine dikkati çekerek, Onun aramıza katılmasıyla daha iyi bir takım görüntüsü vereceğiz. Çünkü Oksana, bizim için çok iyi ve değerli bir oyuncu diye konuştu.