Çeyrek finale kalmak çok önemli bir başarı
Erkekler Voleybol 2. Lig takımlarından İnegöl Belediye'nin antrenörü Nizamettin Çakır, Teledünya Türkiye Kupası'nda çeyrek finale kalmanın kendileri için büyük bir başarı olduğunu söyledi.Çakır, AA muhabirine yaptığı açıklamada, kupanın 2. tur maçında 3-1 galip ayrıldıkları Burhaniye Belediye maçında çok iyi oynamadıklarını ancak buna karşın sonuca gitmeyi bildiklerini kaydetti.

Burhaniye Belediye'yi daha önce ligde de aynı skorla yendiklerini anımsatan Çakır, Dün akşamki maçta onlar da çok istekliydiler, biz de çok istedik. Çünkü kupa, 2. Lig takımları için önemli bir fırsat. Çeyrek finale kalmak çok önemli bir başarı. Belki istediğimiz oyunu oynayamadık ama sonuçta maçı kazandık. Hem camiamıza hem İnegöl'e böyle bir başarı kazandırdığımız için çok mutluyuz dedi.

Çakır, kupada 2. lig ekibi olarak sadece kendilerinin kaldığını anımsatarak, Diğer 7 takım, 1. ligde mücadele ediyor. Çeyrek finalde işimiz kolay olmayacak. Ben kadrosu biraz zayıf olan takımlardan biriyle eşleşmek istiyorum. Bundan sonra şansımız çok fazla değil ama 2. lig takımı olarak maça çıkacağız ve gücümüzle ortaya bir şeyler koyacağız. Yarı finale kalmak bizim için büyük bir sürpriz olur diye konuştu.