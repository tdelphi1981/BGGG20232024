F.Bahçe'den Sezer'i istiyoruz
Beşiktaş Başkanı Fikret Orman, Fenerbahçe, kadrosunu kaliteli isimlerle güçlendirdi. Artık Sezer Öztürkün mevkisinde çok sayıda isim var. Biz de geçmişte olduğu gibi yine bu futbolcuyu takımımızda görmek isteriz dedi.
Beşiktaş Kulübü Başkanı Fikret Orman, ara transfer döneminin bitmesine az bir süre kala Hürriyete konuştu. Orman, hedeflerindeki ismin Fenerbahçeli Sezer Öztürk olduğunu dile getirdi. Siyah beyazlı başkan, Fenerbahçe, kadrosunu kaliteli isimlerle güçlendirdi. Artık Sezer Öztürkün mevkisinde çok sayıda isim var. Biz de geçmişte olduğu gibi yine bu futbolcuyu takımımızda görmek isteriz diye konuştu.
Bilindiği üzere Beşiktaş, daha önce de Sezerin transferi için girişimlerde bulunmuş, ancak olumlu bir sonuç alamamıştı. 
SEZER KULÜBEYE MAHKUM OLABİLİR

Fenerbahçe şimdilerde kadrosunu, önemli isimlerle takviye etti. Montpelliernin yıldızı Younes Belhandanın transferi kulislerde konuşuladursun, Kanarya kadrosunu eski yıldızı Emre Belözoğlu ile takviye etti. Bu iki ismin sezonun ikinci yarısında forma giymesi durumunda ise taca çıkacak tek bir isim var; Sezer Öztürk...

Sarı lacivertli yönetimin bu nedenle Beşiktaşın Sezeri istemesine sıcak bakabileceği açık biçimde ortada... Beşiktaş Teknik Direktörü Samet Aybabanın da, Sezer Öztürkü kadrosunda görmek istediği ve bu oyuncunun transferine sıcak baktığı biliniyor. 
LİGDE 232 DAKİKA ŞANS BULABİLDİ

27 yaşındaki Sezer Öztürk, 2009-2010 sezonunda 850 bin lira karşılığında Manisaspordan Eskişehirspora transfer olmuştu. Sezer, 2011-2012 sezonunda ise, 2 milyon 750 bin Euro ve Abdülkadir Kayalı karşılığında Eskişehirspordan Fenerbahçeye gelmişti. Sarı lacivertliler ile o dönem 5 yıllık sözleşme imzalayan Sezer Öztürk, bu sezon ligde 9 maçta sadece 232 dakika forma giyebildi. Buna rağmen 2 gol ve 1 asistle oynamayı başardı. Kupada 153 dakika oynayan Sezer, 3 gol atıp, 1 de asist yaptı.