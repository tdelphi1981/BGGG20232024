Nefesler tutuldu
 
 Sarı-kırmızılı taraftarlar, Fildişi Sahili’nin Afrika Uluslar Kupası’nda elenmesinin ardından İstanbul’a gelecek oyuncuyu karşılamak için Atatürk Havalimanı Genel Havacılık Terminali önüne geldi. Terminal çıkışı önünde boş bir alan bırakılırken bu alanın gerisinde de bariyerlerle çevrilerek taraftarlar için bir bekleme bölgesi oluşturuldu. Taraftarların ilgisi nedeniyle güvenlik güçleri de terminal çevresinde tedbirler uyguluyor.
 
 Drogba heyecanı yaşayan taraftarlar, tezahüratlar eşliğinde uçağın alana inişini merakla bekliyorlar. Fildişi Sahilli oyuncunun İstanbul’a gelişini görüntülemek isteyen yerli ve yabancı medya kuruluşları da adeta terminal önüne akın etti. Çok sayıda canlı yayın aracının yanı sıra, kameraman, foto muhabiri ve muhabirin de terminal önündeki bekleyişi sürüyor.
 
 Bu arada, GS Store’un mobil satış aracı da terminalin önünde Drogba’nın giyeceği 12 numaralı formaların satışını yapıyor.
 
 AA