Beşiktaşlıları sevindirecek gelişme!
Beşiktaş'ta sakatlanarak Galatasaray derbisinde oynayamayacağı belirtilen Almeida'dan sevindirici haber geldi.
Beşiktaş'ın geçtiğimiz gün antrenmanda sakatlanarak üç hafta forma giyemeyeceği açıklanan yıldız futbolcusu Hugo Almeida'nın Galatasaray derbisinde oynaması bekleniyor.

Edinilen bilgiye göre Samet Aybaba'nın Portekizli golcüden kritik maçta iğneyle oynamasını istediği ve Almeida'nın da bu isteği kabul ettiği öğrenildi. Ayrıca sağlık ekibinin Almeida için seferber olduğu ve fizik olarak hazır olmayan Manuel Fernandes'in derbi maçın seyrine göre en az 45 dakika oynayacağı öğrenildi.