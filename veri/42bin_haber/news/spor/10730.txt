NBA'de gecenin sonuçları
Amerikan Ulusal Basketbol Ligi'ne (NBA) 12 maçla devam edilirken milli basketbolculardan Ömer Aşık'ın formasını giydiği Houston Rockets deplasmanda Golden State Warriors'ı 94-88 mağlup etti.
California eyaletinin Oakland kentindeki Oracle Arena'da yapılan maça ilk 5'te başlayan ve 40 dakika forma şansı bulan Ömer Aşık, 6 sayı attı, 15'i savunma olmak üzere 17 ribaunt aldı.

Chandler Parsons'ın 26 sayıyla maçın en skoreri olduğu karşılaşmada Rockets adına öne çıkan bir diğer isim ise 20 sayı üreten James Harden oldu. Jeremy Lin de eski takımına karşı, 15 sayıyla üreterek galibiyete katkı sağladı.

Ev sahibi ekipte Stephen Curry'nin 24, Klay Thompson'ın da 22 sayılık performansları yenilginin önüne geçemedi.

Utah Jazz forması giyen milli basketbolcu Enes Kanter de takımının deplasmanda Chicago Bulls'a 89-88 mağlup olduğu karşılaşmaya sonradan dahil oldu ve 18 dakikada 10 sayı ve 3 ribauntluk performans sergiledi.

Lige 9 maçla devam edilecek.

Toplu sonuçlar şöyle:

Boston Celtics-Atlanta Hawks: 107-102 (Uzatmada)
Miami Heat-Philadelphia 76ers: 102-93
Los Angeles Lakers-Toronto Raptors: 118-116 (Uzatmada)
Golden State Warriors-Houston Rockets: 88-94
San Antonio Spurs-Portland Trail Blazers: 106-136
Brooklyn Nets-Washington Wizards: 95-78
Cleveland Cavaliers-Memphis Grizzlies: 92-103
Detroit Pistons-Dallas Mavericks: 99-102
Sacramento Kings-Phoenix Suns: 121-112
Chicago Bulls-Utah Jazz: 89-88
Orlando Magic-Indiana Pacers: 86-115
Charlotte Bobcats-Oklahoma City Thunder: 94-116