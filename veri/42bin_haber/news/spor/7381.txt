Rio Ferdinand, Bursa'ya geliyor
Manchester United'ın dünyaca ünlü stoperi Rio Ferdinand, Bursaspor'a transfer olan kardeşi Anton'u ziyaret etmek için Bursa'ya gelecek.
Bursaspor'un devre arasında İngiltere Premier Lig kulüplerinden Queens Park Rangers'tan trasfer ettiği Anton Ferdinand'ın ağabeyi olan Rio Ferdinand, önümüzdeki haftalarda Bursa'ya gelerek kardeşini yeşil beyazlı formayla çıkacağı maçta izleyecek.

TARAFTARA TEŞEKKÜR
İlk kez cumartesi akşamı Bursaspor'un Galatasaray'la oynadığı lig maçında İbrahim Öztürk'ün yerine oyuna dahil olan Anton Ferdinand, twitter sayfasından da taraftarlara teşekkür etmiş, "Muhteşem bir karşılama yapıldı. Galatasaray karşılaşmasında ise fantastik bir atmosfer vardı. Herşey çok güzeldi" ifadelerini kullanmıştı.