"Türk hentbolunu dünya kupası kurtarır"
A Milli Bayan Hentbol Takımı'nın oyun kurucusu Serpil İskenderoğlu, 2013 Dünya Kupası'na mutlaka katılmaları gerektiğini belirterek, Türk hentbolunu dünya kupası kurtarır. Onun haricinde daha da kötüye gidebilir dedi.İskenderoğlu, AA muhabirine, 16 yaşından beri bütün milli takım organizasyonlarında yer aldığını, artık 6-22 Aralık 2013 tarihlerinde Sırbistan'da düzenlenecek dünya kupasında mücadele etmek istediğini söyledi.

Geçen sezon Muratpaşa Belediyesi ile hem Türkiye Kupasını kaldıran hem de şampiyonluk sevinci yaşayan İskenderoğlu, 2013 Dünya Kupası 4. eleme grubunda oynadıkları iki maçta bir galibiyet bir de mağlubiyet aldıklarını hatırlattı.

İskenderoğlu, deplasmanda Portekiz'e karşı 38-36'lık skorla alınan mağlubiyetin kendileri için sürpriz olduğunu ifade ederek, aynı sonucun bir daha tekrarlanmayacağının sözünü verdi.

Azerbaycan bizim rakibimiz değil diyen milli hentbolcu, sözlerini şöyle sürdürdü: Azerbaycan'ı evimizde farklı yendik. Yarın da deplasmanda rahat bir galibiyet alacağız. Portekiz mağlubiyetini ise beklemiyorduk. Sakat oyuncularımız iyileşti. Aramıza yeni genç arkadaşlar da katıldı. 1 Aralık Cumartesi günü Ankara'da oynayacağımız Portekiz maçına ilişkin hiçbir şüphem yok. Gruptan çıkıp play-off aşamasını da geçerek dünya kupasına katılacağımıza inancımız tam. 'Garanti gideceğiz' demek istemiyorum. Nazar değmesinden korkuyorum.

Seyircinin ilgisizliği

İskenderoğlu, hentbol karşılaşmalarında tribünlerin boş kalmasına dikkati çekerek, şöyle konuştu: Hentbola ilginin artması için 2013 Dünya Kupası'na katılmamız gerekiyor. Dünya kupası hentbola ilgiyi artıracaktır. Kesinlikle Sırbistan'a gitmeliyiz. Bunu gerçekleştirirsek sponsorlar, televizyon yayınları ve seyirci artacaktır. Türk hentbolunu dünya kupası kurtarır. Onun haricinde daha da kötüye gidebilir.