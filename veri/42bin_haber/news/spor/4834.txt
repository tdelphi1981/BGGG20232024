Unvan çok gol yok
Sarı lacivertlilerin dört büyük yıldızı bu sezon ligde siftah dahi yapamadı
Ne dünyada yılın golünü atarak Puskas Ödülünün sahibi olan Miroslav Stoch, ne Türk futbolunun Nöbetçi golcüsü Semih Şentürk, ne Sırp yıldız Milos Krasiç, ne de Young Boysda oynarken Fenerbahçeyi üzen Henri Bienvenu Süper Ligde fileleri sarsabildi.     
F.BAHÇEnin bu sezon hücum oyuncularından yana yüzü gülmedi. Takımın gol yollarında etkili olması beklenen 4 önemli ismi, ligin ilk yarısı boyunca rakip fileleri bir kez bile havalandıramadı. Semih, Bienvenu, Krasiç ve Stoch dörtlüsü, ligde sıfır çekti.
Bu yıldızlardan sadece Krasiç ve Semih kupada 1er gol bulurken, ligde henüz gol kaydedemediler. Miroslav Stoch, yılın en iyi golüne verilen Puskas Ödülünü almasına rağmen adeta bu başarının lanetini yaşadı ve bu sezon suskun kaldı.  
SEMİH ORUCUNU YENİ BOZDU  
SARI lacivertlileri kritik golleri ile sırtlamasına alıştığımız Semih Şentürk golle ancak bu hafta sonu tanışabildi. Kupada 1461 Trabzon filelerini havalandıran tecrübeli golcü, bunun dışında gol sevinci yaşayamadı. 
Juventusdan 7 milyon Euro bonservis bedeli ile transfer edilen dünya yıldızı Milos Krasic, bekleneni veremeyen bir başka isim oldu. Sırp oyuncu, sarı lacivertli forma ile tek golünü kupada Göztepeye kaydetti.
Young Boysda oynarken Fenerbahçeye karşı gol atan ve performansı ile büyük beklenti yaratan Henri Bienvenu de bu sezon hiç fileleri havalandıramayarak gözden çıkarıldı.    
SOW VE KUYT DA OLMASA 
BUNA karşılık sarı lacivertlilerde gol yükünü, ligde 7 gol atan Sow ve 6 golü bulunan Kuyt çekti. Hollandalı resmi maçlardaki 13 golüyle de Fenerbahçenin en skorer oyuncusu durumunda. Takımın forvet hattında görev alan 6 futbolcudan, Sow ve Kuyt dışındaki 4ü kısırlığı aşamazken, orta sahadaki Cristian Baroni ligde 2, resmi maçlarda toplam 6 golle hücum sıkıntısına çare oldu. Sarı lacivertli takımda Brezilyalıdan sonra en fazla gol atan oyuncuların ise, çok az forma şansı bulmasına rağmen 5 golle Sezer Öztürk ve 3 golle stoper Bekir İrtegün olması da dikkat çekiyor.