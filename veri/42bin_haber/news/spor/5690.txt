İtalya'da Sampdoria taraftarları yasta
İtalya Birinci Futbol Ligi (Serie A) takımlarından Sampdoria'nın 76 yaşındaki başkanı Riccardo Garrone, vefat etti.İtalya'nın Cenova kentinin köklü kulüplerinden Sampdoria, kulüp başkanı Garrone için yas tutuyor. Vücudundaki tümöre karşı uzun süredir mücadele eden Garrone'nin dün akşam saatlerinde vefat ettiği bildirildi. Garrone'nin 2002 yılında satın aldığı Sampdoria, 2009-2010 sezonunda ligde gösterdiği performans sebebiyle Avrupa şampiyonlar ligi ön eleme oynama hakkı kazanarak en büyük başarısına ulaşmıştı. Mavi-beyazlı takım, Şampiyonlar Ligi ön elemesi oynadığı sezonun devamında kötü bir grafik çizerek Serie B'ye kadar düşmüş, ardından bu sezon yeniden Serie A'ya yükselmişti.