Semih'in deplasman nöbeti
 
 Ligde son 3 maçını kazanamayan ve deplasmanda sadece Akhisar'ı yenebilen Fenerbahçe, Gaziantep engelini 2-1'le aşarak nefes aldı. Sarı lacivertlileri galibiyete taşıyan isim 2. yarıda oyuna giren Semih oldu. 
 >>>MAÇIN CANLI ANLATIMI
  
 Ligde son 3 maçında galibiyet yüzü göremeyen ve sıkıntılı süreçten çıkmak isteyen Fenerbahçe, Gaziantepspor karşısıdaydı. Kupadaki performasnını lige taşıyamayan sarı lacivertliler, zorlu deplasmanda kazanarak hem ligde bu sezon 2. kez deplasmanda kazanmak, hem de Galatasaray-Beşiktaş derbisinin olduğu haftayı değerlendirmek istiyordu. 
 Ligin hayal kırıklığı yaratan takımlarından biri olan Gaziantepspor da kadro sıkıntısı yaşadığı hafta şampiyonluk adaylarından biri karşısında alacağı puan veya puanlarla moral bulmak istiyordu. Fenerbahçe'de Elazığ karşısındaki kırmızı kartı nedeniyle 3 maç ceza alan Gökhan Gönül kadroda yer almazken, Gaziantepspor'da da takımın önemli ismi Binya cezalıydı. 
 İki takımın da orta sahayı kalabalık tutarak başladığı maçın ilk bölümlerinde önemli bir pozisyon yaşanmazken, ilk net fırsatı Fenerbahçe, 26. dakikada yakaladı. Kuyt'un sektirerek vurduğu top, Gaziantepsporlu futbolculara çarptı. Sow'un dönen topa vuruşunda, meşin yuvarlak kaleci Karcemarskas'ta kaldı. 
 Ev sahibi ekip, ilk yaının son bölümünde golü buldu.42. dakikada Turgut, orta sahadan sürükleyerek getirdiği topu ceza sahası önünde Sernas'a verdi. Sernas, meşin yuvarlağı ağlarla buluşturdu: 1-0. İkinci yarıda Fenerbahçe baskılı başladı. 50. dakikada Semih'le çok net bir fırsatı harcayan sarı lacivertliler, 65. dakikada golü buldu. 
 Ceza sahasında Bekir'in ağı davranmasını fırsat bilen Mehmet Topal topu Sow'a aktardı, Senegalli de ligdeki 9. golünü atarak maça dengeyi getirdi. Fenerbahçe, 83. dakikada maçta ilk kez öne geçti. Mehmet topuz'un içeri doldurduğu topta ikinci yarıda oyuna giren Semih Şentürk, sarı lacivertlileri öne geçiren golü attı. 
 Maçı 2-1 kazanan Fenerbahçe, bu sezon deplasmanda 2. galibiyetini alarak puanını 31'e yükseltti ve Galatasaray-Beşiktaş derbisinin olduğu haftayı değerlendirmiş oldu.