Emenike'nin golü Nijerya'ya yetmedi
Futbolda, Afrika Uluslar Kupası'nın 3. gününde, (C) Grubu'nda Nijerya ile Burkina Faso 1-1 berabere kaldı.
Güney Afrika Cumhuriyeti'nde düzenlenen Afrika Uluslar Kupası'nda, Mbombela kentinde oynanan maçta Nijerya, 23. dakikada Emenike ile 1-0 öne geçti ve ilk yarı böyle tamamlandı. İkinci yarıda Burkina Faso, 90+4. dakikada Alain Traore golü bularak, 1-1 eşitliği sağladı ve maç bu sonuçla sona erdi.

Afrika Uluslar Kupası'nda yarın (D) Grubu'nda 2 maç yapılacak. Grupta, Fildişi Sahilleri-Togo ve Tunus-Cezayir maçları oynanacak.