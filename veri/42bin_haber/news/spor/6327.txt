Bursaspor'a polis koruması
Ziraat Türkiye Kupası A Grubu 5inci hafta maçında 1461 Trabzon ile deplasmanda karşılaşacak olan Bursaspor, hazırlıklarına ara vermeden başladı.
Bursaspor taraftarlarının dün akşam takımı protesto etmesinin ardından bugün yapılan antrenman için polis ekipleri Özlüce Tesislerinde güvenlik önlemi aldı. Bir minibüs çevik kuvvet ekibi ve 4 ekip otosu tesislerde antrenman sonuna kadar bekledi.

SAĞLAM ÇIKMADI
Yardımcı antrenör Mutlu Topçu nezaretinde gerçekleştirilen antrenmanda İstanbul Büyükşehir Belediyespor maçında forma giyen futbolcular düz koşunun ardından idmanı tamamladı. Diğer futbolcular ise koşuların ardından topla çalıştı. Bursaspor teknik direktörü Ertuğrul Sağlam ise antrenmana çıkmadı. 

TUNCAY SALONDA ÇALIŞTI
Yeşil beyazlı takımda kasık adalesinde ağrıları olan Tuncay Şanlı salonda çalışırken, dünkü maçta dizine darbe alan Musa Çağıranın tedavisine başlandı. Üst adalesinde kas zorlanması olan İbrahim Öztürk ve alt adalesinde kas spazmı olan Serdar Aziz antrenmanı düz koşularla tamamladı. 

Sakatlıkları bulunan Yavuz Özkan, Fernando Belluschi, Gökçek Vederson ve Michael Basser doktor kontrolünde düz koşu yaptı. İstanbul Büyükşehir Belediyespor maçının son dakikalarında sakatlanan Stanislav Sestakın kontolleri bugün yapıldı. Arka adalesinde kas zedelenmesi olan Sestakın 2 hafta forma giyemeyeceği bildirildi. 
BURSASPOR'A ŞOK KARŞILAMA