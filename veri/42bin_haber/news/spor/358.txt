Fenerbahçe'den Hidayet Türkoğlu'na geçmiş olsun mesajı
Fenerbahçe Kulübü, Amerikan Profesyonel Basketbol Ligi'nde (NBA) Orlando Magic forması giyen ve sol elinden sakatlık geçiren milli basketbolcu Hidayet Türkoğlu için geçmiş olsun mesajı yayımladı.Sarı-lacivertli kulüpten yapılan açıklamada, Orlando Magic'in Denver Nuggets ile oynadığı NBA maçında sol elinden sakatlanan Hidayet'e geçmiş olsun denilerek, Hidayet Türkoğlu'nun, parmağının kırılması üzerine Winterpark Florida'da ameliyat olduğunu ve milli sporcunun 3 hafta sonra koşu idmanlarına katılacağını öğrendik. Hidayet Türkoğlu'na geçmiş olsun dileklerimizi iletiyor ve bir an evvel sağlığına kavuşmasını temenni ediyoruz ifadeleri kullanıldı.