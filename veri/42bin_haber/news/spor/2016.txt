Tariku Jufar zafere ulaştı
Etiyopyalı Tariku Jufar, kötü koşullarda koşulan Pekin Maratonunu kazanan isim oldu. Kadınlarda ise ilk dokuz sıra Çinlilerin oldu.

tr.eurosport'un haberine göre; Ağır hava kirliliği ve soğuk hava nedeniyle çok kötü bir atmosferde koşulan yarışta 2:03:39luk derece elde eden Etiyopyalı atlet günün en hızlısı oldu. Kenyalı Eliud Kiptanui 2:10:15 ile ikinci olurken, Etiyopyalı Solomon Molla Tiemuay podyumu tamamladı.

Günün şampiyonu Jufar daha önce Beyrut ve Houston maratonlarını da kazanmıştı.

Kadınlarda ise ev sahibi sporculardan Jia Chaofeng, 2:27:40 ile zafere ulaştı. Sun Lamei ve Sun Weiwei Çinli vatandaşını takip eden isimler oldu. Yarışta ilk dokuz sırayı Çinli atletler elde etti.