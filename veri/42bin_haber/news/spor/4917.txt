Liverpool, Sneijder'in peşini bırakmıyor!
Sarı kırmızılı kulübün ara transferdeki en önemli hedefi Sneijder'i transfer edebilmek için Liverpool da girişimlerini başlattı.
Liverpool, Galatasaray'ın da peşinde olduğu Wesley Sneijder için girişimlerine hız kazandırıyor.

Galatarasay, yaklaşık 1 hafta önce Hollandalı oyuncunun bonservisi için Inter ile anlaştı fakat Sneijder, İngiltere'den gelebilecek tekliflerden dolayı sarı kırmızılı kulübe net bir cevap vermedi. Joe Cole ve Nuri Şahin'in takımdan ayrılmasıyla maaş yükü azalan Liverpool, hafta başında Sneijder'in menajereriyle masaya otururken; görüşmelerin oldukça verimli geçtiğini bilirtildi. Son olarak Goal.com'un edindiği bilgiye göre ise, Liverpool, Sneijder için girişimlerini hızlandırdı.

Sneijder'e son derece yakın ve transfer görüşmelerinde de yer alan bir isim, Goal.com'a verdiği demeçte "Önümüzdeki 24 saat içerisinde taraflar oturup konuşacak ama Liverpool da Sneijder ile ciddi biçimde ilgileniyor. Wesley de işi aceleye getirmek istemiyor ve Liverpool'un da teklifini görmek istiyor. Sonuçta kariyerini etkileyecek önemli bir dönüm noktasında." ifadelerini kullandı ve yıldız oyuncunun acele etmeyeceğini belirtti.

Sneijder kendisini Premier Lig'de kanıtlamak isteyebilir
Liverpool, Sneijder'e Galatasaray'ın önerdiği teklifin altında bir teklifle yaklaşacak ama Hollandalı'nın kendisini Premier Lig'de test etmeyi istmesinden dolayı Liverpool'a daha sıcak baktığı düşünülüyor.

Sneijder'in, Gazetta dello Sport'a "Transfer döneminde başının çaresine bakacak her oyuncu ay sonuna kadar opsiyonlarını değerlendirmeli. Ben de öyle yapacağım. Acele bir karar vermek istemiyorum. Önemli olan para da değil. hayatımı doğrudan etkileyecek bir karar verme aşamasındayım ve doğru adımı atmam gerekiyor." demecini de vermesiyle birlikte transferin ay sonuna kadar netlik kazanmaması bekleniyor.

Sneijder, bu sezon Inter'de forma şansı bulamasa da 2009-10 sezonunda takımının Şampiyonlar Ligi'nde zirveye ulaşmasında en büyük katkıyı sağlamıştı.

(Goal.com)