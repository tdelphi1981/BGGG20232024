Beşiktaş 1
Spor Toto Süper Lig'in 20. haftasında Beşiktaş, İnönü Stadı'nda Kardemir Karabükspor'u ağırlıyor.
Hakem:Yunus Yıldırım
Saat: 20:00
Yayın: Lig TV
Stat: İnönü

Beşiktaş: McGregor, Mehmet Akgün, İbrahim Toraman, Ersan Gülüm, Gökhan Süzen, Holosko, Necip Uysal, Oğuzhan Özyakup, Olcay Şahan, Fernandes, Almeida

Kardemir Karabükspor: Bora Körk, Erdem Özgenç, Mabiala, Deumi, Seric, Hakan Özmert, Yiğit İncedemir, Hamroun, Birol Hikmet, Ahmet İlhan Özek, İlhan Parlak 

Beşiktaş'ta 3 cezalı

Beşiktaş'ta 3 futbolcu, sarı kart cezaları nedeniyle yarınki Kardemir Karabükspor maçında forma giyemeyecek. Galatasaray ile yapılan derbi maçta gördükleri sarı kartlarla cezalı duruma düşen Veli Kavlak, Sivok ve Hilbert takımlarını yalnız bırakacak.




-Zorunlu revizyon-

Samet Aybaba, bugünkü mücadelede cezalı oyuncular nedeniyle zorunlu revizyona gitti.

Geçen hafta gördükleri sarı kartlarla cezalı duruma düşen Tomas Sivok, Roberto Hilbert ve Veli Kavlak, Kardemir Karabükspor karşısında takımlarını yalnız bıraktılar. Aybaba, Sivok'un yokluğunda savunmanın göbeğinde İbrahim Toraman'ın yanında Ersan Adem Gülüm'e görev verdi. Hilbert'in yokluğunda Mehmet Akgün savunmanın sağında oynarken, Veli Kavlak'ın yerine de Oğuzhan Özyakup forma giydi.

-Dentinho yine yedek soyundu-

Siyah-beyazlı ekibin Ukrayna'nın Shakhtar Donetsk Kulübü'nden yarım sezonluğuna kiraladığı Dentinho, geçen hafta olduğu gibi bugünkü maçta da yedek soyundu.

Dentinho'nun yanı sıra Cenk Gönen, Escude, Emre Özkan, Hasan Türk, Mehmet Akyüz ve Sinan Kurumuş, ilerleyen dakikalarda görev almak için yedek beklediler. Beşiktaş'ın Ankaragücü'nden devre arasında kadrosuna dahil ettiği Sinan Kurumuş da kadroda kendisine yer bularak BJK İnönü Stadı'nda ilk heyecanını yaşadı.

-Gökhan Süzen ve Dentinho, ilk kez taraftarların önünde-

'Kara kartallar'da devre arasında transfer edilen Gökhan Süzen ve Dentinho, taraftarların önüne ilk kez çıkmanın heyecanını yaşadılar.

Galatasaray karşısında ilk 11'de oynayan Gökhan Süzen'in yanı sıra Dentinho da BJK İnönü Stadı'na ilk kez çıktı. Taraftarlar, maç öncesi Dentinho ile Gökhan Süzen'i tribünlere çağırarak alkışladılar.

-Cenk Gönen'e destek-

Takımda uzun zamandır forma giyme fırsatı bulamayan Cenk Gönen'e destek taraftarlardan geldi.

Taraftarlar, diğer yedek oyuncularla birlikte ısınan Cenk Gönen'i tribünlere çağırarak alkışladılar. Siyah-beyazlılar, yedek kaleciye 'Bu taraftar senden çok şey bekliyor' şeklinde tezahürat yaptılar.

-Niang tribünde-

Beşiktaş'ın yine devre arasında Katar'ın Al-Sadd takımından kiralık olarak transfer ettiği Mamadou Niang, Kardemir Karabükspor maçını tribünden takip etti.

Senegalli oyuncu, mücadeleyi locadan izledi.

-Stadın büyük bölümü doldu-

İki takım arasındaki karşılaşmada, tribünlerin büyük bölümü doldu.

Sezon başından beri olduğu gibi 'Kapalı Tribün' boş kalırken, mücadeleyi 25 bine yakın taraftar izledi.

Yaklaşık bin kişilik Kardemir Karabükspor taraftarı da kendilerine ayrılan bölümden takımlarına destek verdiler.

-Taraftarlardan centilmenlik gösterisi-

Karşılaşma öncesi iki takım taraftarları, centilmenlik gösterisinde bulundular.

Takımlarını desteklemek üzere stada gelen Beşiktaş ve Kardemir Karabüksporlu taraftarlar, iki takım oyuncularını birlikte tribünlere çağırdılar. Her iki ekibin oyuncuları birlikte tribünlere giderek taraftarları selamladılar. Kardemir Karabüksporlu taraftarlar da, 'Beşiktaş sen bizim kardeşimizsin' şeklinde tezahüratta bulundular.

Bu arada iki takım oyuncuları, 'Ekmeğini israf etme' yazılı pankartla sahaya çıktılar.

-Kardemir Karabükspor'dan gazetecilere jest-

Kardemir Karabükspor, karşılaşmada basın mensuplarına küçük bir sürpriz yaptı.

Konuk ekip yetkilileri, 10 Ocak Dünya Gazeteciler Günü dolasıyla basın tribününde bulunan koltuklara üzerinde 'Gazeteciler gününüz kutlu olsun' yazılı birer gül bıraktılar.

Bu arada Kardemir Karabükspor'da, Afrika Kupası maçlarını tamamlayarak dönen Lualua ile Mabiala kadroda yer aldılar. Önemli maçlardaki performansıyla dikkat çeken Lualua yedek soyunurken, Mabiala ilk 11'de görev aldı.