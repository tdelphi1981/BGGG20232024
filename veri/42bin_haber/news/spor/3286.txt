Aziz Yıldırım'a şok protesto
“Alçaklara kar yağıyor üşümedin mi sen bu işin sonunu düşünmedin mi...”
 Derbinin ikinci yarısında GFB Grubu’ndan yaklaşık 200 taraftarın beyaz mendillerleprotesto ettiği Başkan’a destek veren diğer tribünler, “Aziz Yıldırım” tezahüratıyla tepkilerini gösterdiler.
 FENERBAHÇE- Galatasaray karşılaşmasının 2. devresinde pota arkasında oturan GFB Grubu’na mensup yaklaşık 200 taraftar ellerindeki beyaz mendilleri çıkartarak salladılar. Bu hareket yönetime protesto olarak algılanırken bu davranış üzerine Aziz Yıldırım locadaki yerinden kalkıp içeri gitti.
 Locaya dönerek tezahürat yaptılar
 Yaklaşık 1 dakika süren mendil protestosunun ardından maçın son 2 dakikasında aynı grup Aziz Yıldırım’ın olduğu locaya dönerek “alçaklara kar yağıyor üşümedin mi sen bu işin sonunu düşünmedin mi...” diye bağırdılar.
 Bunun üzerine diğer tüm tribünler ayağa kalkarak “Aziz Yıldırım” diye tezahürat yaptılar. Başkan Aziz Yıldırım da ayağa kalkarak tribünleri selamladı.
 Protestocular yuhalandı
 Protesto edenler ise diğer tribünler tarafından yuhalandı. Fenerbahçeli taraftarlar karşılaşma sonunda da “Aziz Yıldırım” diye bağırarak protesto eden tribüne tepkilerini tekrar gösterdiler.
 HÜRRİYET