"İbrahimoviç'in golü gördüğüm en güzel goldü"
İngiltere Milli Takımı’nın kaptanı Steven Gerrard, Zlatan İbrahimoviç’in İngiltere’ye attığı dördüncü gol için “şimdiye dek gördüğüm en güzel goldü” dedi.(Metin Güneş / CNN TÜRK / Londra) -- 
İbrahimoviç’in nefis golü, yüzüncü kez milli formayı giyerek sahaya çıkan ve İngiltere tarihinde yüz kez milli forma giyen altıncı oyuncu olan Gerrard’ın bu rekoruna gölge düşürdü.

İngiltere kaptanı maçın bitiş düdüğüyle birlikte doğrudan İbrahimoviç’e yöneldi ve herkesi hayretler içinde bırakan bu gösteri için rakibini tebrik etti.

İbrahimoviç, İsveç’in 4-2 galibiyetiyle son bulan karşılaşmada takımının dört golünü de atan oyuncu oldu.

Gerrard, “Bazen çok özel kişisel performanslar karşısında ellerinizi yukarı kaldırıp teslim etmeniz gerekiyor. Ve bu da birinci sınıf bir oyuncudan birinci sınıf bir performanstı” dedi.

Gerrard şöyle devam etti:

“Benim şimdiye dek gördüğüm en güzel goldü. Daha önceki en güzel gol Wayne Rooney’nin golüydü. (Manchester United formasıyla Manchester City’ye attığı gol.) Herkes onun ne kadar özel olduğunu biliyor ama bu geceki gol, top 6 inç (yaklaşık 1.90 m) havadayken 25 metreden röveşata...yani, sadece belli oyuncular yapabilir bunu ve o da özel bir oyuncu.”