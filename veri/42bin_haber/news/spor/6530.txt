Tolunay Kafkas Trabzonspor'da 34. teknik adam
Trabzonspor'da teknik direktör Şenol Güneş'in görevden ayrılmasının ardından anlaşılan Tolunay Kafkas, bordo-mavili kulüpte görev alan 34. teknik adam olacak.
Bordo-mavili kulübün 46 yıllık tarihinde bugüne kadar 9'u yabancı, 24'ü de Türk olmak üzere toplam 33 teknik direktör görev yaptı.

Tolunay Kafkas, bordo-mavililerin 25'inci Türk teknik direktörü olurken, kulüpte daha önce 3 Belçikalı, 3 Alman, 1 İngiliz, 1 Brezilyalı ve 1 Bosna Hersekli teknik adam görev aldı.

-Şampiyon teknik direktörler-
Trabzonspor, lig tarihindeki 6 şampiyonluğuna da Trabzonlu teknik adamlarla ulaştı.

Bordo-mavililer, 1975-76, 1976-77, 1979-80 ve 1983-84 sezonlarında Ahmet Suat Özyazıcı, 1978-79 ve 1980-81 sezonlarında ise Özkan Sümer ile lig şampiyonluğunu elde etti.

-Şener'in son dönemi-
Tolunay Kafkas, Trabzonspor'da kulüp başkanı Sadri Şener'in görev aldığı son dönemdeki 5. çalıştırıcı olacak.

Bordo-mavili kulüpte Şener'in söz konusu döneminde Ersun Yanal, Ahmet Özen, Hugo Broos ve Şenol Güneş görev yaptı.

-Trabzonspor'un teknik direktörleri-
Trabzonspor'un lig tarihinde görev alan teknik direktörleri şöyle:

Hayri Gür, Halil Özyazıcı, Harun Kılman, Ahmet Karlıklı, Erdoğan Gürhan, Altan Santepe, Kamuran Soykıray, Mustafa Ertan, Ahmet Suat Özyazıcı, Şükrü Ersoy, Özkan Sümer, İlyas Akçay, Jurgen Sunderman (Almanya), Metin Türel, Werner Biscup (Almanya), Şenol Güneş, Urbain Breams (Belçika), Geore Leekens (Belçika), Yılmaz Vural, Ali Kemal Denizci, Gordon Milne (İngiltere), Giray Bulak, Sadi Tekelioğlu, Hans Peter Briegel (Almanya), Samet Aybaba, Turgay Semercioğlu, Ziya Doğan, İhsan Derelioğlu, Vahid Halilhodzic (Bosna Hersek), Sebastio Lazoroni (Brezilya), Ahmet Özen, Ersun Yanal, Hugo Broos (Belçika), Tolunay Kafkas.'

-Daha önce futbolcuydu-
Trabzonspor'un yeni teknik direktörü Kafkas, kulüp başkanı Sadri Şener'in görevde bulunduğu ilk dönemde bordo-mavili takım ile futbolcu olarak da sözleşme yapmıştı.

Kafkas, 1993-1994, 1994-95, 1995-96 ve 1996-97 sezonunda Trabzonspor'da forma giymiş ve daha sonra Galatasaray'a transfer olmuştu.