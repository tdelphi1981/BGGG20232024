David Beckham'dan yorgunluk sinyalleri
İngiliz futbolunun önemli isimlerinden David Beckham, vücudunun verdiği yorgunluk sinyalleri ile mücadele ediyor.
Amerika'da LA Galaxy's MLS'te forma giyen David Beckham yorgun vücudunu, play-off maçlarının yoğun programına hazırlamaya çalışıyor. 37 yaşındaki tecrübeli oyuncu, bu 11 günlük süreçte oynanacak maçlar için kendini dinç tutabilmek adına büyük bir mücadele verdiğini belirtti. Beckham, maçların ardından yaşanacak süreç hakkında ise kendini gergin hissettiğini itiraf etti. 
Yarı finalde Seattle'a karşı takımını sırtlayan isimlerden biri olan yıldız futbolcu, " Kendimi iki haftada, 50 tane maç yapmış gibi hissediyorum. " diyerek yoğun tempodan etkilendiğini belirtti.  
San Jose ile karşı karşıya gelinen maçta buza sarılı şekilde oyunda yerini bırakmış olması ve 90 dakikanın tamamında oyunda kalma konusunda sıkıntı yaşaması tecrübeli oyuncunun takımı bırakıp bırakmayacağı konusunda söylentilerin çıkmasına neden olurken, kendisini yorgun hissettiğini vurgular nitelikte açıklamalar yapıyor olmasıyla da iddiaları kuvvetlendirmiş oldu. Play off süreci hakkında, " Kimbilir, belki de play-off maçlarında oynamak benim için keyifli olacak. Sonuç olarak kendimi nasıl hissettiğimi ve vücudumun ne durumda olduğunu göreceğiz. " yorumunu yapan Beckham, kendisine futbolu bırakma konusundaki görüşleri sorulduğunda ise " Futbolu bırakmak zorunda kalsam bile, içimde her zaman daha iyisini başarabilmek adına doyurulamaz bir istek kalacak. " cevabını verdi. Beckham'ın takımdan ayrılacağı konusundaki bir diğer spekülasyon ise, yıldız futbolcunun gelecek ay takımdan ayrılacağı ve eşi Victoria Beckham'ın moda kariyerini sürdürmesi adına New York'a taşınacağı yönünde.  
 