Son sözü Adana Botaş söyledi
Türkiye Kadınlar Basketbol Liginin 4. haftasında Samsun Basketbol ile karşılaşan Adana Botaş, ilk 3 periyodu büyük çekişmeye sahne olan maçta ev sahibini son 3 dakikadaki etkili savunması ve kritik isabetlerle 62-67 mağlup etti.
Konuk ekipten Courtney Parisin 19 sayı- 29 ribaundluk performansıyla damga vurduğu mücadelede Dilek Akıncı 16 sayı- 3 ribaund- 6 asistle; Pelin Derya Bilgiç de 10 sayı- 4 ribaund- 4 asistle oynadı. Samsun temsilcisinde ise Megan Frazee 25 sayı kaydetti.  
İlk periyotta Samsun Basketbolun skor yükünü Megan Frazee; Adana Botaşınkini ise Courtney Paris çekti ve dengede geçen çeyrek 22-22 eşitlikle tamamlandı. Başa baş mücadele ikinci periyoda da taşınırken, konuk ekipte devreye giren isim Dilek Akıncıydı. Ev sahibinden Frazee de sayı üretmeyi sürdürdü ve takımlar soyunma odasına 35-35lik skorla gitti. 
Karşılaşmanın üçüncü periyodu da ilk yarıdaki gibi karşılıklı basketlerle geçti. 49-49luk eşitlikle girilen final çeyreğinde denge bitime 2 buçuk dakika kalana kadar korundu. Pelin Derya Bilgiçin iki kritik basketiyle ibreyi lehine çeviren Adana Botaş, bir isabet de Quianna Chaneyden bularak 6 sayılık avantaj yakaladı. Samsun Basketbolun son 38 saniyedeki çabası da yeterli olmadı ve konuk ekip Yaşar Doğu Spor Salonundan 62-67lik galibiyetle ayrıldı.  
 
 