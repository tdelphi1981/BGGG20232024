MP Antalyaspor deplasmanda kayıp
Spor Toto Süper Lig'in 9. haftasında en son Fenerbahçe'yi deplasmanda 3-1 yenen Medical Park Antalyaspor, o günden bu yana 134 gündür deplasmanda kazanamıyor.Medical Park Antalyaspor, bu sezon oynadığı deplasman maçlarından sadece üçünde galibiyet elde etti. Kırmızı-beyazlı ekip, bu sezon Spor Toto Süper Lig'de deplasmanda yaptığı 13 maçta 3 galibiyet, 3 beraberlik, 7 mağlubiyet aldı. Ligde deplasmanda 2. haftada İstanbul Büyükşehir Belediyespor'u ve 7. haftada Gaziantepspor'u aynı skorla 1-0, 9. haftada Fenerbahçe'yi 3-1 mağlup eden Medical Park Antalyaspor, Kasımpaşa, Bursaspor ve Orduspor ile berabere kaldı.

Bu sezon Kadıköy'de Fenerbahçe'yi 3-1 yenerek rakibinin sahasındaki 47 maçlık yenilmezlik serisine son veren Medical Park Antalyaspor, 29 Ekim Pazartesi gününden bu yana 134 gündür deplasman galibiyetine hasret kaldı.
Hafta sonu sahasında karşılaşacağı Fenerbahçe'nin ardından ligin 27. haftasında Trabzonspor deplasmanına konuk olacak Medical Park Antalyaspor, burada 3 puan alarak deplasmandaki kötü gidişini durdurmak istiyor.
Bu sezon ligde deplasman maçlarında rakip fileleri 11 kez havalandıran, kalesinde ise 17 gol gören Medical Park Antalyaspor, 7 golle deplasmanda en az gol atan Sivasspor, Orduspor ve Gaziantepspor'un ardından yine 11 gol atan Mersin İdmanyurdu ile deplasmanda en az gol atan ikinci takım konumunda bulunuyor. Kırmızı-beyazlı ekip, Spor Toto Süper Lig'de 37 puanla 6. sırada yer alıyor.

Medical Park Antalyaspor'un bu sezon Spor Toto Süper Lig'de oynadığı deplasman maçlarının sonuçları sırasıyla şöyle:

Gençlerbirliği-Medical Park Antalyaspor..................(3 - 1)
İstanbul Büyükşehir Belediyespor-Medical Park Antalyaspor(0 - 1)
Kardemir Karabükspor-Medical Park Antalyaspor............(1 - 0)
Gaziantepspor-Medical Park Antalyaspor...................(0 - 1)
Fenerbahçe-Medical Park Antalyaspor......................(1 - 3)
Kasımpaşa-Medical Park Antalyaspor.......................(1 - 1)
Bursaspor-Medical Park Antalyaspor.......................(1 - 1)
Akhisar Belediyespor-Medical Park Antalyaspor............(1 - 0)
Orduspor-Medical Park Antalyaspor........................(1 - 1)
Kayserispor-Medical Park Antalyaspor.....................(2 - 0)
Galatasaray-Medical Park Antalyaspor.....................(2 - 0)
Sanica Boru Elazığspor-Medical Park Antalyaspor..........(2 - 1)
Sivasspor-Medical Park Antalyaspor.......................(2 - 1)