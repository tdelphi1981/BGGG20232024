Lucescu'dan Dentinho'ya yakın takip
Shakhtar Donetsk takımı teknik direktörü Mircea Lucescu, Beşiktaş'a kiralık olarak verdikleri Dentinho'yu yakından takip ediyorUkrayna'nın Shakhtar Donetsk takımı teknik direktörü Mircea Lucescu, Beşiktaş'a bir yıllığına kiralık olarak verdikleri Brezilyalı futbolcu Dentinho'yu yakından takip ediyor.

Bir dönem Beşiktaş'ı da çalıştıran Rumen teknik adam, siyah-beyazlı kulübün futbol komitesi başkanı Tamer Kıran'dan Brezilyalı futbolcu ile ilgili bilgi aldı.

BJK Nevzat Demir Tesisleri'nde yapılan imza töreni sonrası basın mensuplarıyla sohbet eden Kıran'ı arayan Lucescu, siyah-beyazlı takımda ilk gününü geçiren Dentinho'yla ilgili sorular yöneltti. Kıran, Rumen teknik adama, bugün sözleşme imzaladıkları Brezilyalı oyuncunun takımla antrenmana çıktığı bilgisini aktardı.

Dentinho'nun ev durumunu da soran Lucescu'nun, Ukrayna'da yapılan görüşme sırasında siyah-beyazlı yöneticilere, transfer çalışmaları konusunda Shakhtar Donetsk ile Beşiktaş arasında bir kapının açıldığını söylediği belirtildi.