Sürpriz Afrika harekatı!
İlk yarının bitimine kısa bir süre kala gözler artık Ocak ayında start alacak transfer dönemine çevrildi. Şampiyonlar Ligi'nde gruptan çıkarak bir üst tura yükselen ve ligde de en yakın rakibinin 5 puan önünde liderliğini sürdüren Galatasaray için sürpriz bir transfer iddiası ortaya atıldı.
Gana basınında yer alan haberlere göre; sarı-kırmızılılar daha önce Gana'da Kessben FC ve Hearts of Oak formaları giyen 20 yaşındaki forvet Edwin Osei Pele ile anlaşmaya vardı. Haberde Galatasaray'ın 20 yaşındaki oyuncuyla 6 aylık sözleşme imzalayacağı öne sürülürken; Osei Pele için bunun çok büyük bir fırsat olduğunun altı çizildi.  
Galatasaray B Takımı ile antrenmanlara çıkacak olan Osei Pele'nin, sezonun ikinci yarısında şampiyonlar ligi'nde önemli rakiplere karşı mücadele etme fırsatı bulabileceğine dikkat çekildi.