Vujacic Efes'i uçurdu
Beko Basketbol Ligi 10. hafta kapanış maçında Anadolu Efes, Mersin Büyükşehir Belediyesi'ni 104-71 yendi. 
Maça iyi başlayan Anadolu Efes, müsabakanın henüz 3. dakikasında Semih Erden'in basketiyle ile 7 sayılık (9-2) fark yakaladı. Mersin Büyükşehir Belediyesi 8. dakikada 20-20'ye beraberliği sağladı, ancak ilk periyot 28-24 lacivert-beyazlı takımın lehine sonuçlandı.

İkinci periyota da iyi başlayan Anadolu Efes, 15. dakikada Savanovic'in 3 sayılık basketiyle 11 sayılık (41-30) fark buldu. Karşılıklı sayılarla devam eden maçın ilk yarısı, 51-43 ev sahibi takımın üstünlüğüyle sona erdi.

Maçın 3. periyotunda da rakibine oranla daha organize olan Anadolu Efes, bu çeyrekte farkı iyice artırdı. Mücadelenin temposunu elinde bulunduran ev sahibi ekip, çeyreğin son dakikasında Kerem Tunçeri'nin basketiyle farkı 22 sayıya kadar (77-55) çıkardı ve son periyota da 77-60 önde girdi.

Son periyotta oyundan tamamen kopan Mersin Büyükşehir Belediyesi, üst üste ataklardan boş döndü. Anadolu Efes, rakibinin savunmasının da düşmesinden yararlanarak, maçı 33 sayı farkla 104-71 kazandı.

Mücadelede Anadolu Efes adına 33 sayı üreten Sasha Vujacic maçın en skorer ismi oldu. Konuk takım Mersin Büyükşehir Belediyesi'nde ise Mutlu Demir 17, Ali Karadeniz 15 sayı ile müsabakayı tamamladı.