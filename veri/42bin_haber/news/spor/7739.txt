'Escude ve McGregor'u vermedik'
Beşiktaş Teknik Direktörü Samet Aybaba, devre arasında iki oyuncuya transfer teklifi geldiğini açıkladı.
 Beşiktaş Teknik Direktörü Samet Aybaba, elindeki kadronun yetersizliğinden yakındı. Kadrodaki alternatifsizliklerden dolayı Escude ve McGregor'u elden çıkarmayı düşünmediklerini dile getiren tecrübeli çalıştırıcı, milli kaleci Sinan Bolat ilgili de çalışmalarının olduğunu belirtti.
 Aybaba, "Sezon başında Ersan sakattı, Sivok ile anlaşamamışız ve elimizde sadece Ibrahim Toraman vardı. Bütçemize göre bir araştırma yaptık ve Sevilla'da 6 sene oynayan Escude'yi transfer ettik. Futbolcu oynamak istiyor ve oynamayınca da bazi sorunlar çıkıyor. Escude'de böyle bir durum var" diyerek Fransız oyuncunun huzursuz olduğunu belirtti.
 Bazı oyuncuların ara transfer döneminde istendiğini fakat vermediklerini belirten Aybaba, "Escude'yi ara transfer döneminde Real Betis istedi hem de ısrarlı bir şekilde istedi. Vermedik. Nasil verelim ki? Her takimda 4-5 stoper var, biz de ise sınırlı. Şimdi ara transfer döneminde de McGregeor'u istediler. West Ham United geldi ve 2.5 milyon euroluk teklif yaptı hem de peşin. Biz vermedik" diye konuştu.
 Aybaba milli kaleci Sinan Bolat'la ilgili de, "Sinan Bolat ile ilgili sezon başından çalışmamız var ve devam ediyor" dedi.
  