Harden Celtics'i durdurdu
NBA'de milli basketbolcumuz Ömer Aşık'ın da formasını giydiği Houston Rockets, ligin güçlü ekiplerinden Boston Celtics'i konuk etti. Toyota Center'da oynanan mücadeleyi ev sahibi Rockets 101-89'luk skorla kazanmayı başardı.
Houston Rockets'da 21 sayı 5 asist 5 ribaund ile oynayan James Harden galibiyette önemli bir paya sahip olurken; kenardan gelen Greg Smith'in 20 sayılık katkısı Rockets'ı galibiyete taşıdı. Karşılaşmaya kenarda başlayan ve 26 dakika sahada kalan milli basketbolcumuz Ömer Aşık ise mücadeleyi 9 sayı 10 ribaund ile tamamladı.  
Boston Celtics cephesinde ise Paul Pierce'ın 18 sayısı galibiyet için yeterli olmazken, Rajon Rondo'nun 15 sayı 13 asistlik performansı da mağlubiyeti engelleyemedi. Konuk ekipde Kevin Garnett, attığı 14 sayıyla skora katkı yaptı. 
Bu sonuçla birlikte Celtics bu sezonki 10. mağlubiyetini alırken; Houston Rockets bu sezon 11. kez sahadan galip ayrılan taraf oldu.

GECENİN TÜM SONUÇLARI 
Indiana Pacers 95 - 85 Philadelphia 76ers
 
Orlando Magic 99 - 85 Golden State Warriors
    
Toronto Raptors 95 - 74 Dallas Mavericks
  
Washington Wizards 96 - 102 Los Angeles Lakers
  
Brooklyn Nets 107 - 105 Detroit Pistons
   
Cleveland Cavaliers 86 - 90 Milwaukee Bucks
   
Houston Rockets 101 - 89 Boston Celtics
  
New Orleans Hornets 102 - 113 Minnesota Timberwolves
  
Oklahoma City Thunder 113 - 103 Sacramento Kings
   
Phoenix Suns 99 - 84 Utah Jazz
  
Denver Nuggets 99 - 94 Memphis Grizzlies 
  
 