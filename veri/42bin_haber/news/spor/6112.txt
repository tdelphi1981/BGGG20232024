Dört dörtlük Belediye: 4-1
 
 Spor Toto Süper Lig'in 19. hafta karşılaşmasında İstanbul Büyükşehir Belediyespor ile Bursaspor, istanbul Olimpiyat Stadı'nda karşı karşıya geldi. İstanbul Büyükşehir Belediyespor 19. dakikada Doka ile 1-0 öne geçti. 30'da Samuel Holmen skoru 2-0 yaptı ve ilk yarı bu skorla sona erdi.
 
 İkinci yarıda 58. dakikada Ekrem Ekşioğlu, İstanbul Büyükşehir Belediyespor'u maçta 3-0 öne geçiren golü kaydetti. 75'te Belediye'nin Boşnak oyuncusu Edin Visca, skoru 4-0'a getirdi. Bursaspor'un tek golü ise 83'te Pablo Batalla'dan geldi.
 
 Bu skorun ardından Bursapsor 27 puanda kalırken, İstanbul Büyükşehir Belediyespor puanını 25'e çıkardı.