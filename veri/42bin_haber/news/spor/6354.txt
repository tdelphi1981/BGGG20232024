Galatasaray 2-0 Beşiktaş
Spor Toto Süper Lig'in 19. haftasında lider Galatasaray ile ikinci sıradaki Beşiktaş, zirve yarışında büyük önem taşıyan 2013'ün ilk derbisinde karşı karşıya geliyor. Türk Telekom Arena'daki zorlu mücadelenin hakemi Tolga Özkalfa...
MAÇIN CANLI ANLATIMI İÇİN TIKLAYIN 
GALATASARAY: Muslera, Sabri, Semih Kaya, Dany, Riera, Hamit, Selçuk İnan, Melo, Emre Çolak, Umut, Elmander
Yedekler: Eray İşcan, Gökhan Zan, Hakan Balta, Aydın Yılmaz, Wesley Sneijder, Engin Baytar, Burak Yılmaz 
BEŞİKTAŞ: McGregor, Mehmet Akgün, Sivok, İbrahim, Gökhan Süzen, Necip, Veli, Fernandes, Hilbert, Olcay, Holosko
Yedekler: Cenk Gönen, Escude, Ersan Gülüm, Emre Özkan, Oğuzhan Özyakup, Dentinho, Mehmet Akyüz

MAÇIN AYRINTILARI

GOLLL... Dk. 45: Selçuk'un serbest vuruşunda Albert Riera muhteşem kafa vuruşuyla topu filelere gönderiyor... 2-0 
Dk. 40: Emre ceza sahası  dışında vuruşunda McGregor topu Umut'un önünde iki hamlede kontrol ediyor. 
Dk. 32: Maçın bu dakikasında geçtiğimiz günlerde hayatını kaybeden ünlü gazeteci Mehmet Ali Birand alkışlarla anıldı.
Dk.25: Hilbert kaleci Muslera ile karşı karşıya pozisyonda topu dışarı attı. 
GOLLLL... Dk. 3: Sağ kanattan Umut'un ortasında Emre Çolak altıpas çizgisi üzerinde düzgün bir vuruşla topu filelere gönderdi... 1-0
Maçın hakemi Tolga Özkalfa'nın düdüğü ile Galatasaray maça başlıyor... 
"GEÇMİŞ OLSUN UĞUR BORAL" 
Beşiktaşlı futbolcular, maç öncesinde ısımak için sahaya çıkarken sağ diz ön çapraz bağları kopan deneyimli futbolcu Uğur Boral için "Geçmiş olsun Uğur Boral" yazılı tişört giydi.  
ÖZKALFA'NIN İLK DERBİSİ

Spor Toto Süper Lig'de Galatasaray ile Beşiktaş arasında oynanan karşılaşmada görev alan hakem Tolga Özkalfa, kariyerindeki ilk derbi maçına çıktı. Süper Lig'de 9. sezonunu geçiren 22 Şubat 1977 doğumlu İzmir bölgesi hakemi Tolga Özkalfa, derbi karşılaşması öncesi bu sezon Beşiktaş'ın 2, Galatasaray'ın ise 1 resmi maçında düdük çaldı. Özkalfa, Türk Telekom Arena'da oynanan karşılaşmada ilk derbi heyecanını bu sezon yaşamış oldu. 
DERBİYİ BURUK İZLEDİLER 
İki takım arasında yaşanan rekabeti her iki ekipte forma giyen 4 oyuncu buruk bir şekilde izledi. Beşiktaş'ta hafta içinde diz çapraz bağları kopan Uğur Boral'ın yanı sıra, aynı ciddi sakatlığı sezon içinde yaşayan İsmail Köybaşı ve Mustafa Pektemek, Galatasaray'da ise Tomas Ujfalusi, buruk bir derbi günü geçirdi. 
36 YIL SONRA İLK OCAK DERBİSİ 
Galatasaray ile Beşiktaş, 36 yıl sonra ocak ayında bir lig maçında karşı karşıya geldi. Sezonun ikinci haftasında, 26 Ağustos 2012 tarihinde BJK İnönü Stadı'nda 3-3 biten maçta lig tarihinin en erken derbisini oynayan iki takım, Türk Telekom Arena'da ise 36 yıl aradan sonra ocak ayında bir lig maçında karşılaştı.

Galatasaray ile Beşiktaş, 55 yıllık lig tarihinde ocak ayında en son 1977'de karşılaşmıştı. 23 Ocak 1977 tarihinde İnönü Stadı'nda yapılan maç 2-2 bitti. İki takım ocak ayındaki son maçlarını ise 2007 yılında oynamıştı. 10 Ocak 2007 tarihinde Antalya'da yapılan Efes Pilsen Kupası maçı 1-1 sona ermiş, penaltı atışları sonucunda Beşiktaş 7-6 galip gelmişti. 
MEDYADAN BÜYÜK İLGİ 
İki takım arasındaki derbi maçına medyanın ilgisi büyük oldu. Yerli ve yabancı muhabir, foto muhabiri ve kameraman olmak üzere toplam 369 gazeteci mücadeleyi görevli olarak takip etti.

Galatasaray'ın Sneijder'i, Beşiktaş'ın ise Dentinho'yu almasının ardından yabancı basın mensuplarının ilgisi de derbi maçına arttı. Alman ve Hollandalı olmak üzere 13 yabancı gazeteci maçı izledi. Bu arada, derbi mücadelesinde yaklaşık 2 bin 600 güvenlik personeli görev yaptı.