Galatasaray Elmander ve Melo'ya ağlıyor
Galatasaray'ın Cluj ile oynadığı maçta sakatlanan Johan Elmander ve Felipe Melo'nun son durumları belli oldu.
 Galatasaray Kulübü, Cluj ile oynadığı maçta İsveçli golcü Johan Elmander ve Brezilyalı orta saha oyuncusu Felipe Melo'nun sakatlanması, sarı-kırmızılı takım adına gecenin şanssızlıklarından oldu.
 Karşılaşma sonrası Galatasaray Spor Kulübü'nden sakatlıklarla ilgili yapılan resmi açıklamada; "İsveçli yıldızın sağ uyluk arka biceps kasında totale yakın ileri derecede yırtık, Felipe Melo'nun ise sağ ayak bileğinde dış yan bağ yaralanması tespit edilmiştir. Her iki oyuncunun tedavilerine hemen başlanmıştır" denildi.
 Sahadan sedye ile çıkan Elmander'in durumunun daha ciddi olduğu ve 1 ay sahalardan uzak kalacağı öğrenildi. Son yarım saat sakat sakat oyuna devam eden ve Türk Telekom Arena'dan koltuk değnekleri ile ayrılan Melo'nun ise sahalara dönme süresinin daha kısa olduğu kaydedildi.  (sporx)