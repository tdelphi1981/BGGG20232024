Kanarya'dan taşkınlık uyarısı
Fenerbahçe Spor Kulübü, resmi internet sitesinden yaptığı açıklama ile Avrupa Ligi'nde yapacakları AEL Limassol maçında tribünlerde taşkınlık çıkarılmaması için taraftarlarını uyardı.
İşte sarı lacivertli kulübün yayınladığı bildiri; 
UEFA Avrupa Liginde, üçüncü maçlar geride kalırken, C Grubundaki yenilmez liderliğini sürdüren Takımımız, 8 Kasım 2012 Perşembe günü, AEL Limassol ile 3 puan mücadelesinde karşı karşıya gelecek. 
Takımımızı iç saha dış saha fark etmeksizin yalnız bırakmayan siz taraftarlarımızdan özellikle bu maç için beklentimiz ve dileğimiz; tüm desteğinizi Takımımıza yöneltmeniz, misafirperverliğimizi ise tüm sporseverlere göstermeniz. 
Öte yandan, Spartak Moskova ile oynanan UEFA şampiyonlar ligi Play Off rövanş maçında; meşale yakılması/sahaya atılması, merdiven boşlukları kuralının ihlal edilmesi ve stadyum dışında yaşanan kargaşa nedenleriyle, Kulübümüz yüksek miktarda para cezasına çarptırılmıştır. 
Takımımızın, büyük hedeflerle kayıpsız ilerlediği UEFA Avrupa Liginde en büyük gücümüz, kuşkusuz Büyük Fenerbahçe Taraftarıdır. Ancak ihlallerin yinelenmesi, Takımımızı, evimizde oynayacağımız bir sonraki maçı sizlerin desteğinizden yoksun; - "seyircisiz oynamak zorunda"- bırakabilir. 
Bu bağlamda, bu değerli güçten yoksun kalmamak adına, hepimize büyük iş düşüyor. Bu bilinçle, Takımımıza olan inançla, gurura olan bağlılıkla, hep birlikte AEL Limassol maçında tribünlere 
Fenerbahçe Spor Kulübü