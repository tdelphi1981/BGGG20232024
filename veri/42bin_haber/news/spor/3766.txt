Yıldırım, Aysal ve Şener'e ceza yağdı - SPOR
Türkiye Futbol Federasyonu (TFF) Profesyonel Futbol Disiplin Kurulu (PFDK), kulüplerin internet sitelerinden yapılan açıklamalar nedeniyle, Fenerbahçe Kulübü Başkanı Aziz Yıldırım ve Galatasaray Kulübü Başkanı Ünal Aysal'a 21'er gün, Trabzonspor Kulübü Başkanı Sadri Şener'e ise 30 gün hak mahrumiyeti cezası verdi.
Kurul toplantısının ardından yapılan açıklamaya göre, Fenerbahçe Kulübü Başkanı Yıldırım'a 28.12.2012 tarihinde kulüp resmi internet sitesinde yer alan sportmenliğe aykırı açıklamalar nedeniyle 21 gün hak mahrumiyeti ve 15 bin lira para cezası verildi.

Galatasaray Kulübü Başkanı Aysal da 27.12.2012 tarihinde kulüp resmi internet sitesinde yer alan sportmenliğe aykırı açıklamalar nedeniyle 21 gün hak mahrumiyeti ve 15 bin lira para cezası aldı.
Trabzonspor Kulübü Başkanı Şener'e ise 27.12.2012 tarihinde kulüp resmi internet sitesinde yer alan sportmenliğe aykırı açıklamalar nedeniyle 30 gün hak mahrumiyeti ve 20 bin lira para cezası verildiği ifade edildi.

KULÜPLERE PARA CEZASI

Kurul, başkanların yanı sıra kulüplere de para cezaları kesti. Resmi internet sitelerinde yer alan sportmenliğe aykırı açıklamalar nedeniyle Fenerbahçe ve Galatasaray kulüplerine 50'şer bin, Trabzonspor Kulübü'ne ise 65 bin lira para cezası verildi. 
50 BİN LİRALIK CEZA ONANDI 
Bu arada Tahkim Kurulu, PFDK'nın Galatasaray Kulübü'ne,  Fenerbahçe derbisinin ardından verdiği toplam 50 bin liralık cezayı onadı.
         

AYSAL'A CEZA GETİREN O AÇIKLAMA 
ŞENER'E CEZA GETİREN O AÇIKLAMA 
YILDIRIM'A CEZA GETİREN O AÇIKLAMA