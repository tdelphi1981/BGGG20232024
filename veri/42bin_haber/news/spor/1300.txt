"Türk futbolunda bir devrim gerekiyor"
İstanbul Büyükşehir Belediyespor'la yollarını ayıran Portekizli teknik direktör Carlos Carvalhal, CNN TÜRK'te yayınlanan Spor Masası programına katıldı.
Carvalhal ilk olarak Türkiye Milli Takımı'nda büyük bir potansiyel olduğunu ve UEFA sıralamasında daha üst sıralarda olması gerektiğini söyledi. Carvalhal, şöyle konuştu;  
"UEFA sıralamasına baktığımızda Türkiye'nin biraz daha yukarılarda olması gerekiyor. Türkiye'nin çok büyük bir potansiyeli olduğuna inayorum ama bir devrim başlatılmalı. Mesela 25 yıl önce Portekiz'de olduğu gibi ya da 5 yıl önce Almanya'da olduğu gibi bir devrim olması gerekiyor."  
Teknik adam, Beşiktaş Kulübü ile Ricardo Quaresma arasında yaşananlarla ilgili yöneltilen bir soru üzerine de, "Kulüple Quaresma arasında yaşananları tam olarak bilemediğim için yorum yapamayacağım. Quaresma'nın oynaması gerektiğini düşünüyorum ancak Beşiktaş'ta mı, başka takımda mı onu bilmiyorum" ifadelerini kullandı.  
Bu arada Carvalhal, Emre Tilev'in "İbrahimoviç'in golünü beğendiniz mi?" sorusuna Türkçe olarak, "Şok şok güzel gol" cevabını verdi.  
 