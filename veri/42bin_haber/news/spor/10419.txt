Galatasaray Daikin'den Terim'e ziyaret
Galatasaray Daikin Bayan Voleybol Takımı Antrenörü Massimo Barbolini, Galatasaray Futbol Takımı Teknik Direktörü Fatih Terim'i ziyaret etti.Bayan Voleybol Milli Takımı'nda da antrenörlük görevini yürüten Barbolini'yi, Florya Metin Oktay Tesisleri'ndeki kulüp binasında karşılayan Fatih Terim, İtalyan çalıştırıcı ile bir süre sohbet etti.

Galatasaray Kulübü Yönetim Kurulu Üyesi Mehmet Cibara, Galatasaray Daikin Genel Menajeri Orkun Darnel ve Daikin Türkiye Genel Müdür Yardımcısı Tuna Gülenç de ziyarette yer aldı.

Galatasaray Daikin, 9-10 Mart tarihlerinde ev sahipliğinde gerçekleştirilecek CEV Kadınlar şampiyonlar ligi Dörtlü Final organizasyonunda mücadele edecek.