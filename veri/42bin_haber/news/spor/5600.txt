Zambiya ile Etiyopya yenişemedi
Futbolda Afrika Uluslar Kupası'nın 3. gününde oynanan Zambiya-Etiyopya maçı 1-1 berabere sona erdi. 
Afrika Futbol Konfederasyonuna (CAF) üye ülkelerin katılımıyla düzenlenen Afrika Uluslar Kupası'na üçüncü gün müsabakalarıyla devam edildi.

Güney Afrika'nın Mbombela şehrinde, (C) Grubu'nun ilk maçında Zambiya ile Etiyopya karşılaştı. 1-1 berabere tamamlanan maçta, Zambiya'nın golünü 45. dakikada Collins Mbesuma, Etiyopya'nın golünü ise 65. dakikada Adane Girma kaydetti.