6.5'tan aşağı gitmez
Eski G.Saraylı oyuncu Mustafa Yücedağ, Sneijder'a G.Saray'ın açıktan para vereceğini iddia etti. '6.5 milyon eurodan aşağıya Türkiye'ye gelmez' dedi
 Sneijder ile ilgili ortaya ilginç bir iddia atıldı. Hollanda'da yetişip Türkiye'de forma giymiş eski G.Saraylı Mustafa Yücedağ, 'Benim tanıdığım Sneijder yıllık 6.5 milyon eurodan aşağı Türkiye'ye girmez' dedi. G.Saray Başkanı Ünal Aysal ise Sneijder'le yapılan pazarlıklarda bu oyuncunun dengeleri bozmayacak rakama ikna edileceğini söylemişti.
 REKORTMEN MELO... 
 BUNA göre Sneijder'a yıllık 3.5 milyon euro verilecek. Hollandalı'ya sponsor üzerinden ek kazanç sağlanacağı da konuşuluyor. G.Saray'da en çok Melo kazanıyor. Yıllık 2.9 milyon euro alan Felipe Melo maç başına da 25 bin euro alıyor. Aynı ücreti alan Hamit'in maç başı ücreti ise 20 bin euro.