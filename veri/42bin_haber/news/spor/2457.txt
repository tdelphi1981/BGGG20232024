Daiya Seto altına kulaç attı
İstanbul'da devam eden 11. Dünya Kısa Kulvar Yüzme Şampiyonası'nın erkekler 400 metre bireysel karışık finalinde en iyi zamanı yapan Japon yüzücü Daiya Seto, altın madalya aldı. 
Sinan Erdem Spor Salonu'nda gerçekleştirilen şampiyonanın ikinci gün akşam seansındaki erkekler 400 metre bireysel karışık finalinde Seto, 3.59.15'lik derecesiyle 1. oldu. 
Japon sporcunun ardından Macaristan'dan Laszio Cseh 4.00.50'lik zamanla 2., yine Macaristan'dan David Verraszto 4.02.87'lik derecesiyle 3. sırayı elde etti.