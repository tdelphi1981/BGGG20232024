Efes tam gaz, F.Bahçe umutlandı
Basketbol THY Avrupa Ligi Top 16 turunun beşinci haftasında, Türk ekiplerinden Anadolu Efes gruptaki dördüncü, Fenerbahçe Ülker ilk galibiyetini aldı, Beşiktaş ise haftayı yine yenilgiyle kapattı.(E) Grubu'nda mücadele eden Anadolu Efes, daha önce ilk turda karşılaştığı ve iki kez farklı skorlarla kaybettiği Litvanya'nın Zalgiris Kaunas takımını, İstanbul'da çekişmeli geçen maçın sonunda 56-52 yendi. Lacivert-beyazlılar bu sonuçla üst üste 4. galibiyetini alarak, grupta 3. sıradaki yerini korudu ve çeyrek final için önemli bir avantaj yakaladı.

Fenerbahçe Ülker galibiyetle tanıştı

(F) Grubu'nda yer alan ve ilk 4 maçından galibiyet çıkartamayan Fenerbahçe Ülker, bu hafta kötü gidişata son verdi. Sarı-lacivertliler, sahasında konuk ettiği Rusya'nın Khimki takımını 85-82 yenerek ilk galibiyetin aldı ve grupta son sıradan kurtularak 7. sıraya yerleşti.

Bu grupta yer alan bir başka Türk ekibi Beşiktaş ise, beşinci hafta sonunda yine galibiyetle tanışamadı. Siyah-beyazlılar, grubun namağlup lideri Montepaschi Siena'yla İtalya deplasmanında oynadığı maçta son çeyreğe üstün girmesine rağmen sahadan 63-57'lik skorla mağlup ayrıldı. Beşiktaş, Top 16 turunda galibiyet alamayan 2 takımdan biri olarak grubunda son sırada bulunuyor. Top 16 turunda Beşiktaş'ın yanı sıra Alman ekibi Brose Baskets de ilk 5 haftada galibiyet alamadı.

THY Avrupa Ligi Top 16 turu beşinci hafta maçları sonunda (E) Grubu'nda İspanya'nın Real Madrid, (F) Grubu'nda ise Montepaschi Siena yenilgisiz liderlik koltuğunda oturuyor.

Sonuçlar ve puan durumu

THY Avrupa Ligi Top 16 turu beşinci hafta maçlarında alınan sonuçlar ve puan durumları şöyle:

(E) Grubu:
Anadolu Efes-Zalgiris Kaunas..: 56-52
CSKA Moskova-Unicaja Malaga...: 81-94
Alba Berlin-Brose Baskets.....: 82-63
Panathinaikos-Real Madrid.....: 54-58

Takımlar O G M A Y P Av.
-----------------------------------------------------
1-Real Madrid 5 5 0 364 322 10 42
2-CSKA Moskova 5 4 1 423 378 9 45
3-Anadolu Efes 5 4 1 370 344 9 26
4-Panathinaikos 5 3 2 342 348 8 -6
5-Unijaca Malaga 5 1 4 379 388 6 -9
6-Zalgiris Kaunas 5 1 4 340 348 6 -8
7-Alba Berlin 5 1 4 337 365 6 -28
8-Brose Baskets 5 0 5 371 433 5 -62

(F) Grubu:
Fenerbahçe Ülker-Khimki.......: 85-82
Montepaschi Siena- Beşiktaş...: 63-57
Caja Laboral-Barcelona Regal..: 79-90
Maccabi Electra-Olympiakos....: 77-78

Takımlar O G M A Y P Av.
------------------------------------------------------
1-Montepaschi Siena 5 5 0 396 366 10 30
2-Caja Laboral 5 4 1 406 360 9 46
3-Barcelona Regal 5 4 1 404 362 9 42
4-Khimki 5 3 2 404 374 8 30
5-Olympiakos 5 2 3 369 373 7 -4
6-Maccabi Electra 5 1 4 374 389 6 -15
7-Fenerbahce Ülker 5 1 4 403 468 6 -65
8-Beşiktaş 5 0 5 306 370 5 -64