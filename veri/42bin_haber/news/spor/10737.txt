Fenerbahçe ile Bursaspor 88. randevuda
Fenerbahçe ile Bursaspor, ligde yarın 88. kez karşı karşıya gelecek.

Yeşil-beyazlı takımın, o zamanki adıyla Türkiye 1. Futbol Ligi'ne yükseldiği 1967-68 sezonundan itibaren karşılaşan Fenerbahçe ile Bursaspor arasındaki rekabette sarı-lacivertli ekibin galibiyet sayısında açık ara üstünlüğü bulunuyor. 
İki takım arasında şimdiye dek yapılan 87 maçtan 43'ünü Fenerbahçe, 13'ünü Bursaspor kazandı, 31 maç berabere sonuçlandı. 
'Sarı Kanaryalar'ın attığı toplam 133 gole, 'Timsahlar' 69 golle karşılık verdi. 
Fenerbahçe, 2009-2010 sezonun ikinci yarısında Kadıköy'de 3-2 yenildiği maçın ardından rakibiyle ligde yaptığı son 5 maçı kaybetmedi, bu süre içinde 2 galibiyet aldı, 3 kez de berabere kaldı. 
Sezonun ilk yarısında Bursa'da yapılan maç 1-1 bitti. 
-İstanbul'daki maçlar- 
Fenerbahçe ile Bursaspor, şimdiye dek İstanbul'da 41 lig maçında karşılaştı. Sarı-lacivertliler galibiyetlerde rakibine büyük üstünlük kurdu. 
İstanbul'daki lig maçlarında Fenerbahçe 26, Bursaspor ise 3'ü son 6 sezonda olmak üzere toplam 4 galibiyet aldı, taraflar 11 maçta eşitliği bozamadı. 
Sarı-lacivertliler, İstanbul'da 79 gol attı, kalesinde 32 gol gördü. 
Geçen sezon İstanbul'da yapılan maçı Fenerbahçe 1-0 kazandı. 
Bu arada, iki takım arasında 1977-78 sezonunda İstanbul'da oynanması gereken maç Ankara'da yapılmış ve sarı-lacivertli takım karşılaşmadan 1-0 galip ayrılmıştı. 
Öte yandan, Fenerbahçe'nin cezası nedeniyle 2002-03 sezonunda yine Ankara'da yapılan maçı Fenerbahçe 7-1 kazanmıştı. 
-En farklı skorlu galibiyetler- 
Fenerbahçe, Bursaspor karşısında tarihinde en farklı skorlu galibiyetini, 2002-03 sezonunda cezası nedeniyle Ankara'da yaptığı maçta 7-1'lik skorla aldı. 
Bursaspor ise lig tarihinde 13 kez yendiği rakibi karşısında şimdiye dek en fazla 2 farklı skorlarla maç kazanabildi. Yeşil-beyazlılar 1970-71, 1990-91 ve 2007-08 sezonunda sahadan 2-0 galip ayrıldı. 
-Son 10 maç- 
Fenerbahçe ile Bursaspor takımları arasında ligde yapılan son 10 maçta alınan skorlar şöyle: Sezon Maç Sonuç 2007-2008 Fenerbahçe - Bursaspor 0 - 2 2008-2009 Fenerbahçe - Bursaspor 5 - 2 . Bursaspor - Fenerbahçe 2 - 1 2009-2010 Bursaspor - Fenerbahçe 0 - 1 . Fenerbahçe - Bursaspor 2 - 3 2010-2011 Bursaspor - Fenerbahçe 1 - 1 . Fenerbahçe - Bursaspor 0 - 0 2011-2012 Bursaspor - Fenerbahçe 0 - 2 . Fenerbahçe - Bursaspor 1 - 0 2012-2013 Bursaspor - Fenerbahçe 1 - 1