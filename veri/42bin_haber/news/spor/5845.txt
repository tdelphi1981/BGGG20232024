Enes'ten 10 sayı
Amerikan Ulusal Basketbol Ligi'nde (NBA) Utah Jazz'ın sahasında Washington Wizards'ı 92-88 yendiği maçta, genç milli basketbolcu Enes Kanter 10 sayı kaydetti.
NBA'e, 11 maçla devam edildi. Salt Lake City'deki Energy Solutions Arena'da yapılan maça sonradan giren ve 11 dakika forma şansı bulan Kanter, 10 sayı atıp 3 ribaunt alarak galibiyete katkıda bulundu. Jazz'da Paul Millsap 16 sayı ve 15 ribauntla 'double-double' yaparak yıldızlaşırken, Gordon Hayward da 15 sayı üretti.

Washington temsilcisinde ise Martell Webster'ın 15, Bradley Beal'ın 12 sayılık çabası, yenilginin önüne geçemedi.

Milli basketbolcu Ömer Aşık ise takımı Houston Rockets'ın evinde Denver Nuggets'a 105-95 yenildiği maçta 6 sayıda kaldı. Maça ilk 5'te başlayan ve 33 dakika sahada kalan Aşık, 6 sayı üretti. 9'u savunma olmak üzere 13 ribaunt alan ve 3 asist yapan milli basketbolcunun takımında, James Harden 23 sayıyla maçın en skorer ismi oldu. Houston temsilcisinde Carlos Delfino'nun 15 sayılık çabası da takımının yenilmesine engel olamadı.

Konuk takımda Ty Lawson 21, Wilson Chandler 20, Danilo Gallinari 18 sayıyla galibiyetin mimarları oldu.

Lige, 3 maçla devam edilecek.



Toplu sonuçlar şöyle:

Charlotte Bobcats-Atlanta Hawks: 92-104
Miami Heat-Toronto Raptors: 123-116
Chicago Bulls-Detroit Pistons: 85-82
Memphis Grizzlies-Los Angeles Lakers: 106-93
Houston Rockets-Denver Nuggets: 95-105
Minnesota Timberwolves-Brooklyn Nets: 83-91
San Antonio Spurs-New Orleans Hornets: 106-102
Utah Jazz-Washington Wizards: 92-88
Sacramento Kings-Phoenix Suns: 96-106
Portland Trail Blazers-Indiana Pacers: 100-80
Golden State Warriors-Oklahoma City Thunder: 104-99