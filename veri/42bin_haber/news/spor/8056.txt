Kayseri'de sessiz gece
Spor Toto Süper Lig'in 21. haftasında Kayserispor ile Orduspor'u karşı karşıya getiren maçtan gol sesi çıkmadı. Evsahibi Kayserispor, maç boyu gol için rakip yarı sahaya yüklense de konuk ekip Orduspor kalesini iyi savundu ve deplasmandan 1 puan çıkarttı.
Bu beraberlik sonrasında Kayserispor puanını 26'ya çıkartırken, Orduspor'da 25 puana yükseldi. 
KARŞILAŞMANIN CANLI ANLATIMI 
STAT: B.B.Kadir Has 
HAKEMLER: Cüney Çakır,Tarık Ongun, Gökmen Olgaç 
KAYSERİSPOR: Ertuğrul - Salih, Simiç, Zurap, Abdullah - Sefa, Ceyhun Gülselam, Nunez, Cleyton (Dk. 75 Biseswar) - Mouche - Bobo 
ORDUSPOR: Fornezzi - Garcia, Ali Çamdalı, Roversio, Atilla - Şamil, Umbides, Müslüm, (Dk. 58 İbrahim Kaş) Romero, Nizamettin (Dk. 83 Ferhat ) - Stancu (Dk. 36 Barral) 
SARI KARTLAR : Dk. 87 Zurap (Kayserispor), Dk. 34 Garcia (Orduspor)  
KARŞILAŞMADAN KARELER 
Karşılaşmdan önemli dakikalar; 
4. dakikada Cleyton'un ara pasıyla sağdan hareketlenen Sefa'nın ceza alanına yaptığı ortayı Roversio son anda uzaklaştırarak, Kayserisporlu Bobo'ya gol fırsatı vermedi. 
5. dakikada Ordusporlu Nizamettin'in ortasında Stancu'nun kafa şutu yandan az farkla auta çıktı. 
19. dakikada Cleyton'un pasıyla Orduspor ceza alanına giren Mouche'nin yakın mesafeden şutunu kaleci Fornezzi, ayağıyla uzaklaştırdı. 
21. dakikada Mouche'nin kullandığı korner atışında Nunez'in kafa şutu üst direkten döndü. Dönen topu Cleyton tamamlayamadı. 
26. dakikada Orduporlu Umbides'in ortasında Stancu topa uçarak kafa vurdu. Ancak kafa şutu auta çıktı. İlk yarı golsüz kapandı. 
50. dakikada Cleyton'un serbest vuruşunda Bobo, Orduspor ceza alanında penaltı noktası üzerinde topa kafayla vurdu, ama meşin yuvarlak üstten auta çıktı. 
75. dakikada Cleyton, orta sahadan topla hareketlenerek, Orduspor ceza alanına sokuldu. Yerden şutu auta giderken, Kayserispor bir gol pozisyonundan daha yararlanamadı. 
81. dakikada Ordusporlu Ulbides'in ortası Kayserispor ceza alanını karıştırdı. Kaleci Ertuğrul, topa son anda hakim oldu. 84. dakikada Umbides'in serbest vuruşunda Ordusporlu Roversio'nun kafa şutu yandan az farkla dışarıya çıktı. 
86. dakikada ceza alanında Kayserisporlu Sefa'nın şutu defansa çarparak kornere gitti. 
89. dakikada Kayserisporlu Bobo, ceza alanında topu Sefa'nın önüne indirdi. Sefa'nın şutunu kaleci Fornezzi, yatarak yakaladı. 
90 artı 3. dakikada kornerden Mouche'nin ortasını Simiç kafayla filelere göndermek istedi. Topu Atilla, kale çizgisi üzerinden çıkardı. Maç 0-0 sona erdi.  
 