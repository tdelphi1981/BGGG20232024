Fernandes bir sihirbaz
Senegalli oyuncu hayatında futbol oynamaktan en zevk aldığı oyuncunun Ribery olduğunu söyledi.
SÜPER Ligde İnönü Stadında oynanan son derbide Fenerbahçe karşısında Beşiktaştaki ilk golünü atan ve son dakikada Olcay Şahanın attığı galibiyet golünün asistini yapan Mamadou Niang, TRT Sporda katıldığı programda genç kadrolarına karşın şampiyonluk şanslarının yüksek olduğunu söyledi. F.Bahçe karşısında son saniye golüyle kazandıkları için çok sevindiğini ve ilk golünü attığı için de mutlu olduğunu belirtip Katarda idman olmadığında bile kendi çalışmalarımı yapıyordum, çünkü kendi vücudumu tanıyorum dedi. 
İSTANBULU ÇOK SEVİYORUM 
Hayatında futbol oynamaktan en zevk aldığı futbolcuyu Frank Ribery olarak gösteren Senegalli oyuncu Alex için ise Kişiliği ve futboluyla oldukça etkilendiğim bir kişi ifadesini kullandı. Takım arkadaşı Manuel Fernandes için Sihirbaz açıklamasını yapan tecrübeli oyuncu İbrahim Toraman, karşısında en zorlandığım savunma oyuncusuydu. Neyse ki artık takım arkadaşıyım diye konuştu. İstanbulu çok sevdiğini söyleyen Niang Türkiyede kalmamam için bir neden yok dedi. 
Hilbert idmana alçıyla çıktı 
F.BAHÇE derbisinde kırık elle 45 dakika oynayan, önceki gün de sol eline gerekli operasyon yapılan Hilbert dün takımla birlikte çalıştı. Elindeki alçıyla idmana gelen Alman oyuncu, Veli Kavlak ile birlikte koşu ve pas çalışmalarında yer alırken, son bölümde yapılan çift kale maçta oynamadı.  
Trabzon mesaisi 
KENDİ evinde Fenerbahçeyi son dakikada Olcayın attığı golle deviren ve zirve takibini sürdüren Beşikaş, Trabzonspor ile 9 Mart Cumartesi günü deplasmanda oynayacağı Spor Toto Süper Lig 25. hafta maçının hazırlıklarına devam etti. Antrenmana, tedavilerine devam edilen İsmail Köybaşı ve Uğur Boral, özel program dahilinde çalışan İbrahim Toraman ve Ersan Adem Gülümün yanı sıra milli takım kampında bulunan Muhammed Demirci katılmadı. Bir diğer sakat isim Almeida da sadece koşu yaptı.