Beşiktaş'a göz kırptı
Trabzonsporun 30 yaşındaki gurbetçisi, forvet arayan deneyimli hoca ile görüşüp, Beşiktaşta oynamak istiyorum. İsterseniz bonservisimi alır gelirim dedi. Aybaba öneriyi değerlendirecek.

HALİL ALTINTOP, KARTAL’A TRANSFER OLMAK İÇİN SAMET AYBABA’YI ARADI 
TRABZON’UN gurbetçi yıldızı Halil Altıntop, Beşiktaş’a gelmek için can atıyor. Forvet hattına takviye arayışlarını sürdüren ve hala bir isimle anlaşamayan Siyah-Beyazlılar’ın teknik direktörü Samet Aybaba’yı arayan Halil Altıntop’un, “Beşiktaş’ta oynamak istiyorum. Eğer siz de bana kucak açarsanız bonservisimi kendim halleder seve seve gelirim” dediği bildirildi. 
Tamer Kıran’a da bildirdi 
30 yaşındaki gurbetçi yıldızın bu talebi karşısında şaşıran Aybaba’nın değerlendirme yapmak için süre istediği ifade edildi. Deneyimli hocanın konuyu Futbol Komitesi Başkanı Tamer Kıran’a da aktardığı ve “Halil’i takım içinde nasıl kullanabiliriz. Ya da bize nasıl faydalı olur. Değerlendirmesini yapıp nihai kararımı bildiririm” dediği öğrenildi. 
Trabzon’a parasız gelmişti 
Aybaba’nın onay vermesi halinde Kıran’ın Başkan Sadri Şener’i arayıp transfer için izin isteyeceği bildirildi. İkizi Hamit’le İstanbul’da yaşamak istediği için Beşiktaş’a gelmeyi düşünen Halil’in bu sezon yedek kaldığı için de rahatsız olduğu bildirildi. 2 sezon önce Frankfurt’tan bedelsiz alınan Halil’e Trabzon’un da çok sorun çıkarmayacağı ifade edildi.