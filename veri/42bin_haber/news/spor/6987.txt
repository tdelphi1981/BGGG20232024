"Bir rüya gerçekleşti"
 
 Ara transferde Manchester City'den ayrılıp Milan'ın yolunu tutan Mario Balotelli, resmi imzayı attı. Milan Asbaşkanı Adriano Galliani ile birlikte basının karşısına çıktı. 
 
 "UZUN ZAMANDIR GELMEK İSTİYORDUM"
 
 Balotelli, “Milan'da oynamak büyük bir onur... Buraya uzun zamandır gelmek istiyordum ama sonunda bir rüya gerçekleşti diyebilirim. Bir an önce takıma katılmak istiyorum. Manchester City taraftarlarına eski takım arkadaşlarıma ve menajerime verdikleri destek nedeniyle teşekkür ediyorum. En iyi zamanımda da en kötü zamanımda da yanımda yer aldılar” şeklinde konuştu.
 
 İtalya'da daha önce Inter forması giyen Balotelli, mavi-siyahlı taraftarların kendisine karşı anlayışlı olmasını istediğini söyledi.
 
 Balotelli, “Inter taraftarları ile aramızdaki problemi daha önce çözdüğümüzü düşünüyorum. Milan'a transferimden mutlu olmayacaklar ama futbol bu her şey olabilir” dedi.
 
 Adriano Galliani, Balotelli'nin İtalya'ya tekrar dönmesinden duydukları memnuniyeti dile getirirken, başkan Silvio Berlusconi'nin de bu transferi mutlulukla karşıladığını söyledi.
 
 İkili basın toplantısının sonunda transferi şampanya içerek kutladı.
 
 NTV Spor