Nijerya Galatasaray için çalıştı
Futbolda, Güney Afrika'da süren Afrika Uluslar Kupası çeyrek final maçında Nijerya, Fildişi Sahili'ni 2-1 yenerek, yarı finale yükseldi. 
Rustenburg kentinde yapılan karşılaşmada Nijerya, Emenike'nin 43. dakikada attığı golle ilk yarıyı 1-0 önde tamamladı. Fildişi Sahili, ikinci yarının 50. dakikasında Tiote ile 1-1 eşitliği sağladı. Nijerya'da Mba 78. dakikada attığı golle takımının 2-1 galip gelmesini sağladı. Bu sonuçla Nijerya yarı finale yükseldi.

Fildişi'nin elenmesiyle Galatasaray'ın yeni transferi Drogba'nın yanı sıra Ebou, Bamba ve Zokora Türkiye'ye dönecek.

Afrika Uluslar Kupası'nda Nijerya, 6 Şubat'ta oynanacak yarı final maçında Mali ile mücadele edecek.