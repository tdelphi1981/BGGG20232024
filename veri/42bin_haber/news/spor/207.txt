Quaresma'ya teklif var mı?
Beşiktaş'tan ayrılmak için gün sayan Ricardo Quaresma'nın durumu ile ilgili menajeri konuştu.
 Beşiktaş'ta kadroya alınmayan ve bir daha takıma dönmeyeceği açıklanan Portekizli yıldız Ricardo Quaresma'da son durum ne?
 Portekiz basınında çıkan haberlere göre, Quaresma'nın devre arasında ülkesinin takımı olan Sporting Lisbon'a dönceği haberini menajeri Ahmet Bulut Radyospor'da yalanladı.
 Radyospor.com editörü Uğur Asarlı'ya konuşan Ahmet Bulut, Quaresma'ya teklif olmadığını söylerken; " Quaresma için bize gelen bir teklif yok. Devre arasında takımdan ayrılacağı doğru değil. Sezon sonuna kadar Beşiktaş'ta kalacak. Jorge Mendes'i, Ahmet Nur Çebi'yi mahkemeye vermek için çağırdığı haberleri de doğru değil. Mendes'i İstanbul'a çağırmadı" diyerek sözlerini tamamladı.
  