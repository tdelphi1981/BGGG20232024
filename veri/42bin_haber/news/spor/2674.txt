Ye Shiwen rekor kırdı
İstanbul'da devam eden 11. Dünya Kısa Kulvar Yüzme Şampiyonası'nda kadınlar 200 metre bireysel karışık stil finalinde son olimpiyat şampiyonu Çin Halk Cumhuriyeti'nden Ye Shiwen, şampiyona rekoru kırarak altın madalya kazandı. 
Sinan Erdem Spor Salonu'nda gerçekleştirilen şampiyonanın dördüncü gün akşam seansında kadınlar 200 metre bireysel karışık finalinde Shiwen, 2.04.64'lük derecesiyle şampiyona rekoru kırarak dünya şampiyonu oldu. Eski şampiyona rekoru 2010 yılından bu yana 2.05.73'lük dereceyle İspanyol Mireia Garcia Belmonte'ye aitti. 
Finalde Macar Katinka Hosszu 2.04.72'lik derecesiyle gümüş, Büyük Britanya'dan Hannah Miley ise 2.07.12'lik zamanıyla bronz madalya elde etti.