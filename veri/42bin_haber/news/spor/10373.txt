Öfkenin bedeli bir servet
G.Saraylı Melo, agresifliği yüzünden Semih Kaya ve Emre Çolakın bir yılda kazandığı parayı sadece 8 maçta kaybetti.
KESKİN sirke küpüne çok fena zarar verdi. Semih ve Emrenin 1 yılda kazandığını Felipe Melo, 8 maçta kaybetti.Melo, Eskişehirspor maçında gördüğü sarı kart ile bu sezon tam 7. kez takımını agresifliği yüzünden yalnız bıraktı ve bir serveti sarı ile kırmızı kart hastalığı yüzünden kaybetti. G.Saray Kulübünden maç başına 25 bin Euro kazanan Felipe Melo, takım arkadaşları Emre Çolak ve Semihin 1 yılda kazandığı parayı 8 maçta kaybetti. 
Sezonun ilk yarısında Gaziantepspor maçında kızaran Melo, ligdeki ikinci kırmızı kartını ise Beşiktaş derbisinde alıp, 4 maç cezaya çarptırıldı.  şampiyonlar liginde de 3 kez sarı kart gördüğü için Cluj deplasmanında cezası nedeniyle forma giyemeyen Melo, Eskişehirspor maçında da gördüğü sarı kart ile cuma günü oynanacak olan Gençlerbirliği maçında yine kartkolik olması nedeniyle tribüne çıktı.  
USLANMIYOR VE KAYBEDİYOR 
İşte bu agresifliği Meloya tam 540 bin TLye patladı. 8 maçta toplam 200 bin Euroluk maç başına kazanacağı büyük bir geliri kaybeden Melo, Şampiyonlar Liginde G.Sarayın son 16ya kalmasını sağlayan Cluj maçındaki zaferde oynayamadığı içinde tam 40 bin dolarlık büyük primden de payını alamamıştı. 
İki rakam Türk Lirasına çevrildiğinde ise agresifliğin faturası 540 bin TLye yükselen Melo, G.Saray Takımında yıllık 455 bin TL kazanan Semih Kaya, Emre Çolak, Aydın Yılmaz gibi başarılı, yerli ve altyapıdan yetişen oyuncuların 1 yılda kazandığı parayı sadece 8 maçta kaybetmiş oldu.