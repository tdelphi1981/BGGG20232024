Giray Kaçar'dan müjdeli haber
Kalp rahatsızlığı şüphesi nedeniyle futbola ara verme kararı alan Trabzonsporlu Giray Kaçar'dan müjdeli haber geldi 
 Lig TV’ye açıklamalarda bulunan Giray Kaçar ve doktoru Deniz Şener, müjdeli haberi verdi.
 
 Ömer Güvenç’in sorularını yanıtlayan Doktor Deniz Şener, “Giray, aktif normal hayatını sürdürecek, spor yapacak ve futbol oynayabilecek durumda. Aşikar bir şikayeti yoktu Giray’ın. Burada kontrol yaptığımız sırada normal dışı bir şey görmüştük. Giray’da doğuştan kalp adalesinin kalp damarlarının üstünden geçiyor. Ancak bu kalbin fonksiyonlarında herhangi bir sorun yaratmıyor. Giray’a birçok test yaptık ve kalbinde hiçbir bozukluk tespit etmedik” ifadelerini kullandı.
 
 Tecrübeli defans Giray ise, “Karın kasıma aldığım bir darbe sonunda yatarken sol tarafımda ağrı hissediyordum. Ben de çok hassasım bu konularda. Film çektirdik, bir şey çıkmadı. Daha sonra kalp kontrolü yaptırdım. Çok şükür, önemli bir şey yok. Futbol oynayabilecek durumdayım. Bu zorlu süreçte bana destek veren herkese çok teşekkür ederim” diye konuştu. 
  