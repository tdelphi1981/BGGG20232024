Şenol Güneş: Haksızlığa uğradık
Trabzonspor Teknik Direktörü Şenol Güneş, yanlışlar yaptıklarını, haksızlığa uğradıklarını ve zaman zaman şansız olduklarını belirterek, "Ama bütün bunları aşacak gücü de direnci de ortaya koyamadık. Koyabilseydik bugün puan kaybımız daha az olabilirdi." dedi.
 Güneş, Mehmet Ali Yılmaz Tesisleri'nde düzenlediği basın toplantısında, saha sonuçları ne olursa olsun idari, ekonomik ve teknik sorunlarını tartışmalı, eleştirmeli ve çözüm ürütmek için camia olarak bir araya gelebilmeleri gerektiğine vurgu yaptı.
 İşler iyi de kötü de gitse konuşulması gereken temel konuların bunlar olduğunu kaydeden deneyimli hoca, "Bunlar üzerinden her türlü görüş beyan edilmeli. Bunun sonuçlarla alakası yok. Tabi sonuçlar kötü olduğunda bunun olumsuz tarafları olabilir ama bunların konuşulması gerekiyor. Ancak bugün durumumuz, oynadığımız oyun ve aldığımız puan itibariyle mutlu değiliz. Bu bizi de taraftarı da tatmin etmemiştir. Beklentilerin altında kaldık. Başarısızlığımız mutsuzluğumuzu daha da artırdı. Bütün bunlar olurken yönetim olarak, özellikle şuanda oyuncularımızın görevlerini yerine getirdiğini söylemek durumundayız." diye konuştu.
 Güneş, bugünkü duruma gelmelerinin sebeplerini de şöyle açıkladı: "Sezon başında konuştuğumuz gibi yabancı oyuncuların fazlalığı hem bizi hem oyuncuları zaman zaman rahatsız ediyor. Bazı mevkilerde yığılmalar var. Kadro genişliğinin rekabete katkısı olduğu gibi zaman zaman olumsuzluğu da oluyor. Gidenlerin yerine gelenlerin onların gösterdiği başarıyı gösterememesi de bu olumsuzluğu oraya çıkarttı. Geçmişteki başarı beklentilerine ulaşamayınca da ayrı bir sıkıntı oluştu. Transferden kaynaklanan düşünce dağınıklığı verimi oldukça düşürdü. Takım olarak da bireysel olarak da takım olamadık. Bu da verimi düşürdü. Transfer adaletsizliğinde etkilendik. Takımın parçası olmak ve takımı sahiplenmek zorlaştı. İyi oyuncularımız var. Bunların zamanla toparlanıp iyi işler yapacaklarına inanıyorum."
 Yanlışlar yaptıklarının ve haksızlığa uğradıklarının doğru olduğunu, zaman zaman şansızlık da yaşadıklarını ifade eden başarılı taktisyen, "Bütün bunlara aşacak gücü de direnci de ortaya koyamadık. Koyabilseydik bugün puan kaybımız daha az olabilirdi. Taraftarın beklediği oyunun oynayamamak, puan olarak geride olmak, bizi çok büyük olumsuzluğa gitti. Özellikle zirveye çıkacağımız maçları kaybeden bir takım olarak çok daha büyük sıkıntılar geçirdik. Bu maçların kaybı yeni bir moralsizliği getirdi." ifadelerini kullandı.
 Zaman zaman sürekli oynayamayan oyuncuların speküle edilmesi, oynayınca da eleştirilmesinin onlar üzerindeki kırılganlığı artırdığını anlatan Güneş, sözlerine şöyle devam etti: "Bu durum oyuncuların birbirlerine karşı olumsuz bakışlarını da çoğaltmaya başladı. Kamuoyunda zaman zaman bilgi kirliği olması ve bunun üzerinden yorum yapılması fikir birliğini değil, kaosu ortaya çıkarttı. Bunlardan bizim de oyuncunun da etkilendiği dönemler oldu. Ve burada polemiğe değil, daha çok sağduyuya ihtiyaç varken bunu başaramadık. Karşılıklı saygı anlayışını biraz kaybettiğimi düşünüyorum. Kavga değil de çözüm üzerinde konuşabilsek daha ok katkı sağlardık. Baskı yapmak biraz zaman zaman katkı yapabilir, ama bundan çok katkı yapmaya ihtiyaç duyulan bir dönem yaşıyoruz."
 Takım bütünlüğünü sağlayabildiklerinde daha başaralı olacaklarına inandığını dile getiren Güneş, ara transferin bunun için bir çözüm olabileceğine dikkat çekti.
 Kadro genişliğinden dolayı sezon başında bazı oyuncuları gidebileceklerini söylememenin, o gün için doğru olsa da sıkıntısını yaşadıklarını belirten başarılı hoca, "Her oyuncu için geçerli ama özellikle yabancı oyuncunun fazlalığı bir dönemde kadroya giremeyeceğin düşündüğümüzü için kulüp bulduğunda gitmesine yardımcı olacağımız oyuncularla beraber olduk. Burada isim önemli değil. 6 oyuncu sınırlamasından dolayı biri oynadığında diğeri dışarıda kalacak. Bunun için bu konun devre arasında çözümlenmesi gerektiğini düşünüyorum. O yüzden de şuanda 3 arkadaş bizden ayrı çalıştılar, onlarla görüşüldü. Başka oyuncu da olabilir. Çünkü bu tür fazlalıklar dışarıda kalan oyuncuların motivasyonunu düşürüyor, içeridekilerin de devamlılığında soruş oluşturuyor." diye konuştu.
 CECH, VİTTEK VE BARIŞ YOLCU
 Şenol Güneş, ligini ikinci yarısında kadroda düşünmedikleri Marek Cech, Robert Vittek ve Barış Özbek'le konuştuklarını ve bu oyuncuların takımdan ayrı çalıştıkları bilgisini verdi.
 Açıkladığı oyuncular dışında kafasında sildiği hiçbir oyuncu olmadığının altını çizen Güneş, "Trabzonspor'da oynayan her oyuncu oynayabilir. Şuanda 3 tane isim verdim, başka oyluncu da gidebilir. Ama öyle oldu ki bu oyuncular gidemedi. Ona da ihtiyacımız var ne yaparsınız. Silmek diye bir şey yok ama bu görüşmeler var." ifadelerini kullandı.
 Bamba'nın sakatlığının ciddi olduğunu hatırlatan Güneş, bir diğer sakat Colman'ın da Eskişehir maçında oynayamayacağını, Galatsaray maçına ise yetiştirilmeye çalışılacağını kaydetti. Güneş, Alanzinho'nun ise kasığında bir sorun olduğunu söyledi. Güneş, transferle ilgili bir soru üzerine de Eskişehirspor'dan Alper dışında medyada yer alan isimlerle bir ilgilerinin olmadığını açıkladı.
 "GALATASARAY'I YENEREK, RAKİPLERİMİZE YAKLAŞMAYA ÇALIŞACAĞIZ"
 Bu hafta kupada Eskişehir ve ligde Galatasaray ile iki ayrı kulvarda iki önemli maç oynayacaklarına değinen Güneş, "Galatasaray lider durumda, biz de gerideyiz. Son 2 maçta kaybettiğimiz 5 puanı çok arayacağız. Eğere onları alsaydık çok daha farklı olacaktı. Galatasaray'ı yenerek onlar yaklaşmaya çalışacağız. Eskişehir maçını da kazanarak hem ligin rövanşını olmak hem de kupada grup maçlarına 3 puanla başlamak istiyoruz." dedi.
 Devre arasında fizik ve moral olarak güçlenecek Trabzonspor'un ikinci yarı çok iyi işler yapacağını düşündüğünü anlatan tecrübeli teknik adam, "Tüm Trabzonsporluların gurur duyacağı bir takım olmak istiyoruz. Henüz daha o aşamaya gelmediğimiz için bütün bu olumsuzluklardan dinlenme ve çalıma ile sıyrılacak oyuncularımızın yeni bir dönemde yeni bir heyecanla başarılı olacağına inanıyorum." diye konuştu.
 Galatasaray'da forma giyen eski Trabzonsporlu futbolcuların çokluğunun hatırlatılması üzerine de Güneş, "Biz Galatasaray ile maç yapacağız, onlar da Galatasaray'ın oyuncuları. Rakiplere olumsuzluk yapana kadar kendi takımımıza destek olalım. Ki bunu yapabiliyoruz. Biz taraftarın beklediği oyunu oynamak için sahaya çıkacağız, taraftar da destekleyecek, Galatasaray'ı yenmeye çalışacağız." ifadelerini kullandı.
 "Duygusal tepkilerimiz bize zarar veriyor" diyen başarılı teknik adam, şöyle devam etti: "Bunu daha önce yaşadık, bunun doğru bir şey olduğuna inanmıyorum. Artık oranın oyuncusu. Ne alkışlamaya ne yuhulamaya gerek var. Zaten daha önce de bizim oyuncularımız değildi; ne Selçuk ne Burak. Buraya geldiler oynadılar, ondan sonra Galatasaray'a gittiler, yarın da başka bir yere gidebilirler. Profesyonel oyuncu bunlar. Biz önce burada yaptıkları için teşekkür ediyoruz, hepsi de iyi oyuncular. Ama bu bir gerçek, artık bizim değil, onların oyuncuları. Biz tanıdığımız oyunculara karşı burada iyi bir sonuç almak zorundayız. Olumsuz bir hareket bize hiçbir katkı yapmaz. Böyle bir şeyi beklemiyorum, kimse de böyle bir şey yapsın istemiyorum."
 Güneş, şike sürecinin hatırlatılması üzerine de şunları söyledi: "Kupada 1461 Trabzon'u niye bizim grubun dışına attılar; şike olur diye. Peki başka takımların diğer takımlara yakınlığı yok mu; var. O aman niye onlar için şüphe etmiyorsun? İşine geldi mi şüphe ediyorsun, işine gelmedi mi etmiyorsun. Bu adaletsizlik zaten var bu ülkede. Onun için bunların halledilmesi gerektiğini söylüyorum. Bu şüpheyle baktığınız zaman zaten işi çözemezsiniz. Biz 1461'le aynı grupta olduğumuzda şike mi yapacağız, mümkün değil. Bunları yapanlar, düşünenler olabilir ama o biz değiliz. Türkiye buna uygun değil. Çünkü henüz bu konularda adalet sağlamadı. Sağlamadığı için de bu uzun yıllar devam edecek."