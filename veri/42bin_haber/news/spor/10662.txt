TFF'den Cüneyt Çakır açıklaması
Türkiye Futbol Federasyonu (TFF), FIFA kokartlı hakem Cüneyt Çakır'ın kurallar gereği hiçbir gazeteci veya basın kuruluşuna röportaj vermediğini açıkladı.
TFF'den yapılan yazılı açıklama şu şekilde:

"FIFA kokartlı hakemimiz Cüneyt Çakır'ın UEFA Şampiyonlar Ligi'nde yönettiği Manchester United-Real Madrid maçından sonra bazı sosyal paylaşım sitelerinde ve yabancı medyada, Çakır ile röportaj yapıldığı iddialarına ve ölüm tehditleri aldığına ilişkin haberlere yer verildiği görülmektedir. Hakemimiz Cüneyt Çakır, kurallar gereği hiçbir gazeteci veya basın kuruluşuna röportaj vermediği gibi, facebook, twitter vb. sosyal paylaşım sitesi hesabı da bulunmamaktadır. Her türlü yasal haklarımız saklı kalmak suretiyle, kamuoyuna saygıyla duyururuz."