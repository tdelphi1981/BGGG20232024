G.Saray'ı bekleyen 65 milyon dolarlık tehlike!
Galatasaray'ın 2 ay içerisinde Türk Telekom Arena'nın çatısını kapatmazsa yapılan sözleşme gereği 65 milyon dolara yakın bir tazminat ödeyeceği iddia edildi.
 Galatasaray'ın Cluj ile Şampiyonlar Ligi'nde oynadığı maçın ardından patlak veren Türk Telekom Arena krizi şiddetini arttırarak devam ediyor. TT Arena'da yaşanan kriz, Galatasaray ile Gençlik Spor Genel Müdürlüğü arasındaki gerilimi bir kez daha ortaya çıkartırken; stadının üstünün kapatılması konusundaki zorunluluk bir kez daha gündeme geldi.
 TT Arena'nın çatısının kapatılması konusundaki dikkat çeken haberlerinden biri de bugün Vatan Gazetesi'nden geldi. Gazetede yer alan habere göre; Galatasaray 2 ay içerisinde TT Arena'nın çatısını kapatmazsa 65 milyon TL ceza ödemek zorunda kalacak.
 Bu yaptırım G.Saray Kulübü ile Gençlik ve Spor Genel Müdürlüğü arasında 14 Ocak 2011 tarihinde imzalanan ek protokole dayanıyor.
 Dönemin Spordan Sorumlu Devlet Bakanı Faruk Özak, Gençlik ve Spor Genel Müdürü Yunus Akgül ve G.Saray'ın 2. Başkanı Işın Çelebi’nin imzaladığı ek protokolün 8. maddesinin p bendine göre G.Saray stadın üstünü kapatacak çatı aksamını bu sözleşmenin imzalandığı 14 Ocak 2011 tarihinden itibaren 24 ay içinde tamamlamak zorunda.
 2011 - 2012 sezonunda Türk Telekom Arena'da yaklaşık 55 milyon dolarlık bir gelir elde eden Galatasaray, stadın üstünün kapatılması için kasasından 10 milyon dolarlık bir rakam çıkartmak zorunda kalacak.
 KİM, NE DEDİ?
 SUAT KILIÇ - SPOR BAKANI - "Tamamı devlet tarafından inşa edilen Arena’da Galatasaray’ın tek yükümlülüğü stadın üstünün kapatılması. Son oynanan maçta göle dönen tesisin Türkiye’nin imajına verdiği zarar da ayrı bir konu. Stadının çatısının bir önce kapatılması gerekiyor"
 MEHMET BAYKAN - SPOR GENEL MÜDÜRÜ - "Galatasaray, stadının çatısının yapılması için gereken parayı locaların yapımında kullandı. G.Saray stat kendisininmiş gibi davranıyor ama hiçbir bakımını üstlenmiyor. Daha ciddi yaptırımlar uygulayacağız"
 METE ARAT - STADIN MİMARI - "Stat geometrisi ve kesit tasarımı buna göre yapıldığından çatı yapılmazsa 25’inci sıraya kadar en iyi ve pahalı yerler bile yağmurda ıslanacak ve kulübe sorun çıkaracaktır. Cluj maçında bu yaşandı."
 ALİ DÜRÜST - G.SARAY 2. BAŞKANI - Stadı kapatırsak o zaman çimleri nasıl yeşerteceğiz? Maç oynanırken, kurallar gereği zaten çatıyı kapalı tutamıyorsunuz. Cluj maçındaki ana sıkıntı, yağışın önemli bölümünün maç oynanırken gelmesinden kaynaklandı. Zaten çatı olsaydı da farklı bir durum ortaya çıkmayacaktı"
 -sporx-