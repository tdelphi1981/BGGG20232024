Balotelli'nin üstünü çizdiler
Manchester City yönetimi, son yaşanan olaylardan sonra İtalyan futbolcunun biletini kesti 
 İngiliz The Guardian'ın haberine göre; Premier Lig'in yıldızlar topluluğu takımı Manchester City, krizleri bitmek tükenmek bilmeyen İtalyan futbolcu Mario Balotelli'nin biletini kesti. En son, antrenman sahasında teknik direktör Mancini ile kapışan Balotelli'yi İtalyan teknik adam affetiğini açıklasa da City yönetimi 22 yaşındaki futbolcuya acımadı.
 
 BONSERVİS BEDELİ 30 MİLYON EURO
 
 Manchester City yönetimi Balotelli için gelecek tekliflere açık olduklarını belirtirken, futbolcu için 30 milyon euroluk bir bedel belirledi. Bu bedel, City'nin Balotelli'yi 2010 yılında Inter'den transfer ederken ödediği bedelin aynısı... Milan başkanı Silvio Berlusconi'nin geçtiğimiz haftalarda 'çürük elma' olarak tanımladığı Balotelli'nin Kırmızı Siyahlılar'a gitme ihtimali de mevcut... Berlusconi ondan pek hoşlaşmasa da, ikinci başkan Galliani adeta ona tapıyor ve takımdaki gençleştirme operasyonu için Balotelli'nin 1 numaralı oyuncu olduğunu düşünüyor.
 
 "BİZE GEL BALOTELLı"
 
 Napoli'nin Uruguaylı forveti Edinson Cavani ise İtalyan medyasına konuştu ve "Kimsenin Balotelli'yi kötü anlamda eleştirmeye hakkı olmadığını düşünüyorum. O müthiş bir oyuncu. Onunla birlikte Napoli'de oynamayı isterim." diyerek İtalyan oyuncuyu takımında görmek istediğini belirtti.
 
 Manchester City'e transferi dünya basınında konuşulan Cavani ayrıca Napoli'de uzun yıllar kalmak istediğini de sözlerine ekledi.
 
 Hakan Ateşler / Fanatik.com.tr