Bu gurur Fener'in
Türk takımları bu sezon Avrupa Kupaları'nda toplam 21 puan kazanırken, Fenerbahçe ilk sırayı aldı 
 Kıbrıs Rum Kesimi ekibi AEL Limassol’a karşı alınan galibiyetler, Fenerbahçe’ye bir üst turun kapılarını sonuna kadar açtı ancak Türkiye adına çok daha önemli kazanımlar sağladı. Grup maçları öncesi ülkeler sıralamasında Türkiye 12’inci, Rum Kesimi ise 13’üncülükteydi. Olası bir sıralama değişikliği halinde Türk kulüplerinin Avrupa’ya 5 yerine 4 takımla gitmesi tehlikesi belirecekti. Ancak Kıbrıs ve Kadıköy’deki zaferler tabloyu netleştirdi. Türkiye bu sezon kazanılan puanlarla 11’inciliğe yükseldi. Sadece Limassol ile Avrupa’da boy gösterebilen Rumlar ise 16’ıncı sıraya geriledi. Bu başarıda en büyük pay ise Avrupa’da yoluna namağlup devam eden Fenerbahçe’nin. Aykut Kocaman’ın öğrencileri UEFA Avrupa Ligi gruplarında aldığı 3 galibiyet, 1 beraberlikle UEFA’nın puanlama sistemi gereği Türkiye’ye 9 puanlık bir katkı yaptı.
 
 Avrupa’da 5 takımlayız
 Şampiyonlar Ligi’ne 4 bonus puanıyla başlayan Galatasaray ise yine UEFA’nın puanlama sistemi gereği Türkiye’nin hanesine toplam 7 puan yazdırdı. Avrupa’da ter döken diğer kulüplerimizden Eskişehir ve Bursa ikişer, Trabzon ise bir puan topladı. Türkiye böylece 21 puan kazandı. Elde
 edilen puanlar sayesinde Türkiye önümüzdeki sezonlarda da 5 takımla Avrupa Kupaları’nda temsil edilecek. Lig şampiyonu direkt Devler Ligi’ne  gidecek, ikinci olan takım ise 3. ön elemeden katılacak. 3 takım ise Avrupa Ligi’ne çeşitli aşamalarda dahil olacak.
 
 Türkiye’nin 1 numarası
 
 TAKIM                 MAÇ             PUAN
 
 Fenerbahçe           4                    9
 Galatasaray           4                     7 (4 bonus)
 Eskişehirspor       4                     2
 Bursaspor             4                     2
 Trabzonspor          2                     1
 
 NOT: UEFA’nın puanlama sistemi, maçlarda uygulanan puanlama sisteminden farklılık göstermektedir.