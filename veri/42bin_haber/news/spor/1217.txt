Çankaya ve İzmir Avrupa arenasında
Hentbol Kadınlar Süper Ligi takımlarından Çankaya Belediyesi ANKA ve İzmir Büyükşehir Belediyespor hafta sonunda Avrupa kupalarında mücadele edecek.Avrupa Hentbol Federasyonu (EHF) Kupası'nda Türkiye'yi temsil eden Çankaya Belediyesi ANKA, üçüncü turda Belçika'nın Femine Vise takımıyla karşılaşacak. Başkent ekibi rakibiyle yapacağı her iki maçı da Ankara Spor Salonu'nda oynayacak. İlk maç 17 Kasım Cumartesi günü saat 19.30'da, rövanş karşılaşması ise 18 Kasım Pazar günü saat 17.00'de başlayacak.

İzmir Büyükşehir Belediyespor ise Bayanlar Avrupa Kupa Galipleri üçüncü turunda Almanya'dan Bayer Leverkusen ile mücadele edecek. İzmir Büyükşehir Belediyespor, iki maçı da Almanya'da yapacak. Müsabakalardan ilki 17 Kasım Cumartesi günü Wuppertal kentindeki Buschenburg Salonu'nda TSİ 19.30'da oynayacak. İzmir temsilcisi rövanş mücadelesini de bir gün sonra Leverkusen'deki Smidt-Arena'da TSİ 17.00'de yapacak.