Escude ehliyeti kaptırdı
 
 Beşiktaş Hakkı Yeten Caddesi üzerinde trafik uygulaması yapan trafik polisleri, saat 23.00 sıralarında içine dört kişi bulunan bir aracı durdurdu. Beşiktaş'ın Fransız stoperi Julien Escude’nin kullandığı otomobili durduran polis ekipleri alkol testi yapmak istedi.
 
 Ancak Escude alkolmetreyi üflemek istemedi. Ünlü futbolcu tercümanıyla irtibata geçti. Tercüman yaklaşık yarım sonra uygulama noktasına gelerek Escude'yi alkol muayenesi olması için ikna etti. İkna olan Fransız futbolcu alkolmetreye üfledi. Test sonucu Escude'nin yasal sınır olan 0.50 promili geçtiği belirlendi. Escude'nin 0.59 promil alkollü olduğu tespit edildi.
 
 EHLİYETİNE 6 AY EL KONULDU
 
 Julien Escude'nin ehliyetine 6 ay el koyan polisler, 700 TL de para cezası kesti. Cezanın kesilmesinin ardından direksiyon başından kalkarak arka koltuğa oturan Beşiktaşlı futbolcu, tercümanın kullandığı araç ile evine gitti. 
 
 DHA