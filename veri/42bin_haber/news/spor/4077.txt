Yıldız milliler Bursa'da kampa girdi
Yıldız Erkek Basketbol Milli Takımı, 2013 Avrupa Şampiyonası hazırlıkları kapsamında Bursa'da kampa girdi.
Bursa'ya gelen Yıldız Erkekler Milli Takımı, Gold Majesty Otel'de toplandı. Yıldız milliler, 3 gün süreyle Bahçeşehir Koleji'nin spor salonunda antrenman yapacak, yarın Bahçeşehir Koleji ile bir hazırlık maçı oynayacak. Antrenör Mustafa Derin yaptığı açıklamada, Avrupa Şampiyonası'na katılacak kadroyu belirlemek ve 1-9 Şubat 2013 tarihleri arasında Sakarya'da oynanacak Hikmet Erdem turnuvası ve kampı için ön hazırlık çalışmasını Bursa'da yapacaklarını söyledi. Bu kampta 3 antrenman ve bir hazırlık maçı oynayıp takıma yeni gelen oyuncuları göreceklerini belirten Derin, Sakarya'da yapılacak olan turnuvaya millilerimizle birlikte turnuvada, Arjantin, Fransa, Almanya, Yunanistan, Letonya, Karadağ, Çin, Sırbistan, Slovenya, İsveç ve Ukrayna Yıldız Milli Takımları mücadele edecekler dedi.
 
Türkiye Basketbol Federasyonu (TBF) temsilcisi Mehmet Döğüşken başkanlığında milli takımın Bursa kampına katılan 18 sporcu şu isimlerden oluşuyor:
Koray Erdoğan, Erten Gazi, Cavit Ege Havsa (Efes Pilsen), Yunus Emre Akçay, Ruhat Bozyiğit, Arber Berisha (Bandırma Kırmızı), Efe Beşok (Beşiktaş), Mehmet Kerem Ertekin (Darüşşafaka), Egehan Arna, Ömer Faruk Yurtseven, Ercan Bayrak (Fenerbahçe Ülker), Mert Gökçen, İdris Nebi Taşkan, Bahadır Şimşek (Galatasa Medicalpark), Batuhan Dikmen (Maliye Milli Piyango), Kaan Sarıaslan (TED Ankara Kolejliler), İsmail Kaya (Tofaş), Canberk Cevit (Turgut Özal Üniversitesi)