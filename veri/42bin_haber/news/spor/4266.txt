Arda'nın bonservisi dudak uçuklattı
Atletico Madrid'de forma giyen milli futbolcu Arda Turan'ın muhtemel bonservis bedeli dudak uçuklattı 
 Arda Turan'ın muhtemel bonservis bedeli yenilendi. Buna göre, sezon öncesi piyasa değeri 16 milyon euro olarak gösterilen 25 yaşındaki futbolcunun muhtemel bonservis bedeli 24 milyon euroya yükseltildi. Arda Turan, ara transfer döneminin gözdesi olan ve bonservisine 60 milyon euro değer biçilen Radamel Falcao'dan sonra Atletico Madrid'in en pahalı ikinci futbolcusu unvanını da korudu.
 
 Bu arada Atletico Madrid'de forma giyen bir diğer milli futbolcu Emre Belözoğlu'nun muhtemel bonservis bedeli ise 4 milyon euro olarak gösterildi. Real Madrid'de forma giyen Türk asıllı Alman oyuncu Mesut Özil'in piyasa değeri ise 40 milyon euro olarak belirlendi.