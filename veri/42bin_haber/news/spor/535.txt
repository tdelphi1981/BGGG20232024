Aykut, istifa!
Amaçları farklı olanlarla yoldaşlık yapmamak lazım
Savaş baltaları gömüldüğü yerden çıkarıldı
Elde tutuluyor, ama eller arkada saklanıyor
Şimdilik pusudalar
Avrupa kupasında başarısızlık bekliyorlar
Kadıköyde cezasız ilk maçta puan kaybı bekliyorlar 
***
Kelle avcılığına destek verebilecek kamuoyunu;
Aziz Yıldırımın askerlik hikâyeleri ile hazır tutmaya çalışıyorlar
03 Temmuzdan tatmin olmadılar
Yargıtay kararını etkilemeye çalışıyorlar
Fenerbahçenin maddi kayıpları, yıkılmasına yetmedi
Amaç belki de Fenerbahçeyi yıkmak değil, Yıldırımın kellesiydi
Alamadılar
Ama yılmadılar 
*** 
Aykut Kocamanın istifası,  Aziz Yıldırıma ulaşabilmek için bir basamaktır
O nedenle, hep gündemdedir
Hataya düşmemek lazım
Ama doğru olanı söylemekten de kaçmamak lazım
Arada ince bir çizgi var ayırt etmek lazım
Ne mi demek istiyorum anlatayım: 
*** 
Yukarıdaki komploya düşmemek için Fenerbahçe futbol takımını, Aykut Kocamanı ve Aziz Yıldırımı eleştirmemek başka bir hatadır
Şunu bilelim ki:
En geri kalmış kurum veya toplumlar; eleştirinin yapılamadığı yerlerde oluşur 
Aykut Hocaya, bu takımın neden;
---- Bu kadar sakat oyuncusu olduğunu?
---- Yedek kulübesinin neden hazır olmadığını?
----  İleriye doğru oynamakta zorlu çektiğini?
---- Sezon başlarında fiziğinin yetersiz olduğunu?
---- Öne geçtiği maçlarda maçı garantiye alacak sonuca gitmek yerine  enerji tasarrufuna geçtiğini?
Sormamız lazım 
*** 
Ama  istifa niye?
İstifa kime yarar?
Bu soruların cevabını iyi düşünmek lazım
Ben kendi düşüncemi yazayım siz de düşünün 
*** 
Önce;  Aykut Hocayı hiç beğenmeyen Fenerbahçeliler için: 
Ben; yıkılana değil, yerine ne yapılacağına bakarım
Sezon ortasında gelen hoca;
---- Bu takımı ben kurmadım der ve haklıdır
---- İddiası ve hedefi en azından bu sezon için yoktur
---- Kendi takımını ve sistemini kurmak için var olan değerleri üç paraya satar Yerlerine yenileri on paraya alınır
---- Yarın o hocada gider, geriye Fenerbahçenin borç bilançosu kalır
Sonuç:
Fenerbahçenin, en azından hedefleri bitene kadar sorumluluk taşıyanlarla, yola devam etmesi gerekir 

*** 
Şimdi hocayı, yeteri kadar beğenmeyen Fenerbahçeliler  için: 
Aykut hoca, kendi oynatmak istediği sistemi uygulayabilecek imkânı yeni elde etmiştir
----- İnsaf kardeşim üç yıldır görevde! diyenler:
Haklısınız 
 Ama lütfen yazıyı okumaya devam edin 
Fenerbahçe sekiz yıldır Alex ile oynuyordu
Alex ile oynamak;
Teknik direktörün istediği sistemde değil,  Alexin oynayabileceği sistemde oynamak anlamına gelir
Alex ile oynayabileceğiniz tek bir sistem vardır
Önde tek forvet, arkasında Alex
Başka hiçbir sistemde oynayamazsınız
Ne çift forvet, ne beşli bir orta saha, hiçbirini yapamazsınız
Nitekim sekiz yıl içinde dört önemli koç, zaman zaman denedi ve olmadı 
Aykut hocanın beynindeki sistemi oynatabilme şansı henüz yeni doğdu
Zaman vermek lazım
Tabi ki zamanı verirken güven de vermek lazım 
*** 
Bir bölümde oldukça kalabalık olan, Aykut hocanın istifasını isteyen ama Fenerbahçeli olmayan veya en kibar tarifi ile Aziz Yıldırım muhalifi olanlar için yazmak lazım: 
Bence onlar için hiç bir şey yazmamak lazım
Sap ile samanı ayırt etmek lazım
Unutmayalım Hitler faşizme,  Ayetullah Humeyni şeriat düzenine giderken, sosyal demokratlar ve muhafazakârlar hep birlikte aynı yolda yürüdüler
Amaca ulaştıktan sonra yollar ayrıldı
Amaçları farklı olanlarla yoldaşlık yapmamak lazım
Bu takımda, bu kulüp de bize yüzyıllarca lazım