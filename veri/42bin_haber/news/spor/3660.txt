Enes'e nazar değdi
NBA'de milli yıldızımız Enes Kanter'in de formasını giydiği Utah Jazz sahasında Minnesota Timberwolves'ı konuk etti. EnergySolutions Arena'da oynanan mücadeleyi ev sahibi Utah 106-84'lük skorla kazanmayı başardı.
Utah Jazz'da Gordon Hayward karşılaşmayı 17 sayı ile tamamlarken; Paul Millsap'ın 14 sayılık performansı da galibiyette önemli rol oynadı. Karşılaşmaya kenarda başlayan ve 19 dakika süre alan milli yıldızımız Enes Kanter ise mücadeleyi 15 sayı ve 8 ribaund ile tamamladı. Öte yandan Enes'in karşılaşmanın son periyodundan ayak bileğinden sakatlandığı ancak durumunun henüz netleşmediği belirtildi. 
Minnesota Timberwolves cephesinde ise Kevin Loev 13 sayı ve 10 ribaund ile oynarken; Alexei Shved'in 13, Andrei Krilenko'nun 12 sayısı mağlubiyeti önlemeye yetmedi. 
Bu sonuçla birlikte Minnesota Timberwolves bu sezonki 14. mağlubiyetini alırken; Utah Jazz bu sezon 16. kez sahadan galip ayrılan taraf olmayı başardı.

Toplu sonuçlar şöyle:

Golden State Warriors-LA Clippers: 115-94
Boston Celtics-Memphis Grizzlies: 83-93
Miami Heat-Dallas Mavericks: 119-109 (Uzatmada)
Phoenix Suns-Philadelphia 76ers: 95-89
Utah Jazz-Minnesota Timberwolves: 106-84
Oklahoma City Thunder-Brooklyn Nets: 93-110
Milwaukee Bucks-San Antonio Spurs: 110-117
Houston Rockets-New Orleans Hornets: 104-92
Indiana Pacers-Washington Wizards: 89-81
Orlando Magic-Chicago Bulls: 94-96
Toronto Raptors-Portland Trail Blazers: 102-79
Cleveland Cavaliers-Sacramento Kings: 94-97