Dünyanın en iyi 2 transferi Sneijder ve Drogba
İngiliz haber ajansı Reuters, ocak ayında dünya çapında yapılan en iyi transferleri belirledi. Araştırmada birinci Sneijder, ikinci Drogba olurken, Balotelli ve Llorente transferleri bile gölgede kaldı.
Galatasaray adını dünya çapında duyurmaya devam ediyor.

İngiliz haber ajansı Reuters, dün sabah saatlerinde abonelerine özel bir araştırma yayınladı. Hazırlanan listede, geride kalan Ocak ayı boyunca gerçekleşen en iyi transferler sıraya konuldu. Buna göre zirvenin ilk iki sırasında Galatasaray var. Reuterse göre Wesley Sneijder birinci, Didier Drogba en iyi ikinci transfer konumunda. Milanın tam 20 milyon Euro bonservis ücreti ödeyeceği olay adam Mario Balotelli bile üçüncü sırada... Juventusun Fernando Llorenteyi alması ise ancak dördüncü sırada yer bulabildi.

Kimler yok ki...

Listede Cim Bomun gölgesinde kalan Coutinho, Holtby, Wilfried Zaha, Sturridge, Remy, MBiwa, Debuchy, Yun Sukyoung, Samba, Sissoko gibi transferler de bulunuyor. Galatasarayın bu hamlelerle, bir dünya kulübü olma yolunda adımlar attığı da verilen bilgiler arasında yer aldı.

Reuterse göre en iyisi onlar

1. Wesley Sneijder - Galatasaray
2. Didier Drogba - Galatasaray
3. Mario Balotelli - Milan
4. Fernando Llorente - Juventus
5. Nicolas Anelka - Juventus
6. Philippe Coutinho - Liverpool