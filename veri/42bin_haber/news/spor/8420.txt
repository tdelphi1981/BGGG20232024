Rene Tebbel heyecanlı
Türkiye Binicilik Federasyonu'nun milli takımı çalıştırması için 4 yıllığına anlaşmaya vardığı Avrupa'nın sayılı antrenörlerinden Alman Rene Tebbel, Türklerle çalışmayı dört gözle bekliyorum dedi.Türkiye Binicilik Federasyonu'nun milli takımı çalıştırması için 4 yıllığına anlaşmaya vardığı Avrupa'nın sayılı antrenörlerinden Alman Rene Tebbel, Türklerle çalışmayı dört gözle bekliyorum dedi.

Daha önce bir kaç kez ailesiyle Türkiye'de tatil yaptığını anlatan Tebbel, Türkiye'ye ve Türklere hayran kaldım. Türklerle çalışmayı dört gözle bekliyorum. Ailemle Türkiye'ye her gelişimizde samimiyetinize ve misafirperverliğinize hayran kaldık. Son olarak federasyonla görüşmek için geçen ay kısa bir ziyarette bulundum. İşbirliğimizi heyecanla bekliyorum diye konuştu.Binicilikte yetenekli Türk gençlerinin her geçen gün dikkati çektiğini belirten Tebbel, şunları söyledi:
Bu da bu sporun Türkiye'de gittikçe yaygınlaştığını gösteriyor. İlk olarak Avrupa Binicilik Şampiyonası'nda yıldızlar, gençler ve genç yetişkinlerde yer alacağız. Önemli olan at ve biniciden oluşan ikili. Bu yüzden özel bir ders programı düzenlemeyi düşünüyorum.
Türkiye'deki çalışmalarında hassas bir şekilde ata binmek, tek mesafeler, öngörülemeyen durumlar ve özellikle stresli durumlarla ilgili eğitimlerin ön planda olacağını dile getiren Alman eğitmen, Daha önce yaptığım gibi çiftleri bir hedefe yönelik çalıştıracağım. Bunu daha önce Alman Milli Takımı'nda yer alan çocuklarım Maurice ve son Avrupa şampiyonu olan Justin Tebbel'in yanı sıra Jan, Jörne ve Tanja Sprehe, Tobias Meyer, Patrick Stühlmeyer, Anna Kellnerova, Vladimir Tuganov ve Andre Schröder gibi önemli binicilerde de uyguladım diye konuştu.

Tek hedef turnuva kazanmak olmamalı

Türk biniciliğinin gelişmesi için sponsorlar gerektiğini anlatan Tebbel, Atlar da çok önemli. Atları değerlendirebilmem için satın alındıklarında orada olmam büyük önem taşıyor. Sürekli antrenman yapmak gerekiyor. Tek hedef turnuva kazanmak olmamalı. Avrupa'da bir çok turnuvaya katılmak da eğitim programının bir parçası. Bu sayede tecrübe kazanılabiliyor. Binicilerde dayanıklılık ve sabır ön koşullardan biridir ifadelerini kullandı.

Kariyerinde bir çok Almanya, Grand Prix ve Dünya Kupası birincilikleri bulunan 43 yaşındaki eğitmen, başarısını babasına borçlu olduğunu dile getirdi.
Tebbel, sözlerini şöyle tamamladı:
İyi bir binici olmak için, çalışkanlık, hırs, iyi at, sponsorlar, dayanıklık ve iyi bir antrenör gerekiyor. Almanya'da binicilik çok değerlidir. Yüksek yetiştirme standartları sayesinde dünya sıralamasında üstlerdeyiz. Diğer ülkeler de gelişiyor. Profesyonel binicilikte yerli at yerine yabancı atların sayısı gittikçe artıyor. Almanya'da da yurtdışına satılan atlar yüzünden iyi atların sayısı azalıyor.