Fırat Aydınus'a çiçek verip özür diledi
Hafta içinde Beyaz TV'de hakem Fırat Aydınus'un evinin önündeki röportaj tartışmalara neden olurken, tecrübeli hakemi havalimanında kanalın spor müdürü Ertem Şener karşıladı. Şener, tecrübeli hakeme çiçek vererek özür diledi. Aydınus çiçeği aldı ancak Ertem Şener'i kibar bir şekilde tersledi.
Eskişehirspor - Fenerbahçe maçında Caner Erkin'e gösterdiği kırmızı kart ile gündemden düşmeyen Fırat Aydınus, Arsenal-Montpellier maçını yönettikten sonra İstanbul'a döndü. 
Aydınus'u, havalimanında Beyaz TV'nin spor müdürü Ertem Şener karşıladı. Fırat Aydınus'tan yaşananlarla ilgili özür dileyen Şener, tecrübeli hakeme çiçek vererek özür diledi. Aydınus arabaya binerken Şener'in konuşma talebini kapıyı sert şekilde kapatarak reddetti.  ERTEM ŞENER ÖZÜR DİLEDİ, FIRAT AYDINUS TERSLEDİ 
TARTIŞMA YARATAN MESAJ 
Twitter'deki Fırat Aydınus hesabından 18 Kasım Pazar günü atılan, "FB'li arkadaşları sağduyuya davet ediyorum. TFF Fenerbahçe düşmanı olsa şimdi Eskişehir'le değil, Tavşanlı Linyit'le maç yapıyordunuz." şeklindeki mesaj tartışmalara yol açmıştı. 
O MESAJI BEN YAZMADIM 
Arsenal-Montpellier maçından dönen Aydınus, havalimanında çiçeklerle karşılandı. Twitter'deki bu mesajın hatırlatılması üzerine Aydınus, "Benim herhangi Facebook ya da Twitter hesabım yok." şeklinde konuştu.