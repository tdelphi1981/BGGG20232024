Eurocup'ta final Belçika'da oynanacak
Basketbol ULEB Avrupa Kupası'nda bu sezonki final maçı 13 Nisan Cumartesi günü Belçika'nın Charleroi kentinde oynanacak.Karşılaşmaya, Belgacom Spirou'nun maçlarını oynadığı 6 bin koltuk kapasiteli RTL Spiroudome ev sahipliği yapacak. Dört ayrı grupta dörder takımın yer aldığı ve Türkiye'yi Galatasaray Medical Park ile Banvit'in temsil ettiği Top 16 aşaması 20 Şubat'ta sona erecek. Gruplarında ilk iki sırayı alan takımlar çeyrek finale yükselecek. Çeyrek final ve yarı final turu iç saha ve deplasman olmak üzere iki maç üzerinden eleme usulüne göre gerçekleşecek. Çeyrek final turu 6 ve 13 Mart, yarı final turu ise 20 ve 27 Mart tarihlerinde oynanacak.

13 Nisan'da oynanacak ULEB Avrupa Kupası 2012-2013 sezonu final maçını kazanacak ekip, gelecek sezon THY Avrupa Ligi organizasyonuna doğrudan katılım hakkını elde edecek.

2002'de açılan Spiroudome'da daha önce 4 kez Avrupa Kupası finali düzenlendi. 2004'te Hapoel Migdal (İsrail), 2005'te Lietuvas Rytas (Litvanya), 2006'da Dinamo Moskova (Rusya) ve 2007'de Real Madrid (İspanya) bu salonda kupaya uzandı.