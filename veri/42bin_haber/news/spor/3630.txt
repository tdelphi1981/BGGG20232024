"Batalla ve Serdar Aziz'i satmayacağız"
Bursaspor Teknik Direktörü Ertuğrul Sağlam, düzenlediği basın toplantısında; Batalla ve Sedar Aziz'i kesinlikle satmayacaklarını söyledi.Bursaspor Teknik Direktörü Ertuğrul Sağlam, karamsarlık içine girenler olduğunu anlatırken, "Biz bu filmi bundan önceki 4 senede de çok somut yaşadık. Her sezon başında transferle alakalı çok ağır eleştiriler vardı. Sezon bittiği zaman bu eleştirileri yapan insanların Çok erken davranmışız dediğini gördük" dedi. 

BURSASPOR'UN GÖZÜ KUPADA

Sağlam, kamp çalışmalarını birkaç yıldan bu yana olduğu gibi Antalya yerine Avrupa standartlarının üzerindeki Özlüce Tesislerinde başladıklarını, 13 Ocakta Sivas ile karşılaşacaklarını söyledi. Sağlam, hazırlık maçı yapma yerine futbolcuların aralarında çift kale maçlara ağırlık vereceklerini anlattı.

Teknik Direktör Sağlam, kampa katılmayan, izinli futbolcular bulunduğunu ifade ederken, "Bugün Vederson katılacak. Sestak akşam geldi. Forsellin geçerli mazareti var. Diğer arkadaşlarımızın en kısa zamanda da aramızda olmalarını bekliyoruz" dedi.

Sağlam, Bursasporun 50inci yılını kutlayacağı 2013ü çok özel bir yıl olduğunu, geçmişe sünger çekip, kırgınlık, huzursuzluk, sıkıntı ve tüm kızgınlıkların ortadan kalkmasını istediğini ifade etti. Sağlam, şöyle konuştu:

"Karamsar olmak için kimsenin geçerli bir sebebi olmadığını düşünüyorum. Sadece 3 maçı lehimize çevirsek bugün 31 puanımız vardı. İlk devrenin bizim adımıza büyük şanssızlıklarla geçtiğini söyleyebilirim. Bu kadronun geçmişten ders alarak, gelecekte bunları iyi tecrübeye dönüştüreceklerini düşünüyorum. Karamsarlığa gerek yok. Biz bu filmi bundan önceki 4 senede de çok somut bir şekilde yaşadık. Her sezon başında transferle alakalı çok ağır eleştiriler vardı. Bu sene de öyle olacak. Bu takım sezonu çok iyi yerde bitirecektir. Kimsenin şüphesi olmasın."

Sağlam, devre arasında yabancı transfer yapmayı düşünmediklerini, takımda Carson, Basser, Pinto, Alfred, Belluschi, Batalla gibi direkt oynatabilecekleri isimleri bulunduğunu, yerli oyuncu takviyesi yapmaya çalıştıklarını söyledi. Ertuğrul Sağlam, "Şener, uzun süredir takip ettiğimiz bir oyuncuydu. Transfer çalışmalarımız devam ediyor. 1-2 arkadaşımızı gönderebiliriz. Kiralama da, satış da olabilir" dedi. 

Sağlam, takımımıza takviye yapmayı düşündüklerini, ancak, bunun da kolay görünmediğini anlatırken, takımda bulunan futbolcuların değerinin bilinmesi gerektiğini belirterek şöyle konuştu:

"Aykutu Gençlerbirliğinden şu dönemde alabilme şansımız sıfırdır. Orta sahada Alper Potuk başarılı bir oyuncu. Ama alamıyorsunuz. Taraftarımızın da böyle bir beklenti içine girdiği zaman bu şartları ortaya koyup düşünmesi lazım. Alt ligden oyuncuyu da kimse kabul etmiyor. Bizim düzeyimizdeki takımlar için alttan hemen oyuncuyu alıp direkt takıma koymak kolay olmuyor. Elimizdeki oyuncuların kıymetini iyi bilelim."

Sağlam, Gökhan Zan ve Hurşut ile ilgilenmediklerini, Batalla ve Serdarı satmayı düşünmediklerini, takıma takviye yapmak için çırpınırken sadece para için oyuncu vermeyi mantıklı bulmadıklarını söyledi.

Bursaspor Teknik Direktörü Ertuğrul Sağlam, 1461 Trabzondan izlenen futbolcularla ilgili görüşmeleri olduğunu bildirirken, "Ozan ile alakalı Trabzonsporun isteği vardı. Öyle bir görüşme oldu. Görüşmede bir miktar para artı oyuncu düşüncesi hakimdi. Araştırmamız oldu. Ama orada gerçekten iyi oyuncular var. Olabilir. İlerleyen dönemlerde" dedi

"SİYASETİ DÜŞÜNMEDİM"

Sağlam, yerel bir gazetede çıkan, "Sağlam Ak Partinin Mustafa Bozbeye karşı Belediye Başkanlığa adaylığına sunacak" yazısına ilişkin soru üzerine iyi bir Bursasporlu olan Mustafa Bozbeyi çok sevdiğini, siyasete girmeyi hiç düşünmediğin belirterek, "Hayat insana neler yaşatır bunu kestirmek mümkün değil ama yaptığım işten memnunum. Aklımın ucundan bile geçmedi. Tamamen asparagas" diye devam etti.

Sağlam, şampiyon olan kadrodan bu yana kaçınılmaz değişim olduğunu ifade ederken, "Bu değişimi yapmak zorundaydık. O kadroya baktığınız zaman iki grup hakimdi. Yaşı ilerlemiş, geçmiş dönemde bu ülkede diğer takımlarda oynamış bir kesim vardı. Bunlarla 38 yaşına kadar oynayamayız. Böyle bir şeyi ortaya koymak doğru değil. 10 sene aynı takımda oynayan birini gösterebilir misiniz? Arada kendi gitmek isteyen oyuncular da oldu. İstemeyerek bir çok oyuncuyla yollarımızı ayırmak zorunda kaldık. Bunlardan biri de Ozan İpekti" cevabını verdi.