Beşiktaş'ta Fernandes şoku
Beşiktaş'ın dün Trabzonspor ile oynadığı maçta sakatlanan Manuel Fernandes'in 2-3 hafta, Ersan Gülüm'ün ise 1 hafta sahalardan uzak kalacağı açıklandı.
Beşiktaş Kulübü Doktoru İsmail Başöz, sakatlıklarla ilgili yaptığı açıklamada şu ifadeleri kullandı:   
"Trabzonspor karşılaşmasında sol uyluk arka adalesinde ağrı oluşan futbolcumuz Fernandes'in yapılan muayenesinde adalesinde zorlanmaya bağlı ödem ve küçük bir alanda kanama olduğu tespit edilmiştir. Oyuncunun tedavisine başlanmıştır. Fernandes'in 2-3 hafta takımdan uzak kalacağı öngörülmektedir. Yine aynı maçta sakatlanarak oyundan çıkan Ersan Gülüm'ün sol ayak bileği iç yan bağlarında zorlanma ve kemik ödemi tespit edilmiştir. Oyuncunun yaklaşık 1 hafta sonra takımla çalışmalara başlayabileceği düşünülmektedir."