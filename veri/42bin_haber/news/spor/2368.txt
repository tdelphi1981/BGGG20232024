Yücel Platin'den taraftara büyük övgü
Yeşilgiresun Belediye Antrenörü Yücel Platin, Bandırma Kırmızı galibiyetinde taraftarın katkısının büyük olduğunu belirtirken, rakiplerini de övdü.
Bandırma Kırmızı'nın oyunun büyük bölümünü özellikle bire bir hücumlarla domine ettiğini söyleyen Platin, "Bir basketbol adamı olarak Bandırma Kırmızı antrenörü Selçuk Ernak ile oyuncularını tebrik etmek görevimdir. Bu maçı onlar da kazanabilirdi" dedi. 
Platin şöyle devam etti: 
"Çok tercih etmesem de ikinci yarıda 2-3 alan savunmasına döndük. Son 4-5 dakikada ise agresivitemizi artırmak için yeniden man to man yapmaya başladık ve değerli bir rakibi yendik. İlk yarıdaki kötü performansı telafi edebilmesi, takımımızın gücünü gösteriyor. Bu maçtaki en büyük kazanımımız Melih Sevda'nın verdiği katkı oldu. Bundan sonra daha da iyi oynayacağına inanıyorum. 
 
Giresun'da inanılmaz bir basketbol seyircisiyle karşılaştım. Sanki 20 yıldır üst düzey basketbolu izliyormuş gibi bir kültürle çok doğru müdahaleler yapıyorlar. Rakip hücum ederken 3 bin kişinin ıslığı yüzünden hakemlerin düdük sesi duyulmuyor. Maç bittikten sonra, kutlamalar 10 dakika sürüyor. Bu koşullarda oynayan oyuncularımızın motive olaması olası değil. Salonun tıklım tıklım dolması çok sevindirici ama daha da güzel tarafı, izleyicilerin verdiği modern görüntü."