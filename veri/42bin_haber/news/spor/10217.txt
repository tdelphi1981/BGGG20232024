Cüneyt Çakır'a dev görev
FIFA kokartlı Türk hakem Cüneyt Çakır, Şampiyonlar Ligi'nde 1 - 1 biten Manchester United - Real Madrid rövanş maçını yönetecek.
UEFA'nın güven duyduğu ve önemli maçlarda görev verdiği Cüneyt Çakır en üst düzeydeki maçlara atanmaya devam ediyor. Çakır bu kez de Manchester United ile Real Madrid arasındaki Şampiyonlar Ligi 2. tur rövanş maçını yönetecek.

Cüneyt Çakır, geçtiğimiz sezon Şampiyonlar Ligi'nde Barcelona - Chelsea arasında oynanan yarı final maçını da yönetmişti.