Galatasaray basketbolda ekonomik krize girdi
Galatasaray Kadın Basketbol takımın oyuncularından Sylvia Fowles kulübe ihtarname çekti. 
Galatasaray basketbolunda önemli bir maddi kriz yaşanıyor. Oyunculardan terk ve arka arkaya İhtarname geliyor. 
Sarı-kırmızılıların kadın basketbol takımında ABD'li oyun kurucu Lindsay Whalen'ın kulüpten habersiz ülkeyi terk etmesinden sonra krizin boyutu su yüzüne çıktı. 
Galatasaray kadın basketbol takımında oyunculara iki buçuk aydır ödeme yapılmazken, takımın bir diğer Amerikalısı Sylvia Fowles da kulübe ihtarname çekti. Çarşamba gününe kadar ödeme yapılmazsa İstanbul Üniversitesi maçına çıkmayacağını belirtti. Fowles ile birlikte Ann Wauters ve Sancho Lyttle da kulübe ihtarname çekti ve Cumaya kadar süre verdi. 
Erkekler Türkiye Kupası finalinde Fenerbahçe Ülker'e kaybeden Galatasaray Medical Park'ta da durum farklı değil...Milan Maçvan ve Boniface N'Dong alacakları için kulübe ihtarname çekerken, iki yıldızın menajerleri oyuncularını Avrupa'da birçok takıma önermeye başladı. 
Kadın ve erkek basketbol takımlarında oyuncularına toplam 3 milyon euro civarında borcu bulunan Galatasaray'da yönetim 22 Şubat'a kadar sporcuların geçmişe yönelik tüm alacaklarının ödeneceği sözünü verdi.