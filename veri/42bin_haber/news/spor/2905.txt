"Bu şartlarda berabere kalmak iyi bir sonuç"
PTT 1. Lig takımlarından Adana Demirspor'un teknik direktörü Mustafa Uğur, İlk yarıda hedeflenen puana ulaştık, ikinci yarıda daha da fazla puan alarak ligi istediğimiz yerde bitirmek istiyoruz dedi.Uğur, 0-0 berabere kaldıkları Samsunspor maçının ardından yaptığı açıklamada, ligin ilk yarısını galibiyetle bitirmek istediklerini, ancak hava ve saha koşullarının müsabakanın önüne geçtiğini ifade etti.

İki takımın da ağır sahada zorlandığını anlatan Uğur, Bu şartlarda berabere kalmak da iyi diye düşünüyorum. İlk yarıda hedeflenen puana ulaştık, ikinci yarıda daha da fazla puan alarak istediğimiz yerde ligi bitirmek istiyoruz dedi.

Takımda eksik gördükleri yerlere, direkt oynayabilecek oyuncu transfer edebileceklerini belirten Uğur, Nijeryalı futbolcu Lawal hakkında çıkan transfer iddialarıyla ilgili şöyle konuştu:

Lawal'ın burada kalmayı ve mücadele etmeyi, bizimle birlikte olmayı istemesi en önemli olan. Yoksa para kazanacağız diye bir transfer gerekleşmez. Bizimle ikinci devre mücadele etmeyi arzu ederse her zaman Adana Demirspor'a hizmet eder. Biliyorsunuz yabancı oyuncularda bu tür sıkıntılar her zaman olabiliyor. Biz oynayan hiç bir oyuncumuzun gitmesine müsaade etmek istemiyoruz fakat Lawal'ın konumu farklı. Bizden ziyade kendisinin istemesi lazım.

-Samsunspor cehpesi-

Samsunspor Teknik Direktörü Besim Durmuş da geçen hafta mağlup olmanın verdiği moral bozukluğu ile Adana'ya geldiklerini belirterek, bu maçta iyi mücadele etmek istediklerini kaydetti.

Durmuş, şöyle devam etti: Bizim bulunduğumuz yer Samsunspor camiasına yakışmıyor. Geçtiğimiz haftalarda ortaya koyamadığımız mücadeleyi bugün sahaya yansıttık. Kazanabilirdik, iyi mücadele ettik takım olarak. Eğer kazansaydık çok iyi olurdu. Bugün onurlu bir mücadele ortaya koyduk, bu belki 3 puandan bile önemliydi.

Durmuş, Samsunspor gibi büyük bir camiayı ligin ikinci yarısında hak ettiği yere getirmek için ellerinden geleni yapacaklarını sözlerine ekledi.