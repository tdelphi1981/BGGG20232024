Bekele'nin itirazı Tahkim Kurulu'nda
Doping yaptığı gerekçesiyle 4 yıl müsabakalardan men edilen milli atlet Bekele, Tahkim Kurulu'na giderek kararın bozulmasını talep etti.Bekele'nin avukatı Koray Akalp, Tahkim Kurulu'nda yapılan ilk görüşmenin ardından AA muhabirine yaptığı açıklamada, Uluslararası Atletizm Federasyonları Birliği'nin (IAAF), kendilerine, Tahkim Kurulu yerine Uluslararası Spor Tahkim Mahkemesi'ne (CAS) gitmeleri gerektiğini söylediğini belirtti. Akalp, Fakat Tahkim Kurulu ve Atletizm Federasyonu'nun talimatlarında ilk itiraz mercinin Tahkim Kurulu olduğu açıkça belirtilmiş olduğu için Tahkim Kurulu'na gittik dedi.

IAAF'ın kurallarının farklı olduğunu ifade eden Akalp, öte yandan CAS'a başvurmanın son derece masraflı olduğunu kaydederek, CAS'a gitmek bize yaklaşık 200 bin liraya mal olacaktı. Ayrıca IAAF bizi CAS'a yönlendirse bile, hem CAS hem de federasyonun talimatlarına göre hak kaybına uğramamak için Tahkim Kurulu'na başvurduk diye konuştu. Biyolojik pasaport uygulamasın yöntemiyle doping cezası alan sporcu sayısının az olduğunu dile getiren Akalp, şöyle devam etti:

Dolayısıyla önümüzde bir emsal yok. Ayrıca ortada ne kesin bir tarih, ne de yasaklı bir madde var. Böyle bir durumda net bir savunma yapmak da kolay olmuyor. Doping suçlamasını kesinlikle reddediyoruz ve kararın durdurulmasını talep ediyoruz. Müvekkilim hiçbir yasaklı madde kullanmamıştır.

Akalp, Tahkim Kurulu'na, Bekele'nin takibe alındığı günden bu yana yaptığı tüm özel antrenmanları anlatarak kan değerlerindeki oynamaların nedenlerini açıklamaya çalıştıklarını ifade etti. Akalp, Kurul, tıbbi konularda uzmanlara başvurmak için süre istedi. Hazır olduklarında bizi tekrar çağıracaklar."