Burak Yılmaz, sessizliğini bozdu
 
 Galatasaray'da teknik direktör Fatih Terim'in, Beşiktaş ve bu akşam oynanan Bursaspor karşılaşmalarında forma şansı tanımadığı Burak Yılmaz sessizliğini bozdu. Konuyla ilgili twitter üzerinden açıklamlarda bulunan golcü futbolcu, şu ifadeleri kullandı:
 
 "Ben Galatasaray'ın neferiyim ve profesyonel oyuncusuyum, bu şekilde de davranmak görevim. Hocamız ne görev verirse, verilen görevi en iyi şekilde yerine getirmeye çalışırım, tüm diğer arkadaşlarım gibi. Verilecek göreve de hazır olmak için her zaman çalışmaya devam ederim. Görev gelene kadar görevli arkadaşlarımı kenardan tüm kalbimle ve heyecanımla desteklerim. Ben sahadayken de aynını onların yaptığını bilirim."