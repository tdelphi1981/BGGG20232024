Yönetim gözdağı verdi
Şanlıurfaspor Kulübü Başkanı Fethi Şimşek, başarılı olabilmek için değişiklikler de dahil her ihtimali düşündüklerini bildirdi.
Şimşek yaptığı açıklamada, hafta sonu deplasmanda karşılaştıkları 1461 Trabzon maçından mağlubiyetle ayrılmanın üzüntüsünü yaşadıklarını söyledi. Ligin güçlü takımlarından biriyle karşılaştıklarını hatırlatan Şimşek, şunları kaydetti: Kadro kapasitemiz daha iyi olmasına rağmen rakibin daha inançlı mücadelesi skorda etkili oldu. Artık önümüzdeki maçlara bakacağız. Takımın ilerleyen haftalardaki durumu için her şeyi düşünüp, değerlendiriyoruz. Daha başarılı olabilmek için değişiklikler de dahil şu anda her ihtimali düşünüyoruz. Yönetim kurulumuz bir araya geliyor, yeni yol haritamızı birkaç gün içerisinde kamuoyuyla paylaşacağız. Daha güçlü bir şekilde yolumuza devam edeceğiz inşallah.
 
Bu arada günü izinli geçiren sarı-yeşilli ekip, yarından itibaren idmanlara başlayacak.