Fenerbahçe liderliği garantilemek istiyor
Ziraat Türkiye Kupası (A) Grubu'nda geçen hafta Bursaspor'u 3-0 yenerek yarı finale yükselmeyi garantileyen Fenerbahçe, Sivasspor ile yarın deplasmanda yapacağı 5. hafta maçına liderliği de garantilemek için çıkacak.

Kupada yaptığı 4 maçta 4 galibiyet alarak yoluna yenilgisiz devam eden sarı-lacivertliler, yarın Sivasspor deplasmanından da galibiyetle dönmeyi hedefliyor.

(A) Grubu'nda 12 puanla lider durumda bulunan Fenerbahçe, Sivas deplasmanından 1 puanla bile ayrılması halinde maçların bitimine 1 hafta kala grup liderliğini de garantileyecek.

Sarı-lacivertliler, kupada elemeli turlarda Pendikspor'u 1-0, Göztepe'yi 4-0 yenip grup aşamasına kaldı. (A) Grubu'ndaki ilk maçında kendi sahasında Sivasspor'u, ikinci maçında deplasmanda 1461 Trabzon'u 2-0'lık skorlarla geçen Fenerbahçe, üçüncü maçında deplasmanda 3-2 yendiği Bursaspor'u, dördüncü maçında kendi sahasında da 3-0 mağlup etti.

-Puan durumu-
Fenerbahçe'nin yenilgisiz lider olduğu grupta puan durumu şöyle: Takımlar O G B M A Y P 1.Fenerbahçe 4 4 0 0 10 2 12 2.Sivasspor 4 2 1 1 5 5 7 3.Bursaspor 4 1 0 3 5 8 3 4.1461 Trabzon 4 0 1 3 2 7 1 

-4 eksik var-
Fenerbahçe'de yarınki maç öncesi 4 eksik bulunuyor.

Kırmızı kart cezalısı olan Gökhan Gönül, sakatlıkları bulunan Selçuk Şahin ve Sezer Öztürk ile Afrika Uluslar Kupası'nda Nijerya Milli Takımı'nda bulunan Yobo, Sivasspor maçında forma giyemeyecek.

Fenerbahçe Teknik Direktörü Aykut Kocaman'ın daha önceki kupa maçlarında olduğu gibi Sivasspor maçında da yedek ağırlıklı bir ilk 11'e görev vermesi bekleniyor.

Sivas 4 Eylül Stadı'nda saat 18.30'da başlayacak karşılaşmayı hakem Serkan Çınar yönetecek.