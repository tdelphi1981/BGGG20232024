Kaf Kaf 'demir dövdü'
PTT 1'inci Lig'de mücadele eden Adana Demirspor, sahasında oynadığı maçta Karşıyaka'ya 2-0 mağlup oldu.
7'nci dakikada Özgür'ün geriye pasında Ufukhan topu kaleciye bırakmak istedi. Kaleci Şener ve Ufukhan arasında oluşan anlaşmazlıkta, Banahene araya girerek vuruşunu yaptı. Top yan ağlarda kaldı. 
16'ncı dakikada sağ kanatta topla buluşan Özgür, rakiplerini çalımlayarak ceza sahasına girdiği anda vuruşunu yaptı. Kaleci Necati'nin parmak ucuna çarpan top, Sinan'ın önüne düştü. Sinan vuruşunu yaptı, savunma topu uzaklaştırdı. 
26'ıncı dakikada topla buluşan Roger'in ortasında Erçağ vuruşunu yaptı. Top yandan auta çıktı. 
36'ıncı dakikada sağ kanatta topu alan Erçağ, pasını Junior'a aktardı. Bu oyuncunun sert şutu yandan auta gitti. 
57'inci dakikada Sinan'ın pasında topla bulşan Junior'un sert şutu, direğin dibinden az farkla auta çıktı. 
60'ıncı dakikada topla buluşan Onur, ceza sahası içerisine girdiği anda kaleci Şener tarafından düşürülünce maçın hakemi Mürvet Sezer penaltı noktasını gösterdi. Atışı kullanan Banahene, topu ağlara yolladı: 0-1 
69'uncu dakikada sağ kanatta topla buluşan Caner'in ortasında Banahene'nin kafa şutu ağlara gitti: 0-2 
85'inci dakikada kazanılan korner atışını kullanan Erçağ'ın ortasında topla buluşan Keremcan'ın şutunu kaleci Necati kurtardı. 

Karşılaşma Karşıyaka'nın 2-0'lık galibiyetiyle sonuçlandı. 

UĞUR: "1 PUANI BİLE HAK EDECEK OYUN OYNAMADIK"

MAÇTAN NOTLAR 
Adana'da beynindeki tümör nedeniyle ameliyat olduğu hastanede hayatını kaybeden ve bağışlanan organlarıyla 3 çocuğa hayat veren 6 yaşındaki Ali Utku Yücel, Adana Demirspor ile Karşıyaka arasında oynanan karşılaşmada unutulmadı. Karşıyakalı Adnan Güngör sahaya 'Kalbimizdesin, mekanın cennet olsun' olsun yazılı formayla çıktı. Daha sonra forma saha kenarına serilirken, diğer futbolcular da üzerine karanfil bıraktı. Ali Utku Yücel'in babası Kemal Yücel, oğlunun oturduğu koltukta maçı izledi. Tribünlerde 'Yaşanmadan geçen yıllar utansın', 'Sen küçüksün ölemezsin, mavi çocuk tribünlerdesin' yazılı pankartlar açtı. 

STAT: 5 Ocak 
HAKEMLER: Mürvet Sezer (6), Hakan Atilla Gökbilgin (6), Bahtiyar Birinci (6) 
ADANA DEMİRSPOR: Şener (4)- Özgür (5), Ufukhan (5), Burak (5), Kerem (5), Erman (4), Roger (5)(Dk.46 Berkay 5), Nurullah (5)(Dk.54 Samet Kartal 4)(Dk.71 Luiz 5), Erçağ (6), Sinan (5), Junior (6) 
KARŞIYAKA: Necati (7)- Muhammet (7), Ersin (6)(Dk.90+2 Tayfun Cora ), Erdi (6), Osman (7), Adnan (7), Fatih (6), Caner (6), Mustafa (6), Banahene (8)(Dk.82 Şehmus ), Onur (7)(Dk.80 Emre Toraman 5) 
GOLLER: Dk.60 ve Dk.69 Banahene (Karşıyaka) 
SARI KARTLAR: Dk.24 Özgür, Dk.60 Şener (Adana Demirspor) 

GÜNÜN DİĞER MAÇI

Ç.Rizespor 3-0 Kartalspor