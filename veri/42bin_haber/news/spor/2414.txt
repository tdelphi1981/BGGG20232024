Henry Arsenal'e, Wenger Madrid'e
Arsenal'in Fransız hocası Arsene Wenger'in Mourinho'nun yerine Real Madrid'in başına geçeceği iddia edildi 
 Ocak transfer dönemi yaklaştıkça dünya medyasındaki transfer haberleri de artmaya başladı. Son dedikodu ise İngiltere'den... İngiliz Gazetesi Mirror'un haberine göre; Arsenal'de bu sezon aldığı kötü sonuçlar nedeniyle baskı altında kalan Arsene Wenger, Ocak ayında değil ama sezon sonu Mourinho'nun yerine Real Madrid'in başına geçecek. Arsenal ise Fransız menajerin yerini bir başka Fransız ile dolduracak ve takımın başına Thierry Henry'i getirecek.
 
 Arsenal'in yüzde 29'luk hissesine sahip olan ve 18 milyar dolarlık servetiyle dünyanın en zenginleri arasında yer alan Alisher Usmanov, Henry'nin menajerini Moskova'ya davet etti ve onunla bir görüşme gerçekleştirdi. Arsenal2i satın almak için hâlâ büyük çaba içinde olan Özbek kökenli işadamı, medyaya yaptığı açıklamada "Şu anda Arsenal yönetiminde bir karar alma yetkim yok. Ancak onlar için görüştüğüm bazı oyuncular var. Bunlardan biri de Henry. Ben de onu herkes gibi Arsenal'de tekrardan görmek istiyorum ancak futbolcu olarak değil. Daha önemli görevde... Patrick Vieira'ya bakın. O bir Arsenal efsanesi ama Manchester City için çalışıyor. Thierry Henry de bize gelmeli. Bir şampiyonun takıma katılması, Arsenal'deki bütün havayı olumlu yönde değiştirecektir." dedi.
 
 Thierry Henry gelecek ay, kısa dönemli olmak üzere Arsenal ile sözleşme imzalayacak ve Drgoba-Chelsea örneğinde dolduğu gibi Londra'nın Kırmızı Beyazlı ekibiyle idmanlara çıkacak.
 
 Haberde ayrıca Thierry Henry'nin Arsenal'e gelmesinin ardından Wenger'in de Real Madrid'in başına geçeceği ve Real Madrid başkanı Fiorentino Perez'in büyük bir Wenger hayranı olduğu yazıldı. Wenger gibi büyük baskı altında olan Mourinho'nun da Real'den kesin olarak ayrılacağı ve Premier Lig'e dönme olasılığının yüksek olduğu belirtildi.
 
 Hakan Ateşler / Fanatik.com.tr