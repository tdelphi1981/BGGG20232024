Son derece memnunum
Fatih Terim, herkesin merak ettiği Sneijder ile buluşmasında çok önemli mesajlar verdi
 Camiamıza hayırlı olsun. Emeği geçen arkadaşlara teşekkürler. Başkanımıza da teşekkür ederiz. İnşallah takımla kısa sürede kaynaşıp birçok başarılara o da diğer oyuncularımız gibi ortak olacak
 Teknik Direktör Fatih Terim, Sneijder'ın transferi için Başkan Ünal Aysal, CEO Lutfi Arıboğan ve Başkan Danışmanı Bülent Tulun'a teşekkür etti. Hollandalı futbolcu, Florya'ya adım attığında Terim, yöneticiler Ali Dürüst ve Abdurrahim Albayrak ile birlikte camdan sahaya bakıyordu. Sneijder odaya girip herkesle tek tek tokalaştı. Abdurrahim Albayrak, ünlü futbolcuyu yanaklarından öptü.
 FATİH Hoca, elini sıktığı Wesley Sneijder'la yan yana koltuklara oturup, bir süre İtalyanca sohbet etti. Terim, sohbetin ardından GSTV mikrofonlarına, Sneijder ile ilgili düşüncülerini şöyle anlattı:
 DÜNYA TANIYOR
 'İNŞALLAH burada takımımızla en kısa sürede kaynaşıp birçok başarılara o da diğer oyuncularımız gibi ortak olacak. Bütün düşüncemiz o. Kendisinin burada olmasından son derece memnunuz. İnanıyorum ki o da buradaki alakadan, ilgiden, sevgiden çok fazla bir adaptasyon süresi yaşamayacaktır. Zaten dünyanın tanıdığı bir oyuncu. Ben zaten biliyorum kendisinin ne oyuncu olduğunu, nasıl olduğunu. Biz şimdi de beraberce yarından (bugünden) itibaren inşallah antrenmanlarımızla onu hazırlamaya çalışacağız.
 CANA YAKIN
 ARKADAŞLARI onu en iyi şekilde karşılayacaklar. Takımımızın bir parçası olarak devam edecek ama zaten üzerinde fazla konuşulması gerekmeyen bir oyuncu. Şu kısa mesafede de çok cana yakın olduğunu söyleyebilirim. Zaten Real Madrid'te Hollanda Milli Takımı'nda, İnter'de oynamak kolay bir şey değil. O yüzden hayırlı olsun.'
 FATİH HOCA'NIN verdiği mesajlar:
 1 - Adı Sneijder da olsa diğer futbolcular gibi, çalışacak.
 2 - Sneijder'ı istemediğimi iddia edenler yanılgı içinde.
 3 - G.Saraylı futbolcular, Sneijder'ı kabullenip, ona iyi davransınlar.
 4 - Kariyerine rağmen ilk yaklaşımı oldukça samimi ve alçakgönüllü.
 5 - Bu transfer için Başkan Ünal Aysal'a teşekkür ediyorum. Kendisi takıma önemli bir yıldız kazandırdı.