Fatih Terim onun yerini dolduramadı!
Galatasarayın geçen sezonki şampiyonluğunda büyük pay sahibi olan isimlerin başında gelen Tomas Ujfalusinin sakatlanması sarı-kırmızılı takımın savunması üzerinde büyük etki yarattı.
2011/2012 sezonunun başında Atletico Madridden 3.5 milyon euro karşılığında alınan tecrübeli savunma oyuncusu Tomas Ujfalusinin sakatlanmasının ardından Galatasaray savunması bir türlü istikrarı sağlayamadı.

Atletico Madridden 33 yaşında alınan ve yaşı nedeniyle ilk dönemlerde çok eleştirilen Çek savunmacı Tomas Ujfalusi gerek saha içindeki performansı gerekse de saha dışında takım arkadaşları ve çevresiyle olan ilişkisiyle tüm eleştirilere en iyi cevabı verdi.

39 MAÇIN 38'İNDE 90 DAKİKA SAHADA
Geçen yıl kazanılan şampiyonlukta büyük payı olan Ujfalusi, aynı zamanda yanında oynayan genç savunmacı Semih Kayanın da gelişiminde büyük katkı sağladı. Geçen sezon sarı-kırmızılı forma ile 39 resmi maça çıkan ve bunların 38inde 90 dakika sahada kalan tecrübeli savunmacının sezon başında yaşadığı talihsiz sakatlık Galatasarayın da savunmada sıkıntılı günler yaşamasına neden oldu.

Sezon başında yapılan antrenmanda sakatlanan ve ön çapraz bağları kopan tecrübeli oyuncu sahalara dönme çalışmaları yaptığı sürede menisküsünden yeniden sakatlanmıştı. Bu sezon sadece 2 lig maçında forma giyebilen oyuncunun sakatlanmasının ardından, transferin bitimine kısa bir süre kala Lyondan tecrübeli savunma oyuncusu Cris alındı ancak Ujfa'nın yerini dolduramayınca sözleşmesi karşılıklı olarak feshedildi.

Fatih Terim, savunma hattında Semih, Dany, Cris ve Gökhan Zan dörtlüsünden hiçbir zaman Semih-Ujfalusi verimini alınamadı. Bu uyumun yakalanamaması Galatasaray takımını da olumsuz yönde etkiledi. Geçen yıl ligde oynanan 24 maç sonunda Galatasaray sadece 17 gol yemişken, bu rakam 2012/2013 sezonunda 27ye kadar yükseldi. Aynı zamanda geçen sezon ilk 24 karşılaşmanın 12sinde sarı-kırmızılı takım kalesinde gol yememeyi başarmışken, bu sezon sadece 6 maçta Galatasaray kalesinde gol görmedi.

ÇALIŞMALARA YENİDEN BAŞLADI
Sezonun büyük bir kısmını kaçırmasına rağmen Galatasarayın Spor Toto Süper Ligde oynayacağı Gençlerbirliği maçı hazırlıklarında Ujfalusinin fizyoterapist kontrolünde düz koşulara başlaması takımda yüzleri güldürdü.

(Sporx)