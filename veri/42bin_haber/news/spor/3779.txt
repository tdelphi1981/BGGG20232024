Galatasaray Daikin filede rövanşı vermedi
Galatasaray Daikin, Teledünya Bayanlar Türkiye Kupası 2. etap rövanş maçında Salihli BLD'yi 3-0 mağlup etti ve "Dörtlü Finale" kaldı.
Voleybol: Teledünya Bayanlar Türkiye Kupası
Salihli Belediyespor: 0 - Galatasaray Daikin: 3
Salon: Salihli
Hakemler: Hakkı Demirhalay, Arzu Emiroğlu
Salihli Belediyespor: Ayşe, Ceyda, Evgeniya, Selen, Nihal, Nida (Zehra, Merve, Gizem, Özlem, Dilek)
Galatasaray Daikin: Neriman, Nilay, Calderon, Derya, Gamze, Ecem (Özgenur, Selime, Necla, Sinem, Simon, Eleanoro)
Setler: 21-25, 16-25, 13-25
Süre: 65 dakika (25, 20, 20)

"İSTANBUL'DAKİ MAÇTAN DAHA İYİ OYNADIK" 
Maç sonunda gazetecilere açıklama yapan Massimo Barbolini, dörtlü finale kaldıkları için mutlu olduklarını söyledi. Barbolini, İstanbul'daki maçtan daha iyi oynadığımızı düşünüyorum. Bugün birinci setin bazı bölümlerindeki hatalarımız haricinde gerçekten iyi oynadık. Finale çıkacağımızı umuyorum diye konuştu. 
Salihli Belediyespor Antrenörü Gül İlter ise oyuncularının maçta iyi mücadele ettiğini söyledi. Bu sezon mücadele ettikleri 2. ligden, 1. lige çıkmak için ellerinden geleni yapacaklarını belirten İlter, Salihli halkına daha güzel günler yaşatmak istiyoruz. Onlar her şeyin en iyisine layık. İnşallah hedefimize ulaşacağız dedi.