Trabzonspor şokta
Spor Toto Süper Lig'de Kardemir Karabükspor, deplasmanda Trabzonspor'u 3-1 yendi. 3. dakikada İlhan Parlak'ın sağdan ortasında, arka direkte altı pas içindeki Hakan Özmert'in yerden vuruşunda top filelere gitti: 0-1

9. dakikada Alanzinho'nun taşıdığı top ile ceza alanı içinde buluşan Vittek, döner dönmez yaptığı vuruşla meşin yuvarlağı kaleci Bora'nın sağından filelere göndererek eşitliği sağladı: 1-1

10. dakikada ceza alanı içinde İlhan Parlak'ın şutunda kaleci Onur yatarak topu kontrol etti.

27. dakikada Olcan'ın sağ çaprazdan kullandığı serbest vuruşta, ceza alanı içinde seken topu son olarak Celustka kafa ile tamamlamak istedi ancak kaleci Bora parmaklarının ucuyla meşin yuvarlağı kornere çeldi.

31. dakikada Sapara'nın sağdan ortasında ceza alanı içindeki Vittek'in kafa vuruşunda, top üsten auta gitti.

40. dakikada Trabzonspor cezasahasına gönderilen topa Güven ile ikili mücadeleye giren Serkan elle müdahale edince karşılaşmanın hakemi Cüneyt Çakır penaltı noktasını gösterdi. İlhan Parlak'ın kullandığı penaltı atışında kaleci Onur'un müdahalesine rağmen top filelerle buluştu: 1-2

45. dakikada Emerson'un ceza alanı dışından sert şutunda kaleci Bora yerden gelen topu yatarak kontrol etti.

Karşılaşmanın ilk yarısını Kardemir Karabükspor, 2-1 önde tamamladı. 

58. dakikada İshak'ın soldan ortasında topla buluşan Hakan Özmert'in ceza alanı içinden şutunda kaleci Onur, sağ direk dibinden topu kornere çelmeyi başardı.

60. dakikada İshak'ın soldan pasında, ceza alanı içindeki İlhan Parlak'ın şutunda kaleci Onur topu kontrol etti.

68. dakikada Emerson'un soldan geriye doğru çıkardığı topa Vittek gelişine sert vurdu ancak meşin yuvarlak üsten auta gitti.

74. dakikada Mustafa'nın pasında, ceza alanı içinde Vittek bir türlü topa vuramayınca kaleci Bora yatarak topu kontrol etmeyi başardı.

75. dakikada Serkan'ın sağdan pasında ceza alanı içine giren Olcan'ın şutunda top kaleci Bora'da kaldı.

78. dakikada Hakan Özmert'in derinlemesine pasında savunmanın arkasında topla buluşan Ahmet İlhan, yerden bir vuruşla topu kaleci Onur'un sağından filelere göndererek farkı 2'ye çıkardı: 1-3

84. dakikada savunmanın uzaklaştırmak istediği topu ceza alanı dışında bulan Colman'ın şutunda kaleci Bora meşin yuvarlağı yatarak kornere çeldi. 

Karşılaşma konuk ekibin 3-1'lik üstünlüğü ile sona erdi.