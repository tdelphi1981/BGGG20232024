Beşiktaş'ta Uğur Boral şoku
 
 Spor Toto Süper Lig'in 19. haftasında 27 Ocak Pazar günü derbi maçta Galatasaray ile deplasmanda karşılaşacak Beşiktaş, hazırlıklarına devam ederken, bugünkü çalışmada sakatlanan Uğur Boral'ın sezonu kapattığı anlaşıldı.
 
 Sağ dizine darbe alan Uğur Boral'ın idmanı yarıda bıraktığı ve deneyimli oyuncunun yapılan kontrollerinden sonra sağ diz çapraz bağlarının koptuğu belirtildi. İsmail Köybaşı, Almeida gibi oyuncularından yoksun olan Beşiktaş'ta teknik heyet bu şok sakatlık ile bir kez daha sarsıldı. Sol kanatta yeni transfer Gökhan Süzen forma giyecek.
 
 Bu arada, sakatlığı düzelen Roberto Hilbert'in takımla çalışmalara başladığı, tedavilerine devam edilen, İsmail Köybaşı, Batuhan Karadeniz ve Almeida'nın idmana katılmadığı ifade edildi. Mustafa Pektemek'in ise takımdan ayrı olarak özel programına devam ettiği kaydedildi.
 
 Övünç ÖZDEM, İstanbul-DHA