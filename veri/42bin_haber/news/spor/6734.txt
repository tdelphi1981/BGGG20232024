Cim Bom transferleriyle gündemi salladı
Yazılı basında çıkan haberler içinde yeni yılın ilk ayında en çok, halen Süper Ligde zirvede yer alan ve Şampiyonlar Liginde çeyrek finale yükselme planları yapan Galatasarayın adının geçtiği belirlendi.
Medya Takip Ajansı Interpress tarafından her ay düzenli olarak hazırlanan raporda, Sarı-Kırmızılı kulübün faaliyet gösterdiği tüm spor dalları dahil, ard arda patlattığı Sneijder ve Drogba transferleri, derbi galibiyeti başta olmak üzere toplam 10.584 haberde isminin yer aldığı belirlendi.

İkinci sırada Lig ve Türkiye Kupası maçları ile çıkan transfer haberleriyle gündemden düşmeyen Fenerbahçe toplam 10.307 haberle bulunurken, Beşiktaş kulübü Dentinho ve Ligdeki derbi maçıyla gündeme gelen 10.180 haberle üçüncü oldu. Aynı listede Trabzonspor Teknik Direktör Şenol Güneşin istifası ve yerine getirilen Tolunay Kafkasın başta olduğu 8.506 haberle geçtiğimiz ay dördüncü sırayı alırken, Teknik Direktör Ertuğrul Sağlamın istifası ile sarsılan Bursaspor da 5.487 haberle beşinci oldu. 

M.P. Antalyaspor zirveyi yakından takip ediyor
Interpressin spor sayfalarında çıkan takım haberlerini incelediği araştırmada, Ocak ayında Türkiye Süper Liginde en çok haber olan külüpler sıralamasında M. P. Antalyaspor hakkında çıkan 4.276 haberle üst sıralarda yer alırken, Kayserispor 3.516 haber, Kasımpaşa 3.464 haber, Eskişehirspor 3.449 haber ve Sivasspor da 2.961 haberle listede ilk on sıra içinde yer aldıkları belirlendi.