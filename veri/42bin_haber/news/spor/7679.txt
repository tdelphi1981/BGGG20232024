Messi sözleşmesini uzattı
Dünyanın en iyi futbolcularından Lionel Messi, Barcelona ile kontratını 2 yıl daha uzattı.
Messi'nin, Barcelona ile önceki kontratı 2016'da biterken, yeni kontrat süresi 2018'in Haziran ayında, yıldız oyuncu 31 yaşına geldiğinde dolacak.

Yeni kontratına ilişkin açıklamalarda bulunan Messi, 'Barcelona'da çok mutluyum, bunu daha önce de söylemiştim. Bugün benim için harika bir gün. 31 yaşıma geldiğimde nasıl bir oyuncu olacağımı bilemiyorum. Her geçen gün gelişiyorum ve burada futbol oynamaktan hoşlanıyorum' dedi.

Messi, kariyeri sona erip Arjantin'e dönene kadar Barcelona'da oynamak istediğini vurgulayarak, 'Avrupa'da oynadığım sürece kariyerimi Barcelona'da sonlandırmak istiyorum. Başka bir kıtada oynamak istemiyorum. Kariyerimi Arjantin'de sonlandırma fikrini de göz ardı etmiyorum' diye konuştu.

25 yaşındaki başarılı oyuncu, Barcelona takımına 13 yaşında gelmiş, 3 yıl sonra da A takıma yükselmişti. Barcelona tarihinin en skorer oyuncusu Messi, takımının birçok kupayı kazanmasında büyük pay sahibi olmuş, FIFA dünyanın en iyi futbolcusu ödülünü de 4 kez kazanmıştı.