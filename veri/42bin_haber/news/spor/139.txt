Fenerbahçe, Kıbrıs Rum Kesimi'ne gitti
Fenerbahçe, UEFA Avrupa Ligi (C) Grubu'nda deplasmanda Kıbrıs Rum Kesimi takımı AEL Limassol ile yarın oynayacağı üçüncü maç için bu ülkeye gitti.
 Sabiha Gökçen Uluslararası Havalimanı'ndan, Yunan hava yolu şirketi  Olympic Airlines'e ait özel uçakla Rodos Adası üzerinden Larnaka'ya giden  sarı-lacivertlilerde, sakatlıkları devam eden Joseph Yobo, Raul Meireles ve  Mehmet Topuz yer almadı.Spor Toto Süper Lig'in 8. haftasında, Fenerbahçe'nin deplasmanda oynadığı  Bursaspor maçında sakatlıkları nedeniyle kadroda yer alamayan Gökhan Gönül ve  Mehmet Topal ise Kıbrıs Rum Kesimi'ne götürüldü.       
  Sarı-lacivertli takımda Orhan Şam ve Bienvenu da Kıbrıs Rum Kesimi'ne  giden kadroya dahil edilmezken, Fenerbahçe'nin AEL Limassol maçının 19 kişilik  kafilesinde şu isimler yer aldı:Volkan Demirel, Mert Günok, Serkan Kırıntılı, Gökhan Gönül, Egemen  Korkmaz, Bekir İrtegün, Serdar Kesimal, Hasan Ali Kaldırım, Cristian, Mehmet  Topal, Özgür Çek, Stoch, Krasic, Selçuk Şahin, Caner Erkin, Kuyt, Semih Şentürk,  Moussa Sow ve Recep Niyaz.   