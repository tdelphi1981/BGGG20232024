Falcao açıkladı!
Chelsea'nin ısrarla kadrosuna katmak istediği Atletico Madrid'in golcüsü Radamel Falcao, sezon sonuna kadar takımdan ayrılmayacağını açıkladı 
 Premier League ekiplerinden Chelsea'nin, 50 milyon pound karşılığında Ocak ayı transfer döneminde kadrosuna katmak istediği Atletico Madrid'in Kolombiyalı golcüsü Radamel Falcao, geleceği ile ilgili açıklama yaptı.
 
 Kendisine kulüpte tutmak için büyük bir kararlılık gösteren Atletico Madrid Başkanı Enrique Cerezo'ya minnettar olduğunu dile getiren yıldız forvet, "Enrique Cerezo'nun kulüpte kalmam için gösterdiği çabanın farkındayım. Tanrı'ya şükürler olsun ki, takım olarak iyi sonuçlar aldık. Sezon sonuna kadar kulübümde kalacağım" dedi.
 
 Bu açıklamaların ardından Ocak ayında transfer etmek için başka bir golcü isme yönelmesi beklenen Chelsea'nin, Barcelona'nın forveti David Villa'yı kiralık olarak takıma katmaya çalışacağı belirtildi.
 
 Ajansspor