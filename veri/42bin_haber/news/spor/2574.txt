Beşiktaş'tan açıklama: Tamamen uydurma!
Beşiktaş Kulübü'nden yapılan açıklamada, bir gazetede 'Kartal'da Kriz' başlığıyla yayınlanan haberin bütünüyle hayal mahsulü olduğu bildirildi.
Siyah-beyazlı kulüpten yapılan açıklamada, 'Futbol (A) takımızın Gençlerbirliği karşılaşması öncesi Ankara'da gerçekleştirdiği son antrenmana, alacaklarını ileri sürerek futbolcularımız Hugo Almeida, Tomas Sivok ve Allan McGregor'un çıkmadığı şeklindeki iddialar bütünüyle uydurmadır. Yönetimimizi, teknik kadromuzu ve futbolcularımızı yıpratmaya yönelik bu tarz iddiaların ileri sürülme gerekçelerini yorumlamayı kamuoyunun takdirlerine bırakıyoruz' denildi.