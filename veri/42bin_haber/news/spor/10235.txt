Ersan Milwaukee'yi sırtladı
NBAde Toronto Raptorsı konuk eden Milwaukee Bucks, Ersan İlyasovanın etkili performansıyla karşılaşmayı uzatma sonunda 122-114 kazanmayı başardı.
Maça konuk ekip iyi başlasa da ilk periyottan sonra toparlanan Bucks, son 12 dakikaya 8 sayı önde girmeyi başardı. Son çeyrekte hücumda etkili bir performans çizen Raptors karşısında Ersanın bitime 6 saniye kala bulduğu basketle öne geçen Bucks, Alan Andersonın süre dolarken yaptığı smaca engel olamayınca karşılaşmanın normal süresi 104-104 sona erdi. 
Uzatma periyodunda hücumda oldukça iyi bir görüntü çizen Bucks, savunmada da rakibini durdurmayı başarınca karşılaşmayı 122-14 kazanmayı başardı. 
Milwaukee Bucksta 29 sayı, 11 ribaund ve 2 top çalmayla oynayan Ersan İlyasova galibiyeti takımına getiren isim olurken, Brandon Jennings 11 sayı ve kariyer rekoru olan 19 asist ile yıldızlaştı. 
Toronto Raptorsta ise kenardan gelen Alan Anderson 21 sayıyla takımının en skorer ismi olurken, Kyle Lowrynin 10 sayı, 10 asist ve 10 ribaundluk triple-doubleı mağlubiyete engel olamadı. 
NBA'da Toplu sonuçlar şöyle:

Philadelphia 76ers-Golden State Warriors: 104-97
Chicago Bulls-Brooklyn Nets: 96-85
Portland Trail Blazers-Minnesota Timberwolves: 109-94