Buffon'dan G.Saray ve F.Bahçe itirafı
Juventus takımının dünyaca ünlü kalecisi Buffon, Galatasaray ve Fenerbahçe statlarındaki atmosferin Celtic Park'tan daha korkutucu olduğunu söyledi. Buffon ayrıca, "Kariyerimde en çok zorlandığım maçlar Fenerbahçe ve Galatasaraya karşıydı" dedi.
UEFA şampiyonlar ligi ikinci tur ilk maçında Celtic ile deplasmanda karşılaşacak olan Juventus'ta, başarılı kaleci Gianluigi Buffon, İskoçyadaki atmosferin kendilerini etkilemeyeceğini dile getirirken, İstanbuldaki ortamın daha zorlu olduğunu belirtti.

Buffon yaptığı açıklamada, "taraftarların takımlarına yardımı inkar edilemez ancak bu sadece bir yere kadar. Rakip hiçbir zaman taraftar yüzünden geri adım atmaz, sadece oyuna odaklanır. İskoçyada atmosfer oldukça ateşli fakat ben şimdiye kadar sahaya girip gol atan bir taraftar görmedim dedi.

Fenerbahçe ve Galatasarayın atmosferi başka

Her iki takımın başlangıçta kazanmak için sahada olacağını belirten Buffon, gol yemeden alacakları bir beraberliğin kendileri için iyi bir sonuç olacağını söyledi.

Celtic taraftarından etkilenmeyeceğini de sözlerine ekleyen İtalyan file bekçisi, kariyerimde en çok zorlandığım maçlar Fenerbahçe ve Galatasaraya karşıydı. Burada aynı baskıyı hissetmiyorum diye konuştu.