Galatasaray Federasyon'a başvurdu
Sarı-Kırmızılılar, keyif verici yasaklı madde kullandığı ortaya çıkan David Hawkins'in B numunesinin incelenmesi için TBF'ye başvurdu.
Galatasaray'ın resmi internet sitesinden yapılan açıklama şöyle:

"Galatasaray Medical Park - Royal Halı Gaziantep Büyükşehir Belediyesi arasında 22 Aralık 2012 tarihinde oynanan Beko Basketbol Ligi 12. hafta karşılaşmasının ardından takımımız oyuncusu David Hawkins'ten alınan idrar örneğinde WADA'nın yasaklı maddeler listesinde yer alan bir maddenin bulunduğunun tespit edildiği hususu, Türkiye Basketbol Federasyonu tarafından kulübümüze yazılı olarak bildirilmiştir.

Yapılan değerlendirmelerin ardından oyuncu David Hawkins, söz konusu karşılaşma sonrasında alınan B numunesinin de incelenmesi için talepte bulunmuştır.

Almanya'daki Köln Doping Merkezi'nde yapılacak inceleme sonucunun ardından Kulübümüzce gereken karar verilecektir."