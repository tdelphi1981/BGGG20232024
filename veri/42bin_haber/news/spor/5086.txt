Yazıcı'dan Fikret Orman'a sert eleştiri
Bursaspor Kulübü Başkanı İbrahim Yazıcı, Beşiktaş Başkanı Fikret Orman'ın 'Husumetin bitmesi için ilk adımı biz attık' diyerek Bursa'ya gelmesini eleştirdi.
Başkan Yazıcı, "Bazı kesimler konuşmadığım için beni yerden yere vuruyor. Beşiktaş Başkanı Fikret Orman Bursa'ya zeytin dalı uzatmak için gelmiş. Ben Bursa'nın haklarını korumak durumundayım. Hangi Beşiktaşlı bıçaklanmış? Beşiktaş başkanının Bursa'ya gelmesi popülizm." dedi.
 
İbrahim Yazıcı, Divan Kurulu Toplantısı'nda gündeme dair açıklamalarda bulundu. Baia Hotel'de Divan Kurulu Başkanı Kadir Şankaya'nın başkanlığında, kulüp tüzüğünün 22. maddesi gereği gerçekleşen toplantıda konuşan başkan İbrahim Yazıcı, konuşmadığı için herkesin atıp tuttuğunu kaydetti. Başkan Yazıcı, "Ben her gün başka türlü konuşurum. Konuşma özürlü değilim ama çıkmıyorum, konuşmuyorum. Transferde de iki oyuncuyu ağızlarına yapıştırıp, konuşuyorlar. Biz şampiyon olurken de şampiyon olacağız demedik. Şu anda önümüzde ligde 17 maç kupada da 3 maç var. Her şey bitmiş değil. Bugün İngiltere liginden transfer yaptık. Şampiyon kadro ile de alay etmişlerdi. Taraftarlarla iletişim konusunda sıkıntımız var. Bizi bıktırmaya yönelik çabalar zaman kaybettirdi. İletişim konusunda daha özenli olabilirdik. Sağlık açısından yaşadığım sıkıntılar iletişim sıkıntı oluşturdu. Yeni önlemlerimiz olacak. Para kazanmak için oyuncu satmadık. Bursaspor, oyuncu satışından kazanç sağlamak bir tarafa oynatamadığı futbolcuların alacaklarını faiziyle ödemek zorunda bırakıldı. Ben para kazanmak için oyuncu satmam, satmadım da. Eğer oyuncunun Bursaspor'da kalacak durumları ortadan kalkmışsa satarım. Ben satışına karar vermem, teknik heyet verir. En önemli konulardan biri medya. Yabancı bir oyuncu geliyor sana diyor ki 'Ben oynamak istemiyorum' Premier Lig'den bana teklif var. Teknik direktörde tabiî ki 'git' diyecek ama bu başka türlü yansıtılıyor. Oyuncu satmak için oyuncu alıyoruz ama bunlar Bursa'da hep yanlış aksettirilir." diye konuştu.
 
Televizyon ve gazetelerde kendisi adına olumlu haberlerin yansımadığını belirten Yazıcı şunları kaydetti: "3 yılda bir başarı elde etmiş bir takım taraftarını mutlu edemiyorsa sorun takımda ya da kulüpte değildir. Ben bu kulübü 4 yıldır kötümü yönettim? Televizyonlarda, gazetelerde benim adıma iyi bir haber gördünüz mü? Hiçbir başarı cezasız kalmaz sözüne inanıyorum. Ben bu cezayı fazla çektim. Kulübün menfaatleri için başıma neler geldiğini biliyorum. Başımıza gelen ne varsa kulübün menfaatleri içindir. Taraftardaki olumsuz havanın mimarı medyadır. Hataları büyüterek kamuoyuna sunarsan olacağı budur. Bu yangın sizi de yakar. Hesapsız harcama dönemi bitti. UEFA ödeyemeyeceğin kadar borçlanırsan kapının önüne koyuyor. Bursaspor günü kurtarma politikaları yüzünden batmadı. Bursaspor yayın gelirlerinden başka dişle dokunur gelirin olmadığının kimse farkında değil. Oyuncu primlerini ödemeye yetmiyor. Elimizde dosyalar, projeler kapı kapı dolaşmadığımızı zannediyorsunuz? Reklam için bittiğimiz firmalara bizden önce arayıp aman reklam vermeyin diyenler var. Bunlar Bursaspor'a en çok kötülüğü yapan kişiler. Şampiyon olmadan önce gırtlağımıza kadar borç içinde değil miydik? Şampiyon olduğumuzda elde ettiğimiz gelir değer artışına yetmez. Bu stadı Bursaspor yaptı. Kuruşuna kadar Bursaspor kasasından çıktı. Bu borçları ödemek, stadı yaptırmak başımıza gelmeyen kalmadı."

Başladığı işi yarım bırakmak istemediğini ifade eden Yazıcı, "Ben kalıcı değilim. Uğraşın içinde devam ediyoruz. 'İbrahim Yazıcı Marmaris'ten, İstanbul'dan idare ediyor' diyorlar. Sen benimle mi yaşıyorsun? Buraya 20 dakikada geliyorum. Ben makam meraklısı değilim. Mühim olan olaylara hakim olup olmadığım. Uçan kuştan haberim var. Ben kulüpten yana barıştan yanayım." dedi.

ORMAN POPÜLİZM YAPIYOR

Bursaspor Kulübü Başkanı İbrahim Yazıcı, Beşiktaş Başkanı Fikret Orman'ın geçtiğimiz günlerde Bursa'ya zeytin dalı uzatmak için gelmesini de değerlendirdi. Yazıcı şunları söyledi: "Ben Bursa'nın haklarını korumak durumundayım. Hangi Beşiktaşlı bıçaklanmış? Beşiktaş başkanının Bursa'ya gelmesi popülizm. Beşiktaş başkanı gelmiş burada paneller, şunlar bunlar yapıyor. Ben kavgacı olsam oraya gider karıştırırım. Ben Bursa'nın haklarını korumak durumundayım. Hangi Beşiktaşlı bıçaklanmış? Beşiktaş başkanının gelmesi popülizm. Geliyor burada 'barış yapalım' diyor. Bu tabanda olmazsa olmaz. Canı yanan biz. Bu vebali de almam, alamam. Böyle bir şey olacaksa hep beraber hareket edilir."

Bursaspor Kulübü Başkanı İbrahim Yazıcı, kadro dışı bırakılan Ozan İpek'in vukuatlarını anlatması durumunda futbol hayatının zarar göreceğini söyledi. Bursaspor'un menfaatleri için uğraştığını belirten Yazıcı, "Taraftar 'Batalla'yı satsana' diye bağırıyor. Benim aldığım ve benim ağzımdan öyle bir şey çıktımı? Serdar Aziz konusunda kötülük ediyorlar. Altyapıdan çıkaran biziz. İyileştirme yapmışız. Zaman gelir yine yaparız. Onu konuşturarak, böyle bir haber çıkmasının anlamı nedir? Ben Bursaspor'un menfaatleri için uğraşıyorum. Şu anda kasamızda boş, borcumuzda yok. Bursaspor eski günlerine dönerse bir daha biter. Benim kimseyle kavgam yok ama benimle kavga etmek isteyenler var." dedi.