'Fenerbahçe Emenike ile anlaştı'
Fenerbahçe'nin uzun süredir transfer gündeminde olan Emenike için Sarı-lacivertli ekibin girişimleri devam ediyor.
Oyuncunun avukatı, "Emenike Fenerbahçe ile anlaştı ama Spartak Moskova bırakmak istemiyor" dedi.

EMENİKE FENERBAHÇE İLE ANLAŞTI

Emenike'nin Fenerbahçe'ye transferi için girişimler devam ederken, Rus kulübü Nijeryalı oyuncuyu bırakmaya niyetli değil. Emenike'nin Avukatı Rezan Epözdemir, Nijeryalı futbolcunun Fenerbahçe'ye transferi ve son durum hakkında Radyospor'a konuştu.

Arkomen'in sunduğu Aydın Cingöz ile Haber Aktif programına katılan Rezan Epözdemir, "Emenike Fenerbahçe ile anlaştı" dedi.

FENERBAHÇE'NİN ÖNCELİK HAKKI YOK

Transferde tek sorunun Spartak Moskova olduğunun altını çizen Epözdemir, "Emenike, Fenerbahçe'ye şartlarını sundu ve Fenerbahçe de kabul etti ve transferi yapacağını söyledi. Ancak Spartak Moskova oyuncuyu bırakmak istemiyor. Para bile konuşmadıklarını biliyorum" dedi.

Emenike'nin Spartak Moskova'ya transferinde Fenerbahçe'ye dönemsi için öncelik hakkı tanındı mı şeklindeki soruya ise, Rezan Epözdemir, "Fenerbahçe'ye Emenike'nin satışı sırasında tanınmış bir öncelik ve bonservis bedeli limiti yok. Geçen yıl Emenike'nin sözleşmesine 50 milyon euroya serbest kalır maddesi kondu.O sözleşme düzenlenirken ben ve menajeri de vardı" diye yanıtladı.