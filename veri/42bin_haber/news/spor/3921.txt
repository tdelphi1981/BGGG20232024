Necati Ateş'ten Çebi'ye cevap!
Eskişehirspor'un golcü futbolcusu Necati Ateş'ten Beşiktaş Kulübü Ahmet Nur Çebi'nin "Necati gibilerini alırız" açıklamasına cevap verdi.
 Eskişehirspor'un golcü futbolcusu Necati Ateş, Beşiktaş Kulübü İkinci Başkanı Ahmet Nur Çebi'nin "Necati gibilerini alırız" açıklamasına cevap verdi.
 Sezon başında Beşiktaş'ı içerisinde bulunduğu ekonomik koşulllardan dolayı tercih etmediği yönünde bir ifadesinin olmadığını ifade eden Necati Ateş, siyah-beyazlı formayı giymek bir kenara o kadro içerisinde düşünülmenin bile her futbolcu için büyük bir onur ve şeref olacağını belirtti.
 Beşiktaş gibi köklü bir camianın ekonomik koşullarını değerlendirmenin hiçbir futbolcunun haddine olmadığını dile getiren Necati Ateş, "Sayın Ahmet Nur Çebi, şahsımı kastederek yaşanılan ekonomik koşullardan dolayı Beşiktaş'ı tercih etmediği içeren bir ifade kullanmıştır. Benim meslek hayatımın hiçbir döneminde yüksek saygınlıga ve tarihe değerlere sahip olan Beşiktaş'ın da içinde olduğu hiçbir kulüp hakkında en ufak rencide edici ya da kırıcı bir söylemim olmamıştır" dedi.
 Türk futbolunda var olan kulüplerin ekonomik yapıları hakkında konuşmanın hiçbir futbolcunun haddine olmadığını ifade eden başarılı futbolcu, "Beşiktaş kulübü için en ufak bir şekilde kırıcı ve rencide edici bir söylemim asla olmamıştır. Hiçbir kurumun ekonomik yapısıyla ilgili, olumlu ya da olumsuz yorum yapmak şahsım dahil hiçbir futbolcunun haddi değildir. Beşiktaş kulübünün kadrosunda görmek istediği transferi gerçekleşen ya da gerçekleşmeyen her futbolcu için bu kadroda düşünülmek bile büyük bir onur ve şereftir." şeklinde konuştu.
 -sporx-