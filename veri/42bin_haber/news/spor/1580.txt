Mexes: 'Bir Zlatan değilim'
Anderlecht maçında attığı rövaşata golüyle gündeme oturan Philipp Mexes, Ibrahimovic olmadığını söyledi.
 Şampiyonlar Ligi'nde Milan - Anderlecht maçında müthiş bir rövaşata golü atarak, Zlatan Ibrahimovic'in İngiltere'ya karşı attığı harika gole nazire yapan Philipp Mexes, bir Ibrahimovic olmadığını söyledi. Dizindeki sakatlık nedeniyle mücadeleyi tamamlayamayan Fransız savunma oyuncusu şü ifadeleri kullandı.
 "Daha önce planladığım bir şey değildi. Top iyi gitti ve biraz şans olduğunu itiraf etmeliyim. Ibra bir fenomen."
 "Bir defans oyuncusu için sıradışı bir gol ve böyle bir gol atacağımı düşünemezdim."
 "Bu golü bana her zaman destek olan aileme ve çocuklarıma armağan ediyorum; çünkü babaları her zaman gezerken evde beklemek kolay değil."