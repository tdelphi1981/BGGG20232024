F.Bahçe'den taraftarlarına teşekkür
Fenerbahçe Kulübü, dün akşam deplasmanda oynadığı Viktoria Plzen maçında kendilerini yalnız bırakmayan taraftarlara teşekkür etti.Sarı-lacivertlilerin internet sitesinden yaptığı açıklama şöyle; 

"Takımımızın, UEFA Avrupa Ligi Son 16 Turu ilk maçı kapsamında, dün Viktoria Plzen ile deplasmanda oynadığı ve UEFA Avrupa Ligi'nde Çeyrek Final adına önemli bir adım attığı karşılaşmada, öngörülen kurallar çerçevesinde, takımımızı yalnız bırakmayan tüm taraftarımıza, teşekkür ederiz. 

Taraftarlarımız, kulübümüzün Avrupa arenasında sorunsuz temsil edilmesi adına gerekli hassasiyeti göstermiş, tüm desteği ile tribünleri doldurmuş, maç öncesi ve sonrası da dahil olmak üzere bir an durmaksızın Fenerbahçe'nin yanında olmuştur. 

Galibiyete inanarak sahaya çıkan takımımıza deplasmanda güç olan taraftarlarımıza şükranlarımızı sunuyor; Kulübümüzün geleceği adına her taraftarımızın aynı hassasiyetle gereken sorumluluğu yerine getirmesini bekliyoruz."