Ödüller sahiplerini buldu
Adana'da Aqua Tenis Kulübü'nün düzenlediği 29 Ekim Cumhuriyet Kupası Tenis Turnuvası'nda başarılı olan sporculara kupaları törenle verildi.
22 Eylül-10 Kasım tarihleri arasında gerçekleşen Aqua Tenis Cumhuriyet Kupası, final maçlarının ardından yapılan kupa töreni ile son buldu. Kulüp tesislerinde yapılan teniste konuşan Aqua Tenis Kulübü Başkanı Av. Kerim Şahin, turnuvaya katılan tüm sporcuları kutladı. Adana'da tenisin gelişmesi için çalıştıklarını belirten Şahin, "60'ı kadın toplam 210 sporcumuzun katkılarıyla kortlarımız şenlendi. Cumhuriyet'imizin kuruluş yıldönümü kapsamında gerçekleştirdiğimiz turnuvamıza katılıp, raket sallayan tüm sporcularımıza, katkı veren, emeği geçen hakemlerimize, kulüp hocalarımıza ve personelimize teşekkür ediyorum" dedi.  
Aqua Tenis Cumhuriyet Kupası Tenis Turnuvası'nda ödül alan sporcuların adları şöyle:  
Bayanlar: Master Grubu Tülay Tapçı ve Ece Şanıvar, A Grubu Gönül Gülü ve Nilgün Leyla Öz, B Grubu Şengül Ak ve Seray Ayaoku, C Grubu Emsal Danışoğlu ve Didem Sonçağı.  
Erkekler: Master Grubu Serdar Özbarlas ve Levent Pişkin, A Plus Grubu Yüksel Eker ve Hasan Öz, A Grubu Akıl Soybal ve Tarık Tokmak, B Grubu İbrahim Sivri ve Yiğit Kanar, C Grubu Alper Arcan ve Nihat Ölçer