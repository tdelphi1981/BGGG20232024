'Diskocu' Keita kadro dışı kaldı!
Al Sadd'ın yolunu tutan Fildişili futbolcu Abdul Kader Keita, gece hayatı yüzünden kadro dışı bırakıldı. Keita şu anda kendisine kulüp arıyor.
 Galatasaray'dan sürpriz bir şekilde ayrılarak Al Sadd'ın yolunu tutan Fildişili futbolcu Abdul Kader Keita konusunda sıcak gelişmeler yaşanıyor. Teknik direktörü Hussein Amotta ile anlaşamayan yetenekli oyuncu, sezon başından bu yana kadroya giremedi.
 Fildişi medyasına yansıyan haberlere Keita'nın formadan uzak kalmasının sebebi olarak 'gece hayatı' gösterildi. Kendisini gece hayatına kaptıran Keita ile sorunlar yaşayan Amotta bu durumu yadırgadı.
 Bir süredir yedek takımla çalışan 31 yaşındaki oyuncu yeni kulüp aramaya başladı. Kulübünden izin alan Abdul Kader Keita'nın burada çalışmalarına devam ettiği ve gelen teklifleri dinlemeye alacağı kaydedildi.
 ROTA TÜRKİYE YA DA YUNANİSTAN!
 Özellikle Yunan ve Türk takımlarının gündeminde olduğu iddia edilen Keita'nın eski formundan pek de uzaklaşmadığı ancak kişisel sorunlarının futbolunun önüne geçtiği vurgulandı. Kendisine dikkat etmeyen başarılı futbolcunun sıkıntılarının oyununun önüne geçtiği öne sürüldü.
 'ESKİ KEITA GELECEK!'
 İspanyol yıldız Raul'un da top koşturduğu Al Sadd'da istenmeyen adam ilan edilen Abdul Kader Keita hakkında konuşan gazeteci Baptist Behi, "Kader Keita çok yetenekli bir oyuncu. Özelliklerini hala koruyor ama kulübüyle ciddi sıkıntıları var. Bence geri dönüş yapacak. Sabri Lamouchi hala ona güveniyor." ifadelerini kullandı.
 Khalfan Ibrahim, Raul ve eski Fenerbahçeli Mamadou Niang'ın performansıyla Katar Yıldızlar Ligi'nde fırtına gibi esen Al Sadd, 6 maçta aldığı 6 galibiyetle en yakın rakibi Al Wakrah'a 7 puan fark attı.
 2. TÜRKİYE MACERASI DİREKTEN DÖNDÜ
 Kadrosunda birbirinden önemli isimleri bulunduran ekip, Abdul Kader Keita'yı 8 milyon euroyu kadrosuna katmıştı. Geçtiğimiz sezon Galatasaray ve Mersin İdmanyurdu'nun gündemine gelen Popito lakaplı futbolcunun kiralanması için onay çıkmamıştı.
 Teknik direktör Fatih Terim, Keita'nın yeteneklerine övgüler yağdırarak şartların oluşması halinde takımda görmek istediğini ifade etmişti. Bonservis sorununun ardından Keita yuvada kalmıştı.
  