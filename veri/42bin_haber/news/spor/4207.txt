Sneijder'e 7 günlük protokol
İtalyan kulübüyle yapılan anlaşmaya göre Hollandalının 15 Ocaka kadar başka bir takıma satılması ya da kiralanması halinde, sarı-kırmızılı ekip 5 milyon euro tazminat alacak.

G.SARAY, İNTERLE ÖN SÖZLEŞMEYE İMZA ATTI
Türk futbolunun tarihi transferlerinden birine imza atmak üzere olan G.Saray'ın Inter ile ön protokol imzalayarak Wesley Sneijder'i resmen bağladığı ortaya çıktı. Başkan Ünal Aysal'ın yürüttüğü transfer konusunda işini sağlama alan ve Inter ile 7.5 milyon euro bonservis bedeline el sıkışan Cim-Bomun İtalyan kulübü ile 15 Ocaka kadar G.Saray'ın isteği olmadan futbolcu başka bir kulübe satılamaz veya kiraya verilemez şeklinde, bir hafta süreli bir ön protokol imzaladığı öğrenildi.
Yıllığı 5.3 milyon euroyu buluyor
Sarı-Kırmızılıların bu ön protokole cezai şart olarak 5 milyon euroluk tazminat maddesi koydurttuğu, Sneijderin de G.Saray'dan 12 Ocak akşamına (bugün) kadar süre aldığı ifade edildi. 12 milyon eurodan kapı açan Inter Başkanı Moratti'yi 1.5 yılda ödeme koşulu ile 7.5 milyona ikna eden G.Saray, Hollandalı stara da garanti para olarak yıllık 4.2 milyon euro verecek. Futbolcunun tüm maçlarda oynaması halinde yıllık alacağı para maç başılarla yaklaşık 5.3 milyon euroyu bulacak.
Yönetim Sneijdere 2 ev hazırladı
Hollanda basınına göre Galatasaraya 4 yıllık maliyeti 30 milyon euroyu bulacak 29 yaşındaki yıldız oyuncunun Türkiyede 1 numaralı formayı giyeceği ifade edildi. Bu arada sarı-kırmızılı yönetim, Sneijder ve eşi Yolantheye kalmaları için iki ev hazırladı. Yıldız oyuncu ya Yeşilköyde Musleraya yakın bir daireye yerleşecek ya da Melonun da kaldığı Hadımköy Alkentteki bir villayı tercih edecek. Sneijder bu iki evi de beğenmezse kendisi yeni ev bakacak ve yönetim beğenilen daireyi tutacak.
Büyük ihtimal kabul etti
Galatasaraylı yöneticilerden Abdurrahim Albayrak, Sneijderin transferi konusunda TRT Habere yaptığı açıklamada Temkinli olmak lazım ama büyük ihtimal teklifimizi kabul etti dedi. İtalyan basını da Hollandalı yıldızın transferine geniş ayırdı. La Gazetta dello Sport, Corrierra dello Sport ve Tuttosport, Cim-Bomun Sneijder flörtünü manşetlerine taşıdı. Hollandalı yıldızın İstanbula gidişinin an meselası olduğunu belirten gazeteler, transferin gerçekleşme ihtimalini de yüzde 99 olarak açıkladılar. Çizme basını, Hollandalının 24 saat düşünme süresi istediğini ve bu konuyu eşiyle birlikte değerlendirdiğini ifade etti.