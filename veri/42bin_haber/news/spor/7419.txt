Deplasman fatihi Karabükspor
Spor Toto Süper Lig'de deplasmanda oynadığı 11 maçtan 5'inden galip ayrılan Kardemir Karabükspor, performansıyla 2012-2013 futbol sezonunda deplasmanda en çok maç kazanan ve gol atan takım unvanına sahip oldu.

Kırmızı-mavili ekip bu sezon oynadığı 11 dış saha maçından 5 galibiyet, 1 beraberlik ve 5 mağlubiyet alarak 16 puan topladı. Süper Toto Süper Lig'de 20 haftada topladığı 28 puanla 8. sırada bulunan Kardemir Karabükspor iç sahada ise oynadığı 9 maçta 3 galibiyet, 3 yenilgi ve 3 de beraberlik alarak 12 puan toplayabildi.

Dış sahada en çok maç kazanan Kardemir Karabükspor bu performansıyla topladığı 16 puanla, yine dış sahada oynadığı 11 maçtan 4 galibiyet, 5 beraberlik ve 2 mağlubiyet alarak 17 puan toplayan Galatasaray'dan sonra en çok puan alan takım oldu.

-En çok gol atan takım-
Kardemir Karabükspor dış sahada oynadığı 11 maçta attığı 21 golle, 2012-2013 futbol sezonunda deplasmanda en çok gol atan takım unvanını kazandı.

Kırmızı-mavili takımı 20 golle Galatasaray ve 18 golle Gençlerbirliği izliyor.

Takım ayrıca dış sahada oynadığı 11 maçta, ligin en çok gol yiyen 2. takımı konumunda yer alıyor. 25 gol yiyen Kayserispor'un ardından gelen Kardemir Karabükspor deplasmanda toplam 22 gol yedi.

-'Dört Büyükler'e yenilmedi-
Spor Toto Süper Lig'de 'Dört Büyükler' olarak adlandırılan takımlardan deplasmanda puan almayı başaran Kardemir Karabükspor, Galatasaray'ı Türk Telekom Arena'da, Fenerbahçe'yi Fenerbahçe Şükrü Saracoğlu Stadı'nda ve Trabzonspor'u Hüseyin Avni Aker Stadı'nda 3-1'lik skorlarla yendi. Karadeniz ekibi Beşiktaş ile de BJK İnönü Stadı'nda 2-2 berabere kaldı.

-Milli takıma oyuncu-
Teknik direktör Mesut Bakkal yönetiminde çıkış yakalayan kırmızı-mavili ekipten Ahmet İlhan Özek, gösterdiği performans ile Milli Takım Antrenörü Abdullah Avcı tarafından yarın Çek Cumhuriyeti ile oynanacak hazırlık maçının aday kadrosuna çağrıldı.

Kardemir Karabükspor'da İlhan Parlak 8, Lualua 6 ve Ahmet İlhan Özek attığı 5 golle takımın en golcü oyuncuları oldu.

-Kardemir Karabüskpsor'un dış saha maçları- Takım Skor Kasımpaşa- Kardemir Karabükspor 2-1 Bursaspor-Kardemir Karabükspor 4-1 Akhisar Belediyespor-Kardemir Karabükspor 1-3 Eskişehirspor-Kardemir Karabükspor 5-2 Kayserispor-Kardemir Karabükspor 3-0 Galatasaray-Kardemir Karabükspor 1-3 Mersin İdmanyurdu-Kardemir Karabükspor 2-1 Gaziantepspor-Kardemir Karabükspor 0-2 Fenerbahçe-Kardemir Karabükspor 1-3 Trabzonspor-Kardemir Karabükspor 1-3 Beşiktaş-Kardemir Karabükspor 2-2