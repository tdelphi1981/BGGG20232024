Galatasaray Terim için tahkime gidiyor
Galatasaray cezayı düşürmek için tahkim kuruluna gidecek. Galatasaray Teknik Direktörü Fatih Terim'e Disiplin Kurulu tarafından verilen 3 maçlık cezanın tartışmaları sürüyor.
Orduspor maçının devre arasında hakem Serkan Çınar tarafından tribüne gönderilen Terim'in, küfür etmemesi nedeni ile 3 maçlık ceza ile kurtulduğu görüşünün yanı sıra, Galatasaray Yönetimi de teknik direktörlerine verilen 3 maçlık cezayı fazla buldu. Sarı kırmızılı yönetim, ligdeki her maçın final havasına büründüğü bu haftalarda teknik direktörlerinin 3 maç ceza almasını büyük dezavantaj olarak değerlendirip, 3 maçlık cezanın indirimi için Tahkim'e başvuruyor

Sarı kırmızılı yönetim, Disiplin Kurulu'nun kararı öncesinde medyada oluşturulan 10-22 maç ceza furyasının karara etken olduğu düşüncesinde. G.Saray Yönetimi birçok kişinin bilgisizce yorum yaparak Terim'e gelecek sezona bile sarkacak ceza için hedef haline getirdiğini ve Disiplin Kurulu'nun 1 maçlık cezayı 3 maça çıkardığı görüşünde. G.Saray Yönetimi olay ile ilgili detaylı bir savunma hazırlayıp, Tahkim Kuruluna başvuracak ve Terim'in 3 maçlık cezasının indirimi için gerekli bürokrasiyi tamamlayacak.