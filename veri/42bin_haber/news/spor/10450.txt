Trabzonspor hazırlık maçında kazandı
Trabzonspor, 1461 Trabzon ile oynadığı hazırlık maçını 2-0 kazandı. 
Spor Toto Süper Lig'de 9 Mart Cumartesi günü sahasında Beşiktaş ile karşılaşacak Trabzonspor, 1461 Trabzon ile oynadığı hazırlık maçını 2-0 kazandı. 
Ligde dün Kasımpaşa deplasmanından 2-0'lık mağlubiyetle dönen bordo-mavililer, haftanın ilk gününde PTT 1. Lig'de mücadele eden pilot takımı 1461 Trabzon ile Mehmet Ali Yılmaz Tesisleri'nde karşı karşıya geldi. 35 dakikalık iki devre halinde yapılan karşılaşmada Trabzonspor'un gollerini Halil ve Emre Güral kaydetti.

Karşılaşmayı Trabzonspor Kulübü Asbaşkanı Nevzat Şakar, genel sekreter Hasan Yener, mali sayman Temel Kazancıoğlu ile bazı yöneticiler izledi. 1461 Trabzon Kulübü Başkanı Suat Şen de maçı izleyenler arasında yer aldı.

Trabzonspor, yarın yapacağı antrenmanla Beşiktaş maçının hazırlıklarını sürdürecek.