İstanbul BŞB Webo'yu açıkladı!
Fenerbahçe, Pierre Webo için İstanbul Büyükşehir Belediyespor'la görüşmelere başladı. İBB Kulübü Başkanı Çağatay Kalkancı konu ile ilgili flaş açıklama yaptı.
İstanbul Büyükşehir Belediyespor'un golcüsü Pierre Webo için görüşmeler başladı.

TRANSFER OLMAYACAK DİYE BİR ŞEY YOK
Konuyla ilgili olarak Radyospor'dan Özgür Sancar'ın sorularını yanıtlayan Belediyespor Başkanı Çağatay Kalkancı, "Görüşmelerimiz başladı. Artık iş Fenerbahçe'de bitiyor. Henüz para konuşmadık; ama bir transfer müzakeresi içeresindeyiz. Transferde olmaz diye bir şey yok. Webo'yu satmak düşüncesinde değildik; fakat kulübümüzün çıkarları gereği mevcut durumu değerlendirebiliriz" dedi.

WEBO'YLA KONUŞUYORUZ, BÜYÜK KULÜPTE OYNAMAYI İSTİYOR
Pierre Webo'yla transfer konusunu her zaman konuştuklarını dile getiren başkan Kalkancı, "Her futbolcu büyük takımda oynamayı istiyor. Piere'le bunu hep konuşuyoruz. Kendisi Fenerbahçe'de oynamayı istiyor. Onun bu yönde hep talebi var. 'Kulübüm de mutlu olsun, ben de' diyor. Müzakereden kulübümüzün çıkarları doğrultusunda bir sonuç çıkarsa bu transfer olabilir. Olmayacak diye bir şey yok" diye konuştu.