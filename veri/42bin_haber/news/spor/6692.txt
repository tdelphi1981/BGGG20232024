Emre'yi Aykut Kocaman istedi
Ve Fenerbahçe sezon başından bu yana belki de en çok eksikliğini hissettiği transferi bitirme noktasına geldi.
1 Geçtiğimiz sezon çok tartışılan Aykut Kocaman-Emre Belözoğlu kavgası artık tamamen bitti. 
2 Kulüpten elini ayağını çekti denilen Ali Yıldırım bu transferde kilit rol oynayarak, geri döndü. 
6 ay önce Atletico Madride giden Emre Belözoğlunu yeniden sarı lacivertli formaya çağırdı. Bu transferin nasıl gerçekleştiğini okuyunca eminim pek çok konuda da aydınlanmış olacaksınız.
Ve kafanızda hiç bir soru işareti de kalmayacak. 

İsterseniz önce soru işaretlerini sıralayalım:

1- Emre Belözoğlu, Aykut Kocaman ile daha önce kavga etti. Şimdi ona rağmen mi geliyor? Bu ikili nasıl anlaşacak?
2- Başkan Aziz Yıldırım ile kardeşi Ali Yıldırımın arası açık. Emre transferi de bu açıklığın en önemli kanıtı.
Baştan söyleyeyim, bu iki önerme de doğru değil. 

Nasıl mı anlatayım... 
CAMİA SENİ ÇOK İSTİYOR
 
10 gün önce İstanbul... Aziz Yıldırımın kardeşi, (Daha önce kulüpten elini ayağını çekti, hiç bir işe karışmıyor denilen) Ali Yıldırım, Emre Belözoğlunun çok yakın bir dostunu (ismi bende saklı) arar.

- Aykut Hoca, Emre Belözoğlunu takımda görmek istiyor. 
- Konuşurum kendisiyle. 
- Sadece Aykut Kocaman da değil. Biz de çok istiyoruz. Camia da çok istiyor. Emre bizim evladımız.
Bu konuşmanın hemen sonrasında İspanyadan Emre Belözoğlu aranır;
- Ali Yıldırım aradı. Aykut Kocaman ve Fenerbahçe yönetimi seni yeniden takımda görmek istiyor. Ne dersin?
Bu soruya Emrenin yanıtı kısa olur:
- Elbette dönerim. Fenerbahçe benim için çok önemli. 
 
DAHA AZ PARAYA OYNAYACAK
 
BU görüşmenin ardından temaslar başlar. 
Emrenin, Atletico Madrid ile olan sözleşmesi sezon sonuna kadardır. 
Sezon sonu itibariyle sözleşmeyi tek taraflı feshetme hakkı vardır Emrenin. 
Formaliteleri tamamlamak ve Atletico Madrid ile masaya oturmak için Emrenin menajeri Ahmet Bulut Madride uçar. 
Emre transferinin ayrıntıları şimdilik bu kadar. 
Gelelim, alacağı paraya ve en başta sorduğumuz o 2 sorunun yanıtına. 
Emre F.Bahçeden astronomik bir ücret almayacak. 
Hatta giderken aldığı paranın bile altında dönme kararı aldı. 
 
BAŞKANLA HİÇBİR SORUNU YOK 

AYKUT Kocaman kavga ettiği Emre ile anlaşır mı sorusunun yanıtını zaten haberin içinde verdik.
Emreyi bizzat isteyen Aykut Kocaman. 
Hem de çok istediğini altını çizerek belirtiyor Aykut Hoca. 
Ali Yıldırım konusuna gelince...
Emre transferinde başrole soyunarak, kulüp içinde yine etkin bir şekilde çalışmaya başladığını gösterdi. 
Yani Başkan Aziz Yıldırım ile aralarında hiçbir sorun yok.