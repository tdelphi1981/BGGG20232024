Öfkeli taraftardan hakeme sopa
 
 Geçen pazar günü Doğuyaka 100’üncü Yıl Spor Kompleksi’nde oynanan Antalya İkinci Amatör Küme maçında Türk Telekomspor ile Kardelenspor takımları karşılaştı. 
 Şampiyonluk hesabı yapan Türk Telekomspor ile ligde tutunmaya çalışan Kardelenspor maçının ilk yarısı 1-1 sona erdi. İkinci yarıda, Kardelenspor’dan Mahsun Akyüz ile kaleci Bülent Nişancı kırmızı kartla oyun dışı kaldı. 
 Hakem Fevzi Çiftçi’nin kararlarını beğenmeyen bir taraftar, elinde sopa ile sahaya girdi. Orta hakemin üzerine koşan adı öğrenilemeyen öfkeli taraftarı, Kardelensporlu futbolcular güçlükle durdurdu. Polis tarafından uzaklaştırılan taraftardan şikayetçi olunmadı. Karşılaşma, 5-1 Türk Telekomspor lehine sonuçlandı. 
 DHA