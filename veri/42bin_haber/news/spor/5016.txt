Klopp'a göre en iyisi ne Ronaldo ne Messi...
Borussia Dortmund'u başarıdan başarıya koşturan Klopp gördüğü en iyi forvet oyuncusunun Robin van Persie olduğunu belirtti.
Borussia Dortmund Teknik Direktörü Jürgen Klopp, Manchester United'ın yıldızı Robin van Persie hakkında övgü dolu sözler kullandı.

Sezon başında büyük tartışmalara rağmen Arsenal'den Kırmızı Şeytanlar'a transfer olan Hollandalı golcü gösteriği performansla ligin ilk yarısında gol krallığı listesinde birinci sırada yer aldı.

Hollandalı yıldız hakkında övgü dolu sözler kullanan başarılı teknik adam Uefa.com'a yaptığı açıklamada, "Londra'da Arsenal'e karşı oynarken kişisel tercihime göre şimdiye kadarki en iyi forveti gördüm: Robin van Persie. Bir oyuncunun 90 dakika boyunca 3 farklı bölgede oynamasını o zaman anlamamıştım. Ama şimdi biz de aynısını yapmak istiyoruz." dedi.

Borussia Dortmund her yıl daha da deneyimli bir takım haline geldiğini söyleyen Klopp, "Takımın başına 3 sene önce geldiğimde ortalama yaş 22'ydi. Şimdi ise 26 ortalamaya sahip bir takım var. Oyuncular inanılmaz bir şekilde gelişim gösterdi ve bu süreçte birçok şey öğrendi." ifadelerini kullandı.

Dortmund Şampiyonlar Ligi ikinci turunda Shakhtar Donetsk ile eşleşti.

(Goal.com)