İlk raund berabere
İspanya Kupası Yarı Final ilk etap mücadelesinde Real Madrid ve Barcelona, Santiago Bernabeu'da karşı karşıya geldi.
 İspanya Kupası Yarı Final ilk etap mücadelesinde Real Madrid ve Barcelona, Santiago Bernabeu'da karşı karşıya geldi. Yeni yılın ilk El Clasico'su'nda Real Madrid ile Barcelona 1-1 berabere kalarak rövanşı beklemeye başladı. Barcelona'nın golü 50. dakikada Cesc Fabregas'tan gelirken, ona cevap 81'de Raphael Varane'den geldi. Barcelona deplasmanda bulduğu 1 golle evinde avantajlı olacak.
 REAL EKSİK ÇIKTI, BARÇA TAM KADRO
 Barcelona'yı evinde ağırlayan Real Madrid'de önemli eksikler vardı. Sergio Ramos ve Fabio Coentrao ve Angel Di Maria cezalarından dolayı bu önemli maçta takımlarını yalnız bıraktı. Kral Kupası'ndaki son Valencia maçında eline aldığı darbe ile sakatlanan ve sahalardan 12 hafta uzak kalacağı açıklanan Iker Casillas ise mücadelede forma giyemedi. Onun yerine eldivenleri yeni transfer Diego Lopez geçirdi. Pepe de sakatlığından dolayı oynamadı. Buna karşılık Barcelona eksiksiz bir şekilde sahadaydı.
 REAL İSTEKLİ BAŞLADI
 Maçın daha hemen başında kritik bir yerde top kaptıran Barcelona ani bir tehlikeyle karşı karşıya kaldı. Cristiano Ronaldo sol çaprazdan ceza sahasına girecekken, Gerard Pique onu faulle durdurdu ve sarı kart gördü. Bu pozisyonda Ronaldo'nun kullandığı tehlikeli serbest vuruşta kaleci Pinto başarılıydı.
 BARÇA KENDİNİ İLK DEFA GÖSTERDİ
 İlk defa 10. dakikada rakip ceza sahasında paslaşan Barcelona, ilk pozisyonunu Messi ile buldu. Ceza sahası içinde seri çalımlar atan Arjantinli'nin vuruşunda Madrid defansı açıyı iyi kapattı ve tehlikeyi önledi. Bu dakikadan sonra irili ufaklı tehlikeli ataklar yapan konuk ekipte Iniesta'nın savunma arkadasına attığı harika pası Jordi Alba değerlendiremedi.
 XAVI VE DİREK!
 İlk yarının orta bölümlerinde Real Madrid'in ön alanda presi azaltarak kendi yarı sahasında alan kapattığı ve hızlı ataklarla telike yaratmaya çalıştığı görüldü. Xavi'nin kaybettiği topta Karim Benzema, sağ kanattan tehlike yarattı. Çıkarttığı orta biraz daha iyi olsa Ronaldo'nun gol atması içten değildi. Iniesta dakikalar 20'yi gösterirken ceza alanının 2 metre dışında düşürüldü. Xavi'nin kullandığı tehlikeli vuruş üst direkte patladı.
 İNANILMAZ POZİSYON VE VARANE
 Real Madrid savunmasının kaleciye verdiği sayıf pasta Messi araya giydi. Kale bir anda boşalırken Xavi topu boş kaleye gönderdi ama Varaen topu çizgiden çıkartarak muhteşem bir müdahaleyle takımının 1-0 geriye düşmesini engelledi. Ardından dakikalar 27'yi gösterdiğininde Real Madrid kısa paslarla Barcelona ceza sahasına girdi. Xabi Alonso'nun pasında tehlikeli bölgede Benzema'nın yaptığı vuruş 3 direğin arasından geçmedi.
 REAL MADRID BASTIRIYOR
 İlk yarının en önemli pozisyonlarından birini Real Madrid, Barcelona kalesinde yarattı. Callejon'un sağ kanattan açtığı tehlikeli ortada Dani Alves topa atlayarak tehlikeli bir pozisyonu engelledi. Alves'in düşerken topa elle müdahale edip etmediği tartışma konusu oldu. İlk yarıda Real Madrid beklentilerin üzerinde bir oyun ortaya çıkardı. Barcelona'nın rakibi bezdiren pas trafiğini başarılı bir şekilde engelleyen ev sahibi ekibi tehlikeli ataklar da yarattı. İlk yarı 0-0 golsüz beraberlikle sonuçlandı.
 REAL HIZLI BAŞLADI AMA...
 İkinci yarı başlar başlamaz Real Madrid'in aynı düzenda ataklarına devam ettiği görüldü. Bazen kendi sahasında alan kapatarak, bazen de ön alanda baskı yaparak rakibini şaşırtmaya çalışan Madrid ekibi ilk atağını 47'de Benzema ile yaptı. Mesut Özil'le ikili paslaşmalarla ceza sahası içine girdi ve vuruşu üstten auta çıktı. 50 dakikada ise Messi'nin pasında Fabregas R.Madrid ceza alanında topla buluştu ve Lopez'in sağından topu ağlarla buluşturarak takımını 1-0 öne geçirdi.
 RONALDO MUTLAK GOLÜ KAÇIRDI
 Barcelona gol sonrası psikolojik sütünlüğü ele alırken, 60 dakikada Real Madrid, rakip kalede çok büyük bir tehlike yarattı. Essien'in sağdan ortasında Ronaldo çok müsait pozisyonda topu auta göndererek beraberlik şansını tepti. Barcelona ilk yarıdaki tutuk görüntüsünden sıyrılarak pas trafiğini artırdı ve oyunun kontrolünü bu yarıda elinde bulundurdu. Real Madrid'in de arada tehlikeli atakları devam etti. 65'te Mesut'un gollük ortasında Pique Ronaldo'nun müdahale yapmasına izin vermedi.
 VARANE YİNE SAHNEDE
 Barcelona'nın ataklarını sıklaştırdığı dakikalarda Real Madrid eşitlik golünü buldu. Mücadelenin ilk bölümünde çizgiden çıkarttığı topla takımını kurtaran Fransız savunma oyuncusu Varane, Mesut Özil'in soldan ortasında kafayla topu filelere göndererek durumu 1-1'e getirdi ve mücadele bu skorla son buldu.
 Barcelona, deplasmanda Real Madrid karşısında aldğı bu skorla, ikinci maçta avantaj elde etti. Barcelona ve Real Madrid arasında oynanacak olan İspanya Kupası Yarı Final rövanş maçı 27 Şubat Çarşamba günü Nou Camp'ta oynanacak.