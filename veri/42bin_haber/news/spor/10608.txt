Napoli Burak Yılmaz'a talip
Galatasaray'ın golcüsü Burak Yılmaz'a Napoli talip oldu. 
Aslan'ın gol makinesi Burak Yılmaz'ın müthiş yükselişi Avrupa'nın gözünden kaçmıyor. 
Cristiano Ronaldo ile Şampiyonlar Ligi gol krallığı mücadelesi veren tecrübeli futbolcunun adı her geçen gün bir başka kulüple anılıyor. Son iddia İtalya’dan. Serie A’da zirve mücadelesi veren Napoli’nin forvet hattını Burak Yılmaz’la güçlendirmeyi planladığı öne sürüldü. Başkan Ünal Aysal ise golcü oyuncunun değerini 40 milyon Euro olarak belirlemişti.