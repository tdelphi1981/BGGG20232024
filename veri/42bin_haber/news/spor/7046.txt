'Burak, Galatasaray'ın önemli oyuncusu'
 
 Lig TV'ye konuşan Fatih Terim; 
 Açıkçası puan kaybı için üzgünüm. Öne geçmemiz önemliydi. Elmander'in pozisyonu nedir bilmiyorum ama öne geçsek başka olurdu. Şiddetli rüzgar da bizi etkiledi. Bunlar bahane değil. İkinci yarı rüzgarı arkamıza alınca daha efektif olmamız gerekirdi. Üzgünüz açıkçası.
 
 Burak, Galatasaray'ın önemli oyuncusu
 
 En azından transferi bitirdik. En azından yalanın bir kısmı bitti. Burak bizim için çok önemli bir oyuncu. Geçen hafta, Elmander ve Umut iyi oynayınca onlara şans verdim. Daha sonra da Sneijder'in önünde 2 santraforun lüks olacağını düşündüm ve orta sahayı da rakibe bırakmak istemedim.
 
 Biz Burak'ı vermeyi asla düşünmedik. Serdar Aziz ile ilgili bir girişimimiz olmadığı gibi. Bunları hep yalanlama şansımız yok. Burak bugün oynamamıştır ama Galatasaray'ın önemli oyuncusudur. Oynayacaktır. 
 Daha hırslı olmalıydık
 
 Engin 11 maç ceza aldı. Toparlanma sürecini de koyarsak onun yarım sezonunu alacak bir cezaydı. Ama bu süreci hep birlikte oynayarak bitireceğiz. Ben oyuncularımı basın aracılığıyla eleştirmem. Genel olarak bugün daha hırslı ve savaşçı olmalıydık. Buna rağmen kazanabilir ya da kaybedebilirdik ama beraberlikle ayrılıyoruz buradan.