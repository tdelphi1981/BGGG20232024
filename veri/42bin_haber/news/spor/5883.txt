Bakkal havası
G.Saray, F.Bahçe ve Trabzon'u eli boş gönderen Kırmızı-Mavililer, ligde kalma mücadelesi yaparken hedef değiştirdi. Rotasını Avrupa'ya çeviren Bakkal'ın öğrencileri kurban listesine Paşa'yı da ekler
 BURAK GÜMÜŞOVA
 
 KARABÜK-K.PAŞA 1
 MESUT Bakkal'ın gelişiyle Emenikeli sezonu hatırlatan bir performans sergilemeye başlayan Karabük, G.Saray zaferiyle ikinci yarıya başlayan K.Paşa karşısında önemli bir sınav verecek. Geçen sezon Samsunspor'la büyük çıkış yakalayan Bakkal, aynı havayı Karabük'e de getirdi. 4'te 4'le Paşa'ya kafa tutacak Kırmızı-Mavililer'de en büyük handikap Mabiala, Shelton ve LuaLua üçlüsünün Afrika Kupası'nda olması. Ancak Trabzon karşısındaki kadro bu eksikleri de hiç aratmadı.
 G.ANTEP-F.BAHÇE 1-0
 İKİNCİ yarıya da kötü bir başlangıç yapan F.Bahçe'de fırtına öncesi sessizlik hakim. Kaliteli kadrosuna rağmen hala tatminkar bir futbol oynayamayan Kanarya, Antep deplasmanında her şeye gebe bir maça çıkacak. Olumsuz bir sonuçta yeni bir kaosun fitili ateşlenebilir. Hikmet Karaman yönetiminde ilk yarıda beklentilerin altında kalan Antep'te ise Figueiredo, Sernas ve Rostand transferleri kadro kalitesini artırdı. Kırmızı-Siyahlılar'ın moralsiz Kanarya'dan puan alması şaşırtıcı olmaz.
 BRAGA-BENFİCA 0-2
 PORTEKİZ'DE iki sezonluk şampiyonluk hasretine bu yıl son vermekte kararlı olan Benfica, zirve için son kozunu oynayacak Braga karşısında kritik bir maça çıkacak. Kartallar'ın 
 15 maçtır bileği bükülmüyor. Cardozo-Lima ikilisinin 37 golle savunmaları dağıttığı Benfica'nın 6 maçlık deplasman zaferi grafiği de takdire şayan. Braga ise evindeki 3 maçlık yenilmezlik serisiyle Kırmızı-Beyazlılar'a meydan okuyor. Zirveyle aradaki puan farkını 7'ye düşürmek isteyen Braga'nın işi hiç de kolay değil.
 E.FRANKFURT-HOFFENHEIM İY1
 BUNDESLIGA'DA müthiş bir sezon geçiren Eintracht Frankfurt, Şampiyonlar Ligi potasında kendisine yer buldu. Bir sezonluk aranın ardından lige müthiş bir dönüş yapan Frankfurt, ateş hattındaki Hoffenheim'a bileniyor. Leverkusen yenilgisiyle Hoffenheim maçının daha bir önem kazandığı Kırmızı-Siyahlılar'da tek hedef galibiyet. Deplasmanda 5, toplamda 8 maçtır 3 puan yüzü görmeyen Hoffenheim'ın bu moral-kondisyonla Frankfurt'a da kafa tutması çok zor görünüyor.
 ÖNEMLİ UYARI: Yüzde tahminleri takımların ulusal
 liglerinde yaptıkları karşılaşmaların istatistiklerine göre hazırlandı. Bir maçın yüzdesi ne kadar düşükse o karşılaşmanın o kadar riskli olduğunu gösterir. Bu karşılaşmalar her türlü sonuca açıktır.