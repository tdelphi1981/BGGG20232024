"Galibiyet serisine başlamak istiyoruz"
Kadınlar Hentbol Süper Ligi'nde yarın sahasında Anadolu Üniversitesi'ni konuk edecek olan Ardeşen Gençlik ve Spor Kulübü, rakibini yenerek galibiyet serisine başlangıç yapmak istiyor.Antrenör Hüsnü Kemal Durak, karşılaşmanın hazırlıklarını Ayder'de kondisyon ağırlıklı bir kamp yaparak gerçekleştirdiklerini ve maça hazır olduklarını belirtti.

Ardeşen Gençlik ve Spor Kulübü'nde gelecek adına çok güzel görüntüler olduğunu ifade eden Durak, Biz kısa dönem içinde yeni bir yapılanma içinde olan takımımızı istenilen ve belirlenen hedeflere doğru sağlıklı bir şekilde yürütüyoruz. Önümüzde 4 hedef maçımız var. İlkini yarın Anadolu Üniversitesi ile yapacağız. Arkasından 3 maç daha var. Bunun bilinciyle iki gün Ayder'de kamp yaptık. Anadolu Üniversitesi maçını kazanarak iyi bir seriye başlangıç yapmak istiyoruz dedi.

Durak, kendilerine kamp imkanı sağlayan yönetim kuruluna ve Çamlıhemşin Kaymakamı Hasan Gündoğdu'ya çok teşekkür etiklerini sözlerine ekledi.