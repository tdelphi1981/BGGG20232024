Bu daha başlangıç maç sayısı artacak
Türkiyede bulunduğumuz sırada Europolün bu haberi açıklaması tamamen tesadüf. Ancak durumdan haberimiz vardı. Bu rutin bir toplantı. Genel olarak değerlendirme yaptık. Europolün operasyonuyla, çalıştayın bağlantısı yok. Futbol federasyonlarının iç işleyişinin muntazam yönetil-mesi ve emniyet teşkilatıyla işbirliği iyi sağlanmalı.
İSTANBULda düzenlenen Şike Çalıştayının 2. ve son gününde ilginç detaylar ortaya çıktı. INTERPOL Sporda Dürüstlük Yönlendirme Grubu Başkanı John Abbottın moderatörlüğündeki çalıştayda ilk gün gözden geçirildi ve FIFA Disiplin Yönetimiyle nasıl bir arada çalışırızın cevabı arandı.  Daha önce İtalya, G. Afrika gibi ülkelerde gerçekleştirilen rutin bir toplantının yapıldığını vurgulayan Abbottın yanı sıra FIFA Güvenlik Kurulu Üyeleri Nick Raudenski ve Ralf Mutschke HÜRRİYETin sorularını yanıtladı.  
EVET BU BİR TESADÜF AMA... 
TEMEL sorunları çözmek için spor otoriteleri, kulüp-ler, kolluk kuvvetleri ve fede-rasyonlarla bir arada olmaları gerektiğini vurgulayan Abbotta yönelttiğimiz, Europolün açıklamalarıyla sizin İstanbulda çalıştaya başlamanız bir tesadüf mü sorumuza yanıt çarpıcı oldu. Bu çalıştayın 3 ay önce programlandığını vurgulayan Abbott, Evet bu bir tesadüf. Ancak biz FIFAyla aylar önce çalışmaya başladık. Gelmeden önce şikeye karışan birçok maç olduğunu biliyorduk dedi.  
ORGANİZE SUÇ KORKAKLARIN İŞİ 
 ORGANİZE suça korkaklar katılır diye devam eden Abbott, Bunun önüne geçmek için elimizden geleni yapacağız. Ancak bunun için sistemli çalışmalıyız. Maç sayısının artacağını söyleyebilirim şeklinde konuştu. Abbott, dün yapılan slayt gösterilerinde 3 Temmuzda Türkiyeyi sarsan şike operas-yonuna değinmeyen çalıştayın  bu kararını da değerlendirdi. 
  Türkiye'de 79 maçta şike var  
680 MAÇLA SINIRLI KALMAYACAK 
 BU halihazırda Yargıtayda devam eden bir dava. Bununla birlikte biz buraya yıllardan beri yaptığımız sunumu yapmak için geldik. Spesifik konularla ilgilenmiyoruz. Biz bahise bağlı şikeyi engellemek için uğraşıyoruz dedi. FIFADAN Nick Raudenski ise, Emin olun maç, takım ve kişi sayısı artacak. 680 ile sınırlı kalmayacak şeklinde konuştu.  
EUROPOLDE TÜRK POLİS YOK 
KULÜP başkanlarının ve Türkiye futbolunun üst düzey isimlerinin çalıştaya katılmaması dikkat çekti. Interpolün şikeyle savaş için özel bir birim oluştuğu bilgisine de ortaya çıktı. Interpoldeki Türkler her ne kadar bu birimle destek temasında olsa da, iki gün önce patlak veren skandalı duyuran Europolde halihazırda Türk personel ya da polis bulunmuyor. 
Bundan sonra ne olacak? 
Europolün Türkiyede 79 maçta şike yapıldığını açıklaması 3 Temmuz vartasını atlatmaya çalışan Türkiyeyi bir kez daha sarstı. Gelen duyumlara söz konusu maçların bir kısmı daha önce Almanyada Bochum Savcılığı tarafından başlatılan ve Türkiye ayağını ise Sarıyer Cumhuriyet Savcılığının yürüttüğü bahis şikesi soruşturmasıyla ilişkisi var.  
1-Europol, dosyayı tamamladıktan sonra Türkiye Futbol Federasyonuna gönderecek.
2-TFF dosyayı inceledikten sonra gerek görmesi halinde suç duyurusunda bulunacak.
3-Dosya İstanbul Cumhuriyet Başsavcılığında Örgütlü Suçlar Soruşturma Bürosuna nakledilecek.
4-Bu birimde savcılar dosyayı inceleyecek ve gerek görülmesi halinde dava açılacak.
5-Dava dosyası, Bochum Savcılığının yürüttüğü soruşturmayla ilişkiliyse daha önce Sarıyer Savcılığının başlattığı ve halihazırda Beyoğlu 3. Ağır Ceza Mahkemesinde devam eden bahis şikesi davası ile birleştirilecek. 
Bahis şikesi davası ne alemde 
1-Beyoğlu 3. Ağır Ceza Mahkemesindeki bahis şikesi davasının akıbeti 3 Temmuz Şika davasında Aziz Yıldırım tarafından da sorgulanmıştı.
2-Bu davada tutuklu sanık bulunmadığı için gözden ırak ve ağır aksak devam ediyor.
3-2009da başlayan soruşturmada 71 kişi hakkında dava açıldı.
4-Aralarında eski milli futbolcu Fatih Akyel ile eski Konyaspor kalecisi Recep Öztürkün de bulunduğu tutuklu sanık Temmuz 2010da tahliye edilmişti. 
BAKAN KILIÇ: MUHATTAP FEDERASYONDUR 
AVRUPA Polis Teşkilatının dünyada 680, Türkiyede ise 79 müsabakada şike şüphesinin bulunduğunu tespit etmesinin ardından Gençlik ve Spor Bakanı Suat Kılıç konu hakkında açıklamalarda bulundu. Türkiyenin bir hukuk devleti olduğunu hatırlatan Suat Kılıç, şike ve benzer suçlar için kanun çıkardıklarını ifade etti. Türkiyedeki şikenin yargı sürecinin devam ettiğini dile getiren Bakan Kılıç, Şike ve benzer suçlar için kanun çıkaran ender ülkelerdeniz. Şike süreci yargıda devam etmekte.  
SÜRECİ YARGIYA VE FEDERASYONA BIRAKTIK 
Bizim karışmamız doğru olmaz. Bu doğrultuda Interpolün muhatabı Türkiye Futbol Fede-rasyonudur. Süreç kesinlikle siyasallaştırılmamalıdır. Biz bunun için baştan beri uğraş veriyoruz. Bu süreci yargıya ve Futbol Federasyonuna bırakıyoruz dedi.  
Hiç kimse temiz değil 
TRABZONda 3 Temmuz süreciyle ilgili düzenlenen panele katılan Hürriyet yazarı Erman Toroğlu, Geçmişte çok takım bu işlerin içine girdi. Hiç kimse temiz değil. Çıkıp da kimse ben suçsuzum, Fener suçlu diyemez. Tarih, yer, zaman veririm. Ama ispat edemezsin tabi. Adam tapeleri inkar ediyor. Söylemleri zaten inkar edecek dedi. Trabzon Kürsüsü isimli oluşum tarafından düzenlenen ve Avukat Hakan Orhanın yönettiği Tape Tape Şike paneline konuşmacı olarak futbol yorumcusu Erman Toroğlu şike olayının Türkiyede yıllardır olduğunu ileri sürerek şunları söyledi: Herkes takımların geçmişine baktığında çok şeylerle karşılaşır. Onun için bazı yerleri suçlarken bazı yerleri tenkit ederken insana ya kardeş sen de bir dön 10 - 20 sene evveline bak derler. Orada kalırsınız. Yıllarca bu bir kabustur Türk futbolunda. Hiç kimsenin işine gelmiyor ama bunları kurcalamak. Seyirci azalıyor, bindiğimiz dalı kesiyoruz.