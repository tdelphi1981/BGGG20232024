Pierre Webo takımdan ayrılacak mı?
Beşiktaş ve Trabzonspor'un yakın takibindeki İstanbul Büyükşehir Belediyespor'un Kamerunlu golcüsü Pierre Webo ve Gökhan Süzen, takımdan ayrılacak mı? Belediyespor Başkanı Çağatay Kalkancı, konuyla ilgili açıklama yaptı.
Beşiktaş ve Trabzonspor'un forvet arayışları kapsamında Pierro Webo'yu kulübü İstanbul Büyükşehir Belediyespor'da istediği iddilarına başkan Çağatay Kalkancı açıklık getirdi.

WEBO ve GÖKHAN SÜZEN İÇİN TEKLİF ALMADIK
Radyospor'dan Uğur Asarlı'nın sorularını yanıtlayan Çağatay Kalkancı şunları söyledi; "Webo için gelmiş bir talep yok. Bülent Korkmaz'da bu saatten sonra oyuncu vermeyi düşünmüyor. Bir teklif olmadığı için, oyuncuyu verir miyiz vermez miyiz varsayımlar üzerine konuşmak doğru olmaz ama hocamızında isteği vermemek yönünde. Gökhan Süzen için de Beşiktaş'tan bize gelmiş bir teklif yok. İkisi de bizim sözleşmeli oyuncularımız. İkinci yarıda daha zor geçecek. Bu oyunculara ihtiyacımız olduğunu düşünüyoruz" dedi.

Beşiktaş ile konunun kapandığını söyleyen Kalkancı, "Sezon başında Beşiktaş ile görüşmüştük ama konu kapanmaştı. Yeni bir gelişmede olmadı. Dediğim gibi Trabzonspor'dan da Webo için bir talep gelmedi" diyerek sözlerini tamamladı.