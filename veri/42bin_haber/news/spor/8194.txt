Drogba'nın hayran kaldığı G.Saraylı
Didier Drogba, sağlık kontrolü yüzünden sabah antrenmanını kaçırınca Floryada tek başına çalıştı. Drogba Burak Yılmaz'ı çok beğendiğini söyledi.
Galatasarayın, Medical Park Antalyaspor ile oynadığı maçı Başkan Ünal Aysalın locasından izleyen Didier Drogba, Türk Telekom Arenaya hayran kalırken, gördüğü atmosferi muhteşem olarak yorumladı.

Maç sırasında Başkan Aysalla sohbet eden yıldız futbolcunun, Dünyada bu atmosferi bulabileceğiniz ender yerlerden birisi burası. Her futbolcunun hayal ettiği, oynamak isteyeceği bir ortam. Korkunç bir baskı yaratıyorsunuz ve seyirci direkt olarak oyunun içinde. Galatasarayı tercih ederek ne kadar doğru bir karar verdiğimi bu gece daha iyi anladım dediği belirtildi.

Burakı çok beğendi
Fildişi Sahilli oyuncunun, iki gol atan Burak Yılmazı çok beğendiği kaydedildi. Drogbanın, Burak için, Elmanderi zaten biliyordum ama Burakı yakından görünce hayran kaldım. İlk golde takipçilik, ikincisinde ise özgüven ve kalite vardı. Komple bir golcü. Beraber çok iyi işler yapabileceğimizi gördüm dediği vurgulandı.
Sarı-kırmızılı takımın mücadelesine de övgü yağdıran tecrübeli futbolcunun, yardımlaşmanın çok üst düzeyde olduğuna dikkat çektiği öğrenildi.
Didier Drogba karşılaşmadan hemen sonra stattan ayrıldı. Sarı-kırmızılı futbolcunun, Yarın (dün) sağlık kontrolüm var. O yüzden hemen otele gidip dinlenmem gerek demesinin sarı-kırmızılı yöneticileri etkilediği dile getirildi.

FIFA lisansı yolda
Drogba dün sabah sağlık kontrolü nedeniyle antrenmanı kaçırırken öğleden sonra Florya Metin Oktay Tesislerinde tek başına çalıştı. FIFAdan bu hafta içinde geçici lisans alması beklenen dünyaca ünlü futbolcuyu, Schalke maçı öncesi görmek isteyen Teknik Direktör Fatih Terimin, Drogbaya, Akhisar deplasmanında şans vermek istediği belirtildi.

Nazik bir kişi

Didier Drogba dün sabah Liv Hospitalde sağlık kontrolünden geçti. Fildişi Sahilli yıldız yapılan tetkiklerin ardından ortopedi uzmanı Doç. Dr. Uğur Haklarla birlikte basının karşısına çıktı.
Kontrollerin başarıyla tamamlandığını vurgulayan Haklar, Drogba nazik bir kişi olarak istediğimiz her şeye uyumlu şekilde katıldı. Başarılı bir inceleme yaptık dedi. Hastane personeline teşekkür eden Drogba soru almadan basın toplantısından ayrıldı.