Erginer: "İstikrarı sürdürmek istiyoruz"
Manisaspor Teknik Direktörü Reha Erginer, ligin ilk yarısında yakaladıkları çıkışı ikinci yarı maçlarında da sürdürmek istediklerini belirtti.Reha Erginer, Manisaspor Kulübü'nün internet sitesinde yaptığı açıklamayla takımın Antalya Belek'te sürdürdüğü ikinci yarı hazırlık çalışmalarını değerlendirdi.
Sezonun ilk yarısını iyi bir finalle bitirdiklerini belirten Erginer, yoğun bir kamp dönemi geçirdiklerini, kamptan genel anlamda çok memnun olduğunu belirtti.
Erginer, oyuncuların çok istekli ve coşkulu çalıştıklarını, ikinci yarıya daha iyi başlamak istediklerini dile getirerek, Çetin bir lig olacak. İlk yarının sonunda yakaladığımız çıkışı devam ettirmek istiyoruz. Çok koşuyoruz ve fiziksel gücümüz iyi. Rakiplerimize fazla pozisyon vermiyoruz. Oyun disiplininden kopmuyoruz. Oyuncularımın performansından memnunum, performansı düşük olan oyuncularımızı da performansını daha üst seviyeye çıkarmak istiyoruz ifadelerini kullandı.

Diğer takımlardan farklıyız

Altyapıdan gelen oyuncularla birlikte genç bir kadroya sahip olduklarını ve bu oyuncuların performansından memnun olduğunu belirten Erginer, şunları kaydetti:
Önümüzdeki yıllarda Manisaspor'un iskeleti bu oyunculardan oluşacak. Diğer takımlardan farklıyız. Klasik bir PTT 1. Lig takımı değiliz. Sezon başında bakıldığında bu durum dezavantaj olarak görünüyordu. Takım birlikteliğini çabuk yakalayıp dezavantajı, avantaja çevirdik. Başarımızın sırrı takım olabilmemiz. Çok karakterli oyunculara sahibiz. Başarılı olmak istikrardan geçiyor.

Erginer, transfer çalışmaları hakkında ise kampta Nijeryalı oyuncu Stanley Nka Ohawuchi'yi denemeye aldıklarını hatırlatarak, bu konudaki kararını 1-2 gün daha sürecek izlemenin ardından yönetime sunacağını belirtti.

Transfer konusunda birinci önceliklerinin kadronun korunması, ikinci önceliklerinin de ilk yarıda performansı düşük oyuncuların takıma katkılarının artırılması olacağını ifade eden Erginer, Bizi buralara getiren kadromuzdaki oyuncular. Bütün takımlar için zorlu bir ikinci yarı olacak. Sezon başındaki hedeflerimizde planlarımızda bir değişiklik yok dedi.

Erginer, ikinci yarı maçlarına da ilk devrede olduğu gibi hafta hafta bakacaklarını dile getirerek, bu kapsamda önlerindeki ilk hedefin ligin ikinci yarısının ilk maçında Karşıyaka maçını kazanmak olduğunu belirtti.
Taraftarlara da ikinci yarı maçları için çağrıda bulunarak, ligin ilk yarısında son haftalara kadar çok düşük diyebilecekleri bir taraftar karşısında oynamak durumunda kaldıklarını, Karşıyaka maçıyla birlikte ikinci yarı maçlarında taraftarlardan destek beklediklerini kaydetti.