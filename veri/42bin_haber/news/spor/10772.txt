Halterin yeni başkanı Tamer Taşpınar
Türkiye Halter Federasyonu'nun yeni başkanı Tamer Taşpınar oldu.
Crowne Plaza'da yapılan Olağanüstü Genel Kurul'da 256 delegeden 241'i oy kullandı. 149'unun oyunu alan Taşpınar, başkanlığa seçildi. Diğer başkan adayı Kenan Nuhut ise 84 oyda kaldı. 8 oy ise geçersiz sayıldı.

Sonuçların açıklanmasının ardından Avrupa, dünya ve olimpiyat şampiyonu halterci Halil Mutlu ile kürsüye çıkıp, söz alan Taşpınar, sonucun halter camiası ve Türkiye'ye hayırlı olmasını diledi.

Kendisine destek verenlere teşekkür eden Taşpınar'ın, konuşurken gözyaşlarını tutamadığı gözlendi.