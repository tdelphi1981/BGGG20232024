Eski Galatasaraylı takımını kurtaramadı
Eurocup A Grubu'nda Budivelnik Kiev kendi sahasındaki maçta Çek Cumhuriyeti temsilcisi Nymburk'u 72-62 yenince grup karıştı. Son haftaya girilirken son sıradaki Prienai'nin dahi ilk ikiye girme şansı bulunuyor.
İkinci çeyrekte 9 sayı atabilen ve soyunma odasına 43-24 geride giden Nymurk, eski Galatasaraylı Radoslav Rancik'in çabasına rağmen farkı kapatamadı. Rancik karşılaşmayı 17 sayı, 10 ribaund, 2 asist, 2 top çalma ile tamamladı. Kiev'de ise Malcolm Delaney 28 sayı, 6 ribaund, 4 asist, 3 top çalma, 1 blokla mükemmel bir oyun sergiledi.