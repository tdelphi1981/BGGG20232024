Sen misin kırmızı kart gösteren!
Lübnanda bir futbol maçında oyuncunun rakibine yaptığı faul sonrası hakemin futbolcuya kırmızı kart göstermesiyle saha birbirine girdi. Futbolcular ve teknik heyet hakemi sahada kovalarken araya giren askerler hakemi kurtardı.
Lübnanda El Selam Zgharta ile El Nahda takımları arasında bölgesel bir lig maçında oynanan maç sonrasında gördüğü kırmızı karta sinirlenen El Nahda takımının futbolcuları yumruklar savurarak hakemin üstüne yürüdü. Diğer yandan kırmızı kart gören futbolcunun takımından bir antrenörün hakemi kovalamaya başlamasıyla bir anda tüm saha karışırken mağdur takımdaki tüm futbolcular hakemi kovalamaya başladı. Olay sonrası diğer hakemler ve askerlerin araya girmesiyle canını zor kurtaran hakem hızla soyunma odasına kaçtı.