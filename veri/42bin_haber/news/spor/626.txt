En yaşlı tenisçi o
ITF'in 85 yaş üstü dünya klasmanında puanı bulunan en yaşlı tenisçi Artin Elmayan, tenisin ITF puanlı en yaşlı profesyoneli unvanına sahip. Anadolu göçmeni Elmayan, kendi yaşıtı rakip bulamıyor...
Arjantinde yaşayan Anadolu göçmeni Ermeni Artin Elmayan, ITFin uluslararası klasman puanına sahip en yaşlı oyuncusu unvanına sahip. 1917 doğumlu Elmayan, 85 yaş üstü dünya sıralamasında 1 Ekim itibariyle 28 numarada yer alıyor. River Plate Kulübünde tenis oynayan 95 yaşındaki Elmayan, 90 yaşında insanların dahi bulunmadığı yaş grubunda genellikle kendisinden 10 yaş küçük rakiplerle korta çıkıyor. 
tenisdunyasi.net'in haberine göre; haftada üç kez tenis oynayan Artin Amca, bu yıl ITF turnuvalarında iki galibiyet aldı. 1938de Türkiyeden Arjantine göçen Elmayan, tenisin kolesterol ve diğer sağlık sorunlarıyla baş etmesinde kendisine çok yardımcı olduğunu söylüyor. Buenos Airesin hemen dışında küçük bir kasabada yaşayan Artin Elmayan, yaklaşık 70 yıldır oynadığı tenise olan bağlılığıyla görenleri kendisine hayran bırakıyor.