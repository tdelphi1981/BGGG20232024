Sezer Öztürk: Galatasaray ile övünüyorum!
Fenerbahçe'nin yıldız futbolcusu Sezer Öztürk, "F.Bahçe ve G.Saray birbirlerinin başarısı ile gurur duymalı." dedi.
FENERBAHÇEDE son maçlarda şans bulmaya başlayan ve başarılı performansıyla dikkat çeken Sezer Öztürk Lig TVye konuştu. Sarı-lacivertli orta saha oyuncusu, Sağlığıma kavuştum. 6 aydır takımla idmana çıkıyorum. 2-3 maç daha kendimi toparlamam lazım. Aykut Hocayla forma vereceğim, vermeyeceğim diye bir şey konuşmadım. Bu takımda formayı alan bunu üzerinde taşımak için çok çalışmak ve başarılı olmak zorunda dedi.

Beraat ettim, kimse konuşmuyor
Sezer şunları söyledi: Allaha şükür Fenere alnımın akıyla transfer oldum. Malum süreç nedeniyle zor günler yaşadım, ailem adına üzüldüm ama o konu kapandı. Benim ismim hep konuşuluyor ama o davadan beraat ettiğimi kimse konuşmuyor. Önemli olan insanın kendisini bilmesidir. Bizim asıl evimiz yeşil sahalar. Kaliteli bir takımız. Örnek aldığım insanlar var takımda. Bana ciddi destekleri oldu. Alex ile mesajlaşıyoruz. O benim idolüm.

G.Saray derbisi çok zor geçecek
Avrupada aldığımız sonuçlar takımın kalitesini gösterdi. Mgladbachı orada kaç takım yenebilir ki. Bu takım yarı final veya final oynayacak kalitede. Fener ve Galatasaray birbirlerinin başarısıyla övünmeli. Ben de Galatasarayın Avrupadaki iyi sonuçlarıyla övünüyorum. Onlar ligin en kaliteli takımlarından biri. Ama biz Fenerbahçeyiz. Derbi çok zor olacak. Takımda Sowu beğeniyorum. Kuyt kendini Avrupada ispatladı. 18 yaşında bir çocuk gibi çalışıyor.