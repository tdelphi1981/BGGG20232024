PFDK'dan Gökhan Zan'a 2 maç ceza
Türkiye Futbol Federasyonu (TFF) Profesyonel Futbol Disiplin Kurulu (PFDK), Galatasaraylı futbolcu Gökhan Zan'a 2 resmi müsabakadan men cezası verdi.
TFF'den yapılan açıklamada, Galatasaray'ın Gençlerbirliği ile yaptığı karşılaşmada rakip takım sporcusuna yönelik şiddetli hareketi nedeniyle sarı-kırmızılı oyuncu Gökhan Zan'ın PFDK tarafından 2 resmi müsabakadan men ve 6 bin 500 lira para cezası aldığı bildirildi.

Açıklamada, kurul tarafından Galatasaray Kulübü'nün de çeşitli nedenlerden dolayı toplam 10 bin lira para cezası aldığı kaydedildi.

PFDK, Beşiktaş ile oynanan karşılaşmada taraftarların neden olduğu saha olaylarının yanı sıra stada sportmenliğe aykırı pankart asılmasından dolayı Trabzonspor Kulübü'ne de toplam 20 bin lira para cezası verdi.

Bursaspor Kulübü, Galatasaray karşılaşmasında taraftarların neden olduğu saha olayları nedeniyle 50 bin lira para cezası alırken, takımın menajeri Mehmet Süha Sidal da talimatlara aykırılığı nedeniyle 5 bin lira ile cezalandırıldı.

PFDK, Spor Toto Süper Lig takımlarından Gaziantepspor'un 15 bin lira, Kardemir Karabükspor'un ise 7 bin 500 lira para cezası almasını kararlaştırdı.

-Diğer cezalar-

Kurulun aldığı diğer kararlar şöyle:

1 maç seyircisiz: Batman Petrolspor

15 gün hak mahrumiyeti: Oktay Gül (Erzincan Refahiyespor idarecisi)

4 maç men: Bülent Demirkanlı (Ankara Demirspor teknik sorumlusu)

3 maç men: Adem Kuduban (Belediye Bingölspor oyuncusu), Kenan Gönen (Beylerbeyispor teknik sorumlusu)

2 maç men: Metehan Fırat (Çorumspor oyuncusu), Rüstem İsmailoğlu (Kocaelispor kaleci antrenörü), Recep Güler (Isparta Emrespor oyuncusu), İrfan Can (Maltepespor kaleci antrenörü)

1 maç men: Cevdet Çapar (Adanaspor teknik sorumlusu), Mustafa Kemal Kılıç (Göztepe teknik sorumlusu), Erol Tokgözler (Kastamonuspor antrenörü), Durmuş Ali Çolak (İskenderun 1967), Soner Dikmen (Hacettepespor oyuncusu), İlhami Başköy (Sivas Dört Eylül Belediyespor antrenörü)

17 bin lira: Gaziosmanpaşa

10 bin lira: Tekirova Belediyespor

9 bin lira: Şanlıurfaspor

6 bin lira: Sakaryaspor

5 bin lira: Fatih Öztürk (1461 Trabzon oyuncusu), Cevdet Çapar (Adanaspor teknik sorumlusu), Mustafa Kemal Kılıç (Göztepe teknik sorumlusu), Anadolu Üsküdar 1908

4 bin 800 lira: Boluspor

3 bin lira: Torku Konyaspor

2 bin 500 lira: Oktay Gül (Erzincan Refahiyespor idarecisi)

2 bin lira: Fatih Karagümrük, Bülent Demirkanlı (Ankara Demirspor teknik sorumlusu), Diyarbakırspor, Rüstem İsmailoğlu (Kocaelispor kaleci antrenörü), Recep Güler (Isparta Emrespor oyuncusu), Mardinspor

Bin 800 lira: Çankırıspor

Bin lira: Erol Tokgözler (Kastamonuspor antrenörü), Durmuş Ali Çolak (İskenderun 1967), Soner Dikmen (Hacettepespor oyuncusu), Adem Kuduban (Belediye Bingölspor oyuncusu), İlhami Başköy (Sivas Dört Eylül Belediyespor antrenörü), Arsinspor, Kenan Gönen (Beylerbeyispor teknik sorumlusu), İrfan Can (Maltepespor kaleci antrenörü), İstanbul Maltepespor, Sancaktepe Belediyespor

900 lira: Gebzespor, Sandıklıspor