Kobe Bryant da artık Twitter'da
NBA'in tartışmasız en büyük yıldızlarından bir tanesi olan Kobe Bryant sosyal medyanın popüler sitelerinden Twitter'a katıldı.
Dünyanın en popüler sosyal paylaşım sitesi Twitter'a NBA'in yıldız oyuncusu Kobe Bryant da katıldı. NBA'de oynayan basketbolcuların yüzde 90'ına yakınının şuanda Twitter hesabı bulunmasına karşın şuana kadar Twitter'dan uzak duran yıldız da Twitter kullanan ünlüler kervanına katıldı. Şu ana kadar Twitter'da Kobe Bryant'ın tüm gelişmeleri hayranlarına sponsoru Nike Basketball tarafından iletiliyordu. Artık Kobe kendi tweetlerini kendisi atmaya karar vermiş olacak ki, kendisine bir Twitter adresi açtı.

Kobe Bryant "@kobebryant" isimli Twitter hesabından şimdiye kadar sadece iki tweet attı. İlk tweet'inde "(The antisocial has become social) anti-sosyal, sosyal oldu" diye yazdı. Yaklaşık 2 saat önce attığı ikinci tweet'inde ise "(Thoughts of self doubt Am I done? Is this how my career will end?? I REFUSE to give in to these thoughts) kendinden şüphe duymak... Bittim mi? Kariyerim böyle mi bitecek? Kendimi bu düşüncelere kaptırmayı reddediyorum" tweetini attı.



Şu ana kadar kimseyi takibe almayan Kobe Bryant'ı, Twitter'a katıldığından beri yaklaşık 410 bin kişi takibe aldı. Her geçen dakika takipçisi artan yıldızın, Twitter'da daha ne kadar çok kişinin takip edeceği ise merak konusu.