Dönüyorlar
Almeida, Mustafa Pektemek, Veli, Fernandes, Ersan Gülüm, Mehmet Akgün ve Dentinho, bugünkü Kasımpaşa maçında oynamak için teknik direktör Aybabanın kapısını çaldı. Aybaba, Dentinho dışında hepsini kadroya aldı.
BEŞİKTAŞ Kasımpaşa ile yapacağı maç öncesi sakatlığı geçen oyuncuların kadroya katılımı ile güçlendi. Futbol Komitesinden Ahmet Kavalcı, çok kritik bir maça çıkacaklarını belirtirken, Uzun süredir sakatlık nedeniyle yararlanamadığımız Mustafa Pektemek, Almeida, Veli, Dentinho ve Mehmet Akgün ile Fernandes ve Ersan hocamıza hazır olduklarını bildirdi. Bu da bizi mutlu etti dedi. 
ALMEIDA BİZİM İÇİN ÇOK ÖNEMLİ 
ÖZELLİKLE Almeidanın kadroya girmek istemesinin kendilerini mutlu ettiğini belirten Ahmet Kavalcı şöyle konuştu:
Sezon başından bu yana sakatlıklar nedeniyle kadro kurmakta ciddi sıkıntılar yaşadık. Elbette tüm oyuncularımızın takıma katılması sevindirici. Ancak yabancı futbolcuların bu konuda istekli oluşu, ayırca güzel. Almeida ile birlikte Fernandes de oynamak istediğini söylüyor. 
ÖZEL GÖRÜŞTÜLER 
KAVALCInın oynamak istediklerini belirttiği futbolcuların Samet Aybaba ile görüştüğü ve tecrübeli teknik adamın da Mustafa Pektemek, Almeida, Veli, Ersan Gülüm, Fernandes ve Mehmet Akgünü kadroya alırken, Dentinhoya Mersin İdman Yurdu maçını bekle dediği öğrenildi.