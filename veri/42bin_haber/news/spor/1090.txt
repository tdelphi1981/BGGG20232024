Volkan Demirel korkuttu!
Fenerbahçe, Spor Toto Süper Lig'in 11. haftasında Şükrü Saracoğlu Stadı'nda, Orduspor ile oynayacağı maçın hazırlıklarını akşam saatlerinde Can Bartu Tesisleri'nde yaptığı ve basına kapalı gerçekleştirilen antrenmanla tamamladı.
Sportif Direktör ve Teknik Sorumlu Aykut Kocaman yönetiminde başlayan antrenman, 1 saat 15 dakika sürdü. Koşu ve ısınma hareketleriyle başlayan antrenman, 3 grup halinde yapılan 5'e 2 top kapma ve pas çalışmalarıyla devam etti. Oyuncular dar alanda yapılan taktik ağırlıklı çift kale maçın ardından bireysel çalışmalarla antrenmanı tamamladı. 

Öte yandan kaleci Volkan Demirel, sağ ön üst adalesinde sertleşme olduğu için antrenmanın son bölümünde yapılan taktik ağırlıklı çift kale maçta tedbir amaçlı yer almadı.

Bu çalışmayla Orduspor maçı hazırlıklarını tamamlayan Fenerbahçe, Can Bartu Tesisleri'nde kampa girerek maç saatini beklemeye başladı.