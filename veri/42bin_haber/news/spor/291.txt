"Yakaladığımız fırsatları değerlendiremedik"
Spor Toto 2. Lig Beyaz Grup takımlarından Gazisomanpaşaspor'un genel kaptanı Sami Mendi, Eyüpspor maçında iyi oynamalarına rağmen sahadan puansız ayrıldıklarını söyledi.Spor Toto 2. Lig'in 9. haftasında deplasmanda oynadıkları ve 2-1 kaybettikleri Eyüpspor maçı hakkında açıklamalarda bulunan Mendi, karşılaşmayı kazanmayı çok istediklerini, ancak bunu başaramadıklarını ifade ederek, Rakibimiz ilk yarıda golü buldu. Yakaladığımız fırsatlarda skoru dengeleyemedik. İkinci yarıya iyi başladık ve skoru 1-1 yaptık. Goller bulmak için baskı kurduk. Ancak iyi oynadığımız bu bölümde beklenmedik bir gol yedik. İkinci devrede takımımız daha iyi mücadele etti ve rakip kaleye yakın oynadı. Maç berabere bitebilirdi diye konuştu.

Aldıkları galibiyetten ötürü Eyüpspor'u tebrik eden Mendi, İnşallah bundan sonra kendi adımıza daha iyi şeyler yapacağız. Yeterince puan kaybı yaşadık dedi.