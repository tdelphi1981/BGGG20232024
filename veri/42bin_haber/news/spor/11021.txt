Fenerbahçe için kritik gün!
Fenerbahçe'de UEFA'nın BATE Borisov maçı için verdiği 1 maç seyircisiz oynama cezası için Tahkim Kurulu'na gündüz saatlerinde savunma yapılacak.
UEFA Avrupa Ligi'nde Perşembe günü Viktoria Plzen ile karşılaşacak Fenerbahçe için UEFA nezdinde bugün en kritik gün yaşanacak.

UEFA'nın BATE Borisov maçında saha dışından stat içine atılan havalı deniz fişekleri sebebiyle verdiği bir maç seyircisiz oynama cezasına itiraz eden sarı-lacivertli kulüp UEFA Tahkim Kurulu karşısında TSİ ile saat 15.00'te savunmasını yapacak.

Nyon'da gerçekleştirilecek savunmaya Fenerbahçe adına yöneticiler Şekip Mosturoğlu, Deniz Aytöre katılırken savunmanın ardından saat 18.00'e kadar UEFA Tahkim Kurulu ceza için son kararını verecek.

Sarı-lacivertli kulüp Perşembe günkü maç için UEFA Tahkim Kurulu'ndan olumlu cevap alırsa seyircisiz oynama cezası kalkacak ve Çek takımı ile yapılacak maç için bilet satışına aynı saat içinde başlanacak

(Sporx)