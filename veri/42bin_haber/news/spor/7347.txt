Sercan Sararer Almanca konuştu Twitter yıkıldı
Milli Takım'ın forvetlerinin katıldığı basın toplantısına, Türkçe bilmeyen gurbetçi Sercan Sararer'in tercümanla katılması sosyal medyada deprem etkisi yarattı
Milli Takım'ın forvetleri Burak Yılmaz, Umut Bulut ve Sercan Sararer, Çek Cumhuriyeti ile yapılacak özel maç öncesi 2014 Dünya Kupası elemelerindeki şansımızı değerlendirdi. Türkçe bilmeyen Sercan'ın toplantıya tercümanla katılması eleştiri konusu oldu. Nike'ın tanıtımına katılan 3 futbolcu, yarın Manisa'da oynanacak maçı kazanarak moral kazanmak istediklerini söylediler. Burak Yılmaz, "Her maçımıza kazanmak için çıkıyoruz. Pes edemeyiz", Umut ise, "Her maçı kazandığımız taktirde durum tersine dönecek" diye konuştu. Milliler dün TT Arena'da ilk idmanını yaparken, İstanbul'a dün akşam gelen Arda Turan ve gribal enfeksiyon geçiren Umut Bulut çalışmada yer almadı. Ay-yıldızlılar bugün maçın oynanacağı Manisa'ya gidecek. 

Sercan Sararer
Basın toplantısına Türkçe bilmeyen Sercan Sararer'in tercümanla katılması polemik nedeni oldu. Sercan, henüz her şeyin bitmediğini ve 2014 Dünya Kupası'na gitmeyi istediklerini söyledi.


Türkçe bilmeyen Sercan Sararer'in basın toplantısında Almanca konuşması, sosyal medyada günün en çok konuşulanlarından oldu.

@sadiksoztutan: MİLLİ TAKIM- Mustafa İzzet, Aurelio, Kazım, Frei, Sercan Sararer... Türkçe bilmeyen Türkler!

@busraince24: Sercan'ın Almanca konuşması normal. Orada yaşıyor ve annesi İspanyol. Öğreten olmamıştır.

@OrKn_1: Sercan Almanca konuşmuş. Zaten kalıp cevaplar veriyorsunuz ezberlesene bir iki Türkçe kelime.

@alptugesmeray: Böyle rezalet olabilir mi, Türk Milli Takimi oyuncusu basın toplantısında Almanca konuşuyor.

@soztturk: Sercan Türk hissettiği için değil o Milli Takımı'nda forma giyemeyeceği için bizi seçmiş. Yollayın gitsin.

@Emreesayarr: Orda Türk forması var adam Almanca konuşuyor. Yok böyle bir şey insan bir kaç kelime öğrenir.