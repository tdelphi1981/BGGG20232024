Aykut resmen geri döndü
 
 Galatasaray, eski kalecisi Aykut Erçetin'i yeniden kadrosuna dahil etti. 
 Sarı-kırmızılı kulüp, Aykut Erçetin ile 2012-2013 sezonun 2. yarısı için 200 bin lira transfer ücreti ve 12 bin lira maç başı ücret karşılığında anlaşmaya varıldığını borsaya bildirdi. 
 Galatasaray Sportif Sinai ve Ticari Yatırımlar AŞ'nin İstanbul Menkul Kıymetler Borsası'na gönderdiği ve Kamuyu Aydınlatma Platformu'nda da yer alan açıklamada, "Profesyonel futbolcu Aykut Erçetin ile 2012-2013 futbol sezonu 2. yarısı için anlaşmaya varılmıştır. Buna göre futbolcuya, 200.000 lira sabit transfer ücreti ve 12.000 lira maç başı ücreti ödenecektir" denildi. 
 AA