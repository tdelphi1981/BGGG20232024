Çek Yat!
Oturduğu yerden para kazanan Baros, yılda 2.7 milyon Euro, şanssızlığının kurbanı olarak sakatlığı uzayan Ujfalusi ise, 2.2 milyon Euro almaya devam ediyor.
ÇEKLER karşılıksız çıktı. Galatasarayda forma giyen iki Çek yıldız Baros ve Ujfalusi, paraları cebine koydu, ancak sarı kırmızılı kulübe bir değer katamadı. 
Milan Baros, sezon başından itibaren kadro dışı kalması nedeniyle Floryada tek başına çalışırken, bu kez de beklediği teklifleri alamayınca büyük gelirinden olmamak için 4 ay daha kalma fikrine yoğunlaşmaya başladı. 
Evet, sezon başından bu yana A takımdan ayrı çalışan ve bu konuya olumlu reaksiyon verememesi sonucu da oturduğu yerden para kazanır hale gelen Milan Baros, temmuzdan bu yana 1 milyon 350 bin Euroluk çok önemli bir parayı 5 ay içinde topa dokunmadan cebine koydu. Ve bu yıl kontratı nedeniyle 2.7 milyon Euro garanti paraya oynayan Milan Baros, şimdi bu rakamın yarısının da peşine düştü.  
OSTRAVANIN TEKLİFİNE HAYIR DEDİ 
G.SARAYDA kadro dışı kalan Barosun, umduğu teklifler gelmeyince mayısa kadar G.Sarayda kalma fikrini gündemine aldığı ortaya çıktı. Banik Ostravanın yıllık 1.2 milyon Euroluk teklifi Çek golcüyü tatmin etmedi.
Katar ve ABD kulüpleri ile temasta olan futbolcu, oynamasa dahi mayısa kadar alacağı 1 milyon 350 bin Euroluk parayı göz önüne alarak, İstediğim teklifi alamazsam sezon sonuna kadar kalırım demeye başladı. 
Yani, Baros yüksek ücretinin etkisiyle 4 ay daha sadece idman yapıp cazip teklif gelmemesi halinde G.Sarayı önemli bir zarara daha uğratmış olacak.  
MARTTA ANCAK OYNAYABİLECEK 
KAPTANLIĞA kadar yükselen Ujfalusi ise şanssızlık kurbanı. Bağları kopan Ujfalusi, takıma dönmeye hazırlanırken, yine ameliyat oldu. Mart ayında ancak oynayacak düzeye gelmesi beklenen futbolcu sakatlık kabusu nedeniyle bu sezon G.Sarayda sadece 2 maçta forma giyebildi. 35 yaşındaki oyuncunun, G.Saraya faturası ise 2.2 milyon Euro oldu. 
Özetle, iki Çek yıldızın topa dokunmadan G.Saray Kulübüne faturası 4.9 milyon Euroyu buldu.