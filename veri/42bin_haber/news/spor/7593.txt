Fenerbahçe son maçını kazandı
FIBA Kadınlar Avrupa Ligi (B) Grubu'nda yer alan Fenerbahçe, gruptaki 12. ve son maçında İtalya'nın Famila Schio takımını 82-68 yendi.
Fenerbahçe'den Verameyenka attığı 20 sayıyla maçın en skorer ismi oldu. Sarı-lacivertlilerde Pondexter 14, McCoughtry 13 ve Bibrzycka da 11 sayıyla oynadı.

Konuk ekipte ise Lavender ile Macchi 15'er sayı attı. İki takım arasında İtalya'da yapılan karşılaşmada Fenerbahçe, rakibine 74-69 mağlup olmuştu.

Salon: Ülker Sports Arena Salon 2
Hakemler: Robert Vyklicky (Çek Cumhuriyeti), David Romano (İsrail), Mario Majkic (Slovenya)
Fenerbahçe: Pondexter 14, Birsel Vardarlı 6, Bibrzycka 11, Verameyenka 20, Matovic 6, McCoughtry 13, Esmeral Tunçluer 5, Kublina 5, Kübra Siyahdemir 2, Nevlin, Esra Şencebe
Famila Schio: Wambe, Mc Cray 11, Masciadri 5, Lavender 15, Nadalin 6, Sottana 14, Macchi 15, Godin 2, Consolini
1. Periyot: 22-11
Devre: 43-30
3. Periyot: 63-39
5 Faulle Çıkan: 38.49 Mc Cray (Famila Schio)

INIGUEZ: "DAHA İYİ DÜZEYDE OYNAYINCA KAZANDIK"

MAÇIN AYRINTILARI

İlk dakikaları karşılıklı basketlerle geçen maçın 5. dakikası, 10-9 Fenerbahçe'nün üstünlüğüyle tamamlandı. Bu dakikadan sonra oyuna ağırlığını koyan sarı-lacivertliler, Bibrzycka ve Verameyenka'nın basketleriyle farkı açtı ve 12-2'lik bir seriyle 1. periyodu 22-11 önde kapadı.

İkinci periyotta da üstün oyununu sürdüren ve hücumda McCoughtry ile etkili olan Fenerbahçe, devrenin bitimine 12 saniye kala Bibrzycka'nın basketiyle farkı 15 sayıya (43-28) çıkardı. İlk yarı da 43-30 sarı-lacivertlilerin üstünlüğüyle sona erdi.

Üçüncü periyotta Verameyenka'nın basketleriyle farkı artıran Fenerbahçe, periyodun bitimine 1 dakika 49 saniye kala McCoughtry'nin basketiyle farkı 26 sayıya kadar (63-37) çıkardı. Sarı-lacivertliler, son periyoda 63-39 önde girdi. Son periyotta da rahat bir oyun ortaya koyan sarı-lacivertliler, karşılaşmadan 82-68 galip ayrıldı.