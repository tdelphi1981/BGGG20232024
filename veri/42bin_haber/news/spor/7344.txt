Hollandalı yıldızdan Galatasaray yorumu
Hazırlık maçları kapsamında İtalya ile oynayacak olan Hollanda Milli Takımı'nda, Portakallar'ın yıldız oyuncusu Robin van Persie açıklamalarda bulundu.
Hazırlık maçları kapsamında İtalya ile oynayacak olan Hollanda Milli Takımı'nda, Portakallar'ın yıldız oyuncusu Robin van Persie açıklamalarda bulundu. Wesley Sneijder'in Galatasaray'a transferini de değerlendiren Van Persie, arkadaşının Galatasaray'a gitmesine pozitif yaklaştı.

Hollanda basınına konuşan yıldız oyuncu Sneijder'in Galatsaray'a transferini olumlu karşılayarak, "O oynayacağı bir yerde olmak istiyordu. Her zaman ne kadar çok oynarsanız o kadar iyidir. Galatasaray kulübü ve taraftarıyla dünyaca tanınan harika bir kulüp" ifadelerini kullandı.

İtalya karşılaşmasını sabırsızlıkla beklediklerini dile getiren Hollandalı yıldız karşı takımın tecrübeli yıldızı Andrea Pirlo'yu överek, "Andrea Pirlo her zaman saygı duyduğum bir isim, benim çok sevdiğim bir futbolcu. İki ayağını da müthiş kullanıyor. Bence şu an Juventus'ta ikinci baharını yaşıyor." diye konuştu.

Hollanda ile İtalya arasındaki hazırlık mücadelesi çarşamba günü TSİ 21.30'da başlayacak.