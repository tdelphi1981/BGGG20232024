Galatasaray, İstanbul'da kaybetmiyor
Galatasaray ile Kardemir Karabükspor, lig tarihinde yarın 11. kez karşı karşıya gelecek.İki takım arasında geride kalan 10 maçtan 5'ini Galatasaray, 1'ini Kardemir Karabükspor kazandı, 4 karşılaşma ise berabere sonuçlandı.
Galatasaray'ın toplam 18 golüne, Kardemir Karabükspor 6 golle cevap verebildi.

Geçen sezonki lig maçlarında taraflar Karabük'te 1-1 berabere kaldı, İstanbul'daki karşılaşmayı ise Galatasaray 5-1 kazandı.

Galatasaray son 4 maçtan 1'ini kazandı

Galatasaray, Kardemir Karabükspor ile ligde yaptığı son 4 maçtan 1'ini kazanabildi.

Sarı-kırmızılı ekip, rakibine 2010-2011 sezonunda Karabük'te 2-1 yenilip, İstanbul'da golsüz berabere kaldı, Geçen sezonun ilk yarısında Karabük'te oynanan karşılaşma 1-1 sonuçlandı. Cim Bom, son randevuda İstanbul'da 5-1 galip geldi.

İstanbul'daki maçlar

İki takım arasında İstanbul'da yapılan 5 maçtan 3'ünü Galatasaray kazandı, 2 maç berabere bitti. İstanbul'da Galatasaray 10 gol attı, Kardemir Karabükspor deplasmanda rakibinin filelerini sadece 1 kez havalandırabildi.

Maçlar

Galatasaray ile Kardemir Karabükspor arasında ligde yapılan maçlarda alınan sonuçlar şöyle:

Sezon Maç Sonuç
--------- -------------------------------- -----
1993-1994 Galatasaray-Kardemir Karabükspor 0-0
Kardemir Karabükspor-Galatasaray 0-0
1997-1998 Galatasaray-Kardemir Karabükspor 3-0
Kardemir Karabükspor-Galatasaray 2-3 (İzmir'de)
1998-1999 Kardemir Karabükspor-Galatasaray 0-3
Galatasaray-Kardemir Karabükspor 2-0
2010-2011 Kardemir Karabükspor-Galatasaray 2-1
Galatasaray-Kardemir Karabükspor 0-0
2011-2012 Kardemir Karabükspor-Galatasaray 1-1
Galatasaray-Kardemir Karabükspor 5-1