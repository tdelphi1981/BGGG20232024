Defoe'nin tedavisi ortalığı karıştırdı!
Tottenham'da bir ay sahalardan uzak kalması beklenen Jermain Defoenun plazma tedavisiyle bir buçuk haftada oynamaya hazır hale gelmesi tartışma yarattı.
Yaklaşık bir buçuk hafta önce üst baldırından sakatlık geçiren Jermain Defoe, plazma tedavisiyle beklenenden çok daha çabuk iyileşti. Plazma tedavisinde hastanın kanı küçük oranlarda alınıp çeşitli enzim ve hormonlarla güçlendirilerek sakatlanan yere enjekte ediliyor. Bu tedavi sürecinin normal tedavi sürecinden beş kat daha hızlı olduğu biliniyor.

Anti doping kurumları bu tedaviye izin verse de belli izinlerin alınması gerekiyor. Diğer yandan bu tedavi, oyuncunun sağlığını ilerleyen zamanlarda daha kötü etkileyeceği düşüncesiyle pek çok takım tarafından kullanılmıyor.

Ancak Tottenham Teknik Direktörü Andre Villas-Boas ise durumu savunuyor: Jermainin tedavisinin ona herhangi bir sağlık sorunu yaratacağını düşünmüyoruz. Bu tekniği sezon başında da kullanmıştık. Sakat futbolcunun iyileşme hızı artıyor. Jermain MRa girdi. Durumu da o kadar kötü değildi. Biz de plazma enjekte etmeye karar verdik. Norwich maçında bizimle olacak.

Diğer yandan Arsenal Teknik Direktörü Arsene Wenger ise bu tedaviye karşı olan açıklamalarıyla biliniyor. Premier Ligde bu tedavi yöntemini daha önce Chelseanin eski teknik direktörü Jose Mourinhonun da kullandığı biliniyordu. Eurosport