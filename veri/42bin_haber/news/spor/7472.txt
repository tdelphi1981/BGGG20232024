Dakikası 420 adımı 3 dolar yazdı
Avrupa Kulüpler Kros Şampiyonasında Üsküdar Belediyenin forması ile yarışan Hiwot, Kariyerimde Avrupa şampiyonluğum yoktu. Sayenizde o mutluluğu da tattım. Bu formamı saklayacağım dedi.
ÜSKÜDAR Belediyespor Kadın Kros Takımının Etiyopyalı atleti Hiwot Ayalewin her adımı para yazdı. 15 saatlik Adisababa-Roma-Valencia rotası ile İspanyanın Castello kentinde yapılan Avrupa Kros Şampiyonasında lacivert beyazlı formayı giyen Hiwot, 6 bin metreyi 19 dakikada koştu, Avrupa Şampiyonu oldu.  
SAYENİZDE AVRUPA ŞAMPİYONU OLDUM 
Londra Olimpiyatında 3000 metre engelli yarışında dördüncü olan Üsküdar Belediyesporun yabancı atletinin emsalleri tek yarışa 20-30 bin dolar transfer ücreti alırken, Hiwot, Üsküdara 8 bin dolara maloldu. Etiyopyalı atlet, tek yarış karşılığı 5 bin dolar transfer ücreti, Avrupa şampiyonu olduğu için 3 bin dolar şampiyonluk primi aldı. Yarışı 2520 adımda bitiren Hiwotun her adımı 3 dolar yazdı. 0.18.56lık derecesi ile dakikası 420 dolara geldi. Türkiyeyi görmeden yarışa birkaç saat kala takım arkadaşları ile tanışan Etiyopyalı atlet, Çok kısa süre de olsa Üsküdar Belediyespor ile tanışmamdan çok mutluluk duydum. Bir Afrikalı olarak Avrupa şampiyonluğum yoktu. Sayenizde o mutluluğu da tattım.  
TAKIM ARKADAŞLARINA SAÇ MODELİ 
Bu formamı saklayacağım. Gelecek yılda da beni çağırırsanız yine seve seve koşar, lacivert beyaz formamı giyer bu kez takım şampiyonluğunun sevincini paylaşırız. Takım arkadaşlarımı tanıma süreci çok kısa olduğu için taktik yarışı yapamadık. Benden yöneticilerim şampiyon olmamı istediler ben de startla birlikte öne çıktım ve sürekli yarışı önde götürdüm. Sonradan doktor olduğunu öğrendiğim kulüp yöneticimiz Ahmet Karadağ bana arkamdan gelen gurupla aramdaki farkı söylemesi çok iyi oldu dedi. Hiwot, yarış sonrası Üsküdarlı takım arkadaşlarına saç örmesini de öğretti.