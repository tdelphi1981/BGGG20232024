Potada kabus
A.Efes, CSKA'dan 19 sayı yedi. F.Bahçe, Barça karşısında 100'lük oldu. Hiçbir varlık gösteremeyen ekiplerimiz ilerisi için umut vermedi
 Avrupa Ligi TOP 16 Turu F Grubu'nda F.Bahçe Ülker, İspanya'da Barcelona'dan 22 sayı fark, 100 de sayı yedi. İlk dakikalardan itibaren savunması açık veren F.Bahçe, 6. dakikayı 12-6 geride geçti. Bogdanovic'den 5 sayı gelince, 7.19'da 17-11 oldu. Periyotu 24-13 yenik kapattı. 
 İKİNCİ periyotta, 15'e kadar yükselen fark, Barış'ın üçlüğü ve Emir'in basketi sonrası, 34-26 ile 8'e düştü. Ancak, Navarro, Lorbek ve Mickeal'ın yüksek skor gücü, devrede F.Bahçe'nin aleyhine 19 farkı getirdi: 54-35.
 1 NUMARA'DAN 2 SAYI
 ÜÇÜNCÜ periyotta da Katalanlar durmadı. 24.53'te Sada, 68-46 ile farkı 22 sayıya kadar yükseltti. Periyodu da, İspanyol devi 79-60 önde tamamladı. 
 FİNAL çeyreğinde son 2 dakikaya 96-71 ile 25 farkla giren Barcelona, karşılaşmayı 22 farkla 100-78 kazandı. F.Bahçe'nin çok şeyler beklediği 1 numarası McCalebb'in 2 sayı ve 2 asistle oynaması bozgunda büyük rol oynadı.
 FC BARCELONA - F.BAHÇE ÜLKER
 - SALON: Palau Blaugrana
 - BARCELONA REGAL: Sada 5, Huertas 14, Navarro 14, Jasikevicius 7, Todorovic 2, Wallace 6, Ingles 3, Rabaseda 3, Lorbek 12, Jawai 10, Mickeal 12, Tomic 12
 - F.BAHÇE ÜLKER: McCalebb 2, Ömer 5, Barış 9, Sato 15, Andersen 2, Oğuz 4, Batiste 13, Bogdanovic 19, Preldzic 9 
 - PERİYOTLAR: 24-13, 30-22 25-25, 21-18
 - HAKEMLER: Milivoje Jovcic (Sırbistan), Eddie Viator (Fransa), Boris Shulga (Ukrayna)