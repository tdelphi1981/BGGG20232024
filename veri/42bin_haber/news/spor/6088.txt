Havaalanında olay
 
 Uzun zamandır deplasmanlara gitmeyen Başkan Aziz Yıldırım, dün Gaziantep’e uçtu. Uçak saat 17:30’da havaalanına inerken, kafile aprondan çıktığında beklenmedik bir olay yaşandı. ÜNİFEB üyeleri, Başkan Aziz Yıldırım’a çiçek verip, sevgi gösterisinde bulundu. Bir grup Genç Fenerbahçeli ise, “Bu devirde kimse sultan değil, hükümdar değil, bezirgan değil. Bu kadar güvenme hiç kendine Aziz Yıldırım, Aziz Yıldırım” tezahüratıyla Başkan’a tepki gösterdi. Bu sloganın ardından taraftarlar arasında arbede yaşandı. Tekme tokat birbirine giren Fenerbahçeliler’i polisler ve özel güvenlik elemanları ayırdı. Resmi siteden yapılan açıklamada ise Başkan Aziz Yıldırım’a yönelik bir eylemin olmadığı açıklandı.
 
 Fanatik