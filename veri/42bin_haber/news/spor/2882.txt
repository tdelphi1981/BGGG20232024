'I love you hocam' tişört oldu!
Albayrak, resmi twitter adresinden teknik direktör Fatih Terim için söylediği ve slogan haline gelen sözü olan "I love you hocam" baskılı giydiği tişörtle çekildiği resmini yayınladı.
 Galatasaray'ın sevilen yöneticilerinden Abdürrahim Albayrak'ın bu aralar keyfine diyecek yok. Üst üste alınan galibiyetlerle keyiflenen Albayrak, resmi twitter adresinden teknik direktör Fatih Terim için söylediği ve slogan haline gelen sözü olan "I love you hocam" baskılı tişörtle çekildiği resmini yayınladı.
 Geçtiğimiz günlerde Galatasaray'ın ilk yurtdışı GS Store Mağazası olan Bakü'de açılışa katılan sarı-kırmızılıların yöneticisi giydiği bu tişörtle de dikkatleri üzerine çekmeyi başardı.
 Abdürrahim Albayrak, Galatasaray'ın 2011-12 sezonunda Şükrü Saracoğlu Stadı'nda kazandığı şampiyonluktan sonra sahaya girip içindeki yine "I love you hocam" yazan tişörtü herkese göstererek gündeme oturmuştu.