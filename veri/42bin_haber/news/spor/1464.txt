Göztepe'de şok
PTT 1. Lig ekiplerinden Göztepe'nin teknik direktörü Kemal Kılıç, kalp spazmı geçirdi. 
Göztepe Kulübü Başkan Vekili Sabri Sadıklar, AA muhabirine yaptığı açıklamada, Kılıç'ın evinde istirahat ettiği sırada, kalp çarpıntısı geçirdiği ve hastaneye götürüldüğünü belirtti.

Sadıklar, "Çok şükür kalp krizi gibi bir durum söz konusu değil. Şu anda sağlık durumu gayet iyi ve hastanede müşahede altında tutuluyor" dedi.

Bu arada kulübün resmi internet sitesinde Kılıç'ın sağlık durumuna ilişkin yapılan duyuruda, "Teknik Direktörümüz Kemal Kılıç çarpıntı şikayeti sonrası sağlık ekibimizin de önerisiyle hastaneye sevk edilmiştir" ifadelerine yer verildi. 