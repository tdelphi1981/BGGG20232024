Derbide ilk gole dikkat
Spor Toto Süper Lig'de Galatasaray ile Beşiktaş arasında 27 Ocak Pazar günü yapılacak 2013'ün ilk derbisi için geri sayım sürerken, iki takım son dönemde aralarında oynadıkları karşılaşmalarda ilk golü attıkları lig derbilerini kaybetmedi.

Galatasaray ile Beşiktaş arasında ligde yapılan ve en az 1 golün atıldığı son 14 maçtan 11'inde ilk golü atan takım galip geldi, 3'ü berabere sonuçlandı.

-Son 3 maçın ilk golleri Melo'dan-
Galatasaray-Beşiktaş rekabetindeki son 3 maçta ilk gollerin tamamını Galatasaraylı Felipe Melo attı.

Sarı-kırmızılı takımın Brezilyalı futbolcusu geçen sezon Süper Final Şampiyonluk Grubu'nda BJK İnönü Stadı'nda 2-0 kazandıkları, Türk Telekom Arena'da 2-2 biten maçlarda ilk gollere imza koydu. Melo, bu sezon ise BJK İnönü Stadı'nda 3-3 biten derbide bu kez kendi kalesine gol atma şanssızlığını yaşadı.

-8 kez Galatasaray, 6 kez Beşiktaş öne geçti-
Galatasaray-Beşiktaş rekabetinde ilk golü atan takımın yenilmediği son 14 lig maçında 8 kez Galatasaray, 6 kez de Beşiktaş öne geçti.

Sarı-kırmızılı takım öne geçtiği bu 8 maçtan 6'sını kazandı, 2'sinde berabere kaldı. Beşiktaş ise 1-0'ı yakaladığı 6 maçtan 5'ini kazandı, 1'inde eşitliği bozamadı.

-İki gol kendi kalesine-
İki takım arasındaki en az 1 golün atıldığı son 14 lig maçında taraflar 2 kez ilk golleri kendi futbolcularından yedi.

BJK İnönü Stadı'nda 24 Mayıs 2009 tarihinde Beşiktaş'ın 2-1 kazandığı maçta Galatasaraylı Mehmet Topal, aynı statta bu sezonun ilk yarısında, 26 Ağustos 2012 tarihinde oynanan ve 3-3 biten derbide ise yine Galatasaray'dan Melo ilk golleri kendi kalelerine attı.

-Maçlar-
Galatasaray-Beşiktaş rekabetinde, golsüz bittiği için geçen sezon Lig Grubu'nun ilk yarısındaki maçın değerlendirmeye alınmadığı, en az 1 golün atıldığı son 14 lig maçının sonuçları ve ilk golü atan futbolcular şöyle: Tarih Maç Sonuç 17.09.2006 Galatasaray-Beşiktaş 1 - 0 Ümit Karan (Galatasaray) 03.03.2007 Beşiktaş-Galatasaray 2 - 1 Bobo (Beşiktaş) 29.09.2007 Galatasaray-Beşiktaş 2 - 1 Hakan Kadir Balta (Galatasaray) 02.03.2008 Beşiktaş-Galatasaray 1 - 0 Nobre (Beşiktaş) 21.12.2008 Galatasaray-Beşiktaş 4 - 2 Servet Çetin (Galatasaray) 24.05.2009 Beşiktaş-Galatasaray 2 - 1 Mehmet Topal (Galatasaray-Kendi kalesine) 12.09.2009 Galatasaray-Beşiktaş 3 - 0 Mustafa Sarp (Galatasaray) 21.02.2010 Beşiktaş-Galatasaray 1 - 1 Arda Turan (Galatasaray) 28.11.2010 Galatasaray-Beşiktaş 1 - 2 Guti (Beşiktaş) 30.04.2011 Beşiktaş-Galatasaray 2 - 0 Aurelio (Beşiktaş) 20.11.2011 Beşiktaş-Galatasaray 0 - 0 - 26.02.2012 Galatasaray-Beşiktaş 3 - 2 Elmander (Galatasaray) 16.04.2012 Beşiktaş-Galatasaray 0 - 2 Melo (Galatasaray) 06.05.2012 Galatasaray-Beşiktaş 2 - 2 Melo (Galatasaray) 26.08.2012 Beşiktaş-Galatasaray 3 - 3 Melo (Galatasaray-Kendi kalesine)