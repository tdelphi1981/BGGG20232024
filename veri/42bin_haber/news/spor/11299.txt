Formula 1'de yeni sezon başlıyor
Dünyanın en çok izlenen spor organizasyonlarından biri olan Formula 1'de 2013 sezonu, hafta sonunda yapılacak Avustralya Grand Prix'si ile başlayacak.

Melbourne kentindeki 5 bin 303 metrelik Albert Park pistinde 58 tur üzerinden yapılacak Grand Prix'de 16 Mart Cumartesi günü TSİ 08.00'de sıralama turları, 17 Mart Pazar günü de TSİ 08.00'de yarış gerçekleştirilecek. 
-19 Grand Prix- 
Bu sezon toplam 19 Grand Prix düzenlenecek. Geçen sezon takvimde bulunan Valencia'daki Avrupa Grand Prix'si ise takvimden çıkarıldı. 
Formula 1'de 2013 sezonu, 22-24 Kasım tarihlerinde yapılacak Brezilya Grand Prix'si ile sona erecek. 
-Sezon takvimi- 
Formula 1'de 2013 sezonu takvimi şöyle: 
Avustralya Grand Prix'si: 15-17 Mart (Melbourne) 
Malezya Grand Prix'si...: 22-24 Mart (Kuala Lumpur) 
Çin Grand Prix'si.......: 12-14 Nisan (Shangai) 
Bahreyn Grand Prix'si...: 19-21 Nisan (Sakhir) 
İspanya Grand Prix'si...: 10-12 Mayıs (Katalunya) 
Monaco Grand Prix'si....: 23-26 Mayıs (Monte Carlo) 
Kanada Grand Prix'si....: 07-09 Haziran (Montreal) 
İngiltere Grand Prix'si.: 28-30 Haziran (Silverstone) 
Almanya Grand Prix'si...: 05-07 Temmuz (Nürburgring) 
Macaristan Grand Prix'si: 26-28 Temmuz (Budapeşte) 
Belçika Grand Prix'si...: 23-25 Ağustos (Spa-Francorchamps) 
İtalya Grand Prix'si....: 06-08 Eylül (Monza) 
Singapur Grand Prix'si..: 20-22 Eylül (Singapur) 
Kore Grand Prix'si......: 04-06 Ekim (Yeongam) 
Japonya Grand Prix'si...: 11-13 Ekim (Suzuka) 
Hindistan Grand Prix'si.: 25-27 Ekim (Yeni Delhi) 
Abu Dabi Grand Prix'si..: 01-03 Kasım (Yas Marina) 
ABD Grand Prix'si.......: 15-17 Kasım (Austin) 
Brezilya Grand Prix'si..: 22-24 Kasım (Sao Paulo) 
-Geçen sezon Button kazandı- 
Avustralya Grand Prix'sini geçen sezon Vodafone McLaren Mercedes'in İngiliz pilotu Jenson Button kazandı. 
Red Bull'un Alman pilotu Sebastian Vettel'in ikinci olduğu yarışta, Vodafone McLaren Mercedes'in İngiliz sürücüsü Lewis Hamilton ise üçüncü sırayı elde etti. 
-Avustralya'da McLaren 11 kez ilk sırayı aldı- 
Avustralya'da 1985 yılında sokak pisti şeklinde başlanan yarışlar, 1996 yılında Melbourne kentinde yapılan Albert Park'a alındı. 
Çoğu zaman sezonun açılış yarışı olan Avustralya'yı şimdiye kadar McLaren takımı 11 kez kazanırken, Ferrari 6, Williams ise 5 kez zafer yaşadı. 
Bu arada Albert Park Pisti'nin en hızlı tur zamanı ise Michael Schumacher'e ait. Alman pilot, 2004'de 1.24.125 ile pistin en hızlı tur zamanını elde etti. 
-2012'de pilotlarda Vettel, takımlarda Red Bull ilk sırayı aldı- 
Formula 1 Dünya Şampiyonası'nda geçen yılki mücadelede pilotlarda Alman Sebastian Vettel, takımlarda ise Red Bull birinci oldu. 
2010 yılında elde ettiği birincilikle 'en genç şampiyon' unvanını da alan 26 yaşındaki Vettel, 2011 ve 2012'de de şampiyonluğa ulaşıp, 3 yıl üst üste birinciliği kaptırmadı. 
Geçen sezon Ferrari'nin İspanyol pilotu Fernando Alonso ikinci, Lotus'un Fin sürücüsü Kimi Raikkonen ise üçüncü sırayı elde etti. 
Takımlarda ise Red Bull ilk sırayı alırken, Ferrari ikinci, Vodafone McLaren Mercedes ise üçüncülüğü elde etti. 
Üst üste üçüncü takımlar şampiyonluğuna ulaşan Red Bull, Ferrari, Williams, McLaren ve Lotus'un ardından tarihin en başarılı beşinci takımı oldu. 
Vettel, Avrupa kıtasında yarış kazanamadan dünya şampiyonluğuna ulaşan ilk pilot olarak dikkati çekti. 
-Pilotlar ve markalar klasmanı- 
Formula 1'de geçen sezon pilotlar ve markalar klasmanında puan durumu şöyle oluştu: 
-Pilotlar Klasmanı- Pilot Ülke Takım Puan 1. Sebastian Vettel Almanya Red Bull 281 2. Fernando Alonso İspanya Ferrari 278 3. Kimi Raikkonen Finlandiya Lotus 207 4. Lewis Hamilton İngiltere McLaren 190 5. Jenson Button İngiltere McLaren 188 6. Mark Webber Avustralya Red Bull 179 7. Felipe Massa Brezilya Ferrari 122 8. Romain Grosjean Fransa Lotus 96 9. Nico Rosberg Almanya Mercedes 93 10. Sergio Perez Meksika Sauber 66 11. Nico Hulkenberg Almanya Force India 63 12. Kamui Kobayashi Japonya Sauber 60 13. Michael Schumacher Almanya Mercedes 49 14. Paul di Resta İngiltere Force India 46 15. Pastor Maldonado Venezuella Williams 45 16. Bruno Senna Brezilya Williams 31 17. Jean-Eric Vergne Fransa Toro Rosso 16 18. Daniel Ricciardo Avustralya Toro Rosso 10 
Not: Vitaly Petrov, Timo Glock, Charles Pic, Heikki Kovalainen, Jerome d'Ambrosio, Narain Karthikeyan ve Pedro de la Rosa geçen sezon puan alamayan pilotlar oldu. 
-Markalar Klasmanı- 
1. Red Bull Renault.....: 460 
2. Ferrari..............: 400 
3. McLaren Mercedes.....: 378 
4. Lotus Renault........: 303 
5. Mercedes.............: 142 
6. Sauber Ferrari.......: 126 
7. Force India Mercedes.: 109 
8. Williams Renault.....: 76 
9. S. Toro Rosso Ferrari: 26 
Not: Caterham Renault, Marussia Cosworth ve HRT Cosworth takımları ise geçen sezonu puansız kapadı.