FIBA'dan Türk basketboluna övgü
Uluslararası Basketbol Federasyonu'nun (FIBA), Avrupa Genel Sekreteri Çek Kamil Novak, Türk basketbolunda pozitif anlamda çok büyük gelişmeler var. Türk Milli Takımı, Avrupa'nın gözde takımlardan dedi.Almanya'nın Münih kentinde yapılan oylamayla, Mayıs ayında görevinden ayrılan Nar Zanolin'in yerine FIBA Avrupa Genel Sekreterlik koltuğuna oturan Novak, yeni durumunu ve Türk basketbolunu AA muhabirine değerlendirdi.

Türk basketbolunun son yıllarda çok büyük bir değişim yaşadığını belirten Novak, Bu gelişme sadece kulüp takımlarında değil, Türk Milli Takımı'nda da görülüyor. Birçok Türk takımının Avrupa'da çok iyi oynaması da gelişmeleri gözler önüne seriyor. Türk Milli Takımı, Avrupa'nın gözde takımlarından. Türk basketbolunda pozitif anlamda çok büyük gelişmeler var diye konuştu.

Mehmet Okur'a karşı forma giydi

Kamil Novak, NBA'da forma giyen Türk oyuncuların bir kısmını tanıdığını ifade ederek, Basketbol kariyerimin sonlarına doğru Mehmet Okur'un takımına karşı oynamıştım dedi.

NBA'deki tüm Türk oyuncuları tanımadığını, ancak tanıdığı basketbolcuların da çok iyi oyuncular olduğuna dikkati çeken genel sekreter, NBA'de statü kazanmış Türk basketbolcular, oynadıkları takımlarda etkin rol alıyorlar. Bu oyuncuların hangi ülkeden geldiklerine bakıldığında, Türkiye'deki basketbolun geliştiğini görebilirsiniz. Bu da Türkiye'deki takımların başarısını gösterir değerlendirmesini yaptı.

FIBA Avrupa Genel Sekreteri Novak, bu zamana kadar herhangi bir Türk takımından teklif almadığını da belirterek, Teklif gelseydi ilgilenebilirdim. Fakat öyle bir teklif almadım yorumunu yaptı.

Yeni göreviyle şeref duyuyor

Kamil Novak, göreve getirilmesinden duyduğu memnuniyeti dile getirerek, Yeni görevim, benim için heyecan verici olacak. Tüm enerjimle işime konsantre olacağım dedi.
FIBA Avrupa Genel Sekreterlik görevine gelmekten büyük şeref duydum diyen Novak, sözlerini şöyle tamamladı:
Tabii ki büyük bir sorumluluk. Avrupa basketbolu son yıllarda çok hızlı bir şekilde gelişti. Önümüzdeki yıllarda basketbolun nasıl şekilleneceğinin belli olacağı döneme gireceğiz. Çalışma alanım çok kapsamlı olacak. Önümüzdeki aylarda öncelikle Avrupa basketbolunu gözlemleyerek yarışmalara odaklanacağım. 2013 yılında Avrupa'da, basketbol turnuvaları ve Avrupa Gençler Şampiyonası düzenlenecek. Bu karşılaşmalara odaklanacağım.

Kamil Novak

Çek Cumhuriyeti'nin Ostrava kentinde 1967 yılında doğan Kamil Novak, 15 yaşında basketbol hayatına başladı. Uzun yıllar Çek Cumhuriyeti Milli Takımı'nda görev aldı. 2002 yılında Almanya'ya gelen Novak, o tarihten bu yana Frankfurt kentindeki Alman takımı Fraport Skyliners'ın sportif direktörlüğü görevini yürütüyordu.