Milli takım yaz-boz tahtası
Ay-yıldızlı ekibimizin hocası sahaya sürdüğü onbirlerde 31 farklı ismi oynattı. 6 ayrı kaleci görev yaparken, 11 kez oynayan Arda en çok güvenilen futbolcu oldu. Futbol kamuoyu, İstikrar olmazsa başarı gelmez görüşünde.

AVCI, 13 MAÇIN HİÇBİRİNDE SAHAYA AYNI OYUNCULARLA ÇIKMADI
ABDULLAH Avcı da A Milli Takım için aranan kan olamadı! Euro 2012 vizesi alamayarak dibe vuran ekibimize yeni bir soluk kazandırması beklenen Avcı, 4ü resmi, 9u özel 13 maçta takımın başında görev alırken, hala ideal bir kadro bile oluşturamadı. 13 maçın tamamında sahaya farklı 11 süren ay-yıldızlı ekibin patronu, yaptığı seçimlerle de eleştirildi. Avcının en çok güvendiği isim 11 kez 11de yer alan Arda oldu.
Sinan ve Olcan 1 kez oynadı
Ömer Toprak ve Mehmet Topal da 10ar kez oynadı. Resmi maçların 4ünde de 11de yer alan isimler ise Emre Belözoğlu, Ömer Toprak ve Hasan Ali Kaldırım oldu. Abdullah Avcı, kalede de bir türlü istikrarı tutturamadı. 6 ayrı kaleci 13 maçta görev alırken, veda karşılaşmasına çıkan Rüştü de sayılırsa bu rakam 7ye yükseldi. İlk milli maçta oynayan Sinan Bolat ve Olcan bir daha 11 yüzü görmedi. Takımında yedek kalan Mert Günok 3 kez ilk 11de sahaya çıktı.
Selçuku oynatmaması hata
Kadro istikrarsızlığının yanı sıra yanlış oyuncu tercihleri ile de eleştirilen Avcının özellikle Dünya Kupası eleme maçlarında Selçuk İnanı oynatmaması tarihi bir hata olarak değerlendirildi. Burak ve Umut gibi iki formda golcüden fazla faydalanılmazken, Mevlüt Erdinç, Tunay Torun ve Mehmet Ekici gibi tercihler eleştirildi. Futbolseverler de özellikle sosyal medyada Avcıya yüklenirken, İstikrar olmazsa, başarı gelmez görüşünde birleşti. 
Korkunç istatistikler
A Milli Takımın patronu 4 Dünya Kupası eleme maçında 1 galibiyet, 3 yenilgi alırken, 9 özel karşılaşmada 4 galibiyet, 1 beraberlik ve 4 mağlubiyet ile kötü bir tablo çizdi.
ABDULLAH Avcı, A Milli Takımdaki düşüşe çare olamadı. Millilerin Hiddink ile yolu Avrupa Şampiyonası vizesi alınamamasının ardından ayrılırken, kurtarıcı olarak işbaşı yapan Avcı toplam 13 maçta ay-yıldızlı ekibin başında yer aldı. Toplamda 5 galibiyet, 1 beraberlik ve 7 yenilgi yaşadık. Resmi maçlarda oldukça kötü bir tablo ortaya çıktı. Sadece 1 kez kazanabilen ekibimiz Hollanda (2-0), Romanya (1-0) ve Macaristana (3-1) kaybetti. Özel maç karnesi de iyi olmayan Avcı, 4 galibiyet, 1 beraberlik, 4 yenilgi gördü. Ahmet Gürdağ
Gençleşelim dedi Emreye kucak açtı
ABDULLAH Avcı, A Milli Takım Teknik Direktörü olduktan sonra yeni bir dönemin başladığını ve takımı gençleştireceğini söylemişti. Ancak özellikle hazırlık maçlarında bu hedefini gerçekleştirme yolunda istediği neticeyi alamayan Avcı sonunda yine Emre Belözoğlundan medet umdu. Özellikle Dünya Kupası eleme grubu maçlarında tecrübeli oyuncuyu sürekli ilk 11de oynayan ay-yıldızlı ekibimizin teknik patronunun vazgeçemediği isimlerden birisi de Hamit Altıntop oldu. Avcı, yine önceki dönemin önemli ismi Ardadan vazgeçemezken, takımı sırtlayacak yeni gençleri ortaya çıkartamadı. Murat Öztürk
Avcı sadece Milli Takımı düşünsün
ABDULLAH Avcı önümüzdeki bir ay boyunca sadece milli takımla ilgilenmeli. Alt yapı, büro inşaatı, şu bu... Bunların tamamını görev listesinden çıkarmalı. Sadece takıma konsantre olmalı. Şu ana kadarki başarısızlığının sebebi kafasının çok dağılması. Aynı anda bir insanın tek başına altından kalkamayacağı bir dolu işle uğraşıyor. Milli Takımın başında kalmalı.  Mehmet Demirkol
Kadro yeterli ama taktik hatalar çok
BENCE kadro yeterli. Ortada taktik hata var. Mevlütün ileride tek kalması, Selçuk ile Nurinin yan yana oynaması yanlış. Selçuk-Burak-Umut üçgeni kurulmalı. Formsuz Bekirin yerine Semih monte edilmeli. Maç başı gol yenmesi Türk futbolunun hastalığı. Abdullah Avcı erken geldi. Bunun sıkıntılarını yaşıyor. O gitse Ertuğrul Sağlam hazırlanıyor. O koltuk için en ideal isim Terim. Altan Tanrıkulu
Değişim olacaksa Avcı ile kalmasın
HER kötü gidişte hoca değiştirmek belki içinde bulunduğumuz durumun en önemli sebebi. Avcının şu ana kadarki performansı iyi değil, kadro tekniği yok. Ama hemen hoca değiştirmek eğer iyi bir planınız yoksa harika bir fikir olmaz. Eleştiriler önce de vardı. Temel eksiğimiz ortak akılı oluşturamamak ve sadece hamasete umut bağlamak. Özetle bir şey değişecekse sadece Avcı ile kalmamalı. Kanat Atkaya
Ne sistemimiz var ne uygun oyuncu
DEĞİŞİM kolay değildir. Ülke olarak ne oturmuş bir futbol sistemimiz ne de bu yapıyı taşıyabilecek oyuncularımız var. Bu sistem ile gidilemeyeceğini gördük. Başta düşünülen her şeyden vazgeçilip geçmişte bu takımı taşıyan oyunculara yeniden şans vermek ve onlarla beraber tempo kazanmak bu işin devamı gibi gözüküyor. Çünkü bugüne kadar yapılanlar Milli Takımı bir yere götürmedi. Ali Gültiken
İlk yarıda yanlış 2. devrede doğru
ÇEK Cumhuriyeti maçında sonuç kötü. Ancak bu bir hazırlık maçıydı. İlk yarıda Çekleri, ikinci yarıda Türkiyeyi beğendim. İlk yarı kadro tercihi yanlıştı. İkinci yarıda ideal kadroya doğru gidildi. Federasyon başkanları kulüp başkanları gibi değildir. Onların görevi organizasyonları başarılı şekilde yapmaktır. Maçtan maça Milli Takımı hatırlamak doğru değil. Avcı ile yola devam edilmeli. Metin Tekin
Hocamız yanlışlarını görmeli
Futbol Federasyonu Başkanı Yıldırım Demirören, Çek Cumhuriyeti karşılaşması sonrası Teknik Direktör Abdullah Avcıya üstü kapalı gönderme yaptı. İkinci yarıda oynayan kadronun daha iyi olduğuna vurgu yapan Demirören, Mühim olan önümüzdeki maçlara kadroyu bulmak. Tahmin ediyorum hocamız da kimlerin marttaki maçlara hazır olduğunu görmüştür. 2. yarıda çıkan kadro ve futbol, mağlup olmasaydık tatmin ediciydi. Oyuncuların durumu iyi hocamız da bunu görüp değerlendirme yapacaktır dedi.  Başkan, kendisine yönelik yapılan Yıldırım Demirören, yeter tezahüratlarıyla ilgili sorulara ise yanıt vermedi.