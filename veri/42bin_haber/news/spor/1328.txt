CEV Genel Kurulu başlıyor
Avrupa Voleybol Konfederasyonu (CEV) 33. Genel Kurulu yarın Lüksemburg'da başlayacak.Voleybol Federasyonu'ndan yapılan açıklamaya göre, genel kurulda Türkiye'yi Türkiye Voleybol Federasyonu Başkanı Özkan Mutlugil, yönetim kurulu üyesi Bahar Mert Üçoklar ve dış ilişkiler sorumlusu Nilüfer Shimonsky temsil edecek.

Ağırlıklı olarak voleybolun gelişmesi ve promosyonu konularının tartışılacağı genel kurul 2 gün sürecek. Bölgesel Voleybol Birliklerinin sorunları ve faaliyetlerinin de ele alınacağı genel kurulda, ileriki yıllarda yer alacak CEV organizasyonlarına başvuruda bulunan federasyonlar sunumlar yapacak.

Toplantıda, CEV Komisyonları da faaliyetleri hakkında rapor verecek.