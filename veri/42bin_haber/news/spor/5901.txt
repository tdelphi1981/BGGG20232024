Eksik Eskişehirspor kazanmayı başardı
Eskişehirspor, Ziraat Türkiye Kupası maçının henüz 3'üncü dakikasında 10 kişi kalmasına rağmen Medical Park Antalyaspor'u Erkan'ın golleriyle 2-1 yendi.
3'üncü dakikada Ergün'e faul yapan Eskişehirsporlu Tello kırmızı kartla oyundan atılınca ev sahibi takım maçı, 10 kişiyle tamamlamak zorunda kaldı.  

Antalyaspor'un golü 39. dakikada Uğur İnceman'dan gelirken, Eskişehirspor bu gole 63. ve 76. dakikalarda Erkan Zengin ile yanıt verdi. Alınan bu galibiyetin ardından Eskişehirspor gruptaki ikinci galibiyetini alarak gruptan çıkma iddiasını devam ettirdi. 

Stat: Atatürk
Hakemler: Fırat Aydınus, Kemal Yılmaz, Esat Sancaktar
Eskişehirspor: Boffin, Tarık (Dk. 56 Alper), Diego, Veysel, Dede, Hürriyet, Causic (Dk. 84 Necati), Mehmet Güven, Tello, Nuhiu, Erkan (Dk. 83 Servet)
Medical Park Antalyaspor: Sammy, Aissati, Uğur, Emrah (Dk. 67 Zeki), Ergün, Murat, Deniz, Diarra, Koray, Mehmet Sedef, Mehmet Eren
Goller: Dk. 63 ve Dk. 76 Erkan (Eskişehirspor), Dk. 39 Uğur (Medical Park Antalyaspor)
Kırmızı kart: Dk. 3 Tello (Eskişehirspor)
Sarı kartlar: Dk. 77 Erkan, Dk. 79 Causic (Eskişehirspor), Dk. 60 Aissati, Dk. 67 Murat (Medical Park Antalyaspor)

MAÇIN AYRINTILARI

15'inci dakikada Murat'ın ortasında Emrah'ın şutu savunmadan döndü. 17'nci dakikada Ergün'ün ortasında Emrah'ın şutunda top auta gitti. 
20'inci dakikada Veysel'in uzaktan şutu Deniz'e çarpıp kornere çıktı. 
31'inci dakikada gelişen Antalyaspor atağında Mehmet Eren'in sol çaprazdan şutunda meşin yuvarlak yandan ışarı gitti, 
39'uncu dakikada Aissati'nin pasında Uğur kafayla topu ağlara gönderdi: 0-1. 
Maçın ilk yarısı Antalyaspor'un 1-0 üstünlüğü ile kapandı. 
48'inci dakikada Diara'nın pasında Mehmet Eren'in sert şutunda top dışarı çıktı. 
49'uncu dakikada Koray'ın pasında Uğur'un şutu auta çıktı. 
62'inci dakikada Dede'nin kullandığı serbest atıştan gelen topu Nuhuı kafayla indirdi Erkan'ın şutunda meşin yuvarlak ağlarla buluştu: 1-1. 
68'inci dakikada Murat'ın aşırtma şutu üst direğe çarpıp geri döndü, savunma tehlikeyi uzaklaştırdı. 
72'inci dakikada Zeki'nin ceza alanı dışındaki şutunda top kaleci Boffin'de kaldı. 
76'ncı dakikada gelişen Eskişehirspor atağında Nuhuı'nın pasında Erkan topu kalecinin yanından ağlara bıraktı: 2-1.  
"KAZANMA ARZUSUYLA OYNADIK"
Ersun Yanal,  Eskişehirspor'un Antalyaspor karşısında gol atma ve maçı kazanma arzusuyla  oynadığını söyledi. Yanal, maçın ardından düzenlenen basın toplantısında, Eskişehirspor'un  maçın başında Tello'nun kırmızı kart görmesiyle 10 kişi kaldığını belirterek,  eksik olmalarına karşın maçı hiç bırakmadıklarını kaydetti. 
Eskişehirspor taraftarının da takımını desteklediğini ifade eden Yanal,  şöyle konuştu: Maçı sonuna kadar istedik. Oyuna kırık başladık. Bu kırıklık bir müddet  devam etti. Oyunun kontrolü ve topun oyunda tutulması konusunda üstündük.  Oyuncularıma teşekkür ediyorum. Karakterli oyuncularla çalışmak ayrıcalıklı bir  durum. Bir aileyiz. Zaman zaman tartışmalar ve itişmeler elbette olacak. Kazanma  arzusunu sahaya yansıttığımızda maçı kazanıyoruz. Bugün, gol atma ve maçı kazanma  arzusuyla oynadık. 
Eskişehirsporlu Erkan Zengin, 10 kişi kalmalarına rağmen iyi mücadele  edip maçı kazandıklarını, Veysel Sarı ise galibiyetten memnun olduklarını  söyledi.
         
        
"BECERİKSİZ VE İSTEKSİZDİK"         
Medical Park Antalyaspor Teknik Direktörü Mehmet Özdilek, beceriksiz ve  isteksiz olduklarını söyledi. Takımının yarı finali garantileyeceği bir maça çıktığını hatırlatan  Özdilek, şöyle devam etti: Şans ayağımıza kadar geldi. Bugün inanılmaz derecede beceriksiz ve  isteksizdik. İkinci golü bulamadık. Eskişehirspor'un bulduğu iki golle yenildik.  İki takımın kupada oynaması gereken ikişer maçı var. İki maçı da kazanmak  zorundayız. Ayağımıza kadar gelen yarı final şansını ileri tarihe erteledik. Medical Park Antalyasporlu futbolculardan Zeki Yıldırım, Eskişehirspor  karşısında istedikleri oyunu sahaya yansıtamadıklarını, Mehmet Sedef ise kazanmak  için geldikleri Eskişehir'de kötü oynadıklarını ifade etti.