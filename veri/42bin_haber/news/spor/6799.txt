Melo'nun 'tükürük' cezası açıklandı
 
 PFDK, Felipe Melo'ya, Beşiktaş derbisinde gördüğü kırmızı kart nedeniyle 4 maç ceza ve 10 bin TL para cezası verdi. 
 Buna göre Felipe Melo, Galatasaray'ın ligde oynayacağı Bursaspor, MP Antalyaspor, Akhisar Bld.Spor ve Orduspor maçlarını kaçıracak. 
 İşte PFDK'nın açıklaması; 
 Profesyonel Futbol Disiplin Kurulu'nun aldığı karar şöyle: "GALATASARAY A.Ş.’nin, 27.01.2013 tarihinde oynanan GALATASARAY A.Ş. - BEŞİKTAŞ A.Ş. Spor Toto Süper Lig müsabakasında, taraftarlarının neden olduğu saha olayları nedeniyle takdiren 10.000.-TL PARA CEZASI ile cezalandırılmasına, 
 Aynı müsabakada GALATASARAY A.Ş. sporcusu FELIPE MELO DE CARVALHO’nun, rakip takım sporcusuna tükürmesi nedeniyle takdiren 4 RESMİ MÜSABAKADAN MEN CEZASI ve 10.000 PARA CEZASI ile cezalandırılmasına" karar verilmiştir.