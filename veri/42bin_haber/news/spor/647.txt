İlk fatura J.J. Barea ve Sloan'a kesildi
NBA'de bu sezon uygulamaya konulan kendini yere atma ve rol yapma karşıtı kuraldan nasibini ilk alan oyuncular J.J. Barea ve Donald Sloan oldular.
tr.eurosport.com'un derlemesine göre,NBAin 3 Kasım itibariyle yürürlüğe koyduğu bu yeni kurala göre, maç içerisinde kendini yere atan veya rol yapan oyuncular ilk olarak lig yönetimi tarafından bir kereye mahsus uyarılacak; ardından para cezası alacaklar.  
2. uyarı: 5.000 $
3. uyarı: 10.000 $
4. uyarı: 15.000 $
5. uyarı: 30.000 $ 
Beşinci uyarıdan sonra bu eylemleri sürdüren oyuncuları ise disiplin yaptırımları bekliyor. Altı kez NBA tarafından uyarılan oyuncular, arttırılmış para cezasının yanında maçlardan men cezasıyla karşı karşıya kalabilirler. 
Video kayıtlarıyla karar verilen bu yeni uygulamada ilk uyarıyı alan oyuncular ise Minnesota Timberwolvesdan J.J. Barea ve Cleveland Cavalierstan Donald Sloan oldular. Chicago Bulls maçının dördünü çeyreğinde şaşırtıcı bir biçimde yere yıkılan Cavs guardı Sloan, NBA tarafından ilk uyarısını alırken Wolves guardı J.J. da Jimmer Fredette ile giriştiği mücadele sonrası yaptığı hareketten ötürü kuruldan ihtar aldı. 
İki oyuncu da bir sonraki tiyatral eylemlerinde 5,000er dolar para cezasıyla karşı karşıya kalacaklar.