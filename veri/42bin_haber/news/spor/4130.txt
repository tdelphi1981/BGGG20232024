Lakers zorladı ama olmadı
Los Angeles Lakers uzun rotasyonundaki sıkıntıya rağmen San Antonio Spurs'u deplasmanda çok zorladı ancak 108-105 yenilmekten kurtulamadı.
17 sayı geri düşen Lakers mücadeleyi bırakmayarak son topa kadar geldi, fark 3 sayı iken son 3 saniye içinde Kobe Bryant ve Earl Clark'ın üçlükleri çemberden döndü. 
Evinde galibiyet serisiini 11 maça çıkaran Spurs'te Tony Parker 24 sayı, 6 asistle oynadı, ancak 10 saniye kala yaptığı top kaybı ile (toplam 6) maçı riske soktu. Manu Ginobili 19 sayı, 8 ribaund, 4 asist, eski Karşıyakalı Gary Neal 12 sayı, Tim Duncan 8 sayı, 7 ribaund, 5 asist, 4 blokla tamamladı. 
Spurs'u 18 top kaybına zorlayan Lakers'ta Kobe Bryant 27 sayı, 5 asist, Metta World Peace 23 sayı, 8 ribaund, 7 top çalma, benchten sürpriz katkı veren Earl Clark 22 sayı, 13 ribaundla oynadı, Dwight Howard, Pau Gasol ve Jordan Hill sakatlıkları nedeniyle kadroda yer almadı.