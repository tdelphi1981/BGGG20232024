Biz de çıkıp konuşuruz ama saygımızdan susuyoruz
Zekeriya Alpi istifaya davet eden Fenerbahçeye gönderme yapan Aybaba, Hakemler bize de hata yaptı, hiç konuşmadık. Saygı bekliyoruz dedi.
BEŞİKTAŞ Teknik Direktörü Samet Aybaba, Fenerbahçe galibiyetini artık unutmaları gerektiğini söyledi ve Önümüze bakmak zorundayız dedi. Aybaba şöyle konuştu...
- Fenerbahçe, Merkez Hakem Kurulu Başkanı Zekeriya Alpi istifaya davet ediyor. Hakemler bize de hata yaptı. Ama biz saygımızdan susuyoruz. Yoksa konuşmasını çok iyi biliriz. 
FUTBOLCULAR DÜZENLİ YAŞAMALI 
DERBİNİN ilk yarısında orta sahamız çok etkisizdi. Maçın 35. dakikasına kadar Fenerbahçe tek kale oynadı. İkinci yarıdaki değişikliklerle galibiyete uzandık.
- Hakemlere, rakip takımlara ve taraftara saygılıyız. Biz de aynı saygıyı bekliyoruz. İnönüdeki son derbiyi kazanmak bizi mutlu etti.
- Çok koşan, dikine oynayan takımız. Maçlarda çok fazla efor sarfediyoruz. Futbolculardan da buna göre yaşamasını bekliyoruz.