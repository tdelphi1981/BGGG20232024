Marko'ya cevap geçikmedi
Red Bull danışmanı Helmut Marko'nun "Fernando politika ve komik yorumlarla çok fazla meşgul oluyor. Vettel ise hepsini yok sayıyor. Gazeteleri ve internette yazılanları okumuyor. Bu da bize işimizi yapabilecek rahatlığı veriyor." sözlerine Fernando Alonso'dan twitter üzerinden cevap gecikmedi.
Fernando Alonso, Red Bull'un sözünü sakınmayan danışmanı Helmut Marko'nun, hakkında sarfettiği sözlere Twitter üzerinden cevap verdi.

Marko, Red Bull bünyesinde yayınlanan Red Bulletin dergisine verdiği demeçte, Sebastian Vettel'in Alonso ile şampiyonluk mücadelesine değinerek, İspanyol pilotu "komik yorumlar" yapmak, "psikolojik çekişmelerin" içine girmek ve sporun siyasi yönüyle meşgul olmakla eleştirmişti.

Alonso, Marko'nun bu açıklamalarını, Red Bull'un Ferrari'yi bu yıl en büyük rakibi olarak gördüğünün bir işareti olarak yorumladı.

Twitter hesabına yazan Alonso, "Red Bull'un bizi, gelecek sene için en güçlü rakip olarak görmesini okumaktan keyif alıyorum. Pohpohlandım ;)" ifadelerini kullandı.

 
 