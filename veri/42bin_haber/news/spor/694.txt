2. Pendik vakası!
Ziraat Türkiye Kupası 3. turunda 2. Lig Kırmızı Grup'ta mücadele eden Pendikspor, Spor Toto Süper Lig takımı Elazığspor'u eledi.
 Ziraat Türkiye Kupası'nın 3. turunda Pendikspor ve Sanica Boru Elazığspor karşı karşıya geldi. Pendikspor sahasında ağırladığı SB Elazığspor'u 3-2 mağlup ederek büyük bir sürprize imza attı.
 Pendikspor'a zaferi getiren golleri 50. dakikada Caner Erdoğan, 63 e 85. dakikalarda Arif Çoban attı. Arif Çoban , 85. dakikada penaltıyı kaçırdıktan sonra Elazığspor kalecisi Ahmet Şahin'den dönen topu tamamlayarak galibiyet golünü attı. Elazığspor'un golleri ise 45. dakikada Pascal Feiduono ve 59. dakikada Serdar Gürler'den geldi.
 Yılmaz Vural'ın Elazığspor başındaki ilk yenilgisinin ardından Gakgoşlar'ın Ziraat Türkiye Kupası macerası sona erdi.
 2. Lig Kırmızı Grup'ta 9 haftada 10 puan toplayan ve 14. sırada yer alan Pendikspor'un 4. turdaki rakibi kura çekiminden sonra belli olacak.