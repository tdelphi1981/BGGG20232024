Skibbe gitti, Bakkal geldi
Spor Toto Süper Lig'de 10. hafta geride kalırken, aldığı başarısız sonuçlar ve bulunduğu konum geriği sıkıntı yaşayan Kardemir Karabükspor'da yönetim, Alman Teknik Direktör Michael Skibbe ile yollarını ayırdığını açıkladı. Kulüpten yapılan açıklamada sözleşmenin karşılıklı fes edildiği bildirildi.
 Alman teknik adam yaptığı açıklamada, Karabük'ten ayrıldığı için çok üzgün olduğunu belirtti. Türkiye'de yine çalışmak istediğine dikkati çeken Skibbe, Türkiye'de kendini iyi hissettiğini, daha önce Galatasaray ve Eskişehirspor'da çalıştığını yine olursa başarılı olmak istediğini kaydetti.
 Bu arada Kardemir Karabükspor'da Michael Skibbe ile yollarını ayıran yönetim Mesut Bakkal ile her konuda anlaşarak takımın başına getirdi. Mesut Bakkal'ın yarın basının karşısında imza atması bekleniyor.
 
  