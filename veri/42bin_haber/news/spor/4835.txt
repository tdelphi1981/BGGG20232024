Dev derbiye hakem kalmadı
Spor Toto Süper Lig'in ikinci yarısında yoğun maç trafiği nedeniyle zor günler geçirecek olan Merkez Hakem Kurulu'na, bir kötü haber de UEFA'dan geldi.
FIFA kokartlı 5 hakemimiz Cüneyt Çakır, Fırat Aydınus, Hüseyin Göçek, Mete Kalkavan ve Barış Şimşekin UEFAnın 27 ocak ile 30 ocak tarihleri arasında fiziki testler ve lisans testleri için Roma'ya gidecek. 

Süper Lig'deki kritik Galatasaray-Beşiktaş derbisi de bu tarihler arasına denk geliyor. MHK'nin üst düzey 5 hakeminin olmaması nedeniyle 27 Ocak'taki derbiye hangi hakemi atayacağı merak ediliyor. 

DERBİYE FIFA HAKEMİMİZ KALMADI 
Deneyimli 5 hakemin olmaması nedeniyle MHK'nin elinde derbiyi yönetmek için FIFA  kokartlı hakemlerden sadece Halis Özkahya ve Bülent Yıldırım kalıyor. Ama bu isimlerden Bülent Yıldırım ilk yarıda 3-3 berabere biten Galatasaray-Beşiktaş maçını yönettiği için, Halis Özkahya ise ligin ilk yarısında yönettiği Galatasaray - Fenerbahçe derbisindeki Meireles kararı nedeniyle bu maçta görev alma şansları bulunmuyor.  
Kısaca 7 FIFA hakemimizde Galatasaray - Beşiktaş derbisinde düdük çalamayacak. 
PEKİ MAÇI KİM YÖNETECEK 
Konuyla ilgili görüşlerini aldığımız eski MHK Başkanı Mustafa Çulcu, derbiyi yönetme ihtimali olan hakemleri hurriyet.com.tr'ye değerlendirdi. 
MHK'nin derbi için hakem seçiminde her zamankinden daha dikkatli karar vermesi gerektiğini söyleyen Çulcu, FIFA hakemlerimiz olmadığı için geriye üst klasman hakemlerinden Kuddusi Müftüoğlu, Özgür Yankaya, Tolga Özkalfa ve Yunus Yıldırım'ı maçı yönetebilecek hakemler arasında gösterdi.  
Çulcu'nun derbiyi kimin yönetceğine yönelik tahminleri şöyle;   
"Bu hafta sonu oynanacak maçlarda görev alıpta bir hata yapmamaları durumunda muhtemelen bu 4 isimden birisi derbiyi yönetecek. Fakat Tolga Özkalfa, Galatasaray derbisindeki Meireles olayında 4. hakem olarak görevliydi. Bu olay onun bu maça atanma ihtimalini azaltıyor. Kariyerinde 2 tane Fenerbahçe-Beşiktaş derbisi bulunan Özgür Yankaya ise, bu sezon performansı da iyi olduğu için bence en kuvvetli aday. Ama tecrübeleri ile Kuddusi Müftüoğlu ve Yunus Yıldırım'ın da bu derbiyi alma ihtimali bulunuyor." 
Bu arada Yunus Yıldırım 23 Aralık'taki Trabzonspor - Galatasaray maçını yönetmiş ve karşılaşma 0-0 sona ermişti.  Özgür Yankaya ise ilk yarıdaki sarı lacivertlilerin 3-0 kazandığı Fenerbahçe -  Beşiktaş maçında düdük çalmıştı. 
5 HAKEMİMİZ NEDEN YOK? 
Elit hakem kategorisindeki Cüneyt Çakır ve bir alt kategori olan 'Elite Development' kategorisindeki Fırat Aydınus her yıl düzenlenen bu seminere zorunlu olarak katılıyor. Barış Limşek ve Mete Kalkavan ise bu sezon FIFA hakemi olduklarından, yani yeni oldukları için lisans ve fiziki testler için Roma'da mecburen bulunmak zorunda. BU iki hakemimiz buradaki testlerde başarılı olmaları durumunda Avrupa maçlarında görev alabilecekler.  
Hüseyin Göcek ise 'elit' ve 'elit devolopment' kategorsinde olmamasına rağmen Avrupa'da 3 ayda yönettiği 8 maçta aldığı yüksek puanların etkisiyle buraya özel olarak davet edildi.