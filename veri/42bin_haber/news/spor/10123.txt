Gökhan Gönül: 1-0 olsun bizim olsun!
Fenerbahçe'li futbolcu, Beşiktaş'ı ne olursa olsun yenmek zorunda olduklarını düşünüyor.
Beşiktaş ile sezonun ilk yarısında Şükrü Saracoğlu'nda oynanan derbi maçta rakip fileleri iki kez havalandırmayı başaran Fenerbahçe'nin sağ beki Gökhan Gönül, İnönü Stadı'nda yarın oynanacak derbi maçta siyah beyazlı rakiplerini yine mağlup etmek istediklerini söyşedi.

Gökhan Gönül, Radyospor'da yer alan demecinde "Derbilerin sonucunu önceden tahmin etmek imkansız. Zaten bu yüzden bu maçların heyecanı oldukça farklı. Biz bu maçı kazanmayo çok istiyoruz. 1-0 olsun bizim olsun diyecek durumdayız. Yeter ki üç puan alalım da nasıl alırsak alalım." dedi.

Ligde puan kaybına tahammüllerinin olmadığını da sözlerine ekleyen oyuncu, "Kasımpaşa maçından sonra da söylediğim gibi biz bundan sonra kaybetsek bile savaşarak kaybedeceğiz. Hepimiz birbirimize bunun sözünü verdik." şeklinde konuştu.

Milli futbolcu bu sezon sarı lacivertli forma ile 4 gol kaydetti ve 7 de asist verdi.