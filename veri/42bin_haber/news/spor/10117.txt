Nazilli artık riske girmek istemiyor
Nazilli Belediyespor Kulübü Başkanı Hilmi Volaka, ligde yarın sahalarında yapacakları Bandırmaspor maçına ilişkin, oyuncularının galibiyetten başka bir şey düşünmediklerini söyledi.
Volaka yaptığı açıklamada, Bandırmaspor maçına çok iyi hazırlandıklarını, sahaya galibiyet için çıkacaklarını belirtti. Hedefleri doğrultusunda artık kendilerini riske atmak istemediklerini ifade eden Volaka, Onun için bu maçı kazanmak istiyoruz. Oyuncularımız galibiyetten başka bir şey düşünmüyor. Sahaya tam kadro çıkacağız. Bu arada vazgeçilmezimiz olan taraftarımızı da 90 dakika boyunca takımlarını desteklemek üzere bekliyoruz dedi.
 
Nazilli İlçe Stadı'nda yarın saat 13.30'da başlayacak Nazilli Belediyespor-Bandırmaspor maçını Yiğit Peşin yönetecek.