Konuşmayan ceza kuruluna gidecek
Yayıncı kuruluşa kısa röpartaj verdiği gerekçesiyle F.Bahçeli Emre Belözoğlu, PFDKya sevk edildi. Diğer konuşmayanlar da sırada.
FUTBOL Federasyonu, yeni bir uygulamaya imza attı. Geçmişte para ile cezalandırılan, maçlardan sonra yayıncı kuruluşa röportaj vermeme ile ilgili olarak, ilk kez ceza kuruluna sevk uygulamasına gidildi. Buna göre, son Beşiktaş maçının ardından yayıncı kuruluşa iki cümlelik kısa açıklamada bulunan F.Bahçeli Emre Belözoğlu, Profesyonel Futbol Disiplin Kuruluna sevkedildi. Emrenin savunmasını yapması için kulübe tebligatta bulunuldu. 
TFF 1. Başkanvekili Ufuk Özerten, Emre ile birlikte henüz tebligatı kulübe ulaşmayan teknik direktör Aykut Kocamanın da aynı gerekçeyle ceza kuruluna verildiğini söyledi. Özerten, Fenerbahçelilerin yanı sıra, Orduspor maçı sonrası hiç röportaj vermeyen G.Saraylılar ve Eskişehirspor karşılaşmasının ardından da, Buraya sadece prosedürü yerine getirmeye geldik deyip giden antrenör Ümit Davala ile Sabri ve Gökhan Zanın da ceza kuruluna verildiğini belirtti.
Futbol Federasyonu talimatlarına göre, takımların teknik adamları ve belirlenecek en az 1 futbolcu, maçlardan sonra flaş röportaj vermek zorunda. Ancak bu kurala uymayanlara daha önce sadece para cezası veriliyordu.