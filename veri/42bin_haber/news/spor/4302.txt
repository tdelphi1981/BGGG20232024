Ersan'lı Bucks, evinde fark yedi
Milwaukee Bucks'ın sahasında Detroit Pistons'a 103-87 yenildiği maçta, milli basketbolcu Ersan İlyasova 8 sayı üretti.
BMO Harris Bradley Center'daki karşılaşmaya ilk 5'te başlayan İlyasova, 26 dakika forma şansı buldu. 8 sayı atıp 6 ribaunt alan ve 1 de asist yapan milli basketbolcunun takımı, geçici başantrenör Jim Boylan yönetimindeki 3 maçta ilk yenilgisini aldı. Evsahibi takımda Brandon Jennings ve Beno Udrih'in 15'er, Monta Ellis'in de 13 sayılık çabası yenilginin önüne geçemedi.

Detroit temsilcisinde ise öne çıkan isimler, 26 sayı 11 ribauntla 'double-double' yapan Greg Monroe ve 20 sayı kaydeden Brandon Knight oldu.

Houston Rockets'in deplasmanda Boston Celtics'e 103-91 mağlup olduğu maçta milli basketbolcu Ömer Aşık 7 sayıda kaldı. Boston'daki TD Garden'da oynanan maça ilk 5'te başlayan Aşık, sahada kaldığı 27 dakika boyunca 7 sayı, 11 ribaunt ve 2 asistlik performans sergiledi. Aşık'ın takımında James Harden 24, Chandler Parsons 18 sayı üretti.

Celtics'de ise Paul Pierce 23, Kevin Garnett 17, Rajon Rondo 12 sayıyla galibiyette önemli rol oynadı.

Alınan sonuçlar şöyle:

New York Knicks-Chicago Bulls: 101-108
LA Lakers-Oklahoma City Thunder: 101-116
Golden State Warriors-Portland Trail Blazers: 103-97
Milwaukee Bucks-Detroit Pistons: 87-103
Boston Celtics-Houston Rockets: 103-91
Atlanta Hawks-Utah Jazz: 103-95
Brooklyn Nets-Phoenix Suns: 99-79
Denver Nuggets-Cleveland Cavaliers: 98-91
New Orleans Hornets-Minnesota Timberwolves: 104-92
Memphis Grizzlies-San Antonio Spurs: 101-98 (Uzatmada)
Toronto Raptors-Charlotte Bobcats: 99-78