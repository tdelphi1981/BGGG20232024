Sugar para
Vatandaşı Sharapova'ya 55 dakikada boyun eğen Puchkova, kortta kaldığı dakika başına 501 dolar (yaklaşık 700 lira) kazandı
 Avustralya Açık'ta ilk turda favoriler rahat kazanırken Rus Maria Sharapova'nın vatandaşı Olga Puchkova'yı 55 dakikada mağlup etmesi güne damgasını vurdu. Dünyanın iki numarası Sharapova karşısında bir saat bile direnemeyen Rus tenisçi buna karşılık 27 bin 600 doları cebine koymayı başardı. Olga, vatandaşına karşı iki seti de 6-0 kaybetti. 
 PUCHKOVA, kortta kaldığı dakika başına 501 dolar kazanırken aldığı her puan için de bin 200 doları cebine indirdi. 
 BU YIL YÜKSELTİLDİ
 Avustralya Açık organizatörleri oyunculardan gelen tepkiler üzerine ilk turlarda elenen tenisçilerin para ödüllerine bu yıl iyileştirme yaptı. İlk turda elenen 27 bin 600 dolarla Melbourne'den ayrılıyor.
 Rekor için deviriyor
 SON iki yılın Avustralya Açık şampiyonu Djokovic, ilk turda eski dünya 12 numarası Mathieu'yu 3-0 devirerek yoluna devam etti. Sırp raket, Melbourne'de de zafere ulaşması durumunda üst üste üçüncü kez şampiyon olan ilk tenisçi unvanını kazanacak. Djokovic'in rakibi ikinci turda Ryan Harrison oldu. ABD'li tenisçi ilk turda Giraldo'yu 3-1 mağlup etti.
 Ivanovic'ten dönüş sinyali
 FRANSA Açık'ta 2008 şampiyonluğunu kazandıktan sonra kariyeri düşüşe geçen Ivanovic, Macar Czink'i yenerek eski günlerine dönüş sinyali verdi. Sırp raket, rakibini 6-2 ve 6-1 yenerek tur atladı. Dünyanın eski bir numarası olan Ana, 2. turda Chan  ile karşılaşacak.
 Avustralya için aGladI
 İSVİÇRELİ Federer, kariyeriyle ilgili ilginç bir itirafta bulundu. 17 kez Grand Slam şampiyonu olan Majesteleri, o günleri şöyle anlattı: '13 yaşındayken Avustralya'ya taşınma isteğim ailem tarafından reddedilince çok ağladım. Ailem taşınmayı düşünüyordu. Babam Avustralya'ya birkaç kez iş gezisi için gitti. Ben 'Oraya gidip, orada yaşamaya hazırım' dedim. Babam ise köklerimizin İsviçre olduğunu söyleyerek taşınmamıza mani oldu.'
  