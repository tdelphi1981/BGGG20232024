Avrupa'da haftanın kalecisi Melo seçildi!
Fransa'da yayın yapan bir internet sitesi Haftanın 11'inde en iyi kaleci olarak Galatasaraylı Felipe Melo'yu gösterdi.
Fransa'da yayın yapan 'So Foot' isimli internet sitesi taraftarın oylarıyla seçtiği haftanın 11'inde en iyi kaleci olarak Galatasaray'ın Brezilyalı oyuncusu Felipe Melo'yu gösterdi.

Haberde 'Son dakikada Muslera'nın kırmızı kart görmesi nedeniyle kaleye geçen ve bir penaltı atışında rakibine gol izni vermeyen Felipe Melo takımına bir zafer kazandırırken, futbolseverlere de unutulmaz bir an yaşattı' ifadeleri kullanıldı.

Taraftarların oylarıyla seçilen haftanın 'En'leri köşesinde Felipe Melo dışında dikkat çeken bir nokta daha vardı. Oylamaya katılan taraftarlar biraz da duygusal davranarak haftanın teknik direktörü olarak Roberto Di Matteo'yu seçti. İşin ilginç yanı ise İtalyan teknik adamın geçtimiz hafta içinde Chelsea'deki görevine son verilmesi sonucu haftasonunda her hangi bir takımın başında sahaya çıkmamış olmasıydı.