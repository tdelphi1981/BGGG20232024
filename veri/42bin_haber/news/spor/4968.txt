Galatasaray'ı Lindsay Whalen taşıdı
Kadınlar Euroleaguede deplasmanda Mondeville ile karşılaşan Galatasaray, Whalenın etkili oyunuyla rakibini 59-70 mağlup etti.
C Grubundaki 10. maçına çıkan Sarı-Kırmızılılar, 10/16 saha içi ve 1/1 serbest atış isabetiyle 21 sayı, 3 ribaund ve 4 asistle oynayan Whalen, takımına galibiyeti getiren isim oldu. Galatasarayda çift hanelere ulaşan diğer oyuncu Alba Torrens ise mücadeleyi 12 sayı ile tamamladı. 
Karşılaşmaya hızlı başlayan ev sahibi ekip, orta mesafeden bulduğu basketlerle henüz 4. dakikada 8-2lik üstünlüğü yakaladı. Ardından kontrolü eline alan Lindsay Whalen, ilk çeyrekte attığı 11 sayı ile takımının skor yükünü taşırken Galatasaray da ilk çeyreği 12-19 önde tamamladı. Noel Kuinin çabalarıyla oyundan kopmayan ev sahibi ekip devreye girilirken durumu 30-31e getirdi. Soyunma odasından yine çok etkili dönen Lindsay Whalenın önderliğinde kontrolü elinde tutan Galatasaray, final periyoduna 45-49 önde girerek maçtan da 59-70lik skorla galip ayrıldı.