Fenerbahçe Khimki'yi konuk edecek
Basketbol THY Avrupa Ligi Top 16 turu (F) Grubu'nda beşinci maçına çıkacak Fenerbahçe Ülker, sahasında Rusya'nın Khimki takımını mağlup ederek gruptaki ilk galibiyetini almayı hedefliyor.

Ülker Sports Arena'da oynanacak Fenerbahçe Ülker-Khimki maçı yarın saat 20.30'da başlayacak.

Grubunda oynadığı ilk 4 maçı kaybeden ve sayı averajıyla son sırada yer alan sarı-lacivertli takım, seyircisinin önünde, grupta 3 galibiyet, 1 yenilgiyle üçüncü sırada bulunan rakibini yenerek, çeyrek final şansınını devam ettirmek istiyor.

İlk dört maç sonunda potasında ortalama 96,5 sayı gören Fenerbahçe Ülker'in en fazla skor üreten ismi maç başına 13,5 sayı atan Hırvat oyuncu Bojan Bogdanovic oldu. Rus temsilcisinde ise Hırvat basketbolcu Zoran Planinic, maç başına ortalama 12,6 sayı kaydetti.

Fenerbahçe Ülker, Rus rakibiyle ilk turda da aynı grupta yer almıştı. Khimki'yi İstanbul'da 92-80 mağlup eden sarı-lacivertli takım, Moskova'daki maçta ise son saniyede yediği basketle 71-70'lik skorla sahadan yenilgiyle ayrılmıştı.

(F) Grubu'nda bu maçın dışında yarın Caja Laboral-Barcelona Regal ve Maccabi Electra-Olympiakos, 25 Ocak Cuma günü de Montepaschi Siena-Beşiktaş maçları oynanacak.

-Puan durumu-
Fenerbahçe Ülker'in yer aldığı (F) Grubu'nda Top 16 turu beşinci hafta maçları öncesi puan durumu şöyle: Takımlar O G M A Y P Av. 1-Caja Laboral 4 4 0 327 270 8 57 2-Montepaschi Siena 4 4 0 333 309 8 24 3-Khimki 4 3 1 322 289 7 33 4-Barcelona Regal 4 3 1 314 283 7 31 5-Olympiakos 4 1 3 291 296 5 -5 6-Maccabi Electra 4 1 3 297 311 5 -14 7-Beşiktaş 4 0 4 249 307 4 -58 8-Fenerbahce Ülker 4 0 4 318 386 4 -68