Bursaspor'dan Hikmet Karaman açıklaması
Bursaspor Kulübü, Hikmet Karaman'la görüştüklerine ilişkin haberleri yalanladı.
Kulübün internet sitesinde yapılan açıklama şöyle:

"Bugün çeşitli internet sitelerinde yer alan ve Gaziantepspor Kulübü'nün resmi internet sitesinden sözleşmesini tek taraflı feshettiğini duyurduğu teknik direktör Hikmet Karaman ile görüştüğümüz ve anlaştığımıza ilişkin çıkan haberler gerçeği yansıtmamaktadır. Daha öncede defalarca vurguladığımız gibi sözleşmesi devam eden ya da görevi başında bulunan bir teknik direktör ile anlaşmayı hiçbir zaman onaylamamız mümkün değildir. Ancak sözleşmesi sona ermiş ve herhangi bir takım çalıştırmayan her teknik adam, Bursaspor'un tercihleri arasında yer alabilir. Dolayısıyla bugün itibariyle iddia edildiği gibi Hikmet Karaman'la kulübümüz arasında bir anlaşma söz konusu değildir."