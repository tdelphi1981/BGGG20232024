Houston'ın hüsranı
Houston Rockets'in deplasmanda San Antonio'ya 122-116 yenildiği maçta, milli basketbolcu Ömer Aşık 4 sayıda kaldı. 
San Antonio'daki AT&T Center'da yapılan maça ilk 5'te başlayan ve 24 dakika oynayan Aşık, 4 sayı atıp 10 ribaunt aldı, 2 asist yapıp 2 de top çaldı. James Harden'in 33, Chandler Parsons'ın 24, Jeremy Lin'in de 21 sayısı yenilginin önüne geçemedi.

Evsahibi takımı galibiyete taşıyan isimler ise Tim Duncan (30), Tony Parker (31) ve 23 sayıyla sezon rekoru kıran Manu Ginobili üçlüsü oldu.