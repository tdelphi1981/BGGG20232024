Kupaları biz paraları İstanbul'dakiler kazandı
Turgay Semercioğlu ve Kadir Özcan 3 Büyüklerle aralarındaki farkı anlattı...Semercioğlu: Başarıyı bizim kazandığımız yıllarda, İstanbul kulüplerinin futbolcuları bizden 2-3 kat fazla transfer ücreti aldı.Özcan: Trabzonsporun efsaneleri asla hakettikleri değeri alamamış futbolculardı. Bizim suçumuz Trabzonu sevmekti...
TRABZONSPORun Türk futbolunda devrim yaratan başarılarında en büyük pay sahibi kuşkusuz defans kurgusu ve o yıllarda oynadığı 4lü savunma anlayışıydı... Bu defansın en önemli isimleri stoper Kadir Özcan ve sağ bek Turgay Semercioğlu ile Trabzonda bir araya gelerek geçmişi ve bugünü konuştuk. Her iki isim de kendi dönemlerindeki Fırtınayla İstanbul takımları arasındaki maddi farkın büyüklüğünden yakındı...
Turgay Semercioğlu, Hiçbir futbolcu hak ettiği parayı Trabzonspordan alamamıştır. Astronomik teklifler almamıza rağmen hepimiz forma aşkıyla Trabzonsporu tercih etmişizdir. Başarıyı bizler kazanmamıza rağmen her yıl İstanbul kulüplerinin futbolcuları bizlerin iki-üç katı transfer ücretleri aldılar. Kupaları biz, paraları onlar alıyorlardı. Ama kimse burada yöneticilerin suçu vardı diyemez dedi. Kentin parası olmadığını ve futbolculara para ödeyebilmek için Ali Kemal ve Serdarın satıldığını söyleyen Semercioğlu, Ekonomik şartlar böyle olmasaydı şampiyonluklar devam ederdi diye konuştu. Turgay Semercioğlu-Kadir Özcan ikilisi Hürriyete şunları anlattı... 
TRABZONUN KÜME DÜŞMESİ MÜMKÜN DEĞİL 
-Trabzonspor hızla alt sıralara yaklaşıyor, buna alışık olmayan bordo mavili takımda bu herhangi bir stres yaratır mı?
- Kadir Özcan: Trabzon-spor gerçekten bugün çok kötü futbol oynuyor. Ancak kadro yapısına bakınca tekrar çıkışa geçeceğinden eminim. Bu kentin düşme sıkıntısını yaşamayacağını düşünüyorum. Koskoca Trabzonsporun küme düşmesi mümkün değildir. Bu girdaba sokan futbolcular kenetlenerek çıkmasını da başaracaklardır. Trabzon camiası böyle zorlukları aşacak büyük bir camiadır. Beşiktaş, Fenerbahçe, G.Saray takımları da böyle zor günleri yaşamıştır. Ama Trabzonsporun kadro yapısı çok da alt sıraları hak etmemektedir.
-Taraftarlar Fenerbahçe maçında Sadri Şeneri istifaya çağırdılar...
- Kadir Özcan: Sadri Şenerde takımın bu durumuna çok üzülüyordur. Ama şimdi muhalif grupların, taraftarın, tüm kentin kenetlenme zamanıdır. Birlikte hareket edilmeli ve herkes üzerine düşeni yapmalıdır.  
 
BİR YILDA İKİ KEZ YENİLİRDİK 
 - Kadir Özcan: Başarı öze dönüş projesini gerçekleştiren Şamil Ekinci, Süha Akçay, Utku Bozoğlu, Abit Melek ve Ahmet Suat Özyazıcının eseridir. Bizler mahalle arasında toprak sahada yetişen bu yörenin çocuklarıyız. Bir yılda iki kez yenilirdik ama o yenilgileri bile hazmedemez sokağa çıkamazdık. Trabzonu Trabzonspor yapan defans kurgusuydu. Necati ile birlikte tandem oynardık. O yıllarda hiçbir takım böyle oynamıyordu. Bu sistemi yıllar sonra Uche ve Höghle F.Bahçe oynadı. 
FENERLE GÖRÜŞMEMİ SAKLADIM 
-Müthiş kariyeriniz var. Hiç transfer teklifi geldi mi?
- Turgay Semercioğlu: Kaleperoviç zamanı F.Bahçe beni almak istedi. F.Bahçe gibi bir takıdan teklif almak ruhumu okşasa da içimde hiç gitme isteği yoktu. Buna rağmen görüşmeye ağabeyimle gittim. O zamanın parasıyla bana 1 milyon 320 bin lira teklif ettiler. Kadir, Ali Kemal ve Şenol Güneş bir önceki yıl G.Sarayla görüşmüş ve Trabzondan 750 bin lira almışlardı. Ama bu görüşmeyi hep sakladım. Suç işlediğimi düşündüğüm için utandım. Bana da onlara bir yıl önce verdikleri 750 bin lirayı teklif ettiler ve tek kelime dahi edemedim.  
Turgay Semercioğlu 
DOĞUM TARİHİ: 25 Mayıs 1954
YAŞ: 59
MEVKİİ: Sağ bek
KARİYERİ: Trabzon 
Çimen tospor, Trabzonspor  MİLLİ TAKIM: 
(1975-87) Maç: 35 
Ömer Kadir Özcan
DOĞUM TARİHİ: 21 Haziran 1952
YAŞ: 60
MEVKİİ:  Defans
KARİYERİ: Trabzonspor
MİLLİ TAKIM:  (1976-77) Maç: 5 
Trabzon en büyük gururum 
-Birçok başarı kazandınız ama maddi anlamda iyi kazandınız mı?
- Kadir Özcan: Trabzonun efsaneleri asla hak ettikleri değerleri alamamış insanlardır. Bunca şampiyonluk kazanmamıza rağmen asla hakkımızı alamadık. Biz şampiyon olurduk ama 3 Büyüklerin futbolcuları bizim iki-üç katımız kadar para kazanırlardı. Arkadaşımız Cemil cebinde beş parası olmadığı halde vefat ettiğini biliyoruz. Biz alamadığımız için şikayetçi değiliz ama beni Onlar oynadılar ve haklarını aldılar sözü çok rahatsız ediyor. Hepimize büyük paralar teklif edildi ama küçük paralara takımımızda kaldık. Bizim tek suçumuz Trabzonsporu sevmekti. Bana göre en büyük takım Trabzonspordur ve buraya ait kaldığım için bu benim en büyük gururumdur. 
-Çapkın futbolcu olarak ünlüydünüz. Şimdi pişmanlık duyuyor musunuz?
- Kadir Özcan: Biraz havaiydim. Arkadaşlarım kadar profesyonelce yaşayamadım. Eşim gerçekten muhteşem bir insan. Eşimin gösterdiği fedakarlıklar olmasaydı geriye bakınca büyük pişmanlıklar duyardım ama ailem hep yanımdaydı. 
96da Feneri Rüştü şampiyon yaptı 
-1996da kaçırılan şampiyonlukta Şenol Güneşin yardımcısıydınız o maçı anlatır mısınız?
Turgay Semercioğlu: Karşımızda hayatımda gördüğüm en kötü F.Bahçe vardı. Atak üstüne atak yapıyorduk ancak Rüştü kalesinde devleşti ve F.Bahçeyi tek başına şampiyon yaptı.. F.Bahçe o kadar kötüydü ki bizim takım istemeden her aldığı topla rakibin üzerine gitmeye başladı. Hiç olmayacak şey oldu ve iki gol yedik. Şampiyon olsaydık Trabzonun kaderi değişirdi.
-Bu sezonki F.Bahçe maçını değerlendirir misiniz?
Kadir Özcan: Çok talihsiz bir maç kaybedildi. Takım maça iyi başladı ama futbol bu. Bambanın iki hatasıyla Trabzon kötü duruma düştü.