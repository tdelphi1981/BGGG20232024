"Kazanarak önümüze bakmak istiyoruz"
Kardemir Karabükspor, Spor Toto Süper Lig'in 16. haftasında sahasında oynayacağı Sivasspor maçının hazırlıklarına devam etti.Hasan Doğan Spor Tesislerinde Teknik Direktör Mesut Bakkal yönetiminde gerçekleştirilen antrenmanda, futbolcular teknik çalışma yaptı.

Bakkal, yaptığı açıklamada, mutlaka kazanmaları gereken bir maçın kendilerini beklediğini, taraftarlarının önünde kendilerine yakışanı yapacaklarını söyledi.

Rakiplerinin ligin iyi takımlarından birisi olduğunun altını çizen Bakkal, Göreve geldiğimden beri hep söylüyorum. Bu takımın futbolcuları kaliteli ve bu ligde her takımı yenecek güçteler. Bu nedenle Sivas gibi güçlü bir rakibi de sahalarında yeneceklerdir. Taraftarımıza büyük iş düşüyor. Onların destekleri her zaman oldu yine olacaktır. Bu maçı kazanarak önümüze daha iyi bakmak istiyoruz diye konuştu.