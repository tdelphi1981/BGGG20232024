El Clasico nefes kesti!
İspanya Kral Kupası dev bir karşılaşmaya sahne oldu. Yarı final ilk maçında Real Madrid'e konuk olan Barcelona deplasmandan 1-1'lik beraberlikle ayrılarak rövanş öncesi avantaj kazandı.
spanya Kral Kupası yarı finali müthiş bir El Clasico'ya sahne oldu. İki takımın da birçok pozisyondan yararlanamadığı karşılaşma 1-1'lik eşitlikle sona erdi. Barcelona'nın golü Cesc Fabregas'tan gelirken, Real Madrid'in golünü Varane attı.

El Clasico'ya Real Madrid, etkili başladı. İlk dakikalarda kanatlardan ataklar geliştiren Madrid, girdiği pozisyonlardan yararlanamadı.

Rakip kalede gol arayan Real Madrid, savunmasında açıklar vermeye başladı. 13. dakikada Barcelona, gole çok yaklaştı. Ceza sahası içerisinde topla buluşan Jordi Alba, topu auta gönderdi.

Barça, ilerleyen dakikalarda baskısını daha da arttırdı.20. dakikada Xavi'nin kullandığı serbest vuruşunda top direkten döndü. Bu pozisyondan 4. dakika sonra ise Xavi'nin vuruşunu Varane, çizgiden çıkardı.

İlerleyen dakikalarda ev sahibi ekip oyunda tekrar üstünlüğü ele geçirdi.

Yüksek tempoda oynanan ilk yarıda iki takım da girdiği pozisyonları değerlendiremedi ve ilk 45 dakika 0-0 sona erdi.

Karşılaşmanın ikinci yarısına etkili başlayan deplasman ekibi, 50. dakikada Fabregas ile 1-0 öne geçti.

Messi'nin pası sonucunda ceza sahasında topla buluşan Fabregas, kaleci Diego costa'yı mağlup etti ve takımını güçlü rakibi karşısında 1-0 öne geçirdi.

Geriye düştükten sonra beraberlik golü için rakip kalede gol arayan Madrid temsilcisi, Ronaldo ile gole çok yaklaştı. Sağ taraftan yapılan ortaya Portekizli yıldız, kale dibinde topa dokunamayınca ev sahibi ekip, mutlak bir golden oldu.

Barcelona, ikinci yarının mutlak hakimi olmasına rağmen beraberlik golünü kalesinde gördü.82. dakikada sağ taraftan gelişen Real Madrid, atağında yapılan ortaya penaltı noktası üzerinde iyi yükselen Varane, kafa vuruşuyla skoru 1-1'e getirdi.

Geri kalan dakikalar gol getirmezken karşılaşma 1-1 eşitlikle sona erdi.