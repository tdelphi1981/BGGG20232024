Neymar'ın favorisi Corinthians
Corinthians ve Chelsea'nin karşılaşacağı 2012 Kulüpler Dünya Şampiyonası finali öncesi Brezilyalı Neymar, tahminde bulundu.
 Brezilya Milli Takımı ve Santos'un golcüsü Neymar, Kulüpler Dünya Kupası finalinde Corinthians'ın Chelsea'yi yenebileceğini savundu.
 Amerika Birleşik Devletleri'nde tatilde bulunan 20 yaşındaki futbolcu, Japonya'daki final karşılaşmasını izlemek istediğini dile getirerek; Bence Corinthians'ın Chelsea'yi eleme şansı var. Futbolda ne olacağını asla önceden kestiremezsiniz. İki ekipte oynayan arkadaşlarım var. İki takımı da desteklemiyorum ancak Corinthians'ın galip gelecek gücü var" diye konuştu.
 Neymar'lı Santos, geçtiğimiz yıl aynı kupada Barcelona'ya yenilerek Kulüpler Dünya Kupası finalini kaybetmişti.
 FIFA Kulüpler Dünya Kupası finali 15 Aralık Pazar günü Chelsea ve Corinthins takımları arasında Japonya'da oynanacak.
 2011 KULÜPLER DÜNYA KUPASI FİNALİ
 2011 Kulüpler Dünya Kupası final karşılaşmasında Brezilya'nın Santos takımını 4-0 yenen Barcelona, turnuvayı şampiyon olarak tamamlamıştı. Messi'nin 17 ve 82. dakikalarda 2 gol kaydederken, diğer golleri ise Xavi ve Fabregas'tan gelmişti.