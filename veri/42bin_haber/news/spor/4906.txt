Ve Fenerbahçe Bursa'da!
 
 Pendik’ten feribotla Yalova’ya gelen sarı-lacivertli kafile, buradan da karayoluyla Bursa’ya ulaştı. Fenerbahçe kafilesini taşıyan otobüs, takımın kalacağı Uludağ Üniversitesi Yerleşkesi’ndeki otele geniş güvenlik önlemleri altında getirildi.
 
 Kafileyi, otel önünde, pankartlarla bekleyen taraftarlar karşıladı. Takımı karşılayanlar arasında Nilüfer Fenerbahçe Futbol Okulu’nun küçük sporcuları ve eğitimcileri de üzerlerindeki Fenerbahçe formalarıyla yer aldı. Küçük futbolculardan biri, Teknik Direktör Aykut Kocaman’a çiçek verdi. Tezahüratlar eşliğinde otobüsten inen sarı-lacivertli futbolcular, taraftarlara el salladı.
 
 Atatürk Stadı’nda oynanacak maç, saat 20.30’da başlayacak.
 
 AA