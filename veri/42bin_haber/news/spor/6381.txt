Samet Aybaba 'siftah' yapamadı
Spor Toto Süper Lig'de 2013 yılının ilk derbisinde Galatasaray'a 2-1 yenilen Beşiktaş'ta teknik direktör Samet Aybaba yine derbi galibiyeti yaşayamadı.
Siyah-beyazlı takımda ilk sezonunu geçiren 57 yaşındaki Samet Aybaba, takımının başında Galatasaray ve Fenerbahçe derbilerinde galibiyet göremedi. Beşiktaş, Galatasaray ile ilk yarıda 3-3 berabere kalıp, bu akşam 2-1 yenilirken, Fenerbahçe'ye ise ilk devre 3-0 mağlup oldu.

Beşiktaş ayrıca, Aybaba yönetiminde, Süper Lig'de şampiyonluk yaşayan diğer iki ekip Trabzonspor (1-1) ve Bursaspor (3-3) ile berabere kalarak, 'büyük' maç kazanamadı.

Bu arada, Fatih Terim yönetimindeki Galatasaray, Samet Aybaba'nın çalıştırdığı MKE Ankaragücü, Vanspor, Gençlerbirliği, Trabzonspor ve Beşiktaş'a karşı 8 resmi maçtan 6'sını kazandı, 2 kez berabere kaldı, hiç yenilmedi.

Terimli Galatasaray, Aybaba'nın çalıştırdığı takımlara toplam 19 gol atıp, 8 gol yedi.

-Aybaba-Terim rekabeti-

Fatih Terim'in çalıştırdığı Galatasaray Futbol Takımı'nın, Samet Aybaba yönetimindeki takımlara karşı resmi maçlarda aldığı sonuçlar şöyle:

Tarih Organizasyon Takımlar - Teknik Direktörler Sonuç 

01.08.1997 Lig Ankaragücü (S.Aybaba) - Galatasaray (F.Terim) 0 - 0

18.01.1998 Lig Galatasaray (F.Terim) - Ankaragücü (S.Aybaba) 2 - 1

26.12.1999 Lig Galatasaray (F.Terim) - Vanspor (S.Aybaba)
2 - 1

09.04.2000 Lig Galatasaray (F.Terim) - Gençlerbirliği (S.Aybaba) 6 - 0

16.11.2002 Lig Galatasaray (F.Terim) - Trabzonspor (S.Aybaba) 2 - 1

04.05.2003 Lig Trabzonspor (S.Aybaba) - Galatasaray (F.Terim) 1 - 2

26.08.2012 Lig Beşiktaş (S.Aybaba) - Galatasaray (F.Terim) 3 - 3

27.01.2013 Lig Galatasaray (F.Terim) - Beşiktaş (S.Aybaba) 2 - 1