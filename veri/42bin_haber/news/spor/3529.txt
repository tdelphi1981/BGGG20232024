"İlk 5 federasyon arasına gireceğiz"
Türkiye Badminton Federasyonu Başkanı Murat Özmekik, 141 madalya kazanan Badminton Federasyonu, daha önce olduğu gibi ilk 5 federasyon arasına girecektirdedi.Badminton Federasyonu Başkanı Murat Özmekik, AA Muhabirine yaptığı açıklamada, 2012 yılının başarılı geçtiğini ifade etti. Özmekik, Londra Olimpiyatları'na katılan EGO Spor Kulübü'nden Neslihan Yiğit'in, badminton branşında Türkiye'yi temsil eden ilk sporcu olarak tarihe geçtiğini belirtti ve şunları söyledi: Uluslararası faaliyetlerde 141 madalya kazandık. Balkan Şampiyonaları'nda dağıtılan 100 madalyanın 59'unu aldık. Kalan 41 madalyayı 9 ülke paylaştı. Badminton Federasyonu, 141 madalya ile yine ilk 5 federasyon arasına girecektir.

Özmekik, Türkiye'nin 2012 yılında, İstanbul'da Büyükşehir Belediyesi'nin sponsorluğunda International Series Olimpiyat Eleme Puan Turnuvası ve 13 Yaş Balkan Şampiyonası, Edirne'de 17 Yaş Balkan Şampiyonası ve Antalya'da Veteranlar Balkan Şampiyonası gibi uluslararası faaliyetlere ev sahipliği yaptığını bildirdi.

Özmekik, 2013 yılı faaliyet programında ise şu organizasyonların yer aldığını kaydetti: Ankara'da 22-31 Mart tarihlerinde Avrupa Gençler Şampiyonası ve 15 Eylül'de Dünya Veteranlar Şampiyonası, Sakarya'da 17 Yaş Balkan Şampiyonası, İzmir'de 14-17 Şubat tarihlerinde Türkiye Gençler Uluslararası Turnuvası ve İstanbul'da Aralık ayında International Series Olimpiyat Eleme Puan Turnuvası.

2013 yılındaki öncelikli hedefin, 40 bin olan lisanslı sporcu sayısını 50 bine çıkarmak olduğunu dile getiren Özmekik, Haziran ayında Mersin'de yapılacak Akdeniz Oyunları'nda ve Ankara'da düzenlenecek Avrupa Gençler Şampiyonası'nda madalya kazanmak istediklerini söyledi ve ekledi: Yeni yılda sosyal sorumluluk projelerimizi geliştirmek, 2016 Rio Olimpiyatları'na hazırlık sürecini devam ettirmek ve Ankara Büyükşehir Belediyesi tarafından Keçiören'e yapılması planlanan Melih Gökçek Badminton Olimpiyat Hazırlık Merkezi'nin temelini atmak istiyoruz.