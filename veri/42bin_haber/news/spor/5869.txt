Sneijder Beşiktaş derbisinde oynayacak mı?
G.Saray-Beşiktaş derbisinin sonucu kadar, Galatasaray'ın flaş transferi Wesley Sneijder'in derbide yer alıp almayacağı ve eğer oynarsa performansının nasıl olacağı merak konusu oldu.
Galatasaray-Beşiktaş derbisi, iki farklı heyecanı bir arada taşıyor. Derbinin sonucu kadar, Galatasaray'ın flaş transferi Wesley Sneijder'in derbide yer alıp almayacağı ve eğer oynarsa performansının nasıl olacağı merak konusu oldu.

Sarı kırmızılı takımda iki gündür antrenmana çıkan Hollandalı yıldız, kısa bir sürede yeni takım arkadaşları ile kaynaştı. Sneijder'in, sıcak kanlı tavrı ile yeni takım arkadaşları ve teknik direktör Fatih Terim ile kısa sürede pozitif bir ilişki kurduğu gözlendi. Sneijder'in iki günlük antrenman performansı ise fiziki açıdan teknik direktör Fatih Terim'i fazlasıyla sevindirdi. Yaklaşık 3 ayı aşkın süredir maç oynamamasına rağmen Sneijder'in fiziki açıdan çok iyi durumda olduğu dikkati çekti. Teknik direktör Fatih Terim'in, Sneijder'i maç kadrosuna alıp almayacağı ise pazar günü belli olacak.

Ancak Terim'in, Sneijder'i 18 kişilik maç kadrosuna alıp, yedek kulübesinde oturtması çok yüksek olasılık görülüyor. Fatih Terim'in, Sneijder'i maçın gidişatına göre oyuna alabileceği düşünülüyor.