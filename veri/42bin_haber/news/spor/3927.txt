McGregor: Kalan maçlara tek tek bakmalıyız
Beşiktaş'ın İskoç kalecisi Allan McGregor, lig sonu için bir hedef belirlemekten ziyade kalan maçları tek tek bakmaları gerektiğini söyledi.
Takımın kamp yaptığı otelde düzenlenen basın toplantısına katılan tecrübeli kaleci, burada basın mensuplarının sorularını cevaplandırdı. Bir gazetecinin "Türkiye'de kalecilere eleştiriler oluyordu. İlk yarının bitimine doğru iyi bir performans ortaya koydun. Bu kadar eleştiriler bekliyor muydun ?" sorusuna McGregor, şöyle cevap verdi:

"İnanın hakkımda eleştiriler yapıldığının bile farkında değilim. Benim kariyerim boyunca iyi veya kötü eleştirilere daima kulağımı kapattım. İşimi yapmak için çalışıyorum. Gazeteciler futbol oynamadıkları için işin ne kadar zor olduğunu bilmiyorlar. Bazen gerekmeyen yerde övgüler yapıyorlar, bazen de eleştireler yapıyorlar. İnsanlar istediği kadar eleştiri yapsınlar ben idmanlara çıkıp elimden geleni yapıp görevimi yapmaya çalışıyorum."

LİGİN İKİNCİ YARISINA, MAÇ MAÇ BAKMAK LAZIM
Ligin ikinci yarısında oynayacakları karşılaşmalara tek tek bakmaları gerektiğini vurgulayan tecrübeli eldiven, "Genelde performansımızın iyi olduğunu söyleyebilirim. Lige kötü başlamadık. Daha sonrasında bir kaç maç düşüklük oldu. Sonrasında tekrar toparlandık. İlk yarıyı üst sıralarda bitirdik. İkinci yarıda bunun devam etmesini istiyoruz. Ligin ikinci yarısında oynayacağımız 17 kaşılaşmaya da maç maç bakmak gerekiyor." diye konuştu.

Bir gazetecinin "Takım çok pozisyon veriyor. Savunma zaafiyeti var mı? " sorusuna McGregor, "Biz genelde hep böyle oynadık. İlk yarı çok gol yediğimizin farkındayız. Sadece savunmadan kaynaklanan bir durum değil. Takım olarak bunu düzeltmemiz gerekiyor." diye cevapladı.

McGregor, yedek kaleci Cenk Gönen ile aralarında bir sorun olmadığını, Cenk'in çok iyi bir kaleci ve insan olduğunu kaydetti. İskoç kaleci, Türkiye'de futbolun standartların üzerinde oynandığını, burada çok iyi yabancı ve yerli oyuncuların olduğunu ifade etti.

Tecrübeli eldiven, Türkiye'deki maçların tamamanı izleyemediğini fakat Galatasaray'ın kalecisi Muslera, Fenerbahçeli Volkan Demirel ve Trabzonsporlu Tolga'nın iyi kaleci olduğunu vurguladı.
 
McGregor, 19 yıl futbol oynadığı Glasgow Ranger'in her zaman kalbinin bir yerinde yer alacağını söyledi.

ŞAMPİYONLUK ŞANSI
Basın toplantısında medya mensuplarının takımın şampiyonluk sorusuna ise tecrübeli kaleci, şöyle cevapladı:

"Şunu söylemeyeceğimden emin olun. Şunu kazanacağız şunu yapacağızı söylemem. Biz iyi bir takımız. İyi oyunculara sahibiz. İyi futbol oynuyoruz. Herkes bunu söylüyor. Artık kalan maçlara tek tek bakmak gerekiyor. Lig sonu için hedef bu demek doğru değil. Ama maç maç bakıp ligin sonunu iyi yerde tamamlamak istiyoruz. Ligin tepesinde de olabiliriz. Bunu şu anda söylemek gerçekten çok zor."