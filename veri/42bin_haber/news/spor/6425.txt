Ferdinand İstanbul'a geldi
İngiltere Premier Ligi ekiplerinden Queens Park Rangers'in oyuncusu Anton Julian Ferdinand, transfer görüşmesi yapmak için Bursa'ya geldi.
Bursaspor yönetimi bir yandan teknik direktör Ertuğrul Sağlam'ı istifa kararından vazgeçirmeye çalışırken diğer yandan takıma takviye çalışmalarını sürdürüyor.

Uzun süredir takip edilen Ferdinand, transfer görüşmesi yapmak üzere bugün Özlüce Tesisleri'ne geldi.

Kulüp başkanı İbrahim Yazıcı ve diğer yöneticilerle görüşecek olan Ferdinand, kesin anlaşma sağlanırsa kendisini yeşil-beyazlı renklere bağlayan imzayı atacak.

Bursaspor, 10 gün önce İngiltere Premier Ligi ekiplerinden Stoke City'den Edu'yu satın alma opsiyonlu olarak sezon sonuna kadar kiralamıştı.