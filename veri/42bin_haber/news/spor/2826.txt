Clippers Batı'nın ikincisi
Batı Konferansı'nın üçüncüsü Los Angeles Clippers, Spurs'ün Thunder deplasmanında kaybetmesinin ardından Detroit Pistons'a karşı aldığı 88-76'lık galibiyetle Batı'nın ikinci basamağına çıktı. 
Üste üste 10'uncu galibiyetini elde eden Clippers'da 15'er sayı kaydeden Blake Griffin ve yedek oyuncu Jamal Crawford'ın yanı sıra 14 sayı, 7 asist ve 3 top çalmayla oynayan yıldız oyun kurucu Chris Paul, skor yükünü çekti. Kenardan gelen Matt Barnes da 10 sayılık katkı yaptı.

Pistons'da 16 sayı, 5 ribaund ve 5 asist üreten Brandon Knight, 15 sayı ve 7 ribaund kaydeden Tayshaun Prince ile 11 sayı, 7 ribaund ve 6 asistle geceyi tamamlayan Greg Monroe'nun gayreti, galibiyeti getirmedi.