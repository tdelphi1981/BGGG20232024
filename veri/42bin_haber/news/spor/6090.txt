Cim Bom'dan Drogba atağı!
 
 Galatasaray, Wesley Sneijder transferinden sonra bir transfer bombası daha patlatmaya hazırlanıyor. Sarı-kırmızılılar Çin'de aradığını bulamayan Fildişili forvet Didier Drogba'yı kadrosuna katmak istiyor. Spor Gecesi programına telefon bağlantısı ile katılan NTV Spor muhabiri Irmak Kazuk, transferle ilgili gelişmeleri aktardı. 
 
 Drogba'nın 10 milyon euroluk bonservis bedelinin yapılan görüşmelerle daha aşağılara indiğini belirten Irmak Kazuk, başkan Ünal Aysal'ın yanı sıra teknik heyetin de bu transfere sıcak baktığını söyledi.
 
 Wesley Sneijder, transferi ile benzerlikler olduğunu söyleyen Kazuk, Didier Drogba'nın menajerinin oyucuyu Galatasaray'a önerdiğini belirtti. Irmak Kazuk, son olarak gelişmelerin olumlu bir şekilde ilerlediğini ifade etti.