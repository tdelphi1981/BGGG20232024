"Aptal oğlum, gerizekalı oğlum"
 
 2-2 biten Fenerbahçe-Elazığ maçından sonra Yılmaz Vural kırmızı kart gören futbolcusu Marvin’e tepki gösterdi. Lig TV’de canlı yayında sert konuşan Yılmaz Vural şunları söyledi. 
 ‘Benim aptal oğlum Marvin. Benim gerizekalı oğlum. Sen ne diye cevap veriyorsun. Dönüp gitsene yoluna. Futbolcu dediğin zeki olur. tüm emeklerimiz gitti. İlk yarıda söylediklerimi yapan, sahada istediğimiz bir takım. Ancak malum kırmızı kart. 10 kişi kaldıktan sonra her şey aleyhimize oldu. 
 Fenerbahçe’de 10 kişi kaldı ama Fenerbahçe istediği oyunu oynamaya başladığı dakikalarda dışarıdan ne yaparsam yapayım boş oldu. Hamlelerimiz boşuna oldu. Son saniyede yediğimiz gol. Yazık. Şimdi soyunma odasında hepsi ağlıyor. Gittim ve herkesi tebrik ettim. Bitti dedim. Artık önümüze bakacağız. Burada 2 puan kaybettik. Çok üzgünüm…