Trabzonun İstanbul kalesi de düştü
Önceki sezonlarda İstanbulu deplasman olarak görmeyen, taraftarının desteğiyle coşan Fırtına, bu sezon İstanbulda hiç maç kazanamadı.
LİGDE 30 puanla 10. sırada bulanan Trabzonspor en kötü sezonlarından birini yaşıyor. Düşme potasının sadece 3 puan üzerinde bulunan bordo mavililer, kötü giden İstanbul deplasman karnesine dün aldığı Kasımpaşa mağlubiyetiyle bir eksi puan daha ekledi. Önceki sezonlarda İstanbulu deplasman olarak görmeyen, taraftarının desteğiyle adeta gövde gösterisi yapan Fırtına, bu sezon İstanbulda çıktığı hiçbir maçı kazanamadı. 
Sadece 5 puan topladı 
Trabzonspor İstanbulda en son 4 Mart 2012de İnönüde oynanan maçta Beşiktaşı 2-1 yenerek 3 puan kazanmıştı. Bundan sonra çıktığı 8 karşılaşmada galibiyet yüzü göremeyen Karadeniz ekibi, söz konusu maçlarda sadece 5 puan toplayabildi. Kötü seri 25 Mart 2012de Arenada oynanan ve 1-1 sona eren Galatasaray maçıyla başladı. 
1 senedir gülmüyor 
Geçen sezon Süper Finalde Saracoğlunda Fenerbahçeye 2-0la boyun eğen Fırtına, Galatasarayla Türk Telekom Arenada 0-0, Beşiktaşla da İnönüde 1-1 berabere kaldı.