Mersin İY. taraftarından G.Saray isyanı
Spor Toto Süper Lig'in 11. haftasındaki Mersin İdmanyurdu-Galatasaray maçının biletleri, yarın satışa sunulacak. Mersin İdman Yurdu'nun taraftar grupları ise bilet fiyatlarının yüksek olduğunu belirten bir bildiri yayınladı.Mersin İdmanyurdu'nun resmi internet sitesinden yapılan duyuruya göre, pazar günü saat 17.00'de Tevfik Sırrı Gür Stadı'nda oynanacak karşılaşmanın biletleri yarın saat 10.00'da satışta olacak.

Karşılaşmanın biletleri, kale arkası için 35 lira, maraton tribünü için 100 lira, batı A ve B tribünleri için 200 lira, VIP A ve C tribünleri için 300 lira ve VIP B tribünü için 500 liradan satılacak.

10 kişilik localar ise 7 bin 500 liradan satışa çıkacak.

Bu arada, Mersin İdmanyurdu'nun taraftar grupları, sosyal paylaşım sitelerinde bir araya gelerek, bilet fiyatlarının yüksek olduğu iddiasıyla tepkilerini dile getiren mesajlar yayımladı.