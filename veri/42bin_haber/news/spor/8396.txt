"Serbest olması gerekiyordu"
Dünya Karate Federasyonu (WKF) Başkanı Antonio Espinos, Dünyanın her yerinde geçerli bir şey yapalım diye başörtüsüne karar verdik. Başörtüsünün serbest olması gerekiyordu. Biz de bunu yaptık dedi.Dünya Karate Federasyonu (WKF) Başkanı Antonio Espinos, Dünyanın her yerinde geçerli bir şey yapalım diye başörtüsüne karar verdik. Başörtüsünün serbest olması gerekiyordu. Biz de bunu yaptık dedi.

Hafta sonu düzenlenen 40. Avrupa Ümit-Genç ve 21 Yaş Altı Karate Şampiyonası için Konya'da bulunan Espinos, açıklamalarda bulundu.
Sporcular ve özellikle de Müslüman ülkeler tarafından sevinçle karşılanan karatede başörtüsü serbestisi kararını değerlendiren İspanyol Espinos, şunları kaydetti:
Karate dünyanın her yerinde yapılan bir spor. Dünyanın farklı yerlerinde kızlarımız farklı şekilde saçlarını kapatıyorlardı. Bazıları şapka, bazıları da karate elbisesinin bütünlüğünü bozacak renkte çeşitli örtüler kullanıyordu. Biz bu durumdan çok rahatsızdık. Dünyanın her yerinde geçerli bir iş yapalım diye başörtüsüne karar verdik. Başörtüsünün serbest olması gerekiyordu. Biz de bunu yaptık. Dini bir karar almadık. Tüm dünyada tek tip elbise olması için böyle bir karar aldık. Başörtüsünün daha uygun olacağını düşündük.
Espinos, uluslararası karate müsabakalarına katılan 60'a yakın Müslüman ülke olduğunu, kararın şampiyonalara olan katılımı daha da artıracağını dile getirdi.

Türkiye organizasyonlarda çok başarılı

Uluslararası organizasyonların düzenlenmesinde Türkiye'yi çok başarılı bulduğuna dikkati çeken Espinos, 40. Avrupa Ümit-Genç ve 21 Yaş Altı Karate Şampiyonası'nı mükemmel bulduğunu dile getirdi.
Türkiye Karate Federasyonu'nu çok önemsediklerini vurgulayan Espinos, Türkiye'den hep mutlu ayrılıyoruz. Hem misafirlik hem de organizasyon anlamında çok iyiler. Bunun yanında bu şampiyonada da gördüğümüz gibi Türk karatesi çok güçlü. Hem çap, hem kalite olarak çok iyi. Türkiye'nin, Avrupa ve dünyada aldığı madalyalarla bunu görebiliriz. Dünya sıralamasında ilk 5'te yer almak kolay değil diye konuştu.
Espinos, Türkiye'nin olimpiyatlar dahil bir çok organizasyona başarıyla ev sahipliği yapabileceğini sözlerine ekledi.