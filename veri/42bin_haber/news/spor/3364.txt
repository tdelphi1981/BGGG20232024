Lotus daha da güçlenecek
Lotus takım patronu Eric Boullier, sezona geçen sezonki gibi hızlı bir otomobille başlangıç yapmaları durumunda, çok daha iyi sonuçlara imza atacaklarını açıkladı.
turkiyef1.com'un haberine göre; Fransız yönetici açıklamasında, pilotlarının gösterdikleri gelişim ve teknik konularda artan hakimiyetlerinin, takımı teknik bir kazanım olmaması halinde dahi ileriye götürmeye yeteceğini ifade etti.  
"Geçen yıl hemen her takımla rekabet edebilen performansımıza sezon başında dasahip olursak çok mutlu olacağım. İki pilotumuzun da 12 ay öncesine nazaran çok daha iyi performans göstereceğini de biliyoruz."
"Takım olarak geçtiğimiz sezon yaz ayları sırasında biraz geri kaldık ancak nereden ve neden kaynaklandığını biliyoruz. Hatalarımızdan ders çıkardık ve gelecek yıl otomobilin gelişiminde aynı stratejiyi kullanmayacağız."
"Öte yandan sezon sonunda oldukça başarılı performanslar sergiledik ve kaybettiğimiz hızın bir kısmını geri kazandık. Son yarışa kadar iyi bir mücadeleydi. Enstone'un büyük takımlara kafa tutabilen bir otomobil ürettiğini görmek çok güzeldi. Bu yüzden olumlu ama şüpheciyim. Diğer takımların ne yapacaklarını bilmiyoruz ancak istatistiklere göre tahminler yapabiliyoruz. Ancak 2*13'te teknik düzenlemeler fazla değişmeyecek. Bu yüzden gelecek yıl otomobillerde devrimci konseptler değil yalnızca gelişim göreceğiz. Bu da rekabetçi olma şansımızı artırıyor." 
Boullier ayrıca, 2013 ve 2014 gelişim programlarındaki dengeyi yakalamanın zorluğuna değindiği açıklamada, takım olarak bunun üstesinden gelebilecekleri, ayrıca bunun karmaşık ve zor olduğu kadar, keyifli bir süre olacağını da iade etti.