Aktar'dan Öztürk yorumu: 'Sorun yok'
Galatasaray Divan Kurulu Başkanı İrfan Aktar, Adnan Öztürk ile aralarında bir sorunun olmadığını ve Öztürk'ün Divan Kurulu'na gelmemesinin keyfi bir durum olduğunu söyledi.
 Galatasaray Divan Kurulu Başkanı İrfan Aktar, sarı-kırmızılı kulübün ikinci başkanı Adnan Öztürk'ün Divan Kurulu'na gelmemesini ve basında yer alan "Galatasaray'ı İnanç Kıraç yönetiyor" haberlerini Sporx'e değerlendirdi.
 "ADNAN BEY İLE SORUNUMUZ YOK"
 Adnan Öztürk ile aralarında hiçbir sorunun olmadığını ve böyle bir sorunun da olmasının mümkün olmayacağını ifade eden Aktar, "Adnan Öztürk'ün Galatasaray Başkan Yardımcısı olarak Divan Kurulu'na gelmesi icab eder ancak çok özel, mühim bir işi vardır ve gelememiştir. Bu konuda bir şey söyleyemem. Adnan bey hakkında söylediklerim de bir sıkıntı görmüyorum. Tam anlamıyla keyfi bir durumdur. Şayet Taner Aşkın'ın dediği bir durum varsa, Adnan beyin normal olarak yönetim içerisinde olmaması gerekir." dedi.
 "İNAN BEYİN G.SARAY'I YÖNETMESİ SÖZ KONUSU DEĞİL"
 İnan Kıraç'ın perde arkasından sarı-kırmızılı kulübü yönetmesi gibi bir durumun söz konusu olmayacağını belirten Aktar, "Galatasaray Kulübü, Galatasaray Genel Kurulu tarafından idare edilir ve kritik kararlar burada alınır. İnan beyin Galatasaray'ı perde arkasından yönetmesi gibi bir durum söz konusu olamaz. Buna ne genel kurul izin verir ne Ünal bey, zaten İnan bey de böyle bir duruma kalkışmaz. İnan bey, camianın duyen isimlerinden biri, Divan Kurulu'na geldi ve görüşlerini aktardı, sadece bu" ifadelerini kullandı.
 "HASTALIĞI TEŞHİS EDECEĞİZ, SONRA... "
 Türk Telekom Arena'da yapılacak olan iyileştirmeler hakkında da konuşan Aktar, "Cluj maçında yağan yoğun yağmur bizim canımızı acıttı. Yönetim kurulundaki arkadaşlarımız hemen harekete geçti ve ön çalışmalara başladı. Ara dönemde stadın drenaj sistemi ile ilgili çalışmalar yapılacak. Ancak şu anda hastalığı tespit etmek için üç bağımsız kuruluştan raporlar bekleniyor, bu raporlar geldikten sonra tedaviye başlanacak. Sorunun halledilmesi için 3 ayrı sistemin de elden geçirilmesi gerekiyor. Bu da biraz zaman alacak bir durum" şeklinde konuştu.