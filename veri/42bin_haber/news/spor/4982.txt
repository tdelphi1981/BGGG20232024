Sneijder'e ceza geliyor!
Inter, Wesley Sneijder'e La Gazetta dello Sport'a verdiği röportajdaki ifadeleri sebebiyle para cezası vermeye hazırlanıyor.
İtalya'nın yüksek tirajlı spor gazetesi Tuttosport'un haberine göre, Galatasaray'ın transfer gündemini meşgul eden Wesley Sneijder, kulübü Inter'den para cezası alacak.

Salı günü La Gazetta dello Sport'a verdiği röportajda, "Bu takımda arkadaşlarımla birlikte tarih yazdığımız düşünülürse bana böyle davranmamalıydı. Interın bana baskı yapmaması gerekiyor" şeklinde ifadeler kullanan Sneijder'in tutumunun kulüp yönetimi tarafından tepki çektiği ve oyuncunun para cezasına çarptırılacağı belirtiliyor.

Galatasaray'ın transferi için Inter'le anlaştığı Hollandalı futbolu Wesley Sneijder için kulüp başkanı Massimo Moratti ise daha önce "Wesley'in mevcut durumundan sıkıldım. Ne yapacağına karar vermesi gerekiyor" ifadelerini kullanmıştı.