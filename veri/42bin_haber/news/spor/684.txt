Sadri Şener, Trabzon’a geldi
Beşiktaş Onursal Başkanı Süleyman Seba'yı ziyaret ettiği sırada düşerek dizinden sakatlanan, dizinden geçirdiği ameliyat sebebiyle bir süredir istirahat eden Trabzonspor Kulübü Başkanı Sadri Şener Trabzon'a geldi.
 Özel uçakla Trabzon'a inen Başkan Şener'i, geçtiğimiz hafta istifanın eşiğinden dönen Asbaşkan Nevzat Şakar'ın da aralarında bulunduğu yöneticiler ile birkaç taraftar karşıladı. Dizindeki sakatlık sebebiyle koltuk değnekleri ile yürüyen Şener,  araçla kulübe geçti. Yönetim kurulu üyeleri ve teknik direktör Şenol Güneş ile bir araya gelmesi beklenen Şener'in, CHP ziyaretiyle başlayan kriz ve saha sonuçları konusunda kurmaylarıyla kapsamlı bir değerlendirme yapması bekleniyor.
 (CİHAN)
  