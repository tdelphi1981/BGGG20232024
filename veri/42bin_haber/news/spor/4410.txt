G.Saraylı taraftarlardan şaşırtan hareket
Takımlarını uğurlayan Galatasaraylı taraftarlardan bazıları, havalimanında Fenerbahçeli futbolcuları görünce fotoğraf çektirdi.
Devre arası kamp çalışmalarını Antalya'da yapan Galatasaray ve Fenerbahçe, kentten ayrıldı.
 
Antalya'daki kamp çalışmalarını tamamlayan Galatasaray, özel uçakla Antalya Havalimanı'ndan İstanbul'a giderken, Fenerbahçe de deplasmanda 1461 Trabzon ile oynayacağı maç için Trabzon'a gitti. 1461 Trabzon maçı kadrosunda bulunmayan futbolcular da Pegasus'a ait uçakla İstanbul'a döndü.
 
Takımlarını uğurlayan Galatasaraylı taraftarlardan bazıları, havalimanında Fenerbahçeli futbolcuları görünce fotoğraf çektirmek istedi. Sarı-kırmızılı taraftarın Fenerbahçeli Volkan Demirel ve Moussa Sow ile fotoğraf çektirmesi renkli görüntülere sahne oldu.