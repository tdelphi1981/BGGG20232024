Wesley Sneijder İstanbul'da!
Galatasaray'ın yeni transferi Wesley Sneijder, İstanbul'a geldi.
Galatasaray'ın Inter'den 3.5 yıllığına transfer ettiği Wesley Sneijder, İstanbul'a geldi. Milano'dan kalkan özel uçak saat 15.40'ta İstanbul'a iniş yaptı.

SNEIJDER GELMEDEN, FORMALARI GELDİ
Galatasaray'ın Inter'den transfer ettiği Wesley Snejider'in formaları satışa sunulmak üzere Genel Havacılık Terminali'ne getirildi.



Sarı kırmızılı taraftarlar, İstanbul'a gelişinde Snejider'i karşılamak için havalimanına akın ederken, GS Store da Genel Havacılık Terminali önünde bir araçla Hollandalı yıldızın 14 numaralı formalarını satışa çıkardı.

APRON GÖREVLİSİ ÖPTÜ
Galatasaray CEO'su Lutfi Arıboğan ve ailesiyle birlikte özel uçakla gelen Hollandalı futbolcuyu İstanbul Genel Havacılık Terminali'nde yaklaşık 2 bin kişilik coşkulu bir taraftar grubu karşıladı. Sneijder'i İstanbul'a iniş yaptıktan sonra ilk öpen kişi bir apron görevlisi oldu. Bazı taraftarlar, iner inmez Galatasaray formasını giyen Sneijder'i taşıyan aracın üstüne çıkıp Hollandalı futbolcuya sarıldı. Araç kalabalığın arasından terminalden ayrıldı.

Taraftara ters köşe
Hollandalı yıldızın Atatürk havaalanına inişinde büyük bir izdiham yaşandı. Havaalanının giriş kapısında yıldız futbolcuyu bekleyen taraftarlar ve basın ters köşeye yattı. Herkesin gözü kapıdayken bir minibüsün üzerinden çıkan Sneijder bir anda taraftarların yoğun baskısıyla daha fazla görünemeden haraket eden aracıyla havaalanından ayrıldı. Sneijderi gören taraftarlar minibüse atlayınca Hollandalı tekrar aracına girmek zorunda kaldı.



FLORYA'DA TERİM İLE TANIŞTI
Wesley Sneijder, Fatih Terim ile tanışmak üzere Florya Metin Oktay Tesisleri'ne geldi. Terim'in odasındaki tanışmada Ali Dürüst ve Abdurrahim Albayrak da vardı.