Samet Aybaba: Saraçoğlu veya Telekom'da oynamak istiyoruz
Beşiktaş Teknik Direktörü Samet Aybaba ve Futbol Şubesi Yöneticilerinden Ahmet Kavalcı, kampı takip eden basın mensupları ile yemekte bir araya geldi.
Karma Restauran'taki yemekte Samet Aybaba, basın mensupları ile sohbet etti. Aybaba, transfer çalışmalarının sürdüğünü, takımdan bazı genç oyuncuların kiralık gideceğini söyledi. Aybaba, sezon başından beri kendilerine de yaklaşık 700 futbolucunun önerildiğini açıkladı.

AYBABA, ŞÜKRÜ SARACOĞLU YA DA TÜRK TELEKOM ARENA'YI İSTİYOR
 
Öte yandan Beşiktaş İnönü Stadı'nın yıkılıp yerine yeni stat yapılacağı zaman Beşiktaş'ın maçlarını oynayacağı stat tartışmasına tecrübeli teknik adam Samet Aybaba farklı bir boyut kazandırdı. 

Beşiktaş'ta yönetim kurulu üyesi Levent Erdoğan, Beşiktaş'ın maçlarını Kasımpaşa Recep Tayyip Erdoğan Stadı'nda oynayacağını açıklamasının ardından Samet Aybaba ise maçlarını Fenerbahçe Şükrü Saracoğlu veya Türk Telekom Arena Stadı'nda oynamak istediklerini ifade etti. Tecübeli hoca, "Olimpiyat Stadı'nda veya Recep Tayyip Erdoğan Stadı'nda oynama gibi bir düşüncemiz yok." dedi.

Aybaba, büyük takımlarda hiçbir zaman sorunların bitmeyeceği ve her zaman sorunların olacağını sözlerine ekledi.

Side Karma Restaurant'da samimi bir ortamda geçen yemekte; teknik direktör Samet Aybaba, Sevim Eylül Pilavcı isimli bebeği kucağına alıp sevdi.