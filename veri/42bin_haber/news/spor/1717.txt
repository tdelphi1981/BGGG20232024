TED Ankara Kolejliler Avrupa'ya veda etti
TED Ankara Kolejliler, FIBA Kadınlar Avrupa Kupası'nda gruptan çıkamadı.Kadın Basketbol Takımı Başantrenörü Kaan Artun yaptığı açıklamada, (B) Grubu'nda dün sahalarında Belçika temsilcisi Lotto Young Cats takımını 81-64 yendiklerini hatırlattı.

Bu galibiyetin ardından gruptan çıkarak Avrupa serüvenine devam edebilmek için Fransız ekibi Hainut Basket'in, Belarus temsilcisi Olimpia'yı yenmesini beklediklerini belirten Artun, Maalesef Hainut Basket takımı deplasmanda Olimpia'ya mağlup olunca biz de Avrupa'ya veda etmek zorunda kaldık dedi.

Kendileri için üzücü bir durum olduğunu ifade eden Artun, Avrupa'da da yolumuza devam edebilmeyi isterdik. Artık bunu kendimize dert edip yıpranmamıza gerek yok. Çünkü Türkiye Kadınlar Basketbol Ligi (TKBL) gibi zor bir ligde, çok kuvvetli takımlara karşı oynuyoruz. Avrupa'daki maç trafiği yoğunluğu ligde istenilen neticeleri de almamızı engelliyordu. Bundan sonra tamamen lige konsantre olmak zorundayız. Daha çok çalışarak öncelikle ligdeki varlığımızı sürdürmek ve ardından da üst sıralarda yer alabilmek için mücadele edeceğiz diye konuştu.