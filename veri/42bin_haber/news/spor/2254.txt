Murat Boz Beşiktaş Kulübü'ne üye oldu
Ünlü sanatçı Murat Boz, Beşiktaş Başkanı Fikret Ormanı ziyaret etti ve siyah beyazlı kulübe üyelik başvurusunda bulundu.Beşiktaş Kulübü'nden yapılan açıklamada, Murat Boz'un Akaretler'deki kulüp binasında başkan Fikret Orman ve ikinci başkan Ahmet Nur Çebi'yi ziyaret ettiği ve Orman'ın, ziyaret sırasında Boz'un üyeliğini kabul ettiği bildirildi.

Ziyaret sırasında kısa bir açıklama yapan Orman, Murat Boz kulübümüze üyelik başvurusunda bulundu. İnşallah ileride başkan da olur. Toplumun her kesiminde Beşiktaşlı kardeşlerimiz, arkadaşlarımız var. Herkesi Beşiktaş için elini taşın altına sokmaya davet ediyorum. Murat Boz'a da nazik ziyareti ve kulübümüze üyelik başvurusu için teşekkür ediyor, başarılar diliyorum ifadelerini kullandı.

Murat Boz ise kulübe üye olmanın kendisi için büyük bir şeref ve onur olduğunu vurgulayarak, Hayatım boyunca birçok imza attım. Bugün Beşiktaş Kulübü'ne üye olmak için attığım imza ise hayatımın en önemli, özel ve gurur verici imzası oldu. Başkanımız sayesinde Beşiktaş'ımızda güzel bir dönem başladı. Sportif başarılar gelmeye başladı. Umarım bu başarıların devamı gelecektir diye konuştu.