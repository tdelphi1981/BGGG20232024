Beşiktaş'ta Samet Aybaba'nın doğum günü kutlandı
Ligin ikinci yarısına sıkıntılı başlayan ve İstanbul BBSK ile Kardemir Karabükspor ile berabere kalan, Galatasaray'a ise 2-1 yenilerek morali bozulan teknik direktör Samet Aybaba'ya sürpriz doğum günü kutlaması yapıldı.
3 Şubat 1955 yılında doğan Beşiktaş Teknik Direktörü Samet Aybaba'nın doğum günü öğle yemeğinin ardından kesilen pasta ile kutlandı. 

Takım kaptanı İbrahim Toraman, arkadaşlarının aldığı hediyeyi Aybaba'ya verdi. Futbolcular, Samet Aybaba'ya yeni yaşında mutluluklar diledi.