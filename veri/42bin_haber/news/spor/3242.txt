Palandöken, Kayak Federasyonu'ndan alındı
Gençlik ve Spor Bakanı Suat Kılıçın talimatı ile Palandöken ve Konaklı Kayak Merkezlerinin işletim hakkı, Kayak Federasyonundan alınarak Erzurum Gençlik Hizmetleri ve Spor İl Müdürlüğüne verildi.2011 yılında 25incisi düzenlenen, Dünya Üniversiteler Kış Oyunları için milyonlarca lira harcanarak yaptırılan kayak merkezlerindeki bütün tesisler ile suni kar sistemlerini teslim aldıklarını belirten Gençlik Hizmetleri ve Spor İl Müdürü Fatih Çintimar, "Erzurumu olimpiyat şehri yapmak için çalışacağız" dedi.

Gençlik Hizmetleri ve Spor İl Müdürü Fatih Çintimar, her geçen gün yıldızı parlayan Palandöken ve Konaklı Kayak Merkezini Alplerle yarışır hale getireceklerini söyledi. 

TÜM TESİSLER SAAT GİBİ ÇALIŞIYOR

Yaklaşık 3 yıldır Kayak Federasyonunun işletmesinde olan tesislerin tamamını, Gençlik Hizmetleri ve Spor İl Müdürlüğü eliyle Valiliğin koordinesinde işleteceklerini belirten Çintimar şunları söyledi:

"Palandöken ve Konaklı Kayak Merkezilerindeki tüm tesisler saat gibi çalışıyor. Geceleri yapılan suni karla birlikte Palandöken ve Konaklı da kayak sezonu başladı. Kış Turizminin canlandırılması için Palandökende hizmet veren otel işletmecileri ile de sürekle görüş halindeyiz. Bakanımız Suat Kılıçın söylediği gibi, Erzurumu Kış Sporları Olimpiyatı Merkezi haline getireceğiz. Kayak Federasyonundan tesisleri teslim alırken personelde bir takım yaşanan sıkıntılar da Valiliğin devreye girmesi ile giderildi. Kayak sezonunun açılışı ile birlikte ilk olarak Polonyalı kafileyi konuk edeceğiz." 

BAKAN KILIÇ TKF BAŞKANI AYIKA KIZGIN MI? 

Konaklı tesislerinde milli sporcu Aslı Nemutlunun 12 ocak 2012 günü antrenman yaparken tahta perdelere çarparak ölümüyle ilgili 4üncü Asliye Ceza Mahkemesinde tutuksuz yargılanan Kayak Federasyonu Başkanı Özer Ayıkın, bir süre önce bu ay yapılması planlanan Dünya Kupası ve Avrupa kıtası kayak şampiyonasının 1 milyon lira bulunamadığı için iptal edildiği açıklamasının, bu devirde etkili olduğu iddia edildi. Tesislerin devrinden her hangi bir rahatsızlık duymadıklarını belirten Türkiye Kayak Federasyon Başkanı Özer Ayık ise bu iddialarla ilgili şöyle konuştu:

"Tesisler devletin. İkimizde aynı bakanlığa bağlı kurumlarız. Takdir böyleymiş. Bu konuda ne olumsuz bir düşüncemiz ne kırgınlığımız var. Her konuda Gençlik Hizmetleri ve Spor İl Müdürlüğünün yanında olacağız. İnşallah Erzurum için iyisi olur. Erzurum için çok daha güzel hizmetler sunulur. Bakan beyin Aslının ölümünden dolayı bana bir kırgınlığının olabileceğini düşünmüyorum. Çünkü sonuçta kaza takdiri ilahi. Benimle de uzaktan yakından hiç bir alakası olmayan bir şey. Yarışların iptali sırasında bilgi eksikliğinden kaynaklanan belki bir kızgınlık vardır, onu da bilemiyorum. Ama tesislerin alınmasının bunlarla alakalı olduğunu düşünmüyorum ve bağdaştırmıyorum bile. Bu bir nöbet, bayrak değişimidir. Bunu şimdi de başka arkadaşlarımız, teşkilatımızın bir başka kurumu üstlenecek."