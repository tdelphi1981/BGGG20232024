Vakıfbank kapıyı araladı
Şampiyonlar Ligi altılı finali ilk maçında Vakıfbank, Eczacıbaşı Vitrayı devirdi
Ev sahibi ekip, son iki setteki oyunuyla mücadeleyi kazandı. Rövanş 14 Şubatta yapılacak. Vakıfbank, maçı kazanırsa Final Foura çıkacak. Eczacıbaşı yenerse, altın set oynanacak.  
KADINLAR Voleybol Avrupa şampiyonlar ligi 6lı final ilk maçında Vakıfbank, Eczacıbaşı Vitrayı 104 dakikada 3-1 yenip dörtlü finale bir adım yaklaştı.
Dört setin genelinde İtalyan antrenörlerin taktik savaşını Vakıfbankın Teknik Direktörü Giovanni Guidetti, Lorenzo Mıcelliye karşı yerinde müdahaleler ve servislerin atılacak yerlere oyuncularını yönlendirmesi ile bir kez daha kazandı.
Eczacıbaşı Vitra 9 servisde hata yaptı. Smaç servislerde Neslihan 4 sayı buldu. Vakıfbank 11 servis atışında hata yaptı.  
FİLE ÜSTÜNDE NEFES KESEN MÜCADELE 
FİLE üstündeki blok mücadelesinde nefesler kesildi. Blokta Eczacıbaşına 15-5 üstünlük sağlayan Vakıfbankın en başarılı isimleri Fürst (6 blok), Brakocevic (3 blok), Glinka ve Bahar (2şer blok) idi. Eczacıbaşında Poljak (2 blok) yaptı. Dört setin genelinde Vakıfbank rakibine manşette yüzde 44-41, atakta ise yüzde 47-44lük avantaj sağladı. 
Naz, smaçörlerini çok akıllı paslarla rakip bloklardan kaçırırken, maçın en skorer (22) ismi Brakocevic, rakibin uzunları Usic ve Poljakın üzerinden yaptığı hücumlarda ve attığı servislerde çok başarılıydı.  
NESLİHANIN ÇABASI YETERLİ DEĞİLDİ 
MAÇTA tek artısı servis atışları olan Eczacıbaşında iki köşe oyuncusu Liubov ve Usic kötü olunca hücumda eksik kaldı. Bu maçta da takımın yükünü Neslihan ile Poljak çekti. Bu maçta yine aynısı oldu. Eczacıbaşı genel olarak iyi oynayamadı. Play-off etabının ikinci maçı 14 Şubatta oynanacak. Vakıfbank kazanırsa Final Fourda yerini alacak. Eczacıbaşı Vitranın ikinci maçı kazanırsa Final Foura çıkacak ekibi altın set belirleyecek. 
HAKEMLER: David Gril (Slovenya- **), Ilıan Georgiev-**)
VAKIFBANK: Gözde (****) 14, Bahar (****) 5, Brakocevic (****) 22, Glinka (****) 13, Fürst (****) 12, Naz (****) 4 (Gizem-libero ****, Saori **3, Güldeniz **, )
ECZACIBAŞI VİTRA: Shashkova (**) 11, Büşra (*)3, Neslihan (***) 20, Usic (*) 9, Poljak (**) 9, Özge (**) 3 (Gülden-libero **, Asuman *, Esra ** 4, Gözde *)
SETLER:  25/23, 23/25,25/17, 25/15
SÜRE:  104 dakika (25-28-26-25) 
 