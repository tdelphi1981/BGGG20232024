Kobe Bryant çıldırmış olmalı
NBA'de Toronto Raptors'ı ağırlayan Los Angeles Lakers , uzatmaya giden maçı Kobe Bryant'ın 41 sayısı ile 118-116 kazanmayı bildi.
Staples Center'daki mücadeleye konuk Toronto Raptors hücumda harika başladı. Buna Los Angeles Lakers'ın kötü şut tercihleri de eklenince ilk 12 dakikayı misafir takım 37-25 önde tamamladı. Maçın ikinci çeyreği ile birlikte silkelenmeye başlayan ev sahibi ikinci periyotta farkı azalttı ancak devre 59-53 konuk takım üstünlüğü ile sonuçlandı. 
İkinci yarıya iki takım da etkili başladı. Los Angeles Lakers'ın bütün çabasına rağmen Toronto farkın azalmasına izin vermedi ve son çeyreğe 89-79 önde girdi. Mücadelenin son periyodunda ise Los Angeles Lakers'ın tecrübeli yıldızı Kobe Bryant sazı eline aldı. Son 12 dakikada 15 sayı sığdıran Bryant ayrıca maçı uzatmaya götüren üçlüğü de atan isim oldu. 
Uzatmalarda iki takım da mücadeleye devam etti ancak sürenin bitimine 10 saniye kala Kobe Bryant takımını 117-115 öne geçirdi. Ardından konuk takımda Anderson serbest atışlarda iki de bir isabet elde etti. Lakers mücadelede 117-116 önde iken faul çizgisine giden Steve Nash de iki de bir isabet elde etti. Toronto'da son hücumda Rudy Gay isabet bulamayınca kazanan ev sahibi Los Angeles Lakers'ın oldu. 
Kobe Bryantın 41 sayı, 12 asist, 6 ribauntla muhteşem performanslarından birini sergilerken, Dwight Howard ise 24 sayı ve 13 ribauntla eşlik etti.

Normal sürenin bitimine 5 saniye kala attığı 3 sayılık atışla skoru 109-109a getiren ve maç boyunca hırslı oyunuyla tüm seyircileri ayaklandıran Kobe Bryant için maç boyunca MVP sesleri yükseldi. 

NBA'da Toplu sonuçlar şöyle:

Boston Celtics-Atlanta Hawks: 107-102 (Uzatmada)
Miami Heat-Philadelphia 76ers: 102-93
Golden State Warriors-Houston Rockets: 88-94
San Antonio Spurs-Portland Trail Blazers: 106-136
Brooklyn Nets-Washington Wizards: 95-78
Cleveland Cavaliers-Memphis Grizzlies: 92-103
Detroit Pistons-Dallas Mavericks: 99-102
Sacramento Kings-Phoenix Suns: 121-112
Chicago Bulls-Utah Jazz: 89-88
Orlando Magic-Indiana Pacers: 86-115
Charlotte Bobcats-Oklahoma City Thunder: 94-116