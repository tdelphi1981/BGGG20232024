Hakemlere yazık ediliyor
Dünyada da hakemler çok fazla hata yapıyor. Ancak üzerlerine, Türkiyede olduğu kadar gidilmiyor. Kulüp yöneticileri ve futbolcular artık hakemlerimize sahip çıkmaya başlasın. Bu, Türk futbolunun geleceği için büyük bir kazanç olur.
TÜRKİYEnin gelmiş geçmiş en iyi hakemlerinden biri; Doğan Babacan... Hürriyete özel açıklamalar yapan Babacan, 83 yaşında olmasına rağmen Türkiye Futbol Federasyonunda, görevinin başında... 
1974 Dünya Kupasında çıkardığı kırmızı kartla, FIFA Dünya Kupasının ilk kırmızı kartını çıkaran hakem unvanını alan Babacan, günümüzde Türk hakeminin durumunu ise şöyle yorumluyor; Dünyada da hakemler çok hata yapıyor. Ancak üzerlerine, Türkiyedeki kadar gidilmiyor. Kulüp yöneticileri ve futbolcular artık hakemlerimize sahip çıksın. Bu, Türk futbolu için büyük bir kazanç olur. İşte bir duayenin, hakemler ve geçmişi hakkındaki açıklamalarından satırbaşları... 
Herkes hakemleri yıpratma peşinde 
BENİ duygulandıran tek şey bir eski hakem olarak böyle bir camianın büyümesi. Herkese de şunu söylemek istiyorum; Bizim camiamız dürüsttür, bunu unutmasınlar. Herkes onları yıpratmaya çalışıyor. Ama hakemlerin duruşu, dürüstlüğü, bu camiayı dimdik ayakta tutuyor. İnsanlar hata yapabilir. Ancak önemli olan onlara iyi bir eğitim vererek bu hataların tekrar yaşanma ihtimalini en aza indirmektir. Merkez Hakem Kurulu ve Türkiye Futbol Federasyonunun şu anda hakemlere verdiği eğitim de bu yönde.  
HAKEME YERLİ-YERSİZ İTİRAZ EDİLMEMELİ 
 
ŞİMDİKİ bütün genç hakemler, kardeşlerim gibi. Pırıl pırıl çocuklar. Yaptıkları işin bir sanat ve işleri olduğunun farkındalar. Dürüst, genç, dinamik çocuklar. Her şeyi bir çırpıda algılıyorlar. Benim en büyük sevincim, Türkiyedeki hakemlerin yabancı hakemlere taş çıkartacak kadar bilgili olması. Yanlışı da, doğruyu da biliyorlar. Daha da yükselmek için zamanı tasarruflu kullanıyorlar. 
- Merkez Hakem Kurulu üyeleri gece gündüz demeden genç hakemleri yetiştiriyor, ellerinden geleni yapıyor. Bir hakem verdiği karardan dönüş yapamaz. Onun için her şeye yerli-yersiz itiraz etmeleri futbolcuların kaybı olur. Siz hakemleri sever, saygı duyarsanız, onlar da sizi sever ve saygı duyar. 
Hakemlik kitabını yeniden yazdım 
BİR Fenerbahçe maçında görevliyken, Lefter Küçükandonyadis topu alıp çalımlarla başladı. Bayrak direğinin orada rakibine çarptırıp korner kazanmak istiyordu. Bir kaç kez denedi, topu kornere attırmayı başardı. Ben de aut verdim. Lefter kızıp, yanıma gelince ona, Karşındakini küçümseyip hep aynı şeyleri yapıyorsun. Rakibin zor durumda kalıyor dedim. Aslında kitapta Korner diyordu ama ben, Bir kitap da kendim yazayım dedim. 
Dünya Kupasında tek o vardı 
30 Kasım 1929da dünyaya gelen Babacan, hem futbolculuk hem de hakemlik yaptı. Futbola Beşiktaş Genç Takımında, 1946da başladı. Sırasıyla Beyoğlu, Karşıyaka, Kasımpaşa, Emniyet ve Hacettepede oynadı. Hakemliğe 1955te başlayan ve 74 Dünya Kupasında maç yöneterek bu alanda bir ilki başaran Babacan. hakemliği 1978de bıraktı. 
Hakem olduğumda 23 yaşındaydım 
DÖNEMİN meşhur hakemlerinden Nuri Bozkurt, beni kurs görmeden sınava tabi tuttu. Kazandım ve 1955te hakem oldum. 23 yaşındaydım. Hakem olmamın sebebi; Küçük takımlarda oynadığım dönemlerde Galatasaray, Fenerbahçe ve Beşiktaş gibi takımlara hakemlerin tolerans göstermesiydi. Bu duruma, çok sinirim bozulurdu. O zamanın şartlarıyla, bir maç yönetmek için parasız pulsuz şekilde yan hakemlerimi alıp arabayla şehir şehir dolaşıyordum. Paralar da cepten gitmesine rağmen futbol hastalığından dolayı devam ettim. 
Bankacılık da yaptım 
BİR ara futbolu bırakıp, bankacılık yaptım. Ama baktım ki içimdeki futbol aşkı bir türlü dinmiyor. Tekrar futbola döndüm. 1951-1952 sezonunda profesyonel oldum ve hemen Ankara yedek subay okulunda vatani görevimi tamamladım. 22 yaşında terhisten sonra Hacettepede oynadım...