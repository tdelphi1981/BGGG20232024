Celtics darmadağın
NBA'de Los Angeles Clippers sahasında Boston Celtics'i konuk etti. Staples Center'da oynanan mücadeleyi Clippers 106-77'lik skorla kazanmayı başardı.
Clippers'ta 21 sayı kaydeden Matt Barnes gecenin en skorer ismi olurken; Jamal Crawford galibiyete 17 sayılık katkı yaptı. Clippers'ın yıldız ikilisinden Blake Griffin 15 sayı 8 ribaund ile karşılaşmayı tamamlarken; Cris Paul 8 sayı 11 asist ile oynadı.  
Celtics cephesinde ise Kevin Garnett attığı 16 sayıyla takımının en skorer ismi olurken; Paul Pierce ve Courtney Lee'nin 12'şer sayısı galibiyet için yeterli olmadı. 
Bu sonuçla birlikte üst üste 5. maçını kazanan Clippers, toplamda 23. galibiyetini alırken; Boston Celtics bu sezon 14. kez sahadan mağlubiyetle ayrılan taraf oldu.