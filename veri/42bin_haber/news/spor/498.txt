Eskişehirspor'dan rakiplere 3 maçta 10 gol
Eskişehirspor, Spor Toto Süper Lig'de yaptığı son 3 maçta rakip fileleri 10 kez havalandırarak inanılması güç bir performans ortaya koydu.Ligin ilk 7 haftasında rakip fileleri 11 kez havalandıran Eskişehirspor, kalesinde de 10 gol gördü.

Es-Es'ler, 8'inci haftada Alman teknik adam Michael Skibbe'nin çalıştırdığı Kardemir Karabükspor'u sahasında konuk etti. Kırmızı şimşekler, Karadeniz ekibini Necati Ateş, Diomansy Kamara (2), Alper Potuk ve Patryk Malecki'nin golleriyle 5-2 yendi.

Ligin 9'uncu haftasında, Sanica Boru Elazığspor deplasmanına çıkan Eskişehirspor 1-1 biten maçta, Kamara'nın attığı golle rakibinden bir puan aldı.

-10'uncu haftada 4 gol-

Geçen hafta da renktaşı Gaziantepspor'u sahasında ağırlayan Eskişehirspor, Necati Ateş (2), Servet Çetin ve Alper Potuk'un golleriyle rakibini 4-0 yendi.

Ligde 3'üncü sırada bulunan Eskişehirspor, son üç haftada 10 gol atarken, lig lideri Galatasaray 9, ligde 2'nci sırada bulunan Medical Park Antalyaspor 9 gol kaydetti.

Eskişehirspor'da ilk 10 hafta sonunda Diomansy Kamara 6, Necati Ateş 5, Alper Potuk 3, Erkan Zengin 2, Rodrigo Tello 2, Dede, Malecki ve Servet 1'er gol attı.
"