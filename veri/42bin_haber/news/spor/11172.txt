Keller: Maçı ilk yarıda kaybettik
Schalke 04 Teknik Direktörü Jens Keller, Şampiyonlar Ligi'nde Galataaray'a elenerek büyük hayalkırıklığı yaşadıklarını söyledi.


Takımının Şampiyonlar Ligi'nde Galatasaray'a 3-2 yenilerek turnuvadan elendiği karşılaşma sonrasında düzenlenen basın toplantısına katılan genç teknik adam, "Kaybettiğimiz maç için hayal kırıklığına uğradık. İki maçın toplamını alırsak sonuçta haketmeden tur dışı kaldığımızı düşünüyorum. Maçı ilk yarıda kaybettik. Hakem hakkında konuşmam ama hakemin bugünkü düdüklerinden hiç hoşnut değilim. İlk golde bize faul olduğunu düşünüyorum. İkinci yarıda kendi oyunumuzu bulduk. Agresif oynadık, oyunu iyi kontrol ettik. Buna rağmen maçı kazanamadık ve çok büyük hayalkırıklığına uğradık. Galatasaray iyi bir rakip. Galatasaray'ın oyununu biliyoruz. İlk yarıda maçı kazandılar. İkinci yarı dominant olmamıza rağmen haksız turu kaybettiğimizi düşünüyorum. Gücümüzün olduğunu hala düşünüyorum. İkinci yarıda iyi baskı kurduk. İlk yarıda hesapladığımız futbolu oynayamadık" diye konuştu.