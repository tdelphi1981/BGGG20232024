Kulüplere vergi affı yok
Maliye Bakanı Mehmet Şimşek, Twitterda bir takipçisinin kendisine yönelttiği soru üzerine spor kulüplerine vergi affı olmayacağını açıkladı.UZUN süredir gündemi meşgul eden spor kulüplerinin vergi borçlarına af gelip, gelmeyeceği tartışmasıyla ilgili Maliye Bakanı Mehmet Şimşek de bir açıklama yaptı. Kulüplere vergi affı yok dedi. Geçtiğimiz günlerde Gençlik ve Spor Bakanı Suat Kılıç, spor kulüplerinin vergi borçlarının silinmesi konusunda yoğun talep olduğunu dile getirmişti. Bir çalışma yapılmıyor Bakan Suat Kılıç, bir açıklama yaparak, Gerek SGK prim borçlarının gerekse kulüplerin vergi borçlarının yapılandırılması yönünde bakanlığımıza intikal ettirilen taleplerle ilgili şu aşamada yürütülen bir çalışma yok ifadelerini kullanmıştı. 
Twitterdan açıkladı 
DÜN akşam saatlerinde Maliye Bakanı Mehmet Şimşek, Twitterdan kendisine, vergi affıyla ilgili bir soru yönelten takipçisine, Kulüplere vergi affı yok şeklinde bir  karşılık verdi.