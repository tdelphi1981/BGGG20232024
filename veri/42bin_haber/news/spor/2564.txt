Ergin Arman Avrupa'nın Phil Jackson'ı
'Basketbol her yerde aynıdır. NBA'de yapmışsın, Avrupa'da yapmışsın hiç farketmez. Ergin hoca Avrupa'da başarılı olmuş bir koç. Lakers'in Koçu Jackson gibi olabilir. Ben kendisine bu konuda çok inanıyorum'
 ÖZEL RÖPORTAJ
 HaliT HAKAN EYÜPOĞLU
 Beşiktaş'ın geçen yıl kazandığı üç kupanın mimarlarından olan, sezon başında G.Saray'a geçen David Hawkins, bilinmeyen yönlerini ve Türkiye kariyerini AKŞAM'A anlattı. İşte taraflı-tarafsız herkesin sevgilisi Aslan'ın lideri Hawkins...
 
 - Ataman G.Saray'a gittiğinde ne hissettin? Beşiktaş'ta kalmak istedin mi?
 BENİM için çok sürpriz bir gelişme oldu. Çünkü 3 kupa kazanan, şampiyon bir takımdık. Ortada üç kupalı şampiyon bir takım vardı. Ve bu takım bir sonraki sezon Avrupa Ligi'nde oynayacaktı. Böyle bir takıma, destek veren sponsor da terk ediyor. Ondan sonra koç ayrılıyor. 
 NEDEN böyle olduğunu bir türlü anlayamadım. Böyle değerli bir takım neden yok oldu. Benim için büyük bir sürpriz oldu. Bunu hiçbir şekilde anlayamadım. 3 Kupaya sahip olan bir takımdık ama gerçekten inanılmaz problemlerle karşılaştık. Kariyerimdeki en güzel günleri Beşiktaş'ta yaşadım. Sponsor ve koç gittiği için ayrılmak zorunda kaldım.
 
 HERKES YOLDA ÇEViRiYOR
 - Sizce Ergin Ataman NBA'de koçluk yapsa başarılı olabilir mi?
 ASLINDA basketbol her yerden aynıdır. NBA'de, Avrupa'da yapmışsın hiç farketmez. Avrupa'da başarılı olmuş bir koç NBA'de de başarılı olabilir. Başarısız olmaması için hiçbir neden yok. Ergin Ataman'da Lakers'ın koçu Phil Jackson gibi başarılı olabilir. Ergin Hoca oraya da gitse isim yapar.
 
 - İtalya'da Roma ve Siena, Türkiye'de de iki kulüpte oynadın. Hangi taraftar, daha çılgın?
 Şüphesİz, Türk taraftarlar bu konuda çok daha etkileyici. Takımlarını motive etmek için tribünlerden sürekli tezahürat yapıyorlar. Rakip takımlara bu baskıyı hissettiriyorlar. Çok çılgınca bir destek veriyorlar.
 
 - Türkiye'de her takım taraftarı seni seviyor. Nedeni ne? 
 BEN herkese saygı duyuyorum. Taraftarların beni sevmesi çok hoşuma gidiyor. Eğer taraftarlar beni sevmezse bende basketbolu sevmezdim. Bu iş böyle yapılıyor. 
 RAKİP seyirciler normal olarak bize baskı yapacaktır. Beşiktaş taraftarları beni yolda çeviriyor, üzüntülerini dile getiriyor. Beni bu kadar sevdikleri için gerçekten çok mutlu oluyorum. Beşiktaş taraftarını çok seviyorum. Centilmen ve vefakarlar...
 
 En çılgını Fener taraftarı
 - Türkiye'nin en çılgın taraftarı kim?
 f.bahçe taraftarı bu konuda daha iyi. Takımlarını çılgınca destekliyorlar. Takımlarını ateşlemek için çılgınca destek veriyorlar. F.Bahçe'ye karşı, Beşiktaş'ta oynadım. Taraftarının, baskısını çok fazla hissettim. Çılgınca verdikleri desteklerini gördüm.
 
 F.BAHÇE'yi yenip taraftarı sevindireceğiz
 - G.Saray-F.Bahçe derbisi için zaman çok yaklaştı. Bu maç için düşüncelerin ne?
 Beşiktaş ve F.Bahçe ile birçok kez karşılaştık. Ama G.Saray ile F.Bahçe arasındaki derbinin öneminin daha farklı olduğunu biliyorum. Bizim için çok zor bir derbi olacak. Çünkü, F.Bahçe'nin salonunda maçı oynayacağız. Rakip taraftar bize büyük baskı kuracaktır. Biz oradan galibiyetle dönen taraf olmak istiyoruz. Taraftarımızı mutlu edeceğiz.
 KOÇ İÇİN GİTTİM
 Pianigiani ile Siena'da çalıştın. Senin F.Bahçe'ye gelmeni istedi. Neden F.Bahçe'ye değil de G.Saray'a gittin?
 PİANİGİANİ ile Siena da birlikte çalıştık. Ama aradan çok zaman geçti. Beşiktaş'ta Ergin Ataman ile birlikte çalıştım. Onunla çok başarılı olduk. Bu beni çok mutlu etti. Paylaştığımız çok şey oldu. Ergin Hoca ile 3 tane çok değerli kupa kazandık. Dolayısıyla Ergin Ataman bana teklif yaptığında hiç düşünmeden G.Saray'a gittim. G.Saray teklif yapmadan, bana birçok kulüp teklifte bulundu. F.Bahçe'de bunlardan biriydi. İtalyan kulüplerinden de teklif vardı. Ben bu durumu aceleye getirmedim. Ergin Ataman'ı sevdiğim için G.Saray ile anlaştım.
 TAKIM İÇİN LİDERİM 
 - Beşiktaş'ta lider oyuncuydun. G.Saray'da da lider oyuncusun. Ataman da sana güveniyor. Buna ne diyeceksin?
 Oyunda her şey normal gittiği zaman bende takım oyunu içindeki görevimi yerine getiriyorum. Bazen oyun içinde işler zorlaşıyor. O zaman takımın kazanması için sorumluluğu kendime alıyorum. Ben bunları yaparken takım için yapıyorum. Takımımın kazanması için her şeyimi ortaya koyarım. Her zaman bu görev bana düşmüyor. Çünkü takım arkadaşlarım çok iyi oynuyor. 
 - Basketbol dışında sevdiğin başka spor dalları da var mı? 
 Var tabii Futbol. Müthiş severim ve seyrederim ama sizin bildiğiniz futbol değil bu. Amerikan futbolu çok seviyorum.
 İSTANBUL AŞIĞIYIM
 - 2004'te draft edilemedin. İtalya ikinci ligine gittin. Neden birinci ligi tercih etmedin?
 Bana ihtiyaç duyan bir takıma gitmek benim için önemli. Bunun ligi, ülkesi hiç önemli değil. Bana ihtiyaç varsa ben oraya giderim. Bana orada verilen ücret iyiydi. Sahadaki pozisyonum da beni tatmin etti. Hedefleri de vardı. Zaten benim için Avrupa deneyimdi. Bu da benim gelişimim için çok iyi oldu. 
 - İtalya'dan başka hiçbir ülkede oynamamıştın. Neden Türkiye'yi tercih ettin?
 İstanbul gerçekten çok büyük bir şehir. İstanbul'da gerek tarihi gerek modernliğiyle beni cezbeden, ilgimi çeken ve vizyonumu etkileyen çok fazla şey vardı. Bu şehri görmek çok istiyordum.
 Yine 3 kupaya talibiz
 - Geçen sezon Beşiktaş ile 3 kupa kazandın. Bu sene de G.Saray'da hedef aynı mı?
 HEDEF bu senede tabiki üç kupa kazanmak. Ama geçen seneden daha zor olacağı kesin görünüyor. Çok daha sıkı çalışmamız lazım. Biz de öyle yapıyoruz. Türkiye Ligi, Avrupa Kupası ve Türkiye Kupası hepsi ayrı alanlar. Bu alanlarda kupayı kazanmayı hedeflemiş bir takımız. Transferler de buna göre yapılmış. Ancak biz ne kadar güçlü isek, rakipler de o kadar güçlü. Bir de bizi geçen yıl Beşiktaş'tan tanıyorlar. Koç Ergin Ataman, Ersin ve ben, Beşiktaş'tan G.Saray'a geldik. Takım arkadaşlarımı da tanıyorlar. 
 BU SEZON ÇOK DAHA ZOR
 HER birimizin neler yapabildiğini biliyorlar. Ona göre de bu yıl tedbirlerini daha sıkı alıyorlar. Beşiktaş'ta üç kupayı da kazanabileceğimizi kimse tahmin edemiyordu. Çünkü bizi tanıyana kadar, biz kupaları kazanmıştık. Bu yıl bizi iyi tanıyorlar. Onun için, rakipler ona göre hazırlanıyorlar. Bu sene 3 kupayı kazanmak daha zor.
 34 numara aile geleneği
 - Her oynadığın takımda 34 numaralı formayı giyiyorsun. Bunun İstanbul'un plakasıyla ilgisi var mı?
 HAYIR! Kardeşim de bu numarayı sever ve giyerdi. Ben de giyiyorum. Bana moral ve güç veriyor. Bizim aile geleneğimiz. Herkes bu forma numarasını giyer. Bende ondan giyiyorum.
 DAVİD HAWKİNS
 Pozisyon:  Şutör Guard/ 
                             Kısa Forvet
 Boy:  1.95
 Kilo:  102
 Takımı: G.Saray
 Doğum Tarihi: 28 Ekim 1982 (30)
 Doğum Yeri: Washington / ABD
 Oynadığı kulüpler
 Sebastiani Rieta 2004-05
 Virtus Roma 2005-08
 Olimpia Milano 2008-09
 Montepaschi Siena 2009-10
 Olimpia Milano 2010-11
 Beşiktaş 2011-12
 G.Saray 2012-
  