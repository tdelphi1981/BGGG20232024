İstanbul BŞB kamp için Antalya'da
Spor Toto Süper Lig ekiplerinden İstanbul Büyükşehir Belediyespor, ikinci yarı hazırlıkları için Antalya'ya gitti.Langa Tesisleri'nde toplanan lacivert-turunculu futbolcular, kamp çalışmalarını 12 Ocak Cumartesi gününe kadar Antalya Belek'te sürdürecek.

Lacivert-turunculular, 12 günlük kamp süresinde toplam 3 hazırlık maçı oynayacak. İstanbul Büyükşehir Belediyespor, ilk maçını 6 Ocak Pazar günü Almanya'nın Greuther Fürth takımıyla oynadıktan sonra, 8 Ocak Salı günü Belçika'nın Beerschot, 10 Ocak Perşembe günü de Hollanda'nın Willem 2 takımıyla karşılaşacak.

Belek'ten 12 Ocak Cumartesi günü İstanbul'a dönecek İstanbul Büyükşehir Belediyespor, ligde ikinci yarının ilk haftasında oynayacağı Beşiktaş maçının hazırlıklarına Langa Tesisleri'nde devam edecek.