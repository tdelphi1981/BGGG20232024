Yıldırım devre arasında soyunma odasına indi
Fenerbahçe Kulübü Başkanı Aziz Yıldırım, Gaziantepspor'la oynanan maçın devre arasında soyunma odasına gitti.
Spor Toto Süper Lig'de 19. hafta mücadelesinde G.Antep ile Fenerbahçe Kamil Ocak Stadı'nda karşı karşıya geldi.

Sarı lacivertli ekibin kötü futbol sergilediği ve devreyi 1-0 geriye kapattığı maçı şeref tribününde izleyen Aziz Yıldırım, devre arasında soyunma odasına indi.

Yayıncı kuruluşun canlı yayına konuk olan Brezilyalı Cristian, maç sonu yaptığı açıklamada Yıldırım'ın takımı motive edecek bir konuşma yaptığını belirtti.

Öte yandan Brezilyalı oyuncu maçla ilgili, "Bizim için en önemli nokta 3 puan almaktı. Kazanmamız gereken bir maçtı. Kötü başladık ancak 3 puanı almasını bildik' dedi.