Süper Lig ekibine Pendik darbesi!
Ziraat Türkiye Kupası 3. turunda 2. Lig Kırmızı Grup'ta mücadele eden Pendikspor, Spor Toto Süper Lig takımı Sanica Boru Elazığspor'u eledi.
Ziraat Türkiye Kupası'nın 3. turunda Pendikspor ve Sanica Boru Elazığspor karşı karşıya geldi. Pendikspor sahasında ağırladığı SB Elazığspor'u 3-2 mağlup etti.

Pendikspor'a galibiyeti getiren golleri 50'de Caner Erdoğan, 63 ve 85'te Arif Çoban attı. SB Elazığspor'un golleri ise 45'te Feindouno ve 59'da Serdar Gürler'den geldi. Yılmaz Vural, SB Elazığspor'un başında ilk yenilgisini aldı.

Kupadaki diğer maçta ise Bayrampaşa, Kartalspor'u 1-0 ile geçti.