16 yaşındaki güllecinin hayali olimpiyatlara katılmak
Zonguldak'tata milli gülleci 16 yaşındaki Emel Dereli, 4 yıl içinde 50ye yakın madalya kazanarak büyük bir başarıya imza attı. Emel Dereli, hayalinin 2016daki olimpiyatlarda Türkiyeyi temsil etmek olduğunu söyledi.Zonguldak Ticaret Meslek Lisesi 3üncü sınıf öğrencisi Emel Dereli, 4 yıl önce gülle atmaya başladı. Kısa sürede elde ettiği derecelerle 2010da milli takıma davet edilen Emel Dereli, okullar ve kulüpler arası şampiyonalarda 30un üzerinde Türkiye birinciliği elde etti. 2010 ve 2011de Yıldız Balkan Şampiyonasında 1inci, geçen yıl haziran ayında Eskişehirde yapılan Gençler Balkan Şampiyonasında 1inci, yine geçen yıl nisan ayında Sırbistanda yapılan 23 Yaş Altı Avrupa Şampiyonasında 3üncü, temmuz ayında Barselonadaki Dünya Şampiyonasında ise 8inci olan milli gülleci, 4 yıl içinde 50ye yakın madalya kazandı.

Başarılarının ardından geçen yıl Fenerbahçenin atletizm takımına transfer olan Emel Dereli, Zonguldak Gençlik ve Spor Hizmetleri İl Müdürlüğünde atletizm antrenörü İhsan Özden nezaretinde çalışmalarını sürdürüyor. Emel Dereli, antrenörü İhsan Özden, Gençlik ve Spor Hizmetleri İl Müdürü Uğur Akdeniz ile birlikte Vali Erol Ayyıldızı makamında ziyaret etti. Vali Ayyıldız, başarılı sporcuyu kutlayarak eşofman hediye etti. Vali Ayyıldız, Emel Dereliye her türlü desteği vereceklerini söyledi.

Ziyaretin ardından milli takım kampına katılmak üzere İstanbul Ataköy Atletizm Tesislerine giden Emel Dereli, hayalinin 2016da yapılacak Olimpiyatlarda Türkiyeyi temsil etmek olduğunu söyledi. Emel Dereli, "Bu sene Dünya Yıldızlar ve Avrupa Gençler Şampiyonaları ile Akdeniz Oyunları var. İnşallah iyi şeyler yapacağıma inanıyorum. En büyük hayalim olimpiyatlarda yarışmak. İnşallah o da 2016da olacak" dedi.