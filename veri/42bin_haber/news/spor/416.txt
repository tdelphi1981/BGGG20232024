Kusursuz Fırtına ŞİFO
MP Antalyaspor, Fener'den sonra Trabzon'u da devirdi
 Adrian'ın golüyle öne geçen Bordo-Mavililer, son 5 dakika dayanamadı. 86'da Ömer Şişmanoğlu, 90+3'te Murat Duruer attı, Antalyaspor lider G.Saray'ın ensesine yapıştı Adrian 47 maçta ilk golünü attı Son 3 haftada 8 puan uçtu gitti Zaferi getirenler kulübeden çıktı Antalya 5'te 5'le müthiş seri yaptı
 Attığım gol boşa gitti
 TRABZONSPOR forması altında bu sezon ilk kez bir resmi maçta forma giyip, 47. resmi maçında ilk golünü kaydeden Adrian Mierzejewski, son 5 dakikada kaybettileri için üzgündü. Bordo-Mavili takımın Polonyalı 10 numarası, 'Elimizdeki her şeyi 5 dakika içinde kaybettik. Ne yazık ki attığım gol boşa gitti, 3 puan kaybettik' diyerek takım arkadaşlarına sitem etti.
 Bamba cezalı
 TRABZON'DA dün bu sezonki 4. sarı kartını MP Antalyaspor  maçında gören Sol Bamba, ceza limitini doldurdu. Fildişi Sahilli stoper, takımının önümüzdeki hafta iç sahadaki Akhisar Belediye maçında yok.
 Şifa dağıtıyor!
 ŞİFO Mehmet yönetiminde 5'te 5 yapan  MP Antalya, lig tarihindeki en iyi performansını (21 puan) gösterdi. Son 5 haftada Süper Lig'in en çok gol atan (14) takımı da MP Antalyaspor.
 6 - Trabzonspor, ligde MP Antalyaspor'u 6 maçtır yenemiyor. 
 2 - Bu sezon deplasmanda maç kazanamayan Trabzon, ilk kez bir maçta kalesinde 2 gol birden gördü.
 Zoruma gidiyor
 DİDİER Zokora, 2-1'lik yenilgiyi, 'Hazmedilmesi zor bir durum' şeklinde yorumladı. Fildişi Sahilli yıldız, 'Maçı o noktaya getirdikten sonra kaybetmek üzücü. Takımda devamlılık ve süreklilik sorunu var. F.Bahçe, Beşiktaş derken bu maçta da aynı şeyi yaşadık. Bunları kazanamayınca ivme de yakalayamıyorsunuz. Bu da rahatsız edici bir durum' şeklinde konuştu.
 Henüz bir şey başarmadık
 Geçen hafta F.Bahçe'nin 47 maçlık iç saha serisine son veren dün de bir başka büyük takım Trabzon'u deviren Medical Park Antalyaspor'un hocası Mehmet Özdilek, 'Henüz hiçbir şey başarmadık' dedi. Galibiyet nedeniyle oyuncularını kutlayan başarılı teknik adam, '5'te 5 yapmak zor; kaybetmeyen bir takım olmak, kazanmayı alışkanlık haline getiren takım olmak zaman istiyor ama bu süreci çabuk atlattık. Bu, gelecek adına güzel. Henüz başarmış olduğumuz bir şey yok ama doğru yoldayız. Geliştirecek çok şeyimiz var' diye konuştu.
 2 golde de faul var
 Trabzonspor Teknik Direktörü Şenol Güneş, yedikleri iki golün öncesinde de futbolcularına faul yapıldığını ileri sürüp, hakeme yüklendi. Güneş, şunları söyledi: 'Maçın başında öne geçtik, golü de aradık. Ancak, karşılaşmanın son bölümlerinde hem şanssız, hem de haksız goller yediğimizi düşünüyorum. O iki golde de pozisyon öncesinde fauller vardı. Bu tarz hatalar hep bize denk geliyor.
 BAMBA GEÇ GELDİ
 HAKEM takdir haklarını hep rakibimizden yana kullandı. Ayrıca ilk golden önce sakatlığı nedeniyle kenara gelen Bamba'nın pozisyonunu geç alması da golün gelmesine neden oldu. Kazanacağımız maçı kaybettik. Bu nedenle üzgünüz. Adrian'ın sakatlığı dengemizi bozdu.'