Fikret Orman'dan TRT'ye ziyaret
Beşiktaş'ta Başkan Fikret Orman TRT Genel Müdürü İbrahim Şahin'i makamında ziyaret etti.
Şahin'in makamında gerçekleşen ziyarette, TRT'nin yayıncılık alanında futbol deyimiyle büyük oyuncu olduğunu anlatan başkan Fikret Orman, şunları söyledi:

"TRT'nin başarılarını yakından ve takdirle izliyorum. Çok güzel yayınlara imza atıyorlar. Başarılarının artarak devam etmesini diliyorum."

TRT Genel Müdürü İbrahim Şahin ise Beşiktaş'ın Türkiye'nin en önemli spor kulüplerinden olduğunu belirterek yeni stat yapımında ve sportif alanda başarı dileklerini sundu.

Başkan Fikret Orman, ziyaretin sonunda TRT Genel Müdürü İbrahim Şahin'e isminin yazılı olduğu bir Beşiktaş forması hediye etti.