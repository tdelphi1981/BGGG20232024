Galatasaray ile Kasımpaşa 18. randevuda
Galatasaray ile Kasımpaşa, ligde yarın 18. kez karşı karşıya gelecek.

İki ekip arasında geride kalan 17 lig maçından 12'sini Galatasaray kazandı, 4 maç berabere sonuçlandı, Kasımpaşa sadece 1 kez galip gelebildi.

Galatasaray'ın lig maçlarındaki toplam 35 golüne, Kasımpaşa sadece 8 golle yanıt verebildi.

Sezonun ilk yarısında Türk Telekom Arena'da oynanan maçı ev sahibi Galatasaray 2-1 kazandı.

-Kasımpaşa, 10 maçta gol atamadı-
Galatasaray'a karşı lig tarihinde sadece tek galibiyeti bulunan Kasımpaşa, rakibine geride kalan 17 lig maçının 10'unda gol atamadı.

Sarı-kırmızılı fileleri 7 maçta havalandırabilen lacivert-beyazlı takım, buna karşın 17 lig maçından sadece 5'inde kalesini gole kapatabildi.

-En farklı skorlar-
Galatasaray, galibiyet sayısı bakımından büyük üstünlük kurduğu rakibini 1 kez 5-0, 1 kez de 4-0 yendi.

Kasımpaşa ise rakibi karşısındaki tek galibiyetini 2007-2008 sezonunda 1-0'lık sonuçla aldı.

Galatasaray, rakibini ayrıca 1 kez 5-2, 1 kez de 4-1'lik sonuçlarla mağlup etti.

-Maçlar-
Galatasaray ile Kasımpaşa arasında yapılan lig maçlarında alınan sonuçlar şöyle: Sezon 1. Maç 2. Maç 1959-1960 0 - 0 4 - 0 1960-1961 0 - 0 1 - 0 1961-1962 2 - 1 0 - 0 1962-1963 5 - 2 2 - 0 (Final Grubu) 1963-1964 0 - 0 5 - 0 2007-2008 1 - 0 0 - 1 2009-2010 3 - 1 4 - 1 2010-2011 3 - 0 3 - 1 2012-2013 2 - 1 ? 

Not: Maç sonuçlarında ilk takım Galatasaray olarak alınmıştır.