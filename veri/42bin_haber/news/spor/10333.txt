Bulls kolay geçti
NBA'de Brooklyn Nets'i konuk eden Chicago Bulls, Joakim Noah ve Carlos Boozer ikilisinin etkili oyunuyla karşılaşmayı 96-85 kazanmayı başardı.
Ev sahibi ikinci çeyrekteki etkili oyunuyula farkı çift hanelere çıkartmayı başarırken, soyunma odası dönüşü de rakibine üstünlük sağlayınca son 12 dakikaya 77-59 Bull önderliğinde girildi. Son çeyrekte geri dönmek için hamle yapan Nets'e süre yetmeyince Chicago parkeden 96-85'lik galibiyetle ayrıldı.  
Chicago Bulls'te Carlos Boozer 20 sayı, 8 ribaund, 5 top çalma ve 3 asist, Joakim Noah 21 sayı, 10 ribaund, 5 asist, 4 blok ile galibiyetin mimarları oldu.  
Nets'te ise 12 oyunda da süre alırken, Brook Lopez'in 22 sayı, 3 blokluk performansı mağlubiyete engel olamadı.

Brooklyn Nets takımı üst üste 2. maçını kaybederken, son 5 maçta ise 4 kez sahadan boynu bükük ayrıldı.