Maç gibi antrenman!
 
 Dünü sabah idmanıyla tamamlayan Sarı-Kırmızılılar, idmanın ilk bölümünde ısınma ve açma-germe hareketleri yaptı, daha sonra ise dar alanda kısa pas çalışması üzerine yoğunlaştı. İdmanın ana bölümünde ise çift kale maç yapıldı. Futbolcular sanki idmanda değil de ligde maça çıkmış gibi hırslı oynadı. Bu durum, derbi öncesinde Fatih Terim’in yüzünü güldürdü. Aslan, bugün 18.00’de yapacağı antrenmanın ardından kapılarını kapatıp, kampa girecek.