Daha rekabetçi ve zorlu
McLaren takım patronu Martin Whitmarsh, Formula 1'in her zamankinden daha rekabetçi ve zorlu hale geldiğini ifade etti.
Whitmarsh, F1'in bu noktaya gelmesinde, takımların geçmise kıyasla daha güçlü bütçelere sahip olmalarının önemli rol oynadığını belirtti. 
turkiyef1.com'un haberine göre; Whitmarsh, "Pilotlar ve takımlar açısından gridin gücü ve derinliği, 24 yıllık kişisel tecrübeme göre, her zamankinden daha güçlüydü" şeklinde konuştu. 
Üst üste yarışlar kazanmanın ve yarışları domine etmenin artık daha zor hale geldiğini dile getiren Whitmarsh, "Bu elbette güzel. Bu son iki veya üç yıl gerçekten F1 açısından güzel sezonlardı" dedi. 
Whitmarsh, "Artık iyi bir bütçeye sahip takımlar var, görece kural istikrarının olduğu bir dönem yaşanıyor. Ayrıca lastikleri kullanmakta ustalık gerektiriyor" diye konuştu. 
İngiliz teknik adam ayrıca, performans paketinde lastikler gibi takımlar için sıradışı olan yeniliklerin takımları birbirine yaklaştırdığını da söyledi.