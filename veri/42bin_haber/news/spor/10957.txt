Tırmanıştan kötü haber
Türkiye Tırmanma Şampiyonası'nın Manisa Spil Dağı'nda yapılan ilk etabında, 1 otomobil 20 metrelik uçuruma yuvarlandı.Manisa Valiliği koordinatörlüğünde Türkiye Otomobil Sporları Federasyonu (TOSFED) tarafından düzenlenen yarışma 13 aracın katılımıyla gerçekleştirildi. Gençlik Hizmetleri ve Spor İl Müdürlüğü ile 251 Bin Dev Öğrenci Proje Kurulu'nun desteklediği yarışmanın son tırmanma turunda çıkış yapan 1 otomobil, 2 kilometre sonra 20 metrelik şarampole yuvarlandı.

Kazadan yara almadan kurtulan pilot İsmail Devecier, gazetecilere yaptığı açıklamada, Virajın çıkışında büyük ihtimalle taş devrilmiş, o taş dengeyi kaybettirdi ama herhangi bir sıkıntı yok dedi.
Yarışmada kategorilerinde en iyi dereceleri yapan pilotlara da kupaları törenle verildi. İlk kategoride Ahmet Salih Kandemir, ikinci kategoride Orçun Nural, üçüncü kategoride Tanel Karasu, dördüncü kategoride Murat Soyçopur ve beşinci kategoride Erkan Yanıkoğlu kupa aldı. Yarışmada ayrıca Kulüpler Kupası da Orçun Nural'a verildi.

Teloğlu ve Işık'ın açıklamaları

TOSFED Üst Düzey Görevlisi Hüseyin Teloğlu, sezonun ilk yarışının Manisa'da düzenlenmesinin büyük önem taşıdığını belirtti. Manisa Spil parkurunun Avrupa Şampiyonası'nda da kullanıldığını dile getiren Teloğlu, Pilotların çok hoşuna giden, süratli, yarış yapıldığında dereceleri pilotajla ortaya çıkartacak bir parkur olması tercih edilmesinin ana sebeplerinden birisi. Araçlar, güç, performans ve özelliklerine göre yarıştılar. Şampiyonanın bundan sonraki ayağı Sakarya ilinde gerçekleştirilecek dedi.

Teloğlu, yarışmaya kendi adını taşıyan özel aracıyla katılan Manisalı pilot Volkan Işık'ın Türk motor sporlarını uluslararası alanda uzun süredir başarıyla temsil ettiğini de hatırlattı. Pilot Volkan Işık ise kendi tasarımı olan otomobille yarışa katılmaktan mutluluk duyduğunu ifade ederek, Bu otomobili 2 mühendis arkadaşımla yaptık. Şimdiye kadar 85 adet ürettim. Yurt dışında Moğolistan ve Türkmenistan'a sattım. Türkiye'de otomobil sporlarını geliştirmek, meraklılarının daha kolay bir şekilde otomobil sporu yapabilmelerini sağlamak amacıyla bu otomobile ait V1 adıyla şampiyona düzeliyoruz diye konuştu.