Barça ikinci yarıda coştu
İspanya La Liga'da lider Barcelona, Levante deplasmanından ikinci yarıda bulduğu gollerle sahadan 4-0 galip ayrıldı 
 İlk yarıda Levante, Barcelona'nın ataklarına dur desede ikinci yarı Katalanların ataklarına daha fazla dayanamadı ve 47. dakikada Lionel Messi perdeyi açtı: 1-0. Bu golden 5 dakika sonra, 52. dakikada Messi kendisinin ve takımının 2. golünü kaydetti: 2-0. İniesta, Messi'nin attığı ikinci golden yine 5 dakika sonra bu sefer attırmadı kendisi attı ve takımını 3-0'lık üstünlüğe taşıdı. İlk yarıda gol bulamayan Barcelona, 10 dakikada 3 gol bularak Levanta'yı adeta dağıttı. Bu gollere bir yenisi de Cesc Fabregas'tan geldi ve 63. dakikada skoru 4-0'a getiren golü attı.
 
 Levante, 86'da Puyol'un elle oynaması üzerine penaltı kazandı. Topun başına gelen Jose Barkero penaltı atışından yararlanamadı ve maç Barcelona'nın 4-0'lık üstünlüğü ile sona erdi.
 
 Bu sonuçla Barcelona, puanını 37'ye çıkartarak Atletico Madrid ile arasındaki puan farkını 3'e, Real Madrid ile olan puan farkını ise 11'e çıkardı. Levante ise 20 puanla 6. sırada yerini aldı.