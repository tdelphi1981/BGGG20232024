Bursa BŞB gözünü Avrupa'ya dikti
Acıbadem Bayanlar Voleybol Ligi takımlarından Bursa Büyükşehir Belediyesi'nin antrenörü Eyüp Emin İmen, 3-0 kazandıkları İlbank karşılaşmasına ilişkin, Taraftarımız ve şehir, bizden yeni hedefler bekliyor. Bu hedefimiz, önümüzdeki yıllarda Avrupa kupalarında oynamak olacak dedi.
İmen, ligin ikinci yarısında aldıkları galibiyetlerle hedeflerinin büyüdüğünü belirtti. İlbank karşısında rahat bir oyunla galibiyeti elde ettiklerini dile getiren İmen, şöyle konuştu:

Maçlarımızı rakip ayırt etmeden oynuyoruz. Geçtiğimiz hafta zorlu deplasmanda Vakıfbank karşısında puan aldık. Sahamızda İlbank'ı yenerek puan serimizi sürdürdük. Taraftarımız ve şehir, bizden yeni hedefler bekliyor. Bu hedef, önümüzdeki yıllarda Avrupa kupalarında oynamak olacak. İyi uyum sağlamış bir ekibiz. Kalan maçlarımızdan alacağımız puanlarla bu hedefimizi yakalamak istiyoruz. Bizleri yalnız bırakmayan taraftarımıza teşekkür ediyorum.