G.Saray, Hacettepe Üniversitesi'ni farklı yendi
Galatasaray Medical Park, Beko Basketol Ligi'nin 14. hafta mücadelesinde Hacettepe Üniversitesi'ni ikinci yarıdaki etkili oyunuyla mağlup etti.
Mücadelenin üçüncü çeyreğinde yakaladığı 20-0lık seriyle galibiyete uzanan Galatasaray Medical Parkta Engin Atsür dışında forma giyen bütün oyuncular skora katkı yaptı. 

Sarı  Kırmızılılarda en skorer isimler 13 sayı, 4 asistle yeni transfer Carlos Arroyo ve 13 sayı, 6 ribaundla Jamont Gordon oldu. Hacettepe Üniversitesinde ise Hüseyin Beşok 12 sayı, 7 ribaund ve Polat Kaya 11 sayıyla mücadele etti. 
Karşılaşmaya 11-2lik seriyle başlayan Galatasaray Medical Park, Polat Kayayı durduramayınca ilk çeyrek 16-15le geçildi. İkinci periyotta 5-2lık seriyle Hacettepe Üniversitesi 18-20 öne geçmeyi başarsa da Sarı  Kırmızılı ekip toparlandı ve soyunma odasına 39-32 önde girmesini bildi. 

İkinci yarının ilk bölümünde müthiş oynayan Galatasaray Medical Park, yakaladığı 20-0lık seriyle durumu bir anda 59-34e taşıdı ve son çeyreğe de 20 sayı önde girdi (61-41). Final periyotunda farkı git gide açan Sarı  Kırmızılılar, mücadeleden de 83-52 galip ayrılmasını bildi.  
ENDER VE NDONG KORKUTTU

Galatasaray Medical Park'ta maçın 3. çeyreğinde sakatlanarak oyun kenarına gelen Ender Arslan, hastaneye kaldırıldı. Milli basketbolcunun ayağının burkulduğu ve MR çekilmek için hastaneye götürüldüğü öğrenildi.

Öte yandan Ndong'un ise kaşında açılma oldu.

Salon: Abdi İpekçi
Hakemler: İsmail Aydın, Ahmet Ersan Ergüler, Tahsin Kuzu
Galatasaray Medical Park: Ender Arslan 2, Gordon 13, Hawkins 12, Ersin Dağlı 8, N'Dong 6, Furkan Aldemir 9, Arroyo 13, Doğukan Sönmez 4, Can Korkmaz 2, Engin Atsür, Sertaç Şanlı 2, Cenk Akyol 12
Hacettepe Üniversitesi: Eldridge 4, Bennerman 8, Polat Kaya 11, Önder Külçebaş 5, Glover 5, Hüseyin Beşok 12, Ogün Sevinç, Muhammed Mustafa Baygül 7, Ali Işık, Özgür Adıgüzel
1. Periyot: 16-15
Devre: 39-32
3. Periyot: 61-41