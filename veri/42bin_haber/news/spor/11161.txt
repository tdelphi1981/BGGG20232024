Terim: Büyük bir zafer
Kariyerinde ilk kez Devler Liginde çeyrek final gören Aslanın patronu, G.Saray bileğinin hakkıyla kazandı. Nefis bir Avrupa takımı gibi oynadık. En büyük 8 takım arasına kaldık. Taraftarlarımız için elimi kalbime koyuyorum dedi.

TERİM, SCHALKE KARŞISINDAKİ MUHTEŞEM FUTBOL VE GALİBİYETİ BÖYLE YORUMLADI
GALATASARAY Teknik Direktörü Fatih Terim, Schalke karşısındaki tarihi zafer nedeniyle futbolcularını kutlarken büyük sevinç yaşadıklarını söyledi. Kariyerinde ilk kez Şampiyonlar Ligi çeyrek finalini gören deneyimli hoca, G.Saray bugün bileğinin hakkıyla kazandı. İlk yarı daha farklı da olabilirdi. 2. yarı direndik, çocuklar gereğini yaptılar. Son goldeki çıkışımızı birkaç kez yakaladık ama ya ofsayta yakalandık ya da son pası yapamadık dedi.
Gurur duyulacak bir zafer
Fatih Terim şöyle devam etti: İlk yarı için söyleyeceğim hiçbir şey yok. Neffis bir Avrupa takımı gibi oynadık. Oyuncularımı alınlarından öpüyorum, tebrik ediyorum, hepsiyle gurur duyuyorum. Dünyanın her yerindeki taraftarımız için elimi kalbime götürüyorum ve selamlıyorum. Ülke adına gurur duyulacak bir zafer. Avrupanın en iyi 8 takımı arasına kaldık. Büyük fedakarlıklarla bilet alan ve bizi seyretmeye gelenlere sonsuz teşekkür ediyorum.
Hamitin golü takdiri ilahi
G.Sarayın hocası, Ben oyuncu değiştirmeyerek oyuncularıma mesajı verdim. İyi oynayan devam etsin dedim. Markaj yapmayan yetenekli oyuncuların markaj yapmasını istiyorum. Bugün bunları yaptılar. Galatasarayın golü yiyene kadar üç net pozisyonu var. Golü de kendi kendimize yedik. Başarıda emeğimi geçen herkese teşekkür ediyorum derken  Hamit için de 8 tane şutu direğe vurup en sonuncusu direkten ağlara gidiyorsa bu takdiri ilahidir dedi.
G.Saray, Şampiyonlar Ligi tarihinde gruptaki ilk iki maçını kaybettikten sonra üst tura yükselen 9. takım oldu. D.Kiev, Newcastle , Leverkusen, W.Bremen, Inter, Lyon, Panathinaikos ve Marsilya gruptan çıktıktan sonra hemen elenirken, Cim-Bom bu 9 takım arasında çeyrek finali gören ilk ekip oldu. Terim, G.Sarayla 3. kez bir Alman takımını yendi.