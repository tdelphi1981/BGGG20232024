Juventus güle oynaya: 2-0
Celtici Fırat Aydınus yönetimindeki rövanşta da yenen İtalyan ekibi, Devler Liginde çeyrek finale çıktı. PSG de Valenciayı eledi.

ŞAMPİYONLAR Ligi’nde iki çeyrek finalist daha dün gece belli oldu. Fırat Aydınus, Serkan Ok, Aleks Taşçıoğlu hakem üçlüsünün yönettiği maçta Juventus, Celtic’i 24. dakikada Matri ve 65’te Quagliarella’nın attığı gollerle 2-0 yenerek turu geçti. Siyah-beyazlı İtalyan ekibi, İskoçya’daki ilk sınavı da 3-0 kazanmıştı. Aydınus, stressiz maçta 2 kez sarı kartına başvurdu. Gecenin diğer mücadelesinde Paris SG ile Valencia karşı karşıya geldi. Konuk İspanyol ekibi 55’te öne geçti. 66’da Lavezzi 1-1 yaptı. İspanya’da, İbrahimoviç’in uzatmalarda kırmızı kart gördüğü ilk maçı 2-1 kazanan Paris SG çeyrek finalist oldu. 