Galatasaray deplasmandan 1 puanla dönüyor
Cluj galibiyetiyle Devler Ligi'nde hayata dönen Galatasaray, Spor Toto Süper Lig'in 11. haftasında Mersin İdman Yurdu ile 1-1 berabere kalarak 1 puana razı oldu 
 Galatasaray, Mersin İY karşısında istediği galibiyeti elde edemedi ve 1-1'lik beraberlikle İstanbul'a döndü. 2. yarının başında öne geçen sarı kırmızılıar, korkulu rüyası haline gelen Nobre'yi durduramadı ve 1-1'lik beraberliğe razı oldu. 22 puana yükselen sarı kırmızılar, böylece puan farkını açma fırsatını kaçırdı. 
 Cluj galibiyetiyle Şampoiyonlar Ligi'nde de moral bulan lider Galatasaray, Mersin maçını kazanaıp seriyi 3'e çıkarmak için sahaya çıkarken, ev sahibinin tek hedefi dev rakibini yenerek Beşiktaş mağlubiyetini unutturmaktı. 
 
 Ev sahibi takım mücadeleye defansif bir taktikle başlaken, konuk takım Cluj maçının 11'iyle sahadaydı. İlk dakikadan itibaren Mersin defansta rakibine hiç boşluk bırakmazken, ilk yarıda isabetli şut atamayan Galatasaray'în 15. dakikada Umut ve 35. dakikada Eboue ile 2 topu direkten döndü. Ev sahibinin önemli bir pozisyon bulamadığı maçın ilk devresi 0-0 sona erdi. 
 
 İkinci yarının ilk dakikalarında sarı kırmızılıların golü geldi. Sağ kanattan kullanılan kornerde dışarıya çıkarılan topa Emre sert vurdu, sehic'in sektirdiği topu iyi takip eden Umut, ligdeki 9. golüyle takımını 1-0 öne geçirdi. Mersin'in bu gole cevap vermesi gecikmedi. 62. dakikada kullanılan kornerde sarı kırmızılıların korkulu rüyası olan Nobre yine çok iyi yükseldi ve beraberliği getiren gole imza attı. Nobre böylece Galatasaray'a 8. golünü atmış oldu. 
 
 Son dakikalarda da baskı kurmayan Galatasaray, Mersin karşısında istediği galibiyeti elde edemedi ve 1-1'lik beraberlikle İstanbul'a döndü. 22 puana yükselen sarı kırmızılar, böylece puan farkını açma fırsatını kaçırdı. 
 Ligtv