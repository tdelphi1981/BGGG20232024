Sakarya'dan kötü grafik
Spor Toto 2. Lig Kırmızı Grup'ta yer alan Sakaryaspor, ligin ilk yarısında topladığı 9 puanla en başarısız takım oldu.Türk futboluna Aykut Kocaman, Oğuz Çetin, Hakan Şükür, Tuncay Şanlı ve Bülent Uygun gibi çok sayıda yıldız futbolcu kazandıran yeşil siyahlı ekip, mücadele ettiği Spor Toto 2. Lig'de zor günler geçiriyor.

Maddi imkansızlıklar nedeniyle transfer yapamayan ve altyapıdan gelen genç oyuncularla mücadelesini sürdüren Sakarya temsilcisi, ligde geride kalan ilk yarının ardından en başarısız takım konumunda bulunuyor. Grubunun sonuncu sırasında yer alan Sakaryaspor, 16 maçta kalesinde gördüğü 39 gol ile ligin en çok yiyen takımı konumunda bulunuyor.

Sakaryaspor, ligin ikinci yarısında iyi bir performans sergileyemediği takdirde, gelecek yıl bir alt lige düşecek.