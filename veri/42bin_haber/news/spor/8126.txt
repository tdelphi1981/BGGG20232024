Eto'o: Beni öldürmek istiyorlar!
Anzhi'de forma giyen Samuel Eto'o, Kamerunlu futbol yetkililerini, kendisini öldürmek istemekle suçladı: "Kamerun Futbol Federasyonu yöneticileri bana saldırmak, hatta ve hatta beni öldürmek istiyor." Eto'o askeri polisler tarafından korunduğunu da ilk kez dile getirdi.
4 kez Afrika'da yılın futbolcusu seçilen Kamerun kaptanı, ülkesindeki 'Je Wanda' dergisine; "Kamerun Futbol Federasyonu yöneticileri bana saldırmak, hatta ve hatta beni öldürmek istiyor. Bir grup jandarma ile birlikte kalıyorum, biri kapımın önünde yatıyor. Bunu züppelik yapmak için değil, kendi güvenliğimi sağlamak adına yapıyorum" dedi.

Eto'o, oyuncuların hak ettiği parayı federasyonun kullanarak, kendilerini uzun süre dolandırdığını ima etti ve "Futbolu herkesin yararı adına yönetmek yerine, yalnızca uydurma görevler, birinci sınıf seyahatler ve Avrupa'da takip edilmesi mümkün olmayan banka hesaplarına aktardılar" diyerek sözlerini noktaladı.