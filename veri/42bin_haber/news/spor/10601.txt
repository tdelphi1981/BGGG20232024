Yıldız futbolcuda büyük şüphe!
Fenerbahçe'nin Kamerunlu golcüsü Pierre Webo, 81. dakikada Viktoria Plzen filelerini havalandırıp sarı-lacivertlilere galibiyeti getirdi. Ancak sakatlanarak çıkması teknik heyetin canını sıktı.
Fenerbahçe'ye UEFA Avrupa Ligi'nde büyük avantaj sağlayan galibiyetin mimarı Webo'nun sakatlığı konusunda şüpheler var. 81. dakikada attığı golden 3 dakika sonra bir hava topuna yükselince sakatlanan ve bacağını tutarak oyundan çıkan Webo, yerini Mehmet Topuza bıraktı. Tecrübeli oyuncunun sol arka adalesinde zorlanmaya bağlı sertleşme olduğu ve kısmi yırtık şüphesinin bulunduğu belirtilirken, kesin durumu ise bugün çekilecek MRın ardından belli olacak.