Banvit Antalya BŞB'yi uzatmada devirdi
Beko Basketbol Ligi'nde 3. sırada yer alan Banvit, Antalya Büyükşehir Belediyesi'ni normal süresi 87-87 biten karşılaşmada 100-95 yenmeyi başardı.
Banvit'in deplasman zaferinde Kalin Lucas 21 sayı ile başrolü oynadı. Antalya BŞB'de ise Jordan Theodorenin 25 sayı, 5 ribaund, 6 asist ve Jermareo Davidsonın 21 sayı, 10 ribaundluk performansları yenilgiyi önleyemedi.  
İlk çeyreği 28-25 önde tamamlayan Antalya temsilcisi ikinci çeyrekte Stimac ve Simmons'u durdurmakta zorlanınca soyunma odasına 42-45 mağlup gitti. Son periyoda 72-68'lik üstünlükle giren Banvit, Jordan Theodore'yi durduramayınca karşılaşma 87-87 eşitlikle sona erdi. Uzatma periyodunda Jermareo Davidson ile skor bulan ev sahibi takım, Serkan Erdoğanın basketlerine engel olamadı ve karşılaşmadan Banvit 100-95 galip ayrıldı. 
Bu arada karşılaşmayı Basketbol Federasyonu Başkanı Turgay Demirel ve yönetim kurulu üyeleri de takip etti.