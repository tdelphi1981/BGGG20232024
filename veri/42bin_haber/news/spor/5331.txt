Saray'da kriz donduruldu
Divanda deneyimli teknik adama beratını veren Aysal, daha sonra da Teşvikiyede Terimle yemek yedi. İkili, Les Ottomansda günü noktaladı. Terim, Takdir beklemem ama suçlu gösterilmek ağırıma gidiyor dedi.

ÜNAL AYSAL İLE FATİH TERİM ARASINDAKİ GERGİNLİK ŞİMDİLİK RAFA KALDIRILDI 
G.SARAY’DA Başkan Aysal ile Teknik Direktör Terim arasındaki gerginlik donduruldu. Kasımpaşa maçı sonrası Aysal ve yöneticilere sert göndermeler yapan Terim, dün Divan toplantısında Aysal ile buluştu. Deneyimli hocaya beratını veren Aysal, daha sonra Ali Dürüst ve Abdurrahim Albayrak’ın Teşvikiye’de verdiği yemekte Terim’le bir araya geldi. 
Yüzüme karşı söyleyin 
 Yemekte Terim’in, transferde üzerine gelindiğini belirtip, “G.Saray’ın 1 doları boşa gitmesin diye çabalıyorum. Karar alınırken bana danışın ve güvenin. Yönetimi zora sokacak hiçbir iş yapmadım. Takdir beklemiyorum ama suçlu gösterilmek de ağrıma gidiyor. Sizinle görüşüp karar alamıyorum. Bana karşı açık olun. Bir problem varsa yüzüme söyleyin” dediği öğrenildi. 
Bir inatlaşma var gibi 
Aysal’ın da “Bana sanki sürekli bir inatlaşma varmış gibi geliyor. Yapılan iş doğruysa, inatlaşma adına ‘Hayır’ demeyin. Bugüne kadar her istediğini yerine getirdim, itiraz etmedim. Ben de anlayış bekliyorum” dediği öğrenildi. Aysal ve Terim’in akşam saatlerinde de Ali Dürüst ile birlikte Les Ottomans’da bir kez daha bir araya gelip bir zirve daha yaptığı belirtildi.