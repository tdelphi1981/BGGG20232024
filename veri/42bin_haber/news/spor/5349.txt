Pianigiani çıkmazı
THY Euroleaguede kevgire dönen Fenerbahçe Ülkerde İtalyan koç sabırları taşırdı. Pianigiani gözden düşse de onunla yolların ayrılması şimdilik çok zor.
FENERBAHÇE Ülkerin sırtı THY Euroleaguede yerden kalkmıyor, koç Pianigianinin geleceği tartışılıyor... Final Four hedefiyle yola çıkan sarı lacivertlilerin zorlu arenada peşpeşe farklı yenilgiler alması büyük umutlarla getirilen İtalyan hoca Pianigianinin durumunun tartışılmasına neden oldu. TOP 16da 4 maçta da 90ın altında sayı yemeyen ve savunmayı unutan Fenerbahçe Ülkerde İtalyan kimyası takımla uyuşmadı. 
Pianigiani ile yıllık 900 bin Eurodan 3 senelik sözleşme imzalayan sarı lacivertlilerde İtalyan hocanın gönderilmesi düşünülse de bu kolay değil. 
Geçmiş yıllarda Panathinaikos ile büyük başarılar yaşayan Sırp hoca Zeljko Obradoviçin de adı şu günlerde Fenerbahçe ile anılır olsa da Pianigianinin işine son verilmesi halinde kendisine yüklü bir tazminat ödenecek olması sarı lacivertlilerin elini, kolunu bağlıyor... 
FENERBAHÇEDEKİ KÖTÜ GİDİŞİN NEDENLERİ 
1-İlkan dışında atletik uzun yok. Rakipler, Fenerbahçeye karşı ribaunt rekoru kırıyor. Sarı lacivertliler maçlarda direnç gösteremiyor ve teslim bayrağını çok çabuk çekiyor. 
2-Pianigiani, Türk oyuncuları ikinci plana itti. Dirençsiz ve savunma zaafı yaşayan Andersen ısrarı çok şey kaybettirdi. Ömer, Barış, İlkan ve Oğuz devreye girince takım bir nebze daha iyi oynuyor ve mücadele ediyor. 
3-İtalyan koç, Sienada aynı takımla birkaç sezon yoluna devam etti, başarılı oldu. Ancak, sarı lacivertliler yeni bir ekip ama uzun yıllar Pianigianinin sisteminin oturması için bekleyecek durumda değiller.