Telekom, Antalya'ya geçit vermedi
Beko Basketbol Ligi'nin 17'nci haftasında Antalya'da oynanan maçta Türk Telekom, Antalya Büyükşehir Belediyesi'ni 88-77 yendi.
Antalya Büyükşehir Belediyesi: 77 - Türk Telekom: 88

Salon: Atatürk
Hakemler: Recep Ankaralı, Kaan Büyükçil, Önder Yılmaz
Antalya Büyükşehir Belediyesi: Theodore 23, Lewis 20, Reha Öz 6, Eren Beyaz, Davidson 16, Beray Gürlek, Seray Yıldırım, Valentin Pastal 5, Rahim Rizvanoğlu 1, Renard Carter 6
Türk Telekom: Brown 13, Alper 3, Pasalic 14, Ceyhun 9, Zupan 22, Barış 13, Williams, Uğur 10, Polat 4, Baki, Hazer, Deniz, Tunahan
1. Periyot: 11-24
Devre: 34-43
3. Periyot: 59-63

TUNÇKOL: "SAVUNMA PROBLEMİNİ ÇÖZMEDİĞİMİZ TAKTİRDE..."

Başa hızlı başlayan Türk Telekom, üst üste geliştirdiği ataklarla 6-0 öne geçti. Antalya Büyükşehir Belediyesi'nin hücumlarına Ceyhun ve Pasalic'in üçlük atışlarıyla cevap veren Türk Telekom, ilk çeyreği 24-11 üstün kapattı.
İkinci periyotta Türk Telekom pota altında Polat ile sayılar bularak farkı 17'ye kadar çıkardı. Ev sahibi takım ise dış şutlardan Davidson ve Reha ile sayılar bularak farkı azaltmaya çalıştı. Türk Telekom, periyotun sonunda Uğur'un üçlük atışıyla devreyi 43-34 önde tamamladı.

Üçüncü çeyrekte başkent ekibinden Pasalic ve Ceyhun'un sayılarına, ev sahibi ekip Lewis ve Davidson ile cevap vererek farkı 4'e kadar indirdi. Türk Telekom, son çeyreği 63-59 önde geçti.
Antalya Büyükşehir Belediyesi, son çeyrekte Lewis ve Davidson ile arka arkaya sayılar bularak etkili oldu. Ancak hem savunmada hem de hücumda başarılı bir oyun sergileyen konuk takım, Pasalic, Zupan ve Brown ile rakibin farkı kapatmasına izin vermedi ve karşılaşmadan 88-77 galip ayrıldı.

Müsabakanın en skorer ismi Antalya Büyükşehir Belediyesi adına 23 sayı üreten Theodore oldu. Konuk ekipte ise Zupan 22, Pasalic ise 14 sayı üreterek galibiyette önemli pay sahibi oldu.


Karşılaşmanın tüm periyotlarını üstün geçen konuk ekip, üçüncü periyotta oyundan düştü. Ev sahibi ekip, son çeyreğin ilk saniyelerinde Lewis'le bulduğu üçlükle skoru 59-63'e getirdi. 2 dakika 30 saniye sonra ise fark 1'e indi. (65-66). Ancak, kalan sürede iyi savunma yapan Türk Telekom, maçtan 11 sayı farkla 77-88 galip ayrılmayı bildi.  
  
  
  
  
  
  
 