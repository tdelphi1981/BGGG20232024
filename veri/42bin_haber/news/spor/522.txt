Adanaspor, lider Rizespor'a hazırlanıyor
PTT 1. Lig takımlarından Adanaspor, Çaykur Rizespor maçı hazırlıklarına başladı.Kulüpten yapılan yazılı açıklamaya göre, turuncu-beyazlı ekip, Teknik Direktör Levent Eriş nezaretinde Çatalan Tesisleri'nde hafta sonu kendi sahasında yapacağı maçın hazırlıklarına başladı.

Eriş, oyuncuları ile kısa bir toplantı yaparak verdikleri mücadeleden dolayı teşekkür etti.

Cumartesi günü oynanacak maçta tüm hesapların galibiyet üzerine olduğunu belirten Eriş, Saha ve seyirci avantajını kullanmak istiyoruz. Ligin lideri ile karşılaşacağız. Çaykur Rizespor çok önemli oyunculara sahip bir takım. Hedefimiz sahamızda 3 puan almak. Oyuncularıma güveniyorum. Taraftarımız da bizi yalnız bırakmasın ifadelerini kullandı.

Bu arada cezası devam eden Tuna ve sakatlığı süren İlkem'in Çaykur Rizespor maçında forma giyemeyeceği, Talha ve Kibong'un ise cezalarının sona erdiği bildirildi.