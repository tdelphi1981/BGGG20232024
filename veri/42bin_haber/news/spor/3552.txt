Clippers durdurulamıyor!
NBA'de milli basketbolcumuz Enes Kanter'in de formasını giydiği Utah Jazz ligin güçlü ekiplerinden Los Angeles Clippers'a konuk oldu.
Staples Center'da oynanan mücadeleyi ev sahibi Los Angeles Clippers 107-96'lık skorla kazandı. 
Utah Jazz'da 30 sayı kaydeden Al Jefferson'ın çabaları galibiyet için yeterli olmazken; Gordon Hayward karşılaşmayı 16 sayı ile tamamladı. Karşılaşmada 13 dakika süre alan milli basketbolcumuz Enes kanter ise mücadeleyi 4 sayı 3 ribaund ve 1 asist ile tamamladı. 
Clippers cephesinde ise 29 sayı ile oynayan Caron Butler geceye damgasını vuran isim olurken; Cris Paul ve Jamal Crawford karşılaşmayı 19 sayıyla tamamladı. 
Bu sonuçla birlikte Clippers üst üste 17. galibiyetini alırken; Utah Jazz bu sezon 17. kez sahadan mağlubiyetle ayrıldı.