7 milyona satmam
Fransız Başkan: Belhanda'nın F.Bahçe'ye gideceğini sanmam 7 milyon euro önerdiler ve buna 3 yıldan fazla süre istediler
 Montpellier Başkanı Louis Nicollin, F.Bahçe'yi hedef alan 'Ödemeyi üç taksitte yapmak istiyor. Paraları kendilerine kalsın, alsınlar o paralarını istedikleri yere koysunlar' şeklindeki çirkin söylemine dün de devam etti. 
 Nicollin, F.Bahçe'nin Belhanda için yaptığı transfer teklifinin ayrıntıları hakkında Fransız medyasına bilgi verirken küstahlığını sürdürdü. 'Belhanda'nın F.Bahçe'ye gideceğini sanmıyorum' diyen Nicollin sözlerini şöyle sürdürdü:
 BEDAVADAN UCUZ
 'F.BAHÇE, Belhanda'yı bedavadan daha ucuza transfer etmek istiyor. 7 milyon euro önerdiler ve bu parayı da 3 yıldan daha fazla sürede ödemek istiyorlar. F.Bahçe'ye 7 milyona  gitmesine izin vermem.'
 NİCOLLİN, Belhanda'nın Montpellier'den ayrılmasına karşı olmadığını da vurguladı. Küstah başkan, 'Eğer kulübün karına bir teklif olursa gidebilir. Ama ne yazık ki kimse kapımızı çalmıyor' ifadelerini kullandı.
 TOTTENHAM MI?
 BELHANDA ise Fas Milli Takımı'nın kampında, F.Bahçe'den alacağı ücret konusunda çarpıcı açıklamalar yaptı. Faslı yıldız futbolcu, 'Durumda herhangi bir değişiklik yok. F.Bahçe bana Montpellier'in ödediğinden 3 kat daha fazla para ödeyecek. Tottenham konusunda bana gelen herhangi bir teklif yok' diye konuştu. Sakatlığı geçen Belhanda'nın Afrika Kupası karşılaşmalarında forma giyeceği de bildirildi.
  