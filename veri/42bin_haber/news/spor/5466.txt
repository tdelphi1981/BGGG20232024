Wesley Sneijder, Galatasaray'da!
Galatasaray'da Wesley Sneijder transferi ile yakından ilgilendiğini dile getiren Özkan Doğan, Hollandalı futbolcunun sarı-kırmızılı kulüp ile 3.5 yıllık sözleşme imzaladığını açıkladı.
Galatasaray'da Wesley Sneijder'in transferinin mutlu sonla tamamlandığına yönelik flaş açıklama menajer Özkan Doğan'dan geldi. Sneijder'in transferi ile yakından ilgilendiğini dile getiren menajer Özkan Doğan, Hollandalı futbolcunun Galatasaray ile 3.5 yıllık sözleşme imzaladığını açıkladı. Özkan, "Transferde resmi imzalar atıldı. Sneijder, Galatasaray'a hayırlı olsun" dedi.

Sneijder'in transferinde Galatasaray Başkanı Ünal Aysal'ın danışmanı Bülent Tulun ile birlikte büyük bir çaba harcadıklarını ifade eden Özkan, "Sneijder'in ailesi ile yakında tanıdığım için ikna etme durumuyla ben ilgilendim. Sneijder'in menajeri Lerby, oyuncunun İngiltere'ye gitmesini istiyordu ancak Galatastaray bu transferde çok ısrarcı oldu. Sneijder, Inter ile arasındaki sorunları da çözdü ve transfer gerçekleşti" ifadelerini kullandı. Wesley Sneijder transferi hakkında Galatasaray'ın kısa bir süre içerisinde resmi açıklama yapması bekleniyor. (sporx)