Vakıfbank, Galatasaray'ı eledi finale yükseldi!
Voleybol Kadınlar CEV Şampiyonlar Ligi Dörtlü Finali'nde iki Türk takımının mücadelesinde Galatasaray Daikin'i 3-0 yenen Vakıfbank, finale yükselen ikinci ekip oldu.
Karşılaşmaya taraftarının da desteğiyle iyi başlayan Galatasaray Daikin'in hızını ilk setin sonlarında kesmeyi başaran Vakıfbank, oldukça mücadeleci geçen bu bölümü 28-26 kazanmayı başardı.

İlk seti adeta elinden kaçıran sarı-kırmızılı takımın ikinci setteki performansı ise daha düşük oldu ve Vakıfbank bu seti daha rahat bir şekilde 25-17 üstün tamamladı.

Galatasaray Daikin'in dirençli oyununa karşın üçüncü seti 25-21 kazanan Vakıfbank, finale çıkan taraf oldu.

Vakıfbank, CEV Şampiyonlar Ligi Dörtlü Finali'nin final mücadelesinde yarın saat 17:00'de Azerbaycan'ın Rabita Bakü takımıyla karşılaşacak.

Salon: Burhan Felek

Hakemler: Goran Gradinski (Sırbistan), Juraj Mokry (Slovakya)

Galatasaray Daikin: Sinem Barut, Molnar, Calderon, Gioli, Lo Bianco, Neriman Özsoy (Sano, Özgenur Yurtdagülen, Derya Çayırgan, Ezgi Arslan, Selime İlyasoğlu)

Vakıfbank: Gözde Sonsırma, Bahar Toksoy, Brakocevic, Glinka, Fürst, Naz Aydemir (Gizem Güreşen, Güldeniz Önal, Kimura

Setler: 26-28, 17-25, 21-25

Süre: 85 dakika (30, 24, 31)