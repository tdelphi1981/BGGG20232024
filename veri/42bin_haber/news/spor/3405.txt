Çılgın teklif!
La Liga devi Real Madrid'in Portekizli yıldızı Cristiano Ronaldo'nun, 2015'te bitecek olan sözleşmesini yenilemeyi reddettiği belirtildi, Paris Saint Germain'in ise rekor bir teklif sunacağı iddia edildi 
 La Liga devi Real Madrid'de mutsuz günler geçiren Portekizli yıldız Cristiano Ronaldo, sözleşmesinin bitiminde takımdan ayrılabileceğini sinyallerini verdi.
 
 Daily Mail'deki habere göre; Real Madrid'in teklifini geri çeviren Ronaldo, sözleşmesinde kalan 2 yıllık süreyi tamamladıktan sonra başkent ekibinden ayrılacak. Real Madrid, bu durumun gerçekleşmesi halinde 80 milyon sterline transfer ettiği Portekizli yıldızı 2015 yılında bedelsiz olarak kaybedecek.
 
 Real Madrid, Portekizli yıldızın sözleşmesini 2018'e kadar uzatmak isterken, yıllık gelirini de yüzde 50 artırarak 15 milyon sterline çıkarma teklifi yaptı.
 
 İspanyol basınında ise Madrid'deki ortamdan giderek rahatsızlık duymaya başlayan Ronaldo'nun, sezon sonunda bile takımdan ayrılmaya hazır olduğu ifade edildi.
 
 Ronaldo'yu kadrosuna katma konusunda mali anlamda sıkıntısı olmayan Paris Saint-Germain'in 27 yaşındaki yıldız oyuncunun transferi için 90 milyon sterlinlik rekor bir teklif sunacağı belirtildi. 
 
 Ajansspor