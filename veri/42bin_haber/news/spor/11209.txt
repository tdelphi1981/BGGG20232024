Schalke çirkinleşiyor!
Yenilgiyi hazmedemeyen Schalkeli yöneticiler Drogba itirazından sonra bu kez de Gökhan Zan için itiraz etti.
Schalke yönetimi, G.Saray önünde turu bırakıp, Devler Ligine havlu atmayı bir türlü hazmedemiyor. Alman yöneticiler, ilk maçtan sonra Drogbanın lisansı geçerli değil diye UEFAya şikayette bulunmuş ama olumsuz yanıt almıştı. Dün akşamki mücadele sonrası da bir ilginçliğe daha imza atarak Yok artık Schalke! dedirtti. Panzerler, bu kez de Gökhan Zan ismi, G.Sarayın UEFA listesinde yok şeklinde yeni bir şikayette bulundu.

İDDİA DOĞRU MU?

Şampiyonlar Ligi'nde son 16'ya kalan Galatasaray, ara transfer döneminden sonra UEFA'ya yeni kadrosunu göndermişti. Gönderilen listeye göre Schalke 04'ün Gökhan Zan iddiasının gerçek olmadığı anlaşıldı.

Devre arası transfer döneminde Wesley Sneijder ve Didider Drogba'yı transfer eden Galatasaray, UEFA'ya kadrosunu yeniden yollamıştı.

Şampiyonlar Ligi 2. turunda Schalke ile eşleşen ve ilk maçını 20 Şubat Çarşamba günü Türk Telekom Arena'da oynayan Sarı-Kırmızılılar, Devler Ligi kadrosundan 3 ismi çıkartıp, yeni transferleri eklemişti.

3 isim UEFA'ya gönderilen listede yer alırken, devre arasında takımdan ayrılan Ceyhun Gülselam, Sercan Yıldırım ve Cris kadrodan çıkarılmıştı.

İşte Sarı-Kırmızılılar'ın UEFA'ya gönderdiği takım listesi:

Kaleci: Fernando Muslera, Aykut Erçetin, Eray İşcan, Ufuk Ceylan

Defans: Gökhan Zan, Dany, Hakan Balta, Semih Kaya, Eboue, Çağlar Birinci, Sabri Sarıoğlu

Orta saha: Hamit Altıntop, Aydın Yılmaz, Selçuk İnan, Felipe Melo, Albert Riera, Wesley Sneijder, Yekta Kurtuluş, Engin Baytar, Emre Çolak, Nordin Amrabat

Forvet: Johan Elmaner, Didier Drogba, Umut Bulut, Burak Yılmaz