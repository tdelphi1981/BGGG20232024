Ronaldo bu kez Real Madrid'i yıktı
İspanya La Liganın 22. haftasında Real Madridin yıldız futbolcusu Cristiano Ronaldo, kariyerinde ilk kez kendi kalesine gol attı. Bu golle Real Madrid, düşme hattında bulunan Granada deplasmanından boynu bükük ayrıldı.
Karşılaşmanın 21. dakikasında köşe vuruşunu kullanan Nolito'nun kale önüne kestiği topa Ronaldo'nun ters vuruşuyla top Real Madrid filelerine gitti. Maçın kalan dakikalarında Real Madrid, birçok kez pozisyon bulsa da beraberliği getirecek golü kaydedemedi.

Los Carmenes Stadı'nda oynanan karşılaşmadan 1-0 galip ayrılan Granada çok önemli 3 puanı hanesine yazdırdı. Real Madrid ise ligdeki 5. yenilgisini alarak haftayı 43 puanla kapattı.