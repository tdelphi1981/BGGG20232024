Galatasaray'ın kura çekimi 15 Mart'ta
UEFA Şampiyonlar Ligi ve Avrupa Ligi çeyrek final kuraları 15 Mart'ta İsviçre'nin Nyon kentinde çekilecek. 
Avrupa Futbol Federasyonları Birliği'nin (UEFA) internet sitesindeki açıklamaya göre, UEFA Şampiyonlar Ligi ve UEFA Avrupa Ligi'nde çeyrek final kuraları çekimi, 15 Mart Cuma günü TSİ 13.00 ve 13.40'da UEFA'nın genel merkezinin bulunduğu Nyon'da yapılacak.

UEFA Genel Sekreteri Gianni Infantino ve UEFA Turnuvalar Direktörü Giorgio Marchetti'nin ev sahipliğinde düzenlenecek kura töreninde, UEFAvŞampiyonlar Ligi finalinin oynanacağı Wembley Stadı adına İngiltere'den Steve McManaman ile UEFA Avrupa Ligi finalinin yapılacağı Amsterdam Arena adına Hollanda'dan Patrick Kluivert de hazır bulunacak.

UEFA Şampiyonlar Ligi üçüncü turundan gelen 8 takımın yer alacağı törene, hiçbir takım seri başı olarak katılmayacak. Bu durumda, aynı ülkeden iki futbol kulübünün birbirleriyle eşleşmesi söz konusu olabilecek. Her takım, sahasında ve deplasmanda olmak üzere toplam 2 maç yapacak. İlk maçlar 2 ve 3 Nisan, rövanş maçları ise 9 ve 10 Nisan tarihlerinde oynanacak.

Aynı statü, UEFA Avrupa Ligi için de geçerli olacak. İlk maçlar 4 Nisan'da, rövanş maçları ise 11 Nisan'da yapılacak.

UEFA Şampiyonlar Ligi ve UEFA Avrupa Ligi yarı final kuraları ise 12 Nisan'da çekilecek.

Galatasaray'ın muhtemel rakipleri

Dortmund
Barcelona
Real Madrid
Juventus 
PSG
Bayern Münih ya da Arsenal 
Porto ya da Malaga 
 