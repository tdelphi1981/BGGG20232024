Almeida'ya İtalya'dan dev talip
Beşiktaş'ta ligin ilk yarısında iyi bir performans gösteren Hugo Almeida İtalyan devinin takibine girdi. Forvet arayışlarına devam eden Beşiktaş en büyük gol ayağını kaybedilir.
Siyah Beyazlı takımda performansı ile eleştirilen ancak Samet Aybaba yönetimindeki Karakartal'da adeta yeniden doğan Hugo Almeida'nın Juventus'un transfer hedefleri arasında yer aldığı belirtildi.

Tuttusport'ta yer alan habere göre; Torino ekibinin Portekizli futbolcuyu 6 ay süre ile kiralamak istediği belirtilirken Juventus'un transfer etmek istediği bir diğer ismin ise Nelson Valdez olduğu iddia edildi.

Sezon başında Beşiktaş'tan ayrılmak istediğini söyleyen ancak Tamer Kıran ve Samet Aybaba'nın yoğun isteği ile takımda kalan Almeida ligin ilk yarısında rakip fileleri 9 kez havalandırdı.