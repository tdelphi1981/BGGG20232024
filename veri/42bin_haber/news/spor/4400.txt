Karabükspor maçına yıldırım düştü
K. Karabükspor'un AC Beerschoot ile oynadığı hazırlık maçı, sahanın yakınına düşen yıldırım nedeniyle 43. dakikada iptal edildi. 
Kulübün resmi internet sitesinden yapılan açıklamada, Antalya kampının son gününde Serik ilçesine bağlı Belek beldesindeki Papillon Sahası'nda Belçika ekibi AC Beerschoot ile hazırlık maçı için sahaya çıkıldığı ifade edildi.

15.30'da başlaması gereken maçın hava şartları nedeniyle yaklaşık 2 saat gecikmeli başladığı belirtilen açıklamada, şunlar kaydedildi:

"Karşılaşmanın 43. dakikasında maç 2-1 AC Beerschoot üstünlüğü ile devam ederken sahanın yakınına yıldırım düşmesi ve yağışın artması üzerine karşılaşma maçın hakemi tarafından iptal edildi."

Yıldırım sonucunda kimse yara almazken, Kardemir Karabükspor'un Karabük'e hareket ettiği belirtildi.