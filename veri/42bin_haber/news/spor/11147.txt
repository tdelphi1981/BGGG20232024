Formalarla Robin Hood'luk yapıyor
Sarı lacivertlilerin deneyimli golcüsü yetiştiği Özçamdibispora yaklaşık 300 formalık koleksiyonunu bağışladı. Özçamdibispor Yönetimi de bu formaları satarak kulübe katkı sağladı.
SEMİH Şentürk zaman zaman eleştirilse de zaman zaman tartışılsa da herkesin düzgün karakterli bir insan olduğundan emin olduğu bir isim... F.Bahçenin nöbetçi golcüsü, Beşiktaş ile İnönü Stadındaki son derbinin ardından rakip takım forması ararken görenler şaşırdı.
Fernandesten formasını isteyen Semihe bu formayı neden ısrarla istediği sorulduğunda ise yanıtı şaşırtıcıydı...
- 300 formalık bir koleksiyonum var. Bu formaları zaman zaman yetiştiğim kulüp olan Özçamdibispora bağışlıyorum. Onlar da satarak kulübe katkı sağlıyorlar.
Semihin bu davranışı arkadaşları tarafından bir zamanlar zenginden alıp, fakire veren Robin Hooda benzetiliyor.
Özçamdibi bu formaları düzenlenen gecelerde açık artırma ile satarak kulüplerine kaynak sağlıyor. 
HEPSİ İYİLİK MELEĞİ GİBİ 
YETİŞTİĞİ kulübü unutmayan Semih bu konuda yalnız sayılmaz. Sarı lacivertlilerin bir diğer yıldız ismi Emre de yetiştiği kulüp olan Zeytinburnusporun alt yapısına hem maddi hem de malzeme yardımında bulunuyor. Emre okul yaptırmak gibi başka hayır işlerine de imza atıyor.
Fenerbahçede Gökhan Gönül de alt liglerde oynayan bazı kulüplere ve futbolculara malzeme yardımında bulunuyor.
Futbolcuların kamuoyu ile çok şeylerini paylaşmadıkları ve hepsinin ayrı bir iyilik meleği olduğu görülüyor.
Mehmet Topal eşi Selda Topal ile birlikte sayısız hayır organizasyonuna katılırken bu konuda ne kendisi ne de eşi medyaya konuşmak istemiyorlar.  
 
TOPALLAR DA ÖNCÜLÜK YAPTI 
OTİSTİK hastalarla yakından ilgilenen Topal çifti, ayrıca tüm takım olarak aldıkları diyaliz makinesiyle da öncülük yaptı.
Sarı lacivertlilerin teknik direktörü Aykut Kocaman da bir diyaliz makinesi alarak bu duruma katkıda bulundu.
Toplanan paralardan artan miktarla ise 10 tane şarjlı tekerlekli sandalye alınarak ihtiyaç sahiplerine verildi.
Ayrıca Recep Niyaz, Denizlispor alt yapısına, Kuyt kendi kurduğu yardım vakfına, Yobo da ülkesindeki yardım kuruluşlarına sürekli olarak maddi destek sağlayarak futboldan kazandıkları parayı hayır işlerine harcayan isimler arasına girdiler. 
Koleksiyonda yok yok 
FENERBAHÇELİ Semih Şentürkün 300 formayı bulan koleksiyonunda başta Süper Lig takımları olmak üzere Avrupadan birçok önemli kulübün de forması yer alıyor.