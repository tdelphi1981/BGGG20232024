Güney Afrika, Angola'yı devirdi
Futbolda Afrika Uluslar Kupası'nda (A) Grubu'nda Güney Afrika, Angola'yı 2-0 yendi. 
Afrika Futbol Konfederasyonu'na (CAF) üye ülkelerin katılımıyla düzenlenen Afrika Uluslar Kupası'na, dördüncü gün maçlarıyla devam edildi.

Güney Afrika'nın Durban kentinde yapılan (A) Grubu'nun ilk maçında, Güney Afrika ile Angola karşılaştı. İlk yarısı 1-0 biten karşılaşmayı, Güney Afrika 2-0 kazandı.

Güney Afrika'nın gollerini, 30. dakikada Sangweni, 62. dakikada Majoro kaydetti.

Kupada, (A) Grubu'nda bu akşam TSİ 20.00'de Fas-Yeşil Burun Adaları maçı yapılacak.