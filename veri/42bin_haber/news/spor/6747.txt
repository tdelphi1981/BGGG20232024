Beşiktaş'a Almeida müjdesi!
Beşiktaş'ın Kardemir Karabükspor ile oynayacağı lig maçı öncesinde sakatlığı bulunan Hugo Almeida'nın durumu belli oldu.
 Spor Toto Süper Lig'in 20. haftasında yarın Kardemir D.Ç. Karabükspor ile karşılaşacak olan Beşiktaş, müsabakanın hazırlıklarını bu akşam yapacağı antrenman ile tamamlayacak ve kampa girecek. İnönü Stadı'nda oynanacak ve saat 20.00'da başlayacak mücadeleyi Yunus Yıldırım yönetecek.
 ALMEIDA'NIN İLK 11'DE BAŞLAMASI BEKLENİYOR
 Siyah Beyazlı takımda sakatlıkları süren Mustafa Pektemek ve Uğur Boral'ın yanı sıra sarı kart cezalısı Veli Kavlak, Tomas Sivok ve Roberto Hilbert müsabakada forma giyemeyecekler. Tedavisi tamamlanan Almeida'nın ise müsabakada forma giymesi bekleniyor.
 Teknik direktör Samet Aybaba, eksik oyuncularının yokluğunda Kardemir D.Ç. Karabükspor karşısına farklı bir kadro tercihi ile çıkmak zorunda kalacak. Yarın oynanacak karşılaşmada Aybaba'nın Hilbert'in yerine defans hattının sağında Mehmet Akgün'e, Sivok'un yerine stoper mevkiinde Ersan Gülüm'e, Veli'nin yerine orta sahada ise Oğuzhan'a görev vermesi bekleniyor. Yeni transfer Dentinho'nun da fiziki yetersizliği nedeniyle ilk 11 de maça başlaması beklenmiyor.
 Teknik direktör Samet Aybaba'nın, takımını Cuma günü İstanbul Büyükşehir Belediyespor karşısına şu ilk 11 ile çıkarması bekleniyor.
 McGregor, Mehmet Akgün, İbrahim, Ersan, Gökhan Süzen, Necip, Oğuzhan, Fernandes, Olcay, Holosko ve Almeida.
  