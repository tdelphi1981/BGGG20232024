Fenerbahçe, Puşkaş Ergun'u unutmadı
Fenerbahçe Kulübü yöneticileri, sarı-lacivertli ekibin ve A Milli Takım'ın Puşkaş lakaplı eski futbolcularından Ergun Öztuna'yı huzurevinde ziyaret etti.Fenerbahçe Kulübü Genel Sekreteri Talat Yılmaz, yönetim kurulu üyesi Turhan Şahin, kulüp müdürü Serkan Acar ve kulüp satın alma müdürü Özcan Özsu, Marmara Üniversitesi Hastanesi'nden taburcu olduktan sonra, Pendik Samanyolu Huzurevi'nde yaşamını sürdüren Ergun Öztuna ile bir araya geldi.

Sarı-lacivertli yöneticiler, ziyaret sırasında Ergun Öztuna'nın sağlığı hakkında Pendik Samanyolu Huzurevi Göğüs Hastalıklar Uzmanı Dr. Oktay Taşolar ve tesis müdürü Melek Sarıca'dan bilgi aldı.