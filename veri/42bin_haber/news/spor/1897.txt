Ne de olsa Milan: 1-0
İtalya Serie A'da zorlu randevuda Milan sahasında lider Juventus'u 31. dakikada Robinho'nun attığı penaltı golüyle 1-0 mağlup etti 
 Bu sene krizden ötürü formsuz bir oyun sergileyen ve bir türlü çıkış yakalayamayan Milan, alt sıralardan kurtulup artık "ben de buradayım" dercesine bir çıkış yakalamak için lider Juventus'u yenmek için sahaya çıktı ve maçın 31. dakikasında kazanılan penaltı, Brezilyalı yıldız Robinho tarafından gole çevrildi ve lider Juventus karşısında 1-0 öne geçti. Bu skor hem ilk yarının hem de maçın skoru oldu ve Milan bu zorlu maçı kazanarak adeta ligde büyük moral buldu.
 
 Bu sonuçla, Milan 18 puanla 8. sıraya yükselirken; Juventus, 32 puanda kalarak liderliğini korudu. Ancak yarınki Inter maçının Juventus adına ayrı bir önemi bulunuyor. Eğer Inter, Parma deplasmanından galip ayrılırsa, lider Juve ile arasındaki puan farkı 1'e inecek.