Briç Federasyonu tarihinde bir ilk
Briç Federasyonu tarihinde bir ilki gerçekleştirdi. Bilkent Üniversitesi'nde başlayan kampa 28'i bayan 97'si erkek genç katıldı.Kampta seviyelerine göre trefl, karo, kör ve pik olmak üzere 4 gruba ayrılan sporcular pratik eğitimin dışında briç kültürü konusunda da bilgilendirilecek. Her gruba ders veren eğitmenlerin dışında kampta bayanlar için kamp ablaları da görev yapacak.

Polonya'da yapılacak Avrupa Gençler ve ABD'de düzenlenecek Dünya Gençler Şampiyonası'nda mücadele edecek sporcuların seçileceği kamp, 31 Ocak'ta sona erecek.
Türkiye Briç Federasyonu Başkanı Nevzat Aydoğdu, AA muhabirine yaptığı açıklamada kampta briç bilmeyenlerin de olduğunu belirterek, amaçlarının daha fazla insanla iletişim kurmak olduğunu söyledi.
Bu tip organizasyonlarla brici sevdirmeyi amaçladıklarını ifade eden Aydoğdu, verdikleri destek nedeniyle Bilkent Üniversitesi ve Çankaya Belediyesi'ne teşekkür etti.