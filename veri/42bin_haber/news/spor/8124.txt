Aslan, Arena'da kükrüyor
Spor Toto Süper Lig'de 21. hafta sonunda 40 puanla liderliğini sürdüren Galatasaray, iç sahadaki başarılı performansıyla dikkati çekiyor.
Türk Telekom Arena'da oynanan karşılaşmada en yakın takipçisi Medical Park Antalyaspor'u 2-0'lık skorla mağlup eden sarı-kırmızılı takım, bu sezon sahasında oynadığı 10 karşılaşmadan 7 galibiyet, 2 beraberlik ve 1 yenilgi aldı ve 23 puan topladı.

Sahasında Kasımpaşa, Bursaspor, Akhisar Belediyespor, Kayserispor, Fenerbahçe, Beşiktaş ve Medical Park Antalyaspor ile yaptığı karşılaşmaları kazanan Galatasaray, Eskişehirspor ve Gaziantepspor ile berabere kaldı.

Sarı-kırmızılı takım, Türk Telekom Arena'daki tek yenilgisini Kardemir Karabükspor karşısında elde etti.

Türk Telekom Arena'da rakipleriyle yaptığı maçlarda 20 gol atan 'Cim Bom', kalesinde ise 10 gol gördü.

Galatasaray, deplasmanda yaptığı 11 maçta 4 galibiyet, 5 beraberlik ve 2 mağlubiyet sonucunda hanesine 17 puan yazdırdı. Bu maçlarda 20 gol kaydeden sarı-kırmızılı takım, 16 kez de meşin yuvarlağı ağlarında gördü.

-İç sahanın en başarılısı-
Galatasaray, Türk Telekom Arena'da yaptığı karşılaşmadan topladığı puanlarla iç sahadaki en başarılı lig takımı ekip konumunda bulunuyor.

Sarı-kırmızılı ekip iç sahada topladığı 23 puanla zirvede yer aldı. Medical Park Antalyaspor 21 puanla ikinci, Fenerbahçe de 20 puanla üçüncü sırada bulunuyor.

Deplasman maçlarında ise toplam 17 puan toplayan 'Cim Bom', dış sahada Beşiktaş ile birlikte en çok puan toplayan ekip oldu.

-Türk Telekom Arena'daki maçlar-
Galatasaray'ın Türk Telekom Arena'da yaptığı karşılaşmalar ve skorları şöyle:

Galatasaray-Kasımpaşa...........: 2-1
Galatasaray-Bursaspor...........: 3-2
Galatasaray-Akhisar Belediyespor: 3-0
Galatasaray-Eskişehirspor.......: 1-1
Galatasaray-Kayserispor.........: 3-0
Galatasaray-Kardemir Karabükspor: 1-3
Galatasaray-Gaziantepspor.......: 1-1
Galatasaray-Fenerbahçe..........: 2-1
Galatasaray-Beşiktaş............: 2-1
Galatasaray-MP Antalyaspor......: 2-0