"Grubu birinci sırada bitirerek..."
Kayseri KASKİ Kadın Basketbol Takımı, FIBA Avrupa Ligi (E) Grubu son maçında yarın İsveç temsilcisi Telge Basket Södertalje'ye konuk olacakKulüp genel menajeri Ahmet Bozbey, yaptığı açıklamada, Telge Basket Södertalje maçını kazanarak, gruptaki liderliklerini sürdürmek istediklerini belirtti.

Yarınki maça son dönemde aldıkları başarılı sonuçların morali ve güveniyle çıkacaklarını dile getiren Bozbey, Grubun son maçını oynayacağız. Grubu birinci sırada bitirerek ilk 16'ya kalmak istiyoruz. İnşallah yarınki karşılaşmadan istediğimiz galibiyeti alırız diye konuştu.

Bozbey, takıma geçen hafta katılan Yunanlı oyuncu Zoi Dimitrakou'nun da yarınki maçta görev alacağını sözlerine ekledi.

İsveç'te oynanacak karşılaşma TSİ 20.00'de başlayacak.

Gruptaki ilk maçında Horizont Minsk'e deplasmanda 78-73 yenilen Kayseri temsilcisi, ikinci maçta İsveç temsilcisi Telge Basket Södertalje'yi 81-51, son maçta da sahasında Horizont Minsk'e 15 sayı farkla 70-55 üstünlük sağlamıştı.