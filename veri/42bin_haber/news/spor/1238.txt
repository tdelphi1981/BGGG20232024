İlk maç İtalya'da
İstanbul Büyükşehir Belediyespor Erkek Voleybol Takımı, Challenge Kupası 2. tur ilk maçında yarın deplasmanda İtalya temsilcisi Copra Elior ile karşılaşacak.Piacenza kentindeki Palabanca Spor Salonu'nda oynanacak karşılaşma TSİ 21.30'da başlayacak. Karşılaşmanın rövanşı 22 Kasım'da İstanbul'da oynanacak ve turu geçecek ekip belli olacak.
İstanbul Büyükşehir Belediyespor, kupada ilk turda Belarus takımı Metallurg'u 3-2 ve 3-0'lık sonuçlarla yenerek elemişti.