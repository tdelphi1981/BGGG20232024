Pınar Karşıyaka fark attı
Beko Basketbol Ligi’nin 10. haftasında Pınar Karşıyaka deplasmanda karşılaştığı Antalya Büyükşehir Belediyesi’ni 74-88’lik skorla mağlup etti. 
İzmir ekibinde Jon K.Diebler 25 sayı, 3 ribaund, 2 asistlik performansı ile takımını sırtlarken Abdul Aminu da 19 sayı ile önemli katkı sağladı. Antalya Büyükşehir Belediyesi’nde ise Dorsey 23 sayı, 4 ribaund, 1 asist ile hem takımının hem de maçın en skorer oyuncusu oldu. 
Maça etkili başlayan Pınar Karşıyaka rakibi karşısında etkili olurken periyodu 18-27 üstün kapadı. İkinci periyotta ise oldukça etkili bir oyun sergileyen Antalya Büyükşehir Belediyesi önce rakibi ile eşitliği sağladı sonrasında 47-45 öne geçerek devreyi üstün tamamladı. 

Maçın üçüncü periyodunda ise kontrolü yeniden ele alan Pınar Karşıyaka sert savunması ile rakibini durduru ve farklı üstünlüğü yakalayarak final periyoduna 59-67 önde girdi. İzmir temsilcisi mücadeleden ise 74-88 galip ayrıldı.