Gakgoş'ta çifte hedef
Sanica Boru Elazığspor, ligin 13. haftasında cumartesi akşamı karşılaşacağı Galatasaray'ı yenerek, hem üç büyüklere karşı tarihindeki ilk galibiyetini hem de bu sezon ilk iç saha galibiyetini almayı hedefliyor.

2002-2003 sezonunda tarihinde ilk kez Süper Lig'e yükselme başarısı gösteren Gakgoşlar, 2003-2004 sezonunda ise ligde tutunamayarak küme düştü. Elazığ ekibi, 8 yıl aradan sonra yeniden Süper Lig'e çıkma başarısı gösterdi.

Süper Lig'de üçüncü sezonunu geçiren bordo-beyazlılar, üç büyükler olarak bilinen Fenerbahçe, Galatasaray ve Beşiktaş ile bugüne kadar 1'i kupada olmak üzere 15 kez karşılaştı. Bu maçlarda galibiyet sevinci yaşayamayan bordo-beyazlılar, 11 kez yenildi, 4 kez berabere kaldı. Bu maçlarda kalesinde 41 gol gören Elazığ ekibi, rakip fileleri 15 kez havalandırdı. Elazığspor, üç büyüklere karşı en farklı yenilgisini 2003-2004 sezonunda deplasmanda Fenerbahçe'ye karşı 7-1'lik skorla aldı.

Galatasaray ile 4 kez karşılaşan Sanica Boru Elazığspor bu maçlardan 2'sini kaybetti, 2'sinde sahadan beraberlikle ayrıldı.

Sanica Boru Elazığspor'un üç büyüklerle yaptığı maçlar ve skorları şöyle: Sezon Maç Skor Lig 2002-2003 Fenerbahçe-Elazığspor 4-2 Turkcell Süper Lig 2002-2003 Elazığspor-Galatasaray 0-0 Turkcell Süper Lig 2002-2003 Beşiktaş-Elazığspor 3-1 Turkcell Süper Lig 2002-2003 Elazığspor-Fenerbahçe 3-3 Turkcell Süper Lig 2002-2003 Galatasaray-Elazığspor 3-0 Turkcell Süper Lig 2002-2003 Elazığspor-Beşiktaş 0-1 Turkcell Süper Lig 2002-2003 Elazığspor-Beşiktaş 0-2 Fortis Türkiye Kupası 2003-2004 Fenerbahçe-Elazığspor 7-1 Turkcell Süper Lig 2003-2004 Elazığspor-Beşiktaş 1-5 Turkcell Süper Lig 2003-2004 Elazığspor-Galatasaray 2-2 Turkcell Süper Lig 2003-2004 Elazığspor-Fenerbahçe 0-1 Turkcell Süper Lig 2003-2004 Beşiktaş-Elazığspor 5-3 Turkcell Süper Lig 2003-2004 Galatasaray-Elazığspor 3-1 Turkcell Süper Lig 2012-2013 SB Elazığspor-Fenerbahçe 1-1 Spor Toto Süper Lig 2012-2013 Beşiktaş-SB Elazığspor 3-0 Spor Toto Süper Lig 

-İç saha galibiyeti yok-
Bu sezon sahasında taraftarına henüz galibiyet sevinci yaşatamayan bordo-beyazlılar, Atatürk Stadı'ndaki tadilat nedeniyle Fenerbahçe ve Kasımpaşa ile İzmir'de, Bursaspor ile Ankara'da karşılaştı. Fenerbahçe ve Bursaspor ile 1-1 berabere kalan Elazığ ekibi, Kasımpaşa'ya ise 3-0 kaybetti. Ligin 7. haftasındaki Akhisar Belediye maçıyla seyircisiyle buluşan Gakgoşlar, bu maçtan da 0-0 beraberlikle ayrıldı. Sahasında Eskişehirspor ile 1-1 berabere kalan Gakgoşlar, son olarak Kayserispor'a 4-0 yenildi. Sanica Boru Elazığspor, iç saha mücadelelerinde henüz galibiyet sevinci yaşayamadı.

Gakgoşlar, cumartesi akşamı saat 19.00'da Atatürk Stadı'nda başlayacak maçta Galatasaray'ı yenerek, hem üç büyüklere karşı tarihindeki ilk galibiyetini hem de bu sezon sahasındaki ilk 3 puanı almayı hedefliyor.

-Öztürk: 'Galibiyeti taraftara hediye etmek istiyoruz'-
Kulübün genel menajeri Özgür Öztürk yaptığı açıklamada, cumartesi akşamı konuk edecekleri Galatasaray maçının önemini bildiklerini ancak bu karşılaşmanın diğer maçlardan farkının olmadığını söyledi.

Karşılaşmaya mutlak 3 puan için çıkacaklarını vurgulayan Öztürk, şöyle konuştu:

'Bu puana da çok acil ihtiyacımız var. Futbolcusuyla, teknik heyetiyle, seyircisiyle bu maça iyi hazırlanan bir takımız. Kimsenin yenilmez olmadığı ligde görülüyor. Tarihimizde de Galatasaray'a hiç galibiyetimizin olmaması motivasyonumuzu olumlu yönde etkiliyor. Galatasaray'ı yenerek hem bir ilki başarmak hem de sahamızdaki ilk galibiyeti taraftarımıza hediye etmek istiyoruz.'