Rusya 14 madalyayla birinci
İsveç'in Göteborg kentinde yapılan 32. Avrupa Salon Atletizm Şampiyonası'nda Rusya 14 madalyayla birinci oldu. 
İsveç'in Göteborg kentinde yapılan 32. Avrupa Salon Atletizm Şampiyonası, final yarışmalarıyla sona erdi.

Rusya 14 madalya ile birinciliği elde ederken, Türkiye bir altın ve bir gümüş madalyayla 10. sırada yer aldı. 
Göteborg'da 28 Şubat'ta başlayan şampiyonaya 47 ülkeden 578 sporcu katıldı. Türkiye 12 atletle mücadele ettiği şampiyonada, bayanlar 60 metre engellide Nevin Yanıt ile altın, erkekler bin 500 metrede ise İlham Tanui Özbilen ile gümüş madalya kazandı.

Rusya 4 altın, 7 gümüş ve 3 bronz madalya ile birinci olurken, ikinci sırada yer alan İngiltere 4 altın, 3 gümüş, 1 bronz, 3. sıradaki Fransa ise 4 altın, 2 gümüş ve 3 bronz madalya elde etti.