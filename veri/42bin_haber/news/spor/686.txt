Bursaspor, Beşiktaş'ı yenerek çıkışa geçmek istiyor
Spor Toto Süper Ligin 11. haftasında yarın akşam İnönü Stadı'nda oynanacak Beşiktaş - Bursaspor maçı ile iki takım, 87. kez karşı karşıya gelecek. Bu sezon istikrarsız bir görüntü çizen Bursaspor, güçlü rakibini yenerek çıkış yakalamak istiyor.
 İki takım arasında oynanan 87 maçın 35'ini Beşiktaş kazandı, Bursaspor 16 maçtan galibiyetle ayrıldı. Beşiktaş'ın attığı 112 gole Bursaspor 76 gol ile karşılık verdi. Bursaspor, Beşiktaş'ı en son şampiyon olduğu 16 Mayıs 2010 günü 2-1 yenmişti. Yeşil beyazlı ekip daha sonra birisi hükmen olmak üzere oynadığı 4 karşılaşmadan mağlubiyetle ayrıldı.
 BURSASPOR'DA KART ENDİŞESİ
  Yeşil-beyazlı takımda uzun süre takımdan ayrı kalan Tuncay Şanlı'nın sakatlıktan kurtulduğu ve Beşiktaş karşısında forma giyebileceği belirtildi. Bursaspor'da, sarı kart sınırında bulunan orta saha oyuncusu Alfred N'Diaye ve savunma oyuncusu İbrahim Öztürk Mersin İdman Yurdu maçında forma giyemeyecek.
 BURSASPORLU TARAFTARLAR MAÇA ALINMAYACAK
  
 İstanbul'da gerçekleşen İl Spor Güvenlik Kurulu toplantısında alınan kararlar doğrultusunda, Beşiktaş maçına Bursaspor taraftarları alınmayacak. Bursaspor'un Beşiktaş karşısına şu muhtemel kadro ile çıkması bekleniyor: Carson, Basser, Ömer, İbrahim, Hakan, Murat, Belluschi, N'Diaye, Vederson (Tuncay), Batalla, Pinto.
 (CİHAN)