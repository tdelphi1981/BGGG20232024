Derbinin galibi TED Ankara
Beko Basketbol Ligi’nin 20. haftasında oynanan maçta TED Ankara Kolejliler, Hacettepe Üniversitesi’ni 92-85 mağlup etti. Ligde on beşinci sırada bulunan Hacettepe Üniversitesi, yedinci sırada yer alan TED Ankara Kolejliler ile karşılaştı. Mücadeleden TED Ankara Kolejliler 85-92 galip ayrıldı. Kirk Penney 21 sayı, 11 ribaund, Nedim Yücel 13 sayı, 16 ribaund ile double-double yaparak galibiyetin mimarları olurken, Hacettepe Üniversitesi’nde Ricardo Marsh 21, Clay Tucker 20 sayı ile mücadeleyi tamamladı. 

Maça iyi başlayan rakibi karşısında Benjamin Woods’un basketleri sonlasında yakaladığı 11-0’lık seriyle skor üstünlüğünü ele geçiren TED Ankara Kolejliler, ilk periyodu 17-19 önde tamamladı. İkinci periyotta dış atışlarda rakibine oranla daha yüzdeli bir oyun ortaya koyan konuk takım soyunma odasına 40-46 üstün gitti. Üçüncü periyotta Ricardo Marsh ile skorda dengeyi kuran Hacettepe Üniversitesi, Kirk Penney’i durdurmakta zorlandı. Son periyoda 57-62 TED Ankara Kolejliler önde girdi. Final periyodunda Clay Tucker ile maça ortak olmaya çalışan Hacettepe Üniversitesi’nin savunmadaki hatalarını iyi değerlendiren TED Ankara Kolejliler maçtan 85-92 galip ayrıldı.