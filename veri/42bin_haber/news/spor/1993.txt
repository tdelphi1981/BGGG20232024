Zirveye ambargo koydular
Acıbadem Bayanlar Voleybol Ligi'nde 6. hafta sonunda Eczacıbaşı VitrA liderliğini sürdürdü.Sahasında Ereğli Belediye'yi 3-0 yenen Eczacıbaşı VitrA, 18 puanla namağlup liderliğini korudu. Ligin diğer namağlup ekibi Vakıfbank, deplasmanda Bursa Büyükşehir Belediye'yi 3-0 yenerek 2. sırada yer aldı.

Ligin 3. sırası için Sarıyer Belediye ile Galatasaray Daikin karşı karşıya geldi. Mücadelede gülen taraf Sarıyer Belediye oldu. Deplasmanda Galatasaray Daikin'i 3-0 yenmeyi başaran Sarıyer Belediye, 3. sıraya çıkamadı, ancak rakibiyle puanını eşitleyerek gelecek hafta için avantaj sağladı. Galatasaray Daikin, 12 puan ve averajla 3. olurken, Sarıyer Belediye 12 puan ve averajla 4. sırayı elde etti.

Bakırköy Belediye Yeşilyurt, deplasmanda İlbank'ı 3-1 yenerek puanını 6'ya çıkardı ve 9. sıraya yerleşti. İlbank ise bu yenilginin ardından 7 puanla 8. sıraya geriledi.

-6. hafta sonuçları-

Galatasaray Daikin - Sarıyer Belediye: 0-3 (23-25, 19-25, 20-25)
Nilüfer Belediye - Fenerbahçe: 0-3 (12-25, 19-25, 21-25)
Bursa Büyükşehir Belediye - Vakıfbank: 0-3 (12-25, 17-25, 21-25)
Eczacıbaşı VitrA - Ereğli Belediye: 3-0 (25-14, 25-13, 25-14)
İBA Kimya TED Kolejliler - Beşiktaş Bahçeşehir Üniversitesi: 1-3 (21-25, 
25-23, 16-25, 17-25)
İlbank - Bakırköy Belediye Yeşilyurt: 1-3 (22-25, 31-29, 23-25, 16-25)

-Puan durumu-



-7. hafta programı-

1 Aralık Cumartesi:
13:00 İstanbul (Burhan Felek) Vakıfbank - İBA Kimya TED Kolejliler
13:00 Konya (Ereğli) Ereğli Belediye - Nilüfer Belediye
14:00 Ankara (Başkent) İlbank - Bursa Büyükşehir Belediye
16:00 İstanbul (Yeşilyurt) Bakırköy Belediye Yeşilyurt - Sarıyer Belediye
17:30 İstanbul (Akatlar) Beşiktaş Bahçeşehir Üniversitesi - Eczacıbaşı VitrA
2 Aralık Pazar:
15:00 İstanbul (Burhan Felek) Fenerbahçe - Galatasaray Daikin