Bilet fiyatları Ada'yı ayağa kaldırdı
Artan maliyetler, yabancı sermayelerin İngiliz kulüplerine hâkim olmaya başlaması ve transfer harcamaları en çok taraftarlara zarar verdi.
Özellikle bilet fiyatlarındaki anormal artış başta Liverpool olmak üzere Manchester City ve Arsenal taraftarlarını adeta çileden çıkardı.... İngiltere Futbol Taraftarları Federasyonu tarafından başlatılan ve bir hafta sürecek olan Score adlı kampanya ile taraftar gruplarını tüm ülkede deplasman bilet fiyatlarının 20 poundla sınırlanması için örgütledi. Son yıllarda enflasyonun beş kat üzerinde artış gösteren bilet fiyatları, yolculuk masrafları ile birleşince taraftarları büyük bir külfetin altına soktu. 
Enflasyon %77, bİletler %716 arttı 
En son 198990 sezonunda Kenny Dalglish yönetiminde şampiyonluk sevinci yaşayan ve o tarihten beri sadece şampiyonlar ligi şampiyonluğuyla teselli bulan efsane Liverpool tribünleri yayınladığı bir fotoğrafla bilet fiyatlarının geçmişten bugüne analizini farklı bir yöntemle gözler önüne serip, anlatmayı tercih etti. 
YENİ NESİLLER OLMAYACAK 
1989 yılından bu yana bilet fiyatlarında yüzde 716 oranında bir artış olduğunu ifade eden Shankly Taraftar Grubu o tarihten bugüne enflasyon oranının İngilterede sadece yüzde 77 oranında arttığını rakamlarla ortaya koydu. Grup yakın tarihte babadan oğula süren taraftar geleneğinin yeni nesillerle yok olabileceğinin altını çizdi. 
Arsenal ve Manchester City taraftarlarından anlamlı çıkış 
PREMIER Ligde Arsenal ile Manchester City oynanan karşılaşma öncesi yaşanan gelişmeler bu tartışmaların fitilini ateşledi. Manchester City takımı maç için kendilerine ayrılan 3 bin biletin 900ünü iade etti. Çünkü bilet fiyatları 62 pound değerindeydi. Taraftarlara sahip çıkan City yöneticisi Kevin Parker yaşananlar üzerine, Bazı arkadaşlarımız bu biletin parasını ödeyemez. Çoğu ödemeyi de reddediyor. Parayı ödeyebilecek taraftarlarımız da var ama ilk defa gördüğüm bir şekilde onlar da ödemeyi reddediyor. Bence çok cesur bir karar dedi. 
Türkiye'de 80 kat arttı 
1989-90 sezonunda Türkiyede üç büyüklerin kendi aralarında oynadığı maçlarda bilet fiyatları 1 TL ile 1,5 TL arasındaydı. Günümüzde ise bu rakamlar 80 TL ile 500 TL arasında değişiklik gösteriyor. 
Hakem bile kayıtsız kalamadı 
BU maç sonrası yaşanan ilginç hikâyelerden biri de Manchester Citynin yıldızı Lescott ve yardımcı hakem John Brooks arasında geçti. Brooks kendisinin elini sıkan Lescotta, Taraftarlar 62 pound ödedi, gidip onları görün asıl ifadeleriyle içinde bulunulan durumun özetini yapıyordu. 
Uzmanların öngörüsü tutmadı 
Avrupada bilet fiyatlarının revize edilerek aşağı çekileceğini öngörenler büyük yanılgıya düştü. 
AVRUPA futbol pastasının yaklaşık yüzde 25i maç günü gelirlerinden oluşuyor. Ancak geçtiğimiz yıllarda yapılan araştırmalar maça gelişte kullanılan tren bilet fiyatları, özel araç ve otobüsle gelen taraftar için bir galon benzin fiyatı, oto park ücreti, gıda, içecek ve alkol fiyatları, maç bileti, kulüp forması ile logolu ürünlerin fiyatlarının büyük külfetleri beraberinde getirdiğini ortaya çıkarmıştı. Uzmanlar, bu oranın hızla yukarı çekilebilmesinin yolunun ilave başka önlemler almakla birlikte, bilet fiyatlarının da revize edilmesinden geçtiğini söylemişti. Bu şekilde bilet fiyatlarının düşeceğini iddia eden uzmanların bu öngörüsü de doğrulanmamış oldu.