Abdullah Kiğılı bombaladı
Fenerbahçe Başkan Vekili Abdullah Kiğılı, yarın oynanacak olan BATE Borisov maçı ile hafta sonundaki Trabzonspor deplasmanı hakkında açıklamalarda bulundu.
Fenerbahçe Başkan Vekili Abdullah Kiğılı, yarın oynanacak olan BATE Borisov maçı ile hafta sonundaki Trabzonspor deplasmanı hakkında açıklamalarda bulundu. Takımda morallerin yerinde olduğunu ve "şu futbolcu kardo dışı kaldı, bu bir daha giremeyecek" gibi haberlerin asılsız olduğunu bu gibi algılara gülüp geçtiğini belirten Kiğılı ayrıca 3 Temmuz sürecinin Trabzonspor camiası tarafından sürekli gündeme getirilmesinin kimseye fayda sağlamayacağı gibi Türk futboluna zarar verdiğini , seyirciyi statlardan uzaklaştırdığını belirtti.

Fenerbahçe Başkan Vekili Kiğılı, özellikle Genç Fenerbahçeliler taraftar grubuyla yaşanan sorunların en kısa sürede çözüleceğini belirterek "Onlar da bizim taraftarımız" dedi.

Kiğılı ile yapılan röportaj şöyle:

"3 DEPLASMAN MAÇINI KAZANMA HEDEFİ İLE ÇIKTIK"

"Bizim hedefimizde Mersin, Bate Borisov ve Trabzon vardı. Bunların 3'ü de deplasman biliyorsunuz. Uzun uzun teknik kadro ile de konuştuk. Futbolcular ile de konuştuk. Hedef 9 puandı. Birinci halka tamam. Mersin deplasmanında 3 puanımızı aldık. Şimdi sırada Bate Borisov maçı var. Ben mağazamızın açılışı nedeniyle gidemedim ama herşeni bilinmesi lazım ki takım Bate karşısında galibiyet için oynayacak. Ardından Trabzon maçımız var. Bu 3 maçtan galibiyet alacağımıza inanıyorum. Moraller yerinde. Bir çok yazılan-çizilen şeyler okudukça, aslı astarı olmayan şeylere ben gülmeye başladım artık. Onun için kadro yerinde, iyi bir kadromuz var. Teknik kadro ve futbolcular moralmen fevkalade iyi düzeydeler. ilk etapta yarın Belarus'tan galibiyet ile döneceğimiz inancını taşıyorum."

TEKNİK DİREKTÖRÜN İŞİNE SOSYAL MEDYA, GAZETE VE TV'LERDE ÇOK KARIŞILMASI KONUSU...

SORU: ligde kötü sonuçlar alındıkça, özellikle Aykut Kocaman eleştiriliyor, herkes teknik adam rolünü bürünüy, o niye oynamadı, bu niye çıkmadı diyor. Krasiç ve Stoch'un ilk 18'e girememe durumu var. Herkes teknik direktör oluyor, sosyal medyada, gazetelerde, televizyonlarda eleştiriler oluyor. Türkiye'deki bu futbol anlayışına ne demek istersiniz.?

CEVAP: Herkes gerekli açıklamaları doğru yaparsa sistem doğru işleyecek demektir. Mesela; geçen hafta Mersin maçından bir gün evvel Mehmet Topal kadro dışı dendi. Halbuki Mehmet Topal kadro dışı değil. o günkü maçta 198 kişilik kadroya giremedi. Şimdi dışarıdan bakan kadro dışı dendiği zaman sanki kadroda değil , kadronun dışına atılmış, ihtilaflı ve bir daha oynayamayacak diye bir sorun yaşanmış gibi görünüyor. Hemen kulüp olarak açıklama yapıyoruz. ama yetmiyor. Bir bulanıklık yaratıyor ve doğru değil. kadro 28-29 kişi. sonuçta 18 kişilik kadro sahaya çıkıyor. Bu ne demektir her maç 10 kişi dışarıda kalacak demektir. O günkü maçta dışarıda olabilir, bir sonraki maçta sahada olabilir. o bakımdan mesela yine Hasan Ali Kaldırım kadro dışı diye belirtiliyor. Halbuki Hasan Ali, normal kadronun içinde en önemli oyunculardan biri. Hasan Ali çok yorgundu, kendi insiyatifi ile , teknik kadro ile karşılıklı konuşularak bir müddet dinlendirildi. Yarın veya öbür gün tekrar sırasıyla vazife geldiğinde, görev verildiğinde oynamaya başlayacaktır. Kadromuz çok kuvvetli.


"BELARUS'TAKİ TEK DEZAVANTAJ SOĞUK HAVA VE SUNİ ÇİM"

SORU: Bate Borisov'un resmi maç oynamamış olması, liglerini başlamamış olması Fenerbahçe için avantaj mı?

CEVAP: "Bizim oradaki tek dezavantaj çok ciddi bir soğuk ile karşı karşıyayız. Aldığımız haberlere göre şu anda hava soğuk. Aslında normal olarak şu mevsimde -20 derecenin üzerinde olurmuş ama bugünlerde -20'nin altında fenerbahçe çok şanslı diye adlediliyor ama biz öyle bir mevsimden gidiyoruz ki, böyle bir iklimde oynamak kolay bir iş değil. Ayrıca suni çim bir sahada oynayacağız. bir tek dezavantajımız onlar. Oradan alacağımız bir galibiyet , en kötü ihtimalle bir beraberlik bizi kendi sahamızda tur atlatır.

TAKIMIN DİREKT RİZE'YE GİTME KONUSU...

"Şimdi Trabzon'da bu gerginliği anlamakta zorluk çekiyorum. Geçen deplasmanda ben de vardım. Lüzumsuz yere bir gerginliğin içine girdik. Hiç gerek de yoktu. Sonuçta iki kulüp de Türkiye'nin güzide ekipleri onlar da şampiyonluk yaşamış, bizim de şampiyonluklarımız var. Biz yöneticilere birinci derecede düşen bir görev var; Trabzon halkı son derece sevimli, candan, içten, Trabzonlu meslektaşımız var, yakın arkadaşlarım var. Hepsiyle beraber oturuyoruz, hepsiyle beraber iş yaptığımız kişiler var. Dolayısıyla bu gerginliğin anlamı yok, bizim kardeş takımımız, dost takımız, biz idareciler doğru adımlar atarsak, birbirimize sevgi ve saygı içerisinde sarılırsak zaman içerisinde bu gerginlik azalacaktır."

TRABZONLULARIN ZÜRİH'TEKİ EYLEM PLANI HAKKINDA...

SORU: 3 Temmuz sürecinden bu yana Trabzonspor camiasının yaptığı çalışmalar var, örneğin yarın (14 Şubat Perşembe) Zürihe'e giderek FIFA binasının önünde bir grup taraftar, idareci, bir eylem yapacaklar, bu tür girişimler Trabzonspor'un haklarını korumak diye adledilirken Türk futboluna zarar veren eylemler oluyor mu?

CEVAP: "Hem Türk futboluna zarar veriyor, hem Türk halkına hem taraftarlara zarar veriyor, hem de insanları futboldan soğutuyor. Maçlardan soğutuyor, seyirci azalıyor. Bu gerginliğin inanılmaz derecede hem her iki kulübe zarar verdiği hem de Türk futboluna zarar verdiği ortada. Sonucunda bu tür gösterilerde bir netice alınması mümkün değil. Artık bu tür iç meselelerimiz burada halledilmeli zaten Türkiye Futbol Federasyonu'nun kararları kesin. Onun için federasyonun aldığı karar zaten uefa'ya, fıfa'ya bildirilmiş durumda. Onların alacağı karar dönüp dolaşıyor, TFF'nin aldığı karara bağlanıyor. Onun için bu dosya çoktan kapanmış durumda. Artık boşu boşuna yaraları tekrar deşmeye gerek yok, yaraları sarmanın zamanındayız. Dostlukları bir an evvel ilelebet sürdürmenin zamanındayız. dolayısıyla ben burada Trabzon ile beraber Türk sporunun da en iyi yere geleceğinin kanaitini taşıyorum."

GENÇFB İLE BAŞKAN AZİZ YILDIRIM'IN YAŞADIĞI SORUN...

SORU: Son alarak GençFB taraftar grubu ile yaşanan sıkıntıyı için konuşan ve Başkan Aziz Yıldırım'ın maruz kaldığı protesto ve taraftarlara söylediği sözler üzerine yorum yapan Kiğılı,

CEVAP: "Bu bölünmüşlüğü en kısa sürede halledeceğiz. onlar da bizim taraftarımız. içlerinde yanlış düşünenler olabilir. En kısa zaman içinde bir görüşmenin içinde olmamız lazım. Bir araya geleceğiz ve en kısa zamanda bu tatsız hadiseyi de bir an evv el sonlandırmak istilyoruz. Çünkü dediğim gibi onlar da bizim taraftarımız..."