Galatasaray'ın en kritik maçı
UEFA Şampiyonlar Ligi (H) Grubu karşılaşmasında yarın Romanya'nın Cluj ekibini ağırlayacak olan Galatasaray, oldukça kritik bir maç oynayacak.
 (H) Grubu'ndaki ilk iki maçında deplasmanda Manchester United'a (0-1) ve  Türk Telekom Arena'da da Braga'ya (0-2) mağlup olan sarı-kırmızılıların, henüz ne  puanla, ne de golle tanıştığı organizasyonda tur atlama hayallerini sürdürmek  için puan yada puanlara ihtiyacı var.
 Cluj ile önce İstanbul'da, ardından da deplasmanda karşılaşacak olar  sarı-kırmızılı ekibin bu müsabakalarda alacağı puanlar, Fatih Terim'le bu kez  gruptan çıkabilme hedefinde önemli rol oynayacak.
 -Terim, gruplardan üst tura hiç çıkamadı-
 Fatih Terim, takımıyla daha 5 kez mücadele ettiği UEFA Şampiyonlar Ligi  gruplarında bir üst tura hiç yükselemedi.
 İlk kez 1997-1998 sezonunda Galatasaray'la ''Devler Ligi''ne adım atan  Terim, Borussia Dortmund, Parma ve Spar Prag ekipleriyle eşleştiği (A) Grubu'nu 4  puanla son sırada bitirdi.
 UEFA Şampiyonlar Ligi'nde 1998-1999 sezonunda yeniden boy gösteren  Terim'li ''Cim Bom'', Juventus, Rosenborg ve Athletic Bilbao ekipleriyle (B)  Grubu'nda eşleşirken, şanssız bir şekilde çeyrek finale yükselemedi.
 Grubu Juventus, Galatasaray ve Rosenborg 8'er puanla tamamlarken, ilk  sırayı averajla Juventus aldı ve Galatasaray ise aynı puanla ikinci sırada kaldı.  Statüye göre grup liderleri ve en iyi 2 grup ikincisinin çeyrek finale yükseldiği  oranizasyonda sarı-kırmızılılar, 12 puanlı Real Madrid ve 10 puanlı Manchester  United'ın ardından gruplarda en iyi performans sergileyen 3'üncü grup ikincisi  olarak elenmekten kurtulamadı.
 Fatih Terim'in UEFA Şampiyonlar Ligi gruplarındaki üçüncü dönemi ise ise  Türk futbol tarihinin kulüpler düzeyinde en önemli başarısının kazanılacağı  1999-2000 sezonunda oldu.
 İlk grup etabı (H) Grubu'nda Chelsea, Hertha Berlin ve Milan'la birlikte  yer alan sarı-kırmızılılar, topladığı 7 puanla 3. olarak bu kulvardan elenirken,  UEFA Kupası'nda yoluna devam etme şansı yakaladı. Ardından namağlup bir şekilde  UEFA Kupası'nı müzesine götüren Fatih Terim yönetimindeki Galatasaray, tarihi bir  başarıya imza attı.
 Fatih Terim'le 2002-2003 sezonunda Barcelona, Lokomotiv Moskova ve  Brugge'lü (H) Grubu'nu 4 puanla sonuncu bitiren Galatasaray, 2003-2004 sezonunda  da Juventus, Real Sociedad ve Olympiakos'la birlikte mücadele ettiği (D) Grubu'nu  7 puanla 3. sırada tamamladı.
 -En fazla maç Terim'le-
 Sarı-kırımzılılar, UEFA Şampiyonlar Ligi'nde gruplardan itibaren en fazla  maçını teknik direktör Fatih Terim idaresinde yaptı.
 Terim yönetiminde 1997-1998, 1998-1999, 1999-2000, 2002-2003 ve 2003-2004  sezonlarında UEFA Şampiyonlar Ligi'nde grup maçları yapan sarı-kırmızılılar, bu  sezonla birlikte toplam 32 karşılaşmada sahaya çıktı.
 ''Cim-bom'', Fatih Terim yönetiminde oynadığı 30 müsabakada 8 galibiyet,  6 beraberlik ve 18 yenilgi aldı.
 Bu maçlarda rakip fileleri 33 kez havalandıran sarı-krmızılı ekip, kendi  ağlarında ise 53 gole engel olamadı.
 -Terim'li Galatasaray'ın grup maçları karnesi-
 Galatasaray takımının teknik direktör Fatih Terim yönetiminde UEFA  Şampiyonlar Ligi grup maçları performansı şöyle oldu:
 Sezon           O    G    B    M    A    Y    P
  -------            -------------------------------------
 1997-98       6    1    1    4    4   11    4
 1998-99       6    2    2    2    8    8     8
 1999-00       6    2    1    3   10  13   7
 2002-03       6    1    1    4    5   10    4
 2003-04       6    2    1    3    6    8     7
 2012-13       2    0    0    2    0    3     0
 AA