Zaferden dram çıktı
1994'de Missouri'de tecavüzden tutuklanan babasını 13 yaşına kadar hiç tanımadı. 16 yaşına kadar çok az görüştüğü babası, intihar kokan bir trafik kazasında hayatını kaybetti
 ARZU İZCİ
 Tenis dünyası 19 yaşındaki Sloane Stephens'ı konuşuyor. Stephens, Avustralya Açık'ın favorisi Serena Williams'ı 3-6/7-5/6-4 ile eledi. En önemli özelliği ise Serena ile çok yakın arkadaş olması.
 ANCAK ABD'li tenisçiyi, diğerlerinden farklı kılan, dramatik hayat hikayesi. 20 Mart 1993'te doğdu. 1996'ya kadar Amerikan futbolcusu babası John Stephens hakkında çok az şey biliyordu.
 YÜZÜCÜ olan annesi Sybil Smith, boşandığı eşi hakkında Sloane'a 'Senin baban iyi kalpli ve cömert bir insan' diyordu. İşin aslı babası, 1994'te Missouri'de tecavüzden hapse girdi. Sloane, babasını 16 yaşına kadar ancak birkaç kere gördü, sadece telefonla iletişim kurdu. Ta ki 1 Eylül 2009'a kadar.
 1.5 SAAT AĞLADI
 SON telefon konuşmasında son kez babasıyla yüz yüze görüşme kararı aldı. Ancak John, intihar kokan bir trafik kazasında hayatını kaybetti. Cenaze töreni Sloane'ın da katılacağı Amerika Açık'ın başlamasından 2 gün sonraydı. Sloan turnuva ile babasının cenazesi arasında seçim yapmak zorunda kaldı. 
 ABD Açık'a katılmayı tercih etti. Annesi o anı 'Ölüm haberini aldıktan sonra 1.5 saat ağladı. Daha sonra tenis toplarını alarak saatlerce hiç konuşmadan tenis oynadı' diye anlattı.