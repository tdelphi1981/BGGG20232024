Jokey Kulübü'ne başkanlık için tek aday
Türkiye Jokey Kulübü'nün (TJK), ilki 15-16 Şubat, çoğunluk sağlanamazsa ikincisi 23-24 Şubat tarihlerinde yapılacak olağan genel kurul toplantısı öncesi başkanlık için Serdal Adalı, tek aday oldu.TJK'dan yapılan açıklamada, halen başkanlık görevini sürdüren Adalı'nın, yönetim kurulu listesiyle seçimlere tek aday olarak gireceği bildirildi.

Veliefendi Hipodromu Şeref Salonu'nda gerçekleştirilecek genel kurulda, yeni başkan ve yönetim kurulu üyelerinin yanı sıra, denetim ve disiplin kurulu üyeleriyle, asli üyelik için de seçim yapılacak.

Serdal Adalı'nın yönetim kurulu aday listesi, şu isimlerden oluşuyor:
Turgut H. Alakuş, Sadettin Atığ, Ender Aydıner, Cengizhan Gödek, K. Demir Görgün, Osman Hattat, İlyas İlbey, Necmettin Can Güven, Murat Kadaifcioğlu, Ahmet Özbelge, Doruk M. Yılmaz.

Denetim ve disiplin kurulu üyelikleri için aday olacakların başvurusu, 10 Şubat Pazar günü sona erecek.