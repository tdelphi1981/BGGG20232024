Başbakan'ı kıramadı
Çaykur Rize, Denizli ile anlaştı, imza yarın atılacak
 PTT 1. Lig ekibi, ünlü hocayı BAŞBAKAN ERDOĞAN'I devreye sokarak ikna etti
 VE Mustafa Denizli, PTT 1. Lig temsilcisi Çaykur Rizespor'da... Türk futbolunun iki önemli teknik adamından birisi olan Denizli, Çaykur Rizespor ile prensipte anlaştı.  İmzalar yarın atılacak ve Denizli, İran macerasından sonra futbola yeniden dönecek. 
 PEKİ bu anlaşma nasıl oldu? Öncelikle Çaykur Rize, Süper Lig'e çıkmak için büyük bir yatırım yaptı. Ancak 15 hafta sonunda beklediği gibi ilk 3'e girmeyi başaramadı.
 ÖNCE KİBARCA REDDETTİ
  YENİDEN Süper Lig hayalleri kuran Ç.Rize'nin yönetimi, Mustafa Denizli isminde karar kıldı. Ardından Denizli'ye teklif yapıldı. Denizli önce Rizeli yöneticilere kibarca çalışmayacağını söyledi ancak görüşmelerin ardından teklifi kabul etti. Mustafa Denizli yakın çevresine de 'Manevi değeri çok yüksek bir teklifti, reddedemedim' dedi. Mustafa Denizli'nin teklifi kabul etmesinde Başbakan Recep Tayyip Erdoğan'ın devreye girmesinin önemli bir rol oynadığı öğrenildi. Memleketi Rize'yi Süper Lig'de görmek isteyen Başbakan Recep Tayyip Erdoğan'ın Mustafa Denizli'den ricacı olduğu ve bu talep üzerine Mustafa Hoca'nın 'Evet' dediği belirtildi.