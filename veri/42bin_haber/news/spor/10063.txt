Juventus'a Gökhan freni
Serie A'da şampiyonluk yarışının kaderini belirleyecek maçta lider Juventus deplasmanda Napoli ile 1-1 berabere kaldı ve rakibiyle arasındaki puan farkını korudu.
Serie A'da zirve mücadelesi yapan iki takımın mücadelesinde Napoli ile Juventus karşılaştı. Ligde takipçisi Napoli'nin 6 puan önünde zirvede yer alan Juventus maçta Giorgio Chiellini ile öne geçse de Gökhan İnler'den gelen beraberlik golü maçın skorunu tayin etti ve iki takım sahadan birer puanla ayrıldı.

Maçta başka gol olmadı ve iki ekip sahadan 1-1'lik beraberlikle ayrıldı. Bu sonuçla lider Juventus 59 puana yükselirken Napoli puanını 53 yaptı.