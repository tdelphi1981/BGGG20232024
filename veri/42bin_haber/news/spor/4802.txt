Yanlış anons
'Sneijder geliyor' diye haber yayanlara inanan bazı G.Saraylılar geceyi havaalanında geçirdi!..
 G.Saraylı taraftarlar Wesley Sneijder'ın Türkiye'ye geleceği iddiası üzerine önceki gece son derece hareketli saatler yaşadı. 
 HOLLANDALI oyuncunun Türkiye'ye geleceğini twitter adresinden ilan eden yorumcu Rasim Ozan Kütahyalı, Beyaz TV'deki programında da bu iddiasını sürdürdü. Uzun süre altyazıda Hollandalı yıldızın saat 01.30 dolaylarında havaalanında olacağı ilan edildi. 
 KOVARIM 
 BUNUN üzerine bazı G.Saraylı taraftarlar karşılama için havaalanına koştu. Yaklaşık gece 03.00'e kadar havaalanında bekleyen taraftarlar, iddianın sahibi Kütahyalı'ya sert tepki gösterdi. Bir taraftar, 'Sneijder artık gelse de karşılamam. Evime gelse bundan sonra eve bile almam' diyerek tepkisini ortaya koydu. Sanal alemde tepki gören Kütahyalı, twitter'da da 'tt' listesinde yer aldı.
 Bence bu iş olmaz
 Semih Haznedaroğlu Sneijder konusunda karamsar açıklamalar yaptı. Kaka transferinde de benzer bir süreç yaşandığını ve sonuçta işin olmadığını belirten Haznedaroğlu, 'Genelde süreç uzadığında bu 'olmayacak' demektir. Klas bir futbolcu, belki de İngiltere'de oynamayı tercih eder' diye konuştu. 
 ALLAH İÇİN BAŞKAN UĞRAŞTI
 SNEİJDER'ın gelmek istememesi halinde onu zorla getiremeyeceklerini de vurgulayan Haznedaroğlu şunları söyledi: 'Allah'ı var başkan elinden geleni yaptı. Alacağı para konusunda da sınırları zorladı.'