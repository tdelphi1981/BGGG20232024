Terim yararlı bir eleman
Benim herkese saygım var herkes de bana saygılı olmalı. Terim camiamıza son derece yararlı bir elemandır. Camiamıza faydalı olan her elemanla çalışmaya devam ederim. Yoksa kendi ayağıma kurşun sıkmış olurum.
GALATASARAY Başkanı Ünal Aysal, teknik patron Fatih Terim ile sürtüşme yaşamadığını söylerken, kullandığı ifadeler tartışma konusu oldu. Sarı kırmızılı kulübün aylık Olağan Divan Kurulu Toplantısında konuşan Aysal, G.Saray Başkanı olarak Fatih Hocayla ya da herhangi profesyonelimle bir sürtüşmem yok. Benim herkese saygım var herkes de bana saygılı olmalı. Terim camia-mıza son derece yararlı bir elemandır. Camiamıza faydalı olan her elemanla çalışmaya devam ederim. Yoksa kendi ayağıma kurşun sıkmış olurum dedi. 
GÜLÜNÇ OLMAK İSTEMİYORUZ 
AYSAL, geçen sezon Forlan, Reyes ve Ujfalusiyi transfer etmek için yaptıkları seyahatle ilgili eleştiriler üzerine de İtalyaya Sneijderin transferine değil altyapı çalışmaları konusunda görüşmeler için gittiğini söyledi. Florya Metin Oktay Tesislerini taşımak gibi çok önemli bir projelerinin olduğunu vurgulayan Başkan, Zamana ihtiyacımız var. Biz mucizeler yaratmaya çalışıyoruz ama gülünç olmak istemiyoruz. Galatasarayın borçlarının büyük bir kısmı döviz cinsinden. Biz 100 milyon dolar borç ödedik. Henüz 18 ay geçti ve yeni yatırımlardan daha ziyade önceliğimiz borçlarımızı ödemek diye konuştu.  
ARENADA İNDİRİM YAPTIRDIK 
DİVAN Toplantısında konuşan sarı kırmızılı yöneticilerden Sedat Doğan ise, zemini yenilenen Türk Telekom Arena ile ilgili barkovizyonda bir sunum yaptı. Stadın Beşiktaş derbisine yetişeceğini kaydeden Doğan, Yenileme çalışmalarına 550 bin Euro para harcadık. Normalde 1 milyon Euro olması gereken bir rakamdı. Real Madrid, Shakhtar ve Ajaxın sahalarını yapan firmaya yaptırdık. Şirket, iyi niyet çerçevesinde sahada ilk yapılan hataları kabul etti ve 450 bin Euro daha düşük bir rakamla yaptı ifadelerini kullandı. 
Geçen sene yakalandım 
ELEŞTİRİLERİ yanıtlayan Aysal, Geçtiğimiz yıl İspanyaya giderken basına yakalandım ve ilgilendiğimiz üç oyuncu yerine bir oyuncuyla döndük diyerek çalışmaları derinden yürüttüğü mesajını verdi. 
Amatör şubeler gururlu 
DİVAN toplantıda kulübün amatör şubeleriyle ilgili yönetim kurulu üyesi Semih Haznedaroğlu tarafından bir sunum yapıldı. Sarı kırmızılı yönetici, basketbolda hem erkek hem de kadınlarda çok kuvvetli takımlar oluşturduklarını belirtti. 
Sultanlara Cimbomun hocası 
TÜRKİYE Voleybol Federasyonu (TVF), Kadın Milli Takımı Baş-antrenörlüğüne G.Saray Daikinin çalıştırıcısı Massimo Barboliniyi getirdi. Ancak TVFnin resmi açıklamasında G.Saraydan, hali hazırda bir kulüp diye bahsetmesi sarı kırmızılı yönetimi ayağa kaldırdı. Voleybol Şube Sorumlusu Mehmet Cibara, Biz teşekkür beklerken bu yapılan G.Saray Kulübüne saygısızlıktır dedi 
Şampiyon yüzücüler unutulmadı 
G.SARAYın, Türkiye Kısa Kulvar Yüzme Şampiyonasında 31inci şampiyonluğu kazanan yüzme takımına Divan Başarı Beratı verildi. 
Öztürk ve Akagündüz ile sohbet etti 
DİVAN Başkanı İrfan Aktarın yönetiminde yapılan toplantıya katılan Başkan Ünal Aysal, Başkan Yardımcısı Adnan Öztürk ve Genel Sekreter Aka Gündüz Özdemir ile neşeli bir sohbette bulundu. G.Sarayın daha önce yapılması gereken Divan Kurulu kar nedeniyle ertelenmişti.