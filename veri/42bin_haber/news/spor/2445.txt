Lillard, Spurs'u süpürdü
Batı Konferansı takımlarının karşılaştığı gecenin son maçında Portland Trail Blazers, San Antonio Spurs'ü 98-90 mağlup etti. 
Çaylak oyun kurucu Damian Lillard'ın 29 sayı, 7 ribaund ve 6 asistle yıldızlaştığı Trail Blazers'da All-Star forvet LaMarcus Aldridge de 22 sayı, 6 ribaund ve 3 top çalmayla galibiyette önemli rol oynadı. J.J. Hickson ise 12 sayı ve 12 ribaundla "double double"a imza attı. 
Spurs cephesindeyse Tony Parker'ın 21 sayı ve 5 asist ile Tim Duncan'ın 16 sayı ve 6 ribaundu galibiyet için yeterli olmadı. Spurs'ün yedeklerinden Emanuel Ginobili, 12 sayı, 6 ribaund ve 7 asist, Tiago Splitter da 12 sayı ve 7 ribaundla oynadı.