"2012 benim için hayal kırıklığı"
Barcelona'nın Arjantinli yıldızı Lionel Messi, futbol tarihine geçtiği 2012 yılını değerlendirdi 
 Lionel Messi 2012 yılını bir yıl içinde en çok gol atan futbolcu unvanıyla birlikte, La Liga ve Şampiyonlar Ligi gol kralı olarak tamamladı. Ancak Arjantinli yıldız, 91 gol sığdırdığı 2012'de büyük bir kupa kazanamamanın üzüntüsü içinde.
 
 Şampiyonlar Ligi kupasını Chelsea'ye, lig şampiyonluğunu ise Real Madrid'e kaptırdıklarını hatırlatan Messi, rekorları alt üst etse de 2012'yi "hayal kırıklığı" olarak nitelendirdi.
 
 Özellikle Şampiyonlar Ligi yarı final rövanş maçında Chelsea karşısında kaçırdığı penaltıyı hala unutamadığını söyleyen Messi, "önemli olan takımın başarısıdır. Takımı kupaya taşımadığı sürece attığım gollerin bir önemi yok" ifadesini kullandı.
 
 Bu sezon koşar adımlarla La Liga şampiyonluğuna ilerleyen Barcelona, geçen sezonu sadece İspanya Kral Kupası ile kapatmıştı.
 
 NTV Spor