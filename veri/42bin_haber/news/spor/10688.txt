Yedek kulübesinde bira içti
La Ligada Sevillanın Celta Vigoyu 4-1 geçtiği maçta çok ilginç bir olay yaşandı. 34 yaşındaki Enrique De Lucas mücadele sırasında bira içerek futbol tarihine geçti.
ENRIQUE De Lucas futbol hayatına Barcelonada başladı. Bu çok da şaşırtıcı değildi. Zira Katalan futbolcunun elinden tutan büyükleri ilk olarak onu ülkenin en iyi futbol akademisi olan La Masiaya götürmüştü.
Ardından Espanyolda alt yapıda oynayan 1978 doğumlu forvet PSG ve Chelsea maceralarında aradığını bulamayınca İspanyaya geri döndü. 2010da belki de kariyerinin son durağına, Celta Vigoya adım atan De Lucas önceki gün oynanan Sevilla maçında hayli ilginç bir olayın öznesi oldu.  
KULÜBÜ YALANLASA DA... 
MAÇTA Sevilla, Celta Vigoyu evinde 4-1 gibi bir skorla devirdi. Maç sırasında teknik direktör Abel Resinonun faydalanmadığı De Lucas, ikinci yarı başlamadan önce yedek kulübesine elinde pet bardakla geldi... Köpüğü ve rengiyle bira olduğu rahat bir şekilde anlaşılan içeceği önce yere koyan De Lucas, normal bir şeymiş gibi içkisini yudumlayarak maçı izledi. Daha sonra etrafa bakıp fark eden olup olmadığını kontrol etti. Görüntülerden sonra Celta Vigo iddiaları acilen yalanladı.