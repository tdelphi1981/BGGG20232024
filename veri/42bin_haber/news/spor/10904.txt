KASKİ Ankara'dan zaferle dönüyor
Türkiye Kadınlar Basketbol Liginin 23.haftasında Kayseri KASKİ, Ankara TOBB Spor Salonunda TED Ankara Kolejlileri 82-65lik skorla mağlup etti.
Kayseri KASKİ adına Evanthia Maltsi 21 sayı- 5 ribaund- 2 asist ile oynarken, Latoya Sanders da 18 sayı- 7 ribaund- 1 asistle maçı tamamladı. TED Ankara Kolejlilerde ise Mercedes Walker 19 sayı- 9 ribaund ve Ana Dabovic de 14 sayı- 3 ribaund- 2 asistle mücadeleyi noktaladı.  
Salon: TOBB-ETÜ
Hakemler: Murat Ciner, Gökhan Tekce, Atakan Adak
TED Ankara Kolejliler: Bobbitt 3, Gökçe 2, Makbule 9, Dabovic 14, Walker 19, Tuğçe Canbaz, Aysu, Tuğçe Murat 3, Duygu 12, Deniz 3, Zeynep
Kayseri KASKİ: Jones 7, Ayşegül 7, Yasemin 6, Prat 10, Sanders 18, Tuğba 10, Maltsi 21, Esra, Aysun 3,
1. periyot: 15-16
Devre: 30-35
3. periyot: 44-58
Beş faulle çıkanlar: 32.28 Gökçe (TED Ankara Kolejliler), 32.34 Esra, 39.21 Aysun (Kayseri KASKİ) 
Dengede başlayan mücadelede ilk periyotu 15-16 önde tamamlayan Kayseri KASKİ, devre sonunda da soyunma odasına 5 sayı farkla 30-35 üstün girdi. Mücadelenin ikinci yarısında savunmadaki direnciyle rakibine kolay sayı şansı vermeyen konuk ekip, üçüncü çeyreğini 44-58 üstün geçtiği maçtan 65-82 galibiyetle ayrıldı.