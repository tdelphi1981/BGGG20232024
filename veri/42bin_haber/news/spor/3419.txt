Reyes Fenerbahçe'ye mesaj gönderdi
Fenerbahçe'nin transfer gündemindeki Jose Antonio Reyes, sarı lacivertli takımdan gelebilecek bir iyi teklifi değerlendirebileceğini söyledi.
 Geçtiğimiz sezon Galatasaray'ın da gündemine gelen İspanyol futbolcu için Fenerbahçe, 1 ay önce, oyuncunun kulübü Sevilla'yla temasa geçip, son durumu hakkında bilgi almıştı.
 REYES: ''TEKLİF İYİ OLURSA DÜŞÜNÜRÜM''
 Radyospor'dan Özgür Sancar'ın edindiği bilgiye göre, Reyes, teknik direktör Michel'le sorunlar yaşamasına karşın ayrılmayı düşünmediğini söyledi; çünkü doğup büyüdüğü kent olan  Sevilla'da son derece mutlu. Ancak önceki gün ortaya çıkan gelişme, Reyes'in fikrini değiştirdi.
 BEKLENTİSİ ÇOK YÜKSEK
 Temsilcileri aracılığıyla Fenerbahçe'nin kendisiyle ilgilendiği belirtilen tecrübeli oyuncu, ''Önce teklifi görmeliyim, eğer bana iyi şeyler vaad ediyorsa elbette bunu değerlendiririm'' dedi.
 Reyes, Sevilla'dan yılda 2.2 milyon euro kazanıyor. Fenerbehçe'den beklentisi ise çok yüksek. İspanyol futbolcu Fenerbahçe'den 4.5 milyon euro istiyor. Ancak temsilcileri bu rakamın, bonuslar dışında 4 milyon euroya kadar çekilebileceğini söyledi.
 SEVILLA TAM ESNEKLİK GÖSTERECEK
 Sözleşmesi 2015'in haziran ayına kadar devam eden İspanyol futbolcunun sözleşme fesih bedeli 9 milyon euro olarak gözüküyor; ancak Sevilla, ayrılmak istemesi durumunda bunun bu konuda futbolcu ve futbolcuya talip olan kulübü yam esneklik gösterecek. İspanyollar, sözleşme fesih bedeli olarak 1 ya da 1.5 milyon euro arasında bir ücret talep edecek.
 REAL MADRİD'TE VE ARSENAL'DE OYNADI
 Atletico Madrid'te Tomas Ujfalusi ile birlikte forma giyen Reyes, UEFA Kupası ve Süper Kupa sevinci yaşayarak, kariyerinin en parlak günlerini Madrid'te yaşamıştı. İki yurtdışı macerası olan tecrübeli orta saha, ''yurt dışında oynama fobisi var, o ancak İspanya'da oynayabilir'' eleştirilerine maruz kalmıştı.  Reyes, Real Madrid ve Benfica'da kiralık olarak forma giydi. 2004-1007 yıllarında Arsenal'da oynadı.