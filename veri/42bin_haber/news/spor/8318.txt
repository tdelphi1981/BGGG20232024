7 yabancısıyla sahada
Kanaryanın hocası, yarınki karşılaşmada savunmanın solunda Zieglere, orta sahada Kuyt, Meireles, Cristan ve Stocha, ileride Sow-Webo ikilisine yer vermeyi planlıyor. Hasan Ali ve Mehmet Topal ise yedek soyunacak.

AYKUT KOCAMAN, BELARUS DEPLASMANINDA SAHAYA SÜRECEĞİ KADROYU BELİRLEDİ 
AVRUPA Ligi 2. tur ilk maçında yarın Belarus temsilcisi BATE Borisov’la deplasmanda karşılaşacak Fenerbahçe’de kadro devrimi. Sarı-Lacivertliler’de şu ana kadar oynanan karşılaşmalarda en fazla 5 yabancıya yer veren Teknik Direktör Aykut Kocaman’ın BATE’ye karşı 7 yabancıya ilk 11’de yer vereceği bildirildi. Kocaman, kalede son haftalardaki eleştirilere rağmen Mersin İdmanyurdu önünde de ilk 11’de yer verdiği Volkan Demirel’e şans tanıyacak. 
H.Ali yine kesik, Ziegler 11’de 
Kanarya’nın hocası, Afrika Uluslar Kupası’nda Nijerya ile şampiyonluk yaşayan Joseph Yobo’dan yararlanamayacağı savunmayı Gökhan Gönül, Bekir İrtegün, Egemen Korkmaz ve yeni transfer Reto Ziegler’den oluşturacak. Son iki maçta kesik yiyen Hasan Ali Kaldırım’ın Belarus deplasmanında 18’e alınması ancak yedek soyunması bekleniyor. Orta sahanın sağında Kuyt, solunda Stoch, merkezinde ise Meireles ve Cristian görev yapacak. 
Stoch son şansını kullanacak 
Aykut Kocaman’ın sakatlığı bulunan Caner’i riske etmeyip son 2 maçta oynatmadığı Stoch’a şans vereceği, Slovak yıldızı kazanmayı planladığı öğrenildi. İleri de ise yeni transfer Webo ile Moussa Sow birlikte görev yapacak. Sarı-Lacivertliler’in hocasının Sow’u maçta zaman zaman orta sahaya çekeceği belirtiliyor. Fener’de, Mehmet Topuz, Mehmet Topal, Krasic, Semih ve Salih Uçan gibi isimler ise ikinci yarıda şans bekleyecek.