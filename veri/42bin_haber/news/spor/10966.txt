Tur rövanşa kaldı
İngiltere Federasyon Kupası (FA Cup) çeyrek final maçında Manchester United ile Chelsea 2-2 berabere kaldı.
şampiyonlar ligi'nde Salı günü Old Trafford Stadı'nda Real Madrid'i ağırlayan ve İspanyol ekibine elenen Manchester United, bu kez Federasyon Kupası'nda Londra temsilcisi Chelsea ile karşılaştı.
Karşılaşmanın 5. dakikasında Meksikalı Hernandez ile öne geçen Kırmızı Şeytanlar, 11. dakikada Rooney ile farkı ikiye çıkardı ve ilk yarı bu sonuçla tamamlandı. İkinci yarıda Hazard'ın golüyle durumu 2-1 yapan Chelsea, 68. dakikada Ramires'in golüyle skorda dengeyi sağladı.

Kalan dakikalarda başka gol olmadı ve maç 2-2 berabere sona erdi. Yarı finale çıkan ekip Stamford Bridge Stadı'nda oynanacak ikinci karşılaşmanın ardından belli olacak.
Şampiyonluk umudu büyük ölçüde azalan Manchester City, kupada Barnsley'yi 5-0 yenerek yarı finale çıktı. Arjantinli Tevez'in 'hat-trick' yaptığı maçta Manchester ekibinin diğer gollerini Kolarov ve Silva attı.Manchester City, yarı finalde Manchester United-Chelsea eşleşmesinden tur atlayan tarafla karşılaşacak.

Premier League ekiplerinin karşılaştığı bir başka çeyrek final maçında Wigan Athletic, deplasmanda Everton'ı Figueroa, McManaman ve Gomez'in ilk yarıda attığı gollerle 3-0 yendi ve adını yarı finale yazdırdı.
Bugün oynanan ve golsüz sona eren Millwall-Blackburn Rovers eşleşmesinde de tur atlayan takım ikinci maçtan sonra belli olacak. Federasyon Kupası'nda final maçı 11 Mayıs Cumartesi günü, Londra'daki Wembley Stadı'nda oynanacak.

Premier Lig'de gecenin maçı

Liverpool - Tottenham: 3-2

İngiltere Premier Lig'de haftanın önemli maçında Liverpool, Tottenham'ı 3-2'lik skorla mağlup etti. Bu sonuçla Tottenham'ın 12 maçlık kaybetmeme serisi sona erdi.

İngiltere Premier Lig'de 29. hafta maçında Avrupa kupalarına katılmak isteyen Liverpool ile Devler Ligi hayali kuran Tottenham karşı karşıya geldi. Anfield Road'da nefesleri kesen maçta Liverpool 3-2'lik skorla galibiyete ulaştı.
Liverpool'un golleri 21.dk Suarez, 66.dk Stewart Downing ve 82.dakikada penaltıdan Gerrard'dan gelirken konuk Tottenham'a ise Jan Vertonghen'in iki golü yetmedi. 
Bu sonuçla Liverpool puanını 45'e çıkarırken Tottenham ise 54 puanda kaldı.