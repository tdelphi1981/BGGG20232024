Milli Takım'da sakatlık şoku! Kadrodan çıkarıldı
Necip Uysal, Çek Cumhuriyeti maçı kadrosundan çıkarıldı.
A Milli Takım kadrosunda yer alan Necip Uysal, sakatlığı nedeniyle bu akşamki Çek Cumhuriyeti maçı kadrosuna alınmadı.

Necip'in sakatlığı hakkında bilgi veren A Milli Takım Doktoru Metin Ergün, oyuncunun sağ karın adalesinde (rectus abdominus) bir süredir devam eden kronik ağrı şikayeti nedeniyle çekilen MR'ında kasta gerilme ve ödem tespit edildiğini söyledi.

Necip'in sakatlığının tedavisine kamp boyunca devam ettiklerini, ancak tedavinin aksamaması için futbolcunun kadroya alınmamasına karar verildiğini kaydeden Doktor Ergün, uygulanan tedavi hakkında Beşiktaş Kulübü sağlık ekibinin de bilgilendirildiğini ifade etti.