Başkandan moral ve seferberlik yemeği
Ligde son üç maçtır kazanamayan Kartalda Başkan Orman, teknik ekip ve futbolculara balık ziyafeti verdi.
BEŞİKTAŞ Başkanı Fikret Orman dün yönetim ve futbolculara Seferberlik adı altında balık ziyafeti verdi. Anadolu Hisarında ikinci başkan Ahmet Nur Çebi, Futbol komitesinden Ahmet Kavalcının da katıldığı yemekte teknik direktör Samet Aybaba, ve futbolcular yer aldılar. Ligdeki takımlarla ilgili düşüncelerini paylaşan futbolcular Orman ve yönetimine Elazığspor ile yapılacak karşılaşmadan 3 puanla dönme sözü verdiler. Orman ise yönetim olarak futbolculara inandıklarını ve güvendiklerini vurguladı.  
İyi ki doğdun Emre Metin 
YEMEĞİN ardından kaleci Emre Metinin doğum günü kutlandı. Genç oyuncu pastasını kesti ve ilk dilimi kaptan İbrahim Toramana ikram etti.