A Milli Takım cephesinde yeni bir şey yok
A Milli Futbol Takımı, hazırlık maçında Çek Cumhuriyeti'ne 2-0 mağlup oldu. A Milli Takımımız, Çek Cumhuriyeti ile oynadığı hazırlık maçında 2-0 mağlup oldu. 

Manisa 19 Mayıs Stadı'nda oynanan ve Hollanda Futbol Federasyonu'ndan Björn Kuipers'in yönettiği karşılaşmada Çek Cumhuriyeti'nin gollerini 4. dakikada Ladislav Krejcí ve 28. dakikada David Lafata kaydetti.

 
Maçtan Dakikalar 
Çek Cumhuriyeti karşılaşmaya golle başladı. 3. dakikada sağ kanattan gelişen atakta Darida'nın pasında ceza alanı içinde topla buluşan Krejci düzgün bir vuruşla topu ağlara gönderdi: 1-0. 
6. dakikada Arda'nın sağ kanattan yaptığı ortada Nuri'den önce topa müdahale eden savunma oyuncuları topu kornere yolladı. 
7. dakikada Krejci'nin sol kanattan yaptığı ortada ceza alanı içindeki Lafata topa vuramayınca, meşin yuvarlak auta gitti. 
28. dakikada Çek Cumhuriyeti farkı 2'ye çıkardı. Sağ kanattan kullanılan köşe vuruşunda savunma oyuncularının ceza alanı dışına çıkardığı topla buluşan Darida'nın attığı sert şutta ceza alanı içinde Lafata'nın vuruşuyla meşin yuvarlak ağlara gitti: 2-0. 
31. dakikada ay yıdızlıların kazandığı serbest vuruşta Selçuk'un attığı sert şut kaleci Lastuvka'nın da müdahalesiyle direğe çarpıp, kornere çıktı. 
39. dakikada Selçuk'un ceza alanının hemen dışından yaptığı vuruşta top yandan auta gitti. 
Karşılaşmanın ilk yarısını Çek Cumhuriyeti 2-0 önde tamamladı.

 
49. dakikada sağ kanattan Selçuk'un kullandığı köşe vuruşunda ceza alanı içinde seken topla buluşan Mehmet Topal'ın vuruşunda meşin yuvarlak auta çıktı. 
53. dakikada Burak'la paslaşan ceza alanı içindeki Arda'nın çizgiye inip yaptığı ortada Sercan'dan önce topa müdahale eden kaleci Lastuvka pozisyonu önledi. 
60. dakikada Rosicky'nin sağ kanattan yaptığı ortada iyi yükselen Lafata'nın kafa vuruşunda top kaleci Onur'da kaldı. Aynı dakika içinde Selçuk'un ceza alanı dışından sağ çapraz pozisyondaki sert şutunda meşin yuvarlak direğin üstünden dışarı çıktı. 
64. dakikada Arda'nın rakip futbolcuları geçtikten sonra ceza alanı dışından kaleye gönderdiği top yandan auta gitti. 
70. dakikada Selçuk'un güzel pasıyla kaleciyle karşı karşıya kalan Umut'un vuruşunda kaleci Lastuvka'yı da geçen topu Çek Cumhuriyeti savunması son anda kornere gönderdi.
78. dakikada sol kanattan Hasan Ali'nin yaptığı ortada, iyi yükselen Umut'un kafa vuruşunda kaleci Lastuvka ayaklarıyla meşin yuvarlağı uzaklaştırdı. 
Karşılaşma Çek Cumhuriyeti'nin 2-0 üstünlüğüyle sona erdi. 
Stat: Manisa 19 Mayıs
Hakemler: Björn Kuipers, Sander van Roekel, Erwin Zeinstra (Hollanda)
Türkiye: Onur, Gökhan (Dk. 46 Hamit), Bekir, Ömer, Hasan Ali, Arda, Mehmet Topal (Dk. 68 Emre), Selçuk, Sercan (Dk. 68 Ahmet İlhan), Nuri (Dk. 61 Umut), Mevlüt (Dk. 46 Burak)
Çek Cumhuriyeti: Lastuvka, Selassie, Sivok, Kadlec, Limbersky, Vydra (Dk. 56 Dockal), Darida (Dk. 88 Suchy), Plasil, Krejci (Dk. 63 Jiracek), Rosicky (Dk. 73 Ordos), Lafata (Dk. 63 Tecl)
Goller: Dk. 4 Krejci, Dk. 28 Lafata (Çek Cumhuriyeti)
Sarı kartlar: Dk. 81 Emre (Türkiye), Dk. 86 Plasil (Çek Cumhuriyeti) 
   