Daum'dan Fenerbahçe için ilginç yorum
Alman Spor kanalı RAN'da Fenerbahçe'nin Çek ekibi Viktoria Plzen deplasmanda 1 - 0 yenmesini değerlendiren Christoph Daum şu yorumu yaptı.
Alman Spor kanalı RAN'da Fenerbahçe'nin Çek ekibi Viktoria Plzen deplasmanda 1 - 0 yenmesini değerlendiren Christoph Daum, "Fenerbahçe daha da ileriye gidecektir. Her yıl Avrupa Ligi'nde oynayan tecrübeli bir takım olan Fenerbahçe devre arasında çok iyi transferler yapıp iyice güçlendi. İyi bir oyun gösterip haklı bir galibiyet aldı. Adeta tek kale oynadı. Bu turu rahat geçeceği gibi yarı final veya final de oynar" dedi.

Kalbinin hala Fenerbahçe'nin başarılı olması için attığını söyleyen Daum, "İkinci vatanım gibi gördüğüm Türkiye'ye ve Fenerbahçe'ye selam. Kalbim sizlerle" diye konuştu.

Stuttgart'ın Lazio'ya evinde 2-0 yenildiği Avrupa Ligi maçını Alman TV kanalı Kabel'da yorumlayan Daum, "Bundesliga'da Bayern Münih ve Borussia Dortmund'tan başka diğer takımlar Avrupa Kupalarında başarılı olacak düzeyde değil" dedi.