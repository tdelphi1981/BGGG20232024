Bienvenu Real Zaragoza'da
 
 Daha önce La Liga’nin bir başka ekibi Levante’nin de transfer teklifinde bulunduğu Bienvenu’nün, Zaragoza’ya yarım sezonluğuna kiralanacağı belirtildi. İspanyol ekibinin, golcü oyuncuya 300 bin Euro’nun yanı sıra, Fenerbahçe’den alması gereken garanti parayı da ödeyeceği kaydedildi. Zaragoza, önümüzdeki sezon 3 milyon Euro bonservis bedeli ödeyip, Bienvenu’yü satın alabilecek. İmzaların 1-2 gün içinde atılması beklenirken, Kamerunlu oyuncu, “La Liga’da oynamak hayalimdi. Real Zaragoza’da kendimi kanıtlayıp, kalıcı olmak istiyorum” dedi. Bu arada İspanya’nın AS Gazetesi Bienvenu’nün transferi konusunda kulüplerin anlaştığını yazdı.
 
 Fanatik
  