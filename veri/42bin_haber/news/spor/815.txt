NBA'de dün gece neler oldu
NBA'de 8 Kasım Perşembe gecesi 2 karşılaşma oynandı. Oklahoma City Thunder, deplasmanda Chicago Bulls'u mağlup ederek yoluna devam etti.
 Amerikan Ulusal Basketbol Ligi NBA'de 8 Kasım Perşembe gecesini cumaya bağlayan gece toplam 2 maç oynandı. Oklahoma City Thunder, deplasmanda Chicago Bulls'u son çeyrekte 31 sayı atarak mağlup etti.
 Portland Trail Blazers kendi sahasında Los Angeles Clippers'a direnemedi. Clippers üstüste 2. galibiyetini alarak derecesini 4-2'ye getirdi.
 
 Günün performansları
 Oklahoma City Thunder'ın Chicago Bulls'u yendiği karşılaşmada Kevin Durant 24 sayı 4 ribaunt 3 top çalma ve 3 blok istatistikleriyle maçın yıldızı oldu. Thunder'ın yıldız oyun kurucusu Russell Westbrook 16 sayı 12 asist, Serge Ibaka ise 21 sayı 9 ribauntla galibiyete önemli bir katkı verdiler. Bulls'un İngiliz forveti Luol Deng 27 sayı, Rip Hamilton 20 sayı 8 ribauntla oynadılar ama bu istatistikler Thunder'ı aşmak için yeterli olmadı.
 Los Angeles Clippers'ın Portland Trail Blazers'ı yenerek yoluna devam ettiği maçta ise Chris Paul 21 sayı 4 ribaunt 6 asistle takımına liderlik etti. Clippers'ın yetenekli pivotu DeAndre Jordan 21 sayı ve 6'sı hücum olmak üzere 8 ribaunt çekti. Benchten gelen Jamal Crawford 25 sayı atarak galibiyete önemli bir katkıda bulundu. Portland'ın Fransız forveti Nicolas Batum 23 sayı 9 ribaunt 5 asist, çaylak oyun kurucusu Damian Lillard ise 16 sayı 4 asist ve 2 ribauntluk istatistikler tutturdu.
 Günün takımı
 Chicago Bulls gibi ligin en elit savunmasına 97 sayı atan Oklahoma City Thunder üstüste 2. galibiyetini alarak derecesini 3-2'ye getirdi. Son çeyreğe 6 sayı geride giren Thunder, Kevin Durant'in liderliğinde son çeyreği 31-19'luk bir skor yakaladı ve maçı kazanmasını bildi.
 Günün oyuncusu
 Son çeyrekte 10 sayı atan ve takımının galip gelmesinde önemli bir katkısı olan Oklahoma City'nin süperstarı  ve son 2 sezonun sayı kralı Kevin Durant, performansıyla günün adamı oldu.
 Bizimkiler ne yaptı?
 NBA'de oynayan 4 Türk oyuncunun takımları da günü dinlenerek geçirdiler.
 Günün sonuçları
 Chicago Bulls 91-97 Oklahoma City Thunder
 Portland Trail Blazers 90-103 Los Angeles Clippers
 10 Kasım 2012 programı
 02.00 Orlando Magic - Brooklyn Nets
 02.00 Washington Wizards - Milwaukee Bucks
 02.30 Boston Celtics - Philadelphia 76ers (D-Smart)
 02.30 New York Knicks - Dallas Mavericks (NBA TV)
 02.30 Atlanta Hawks - Miami Heat
 03.00 New Orleans Hornets - Charlotte Bobcats
 03.00 Oklahoma City Thunder - Detroit Pistons
 03.00 Memphis Grizzlies - Houston Rockets
 04.00 Phoenix Suns - Cleveland Cavaliers
 05.00 Sacramento Kings - San Antonio Spurs
 05.30 Denver Nuggets - Utah Jazz
 05.30 Los Angeles Lakers - Golden State Warriors