Abdürrahim Albayrak'tan stat açıklaması
Galatasaray Yönetim Kurulu Üyesi Abdürrahim Albayrak, Schalke 04 maçının oynanacağı Veltins-Arena'daki son durum ile ilgili bilgiler verdi.
GS TV'ye konuşan Galatasaray Yönetim Kurulu Üyesi Abdürrahim Albayrak, sarı-kırmızılıların Schalke 04 ile oynayacağı kritik rövanş karşılaşması öncesi açıklamalar yaptı.

Maçın oynanacağı Veltins Arena'nın çatısının maç saatinde kapalı kalacağını ve kar yağışının oyunu etkilemeyeceğini belirten Albayrak, "Statta toplantı yaptık. Stadın üzeri açılmayacak kapalı kalacak maç sonuna kadar. UEFA yetkilileri buna karar verdi. Onların da öyle bir yönetmeliği var. Maç öncesi kapalı ise sonuna kadar kapalı kalıcak. Dışarıda kar var, soğuk var ama içeride bir şey yok" dedi.

Taraftarların desteğinin bilincinde olduklarını belirten yönetici, "Milyonlarca insan şu anda evlerinde bizi destekliyor. İnşallah Türkiye'ye layık olan bir skorla döneceğiz. Almanlar'dan hep korkmuşumdur. Arena'da zemine mi, direklere mi bağlıyalım bilmiyorum, ama olmadı. Dün otele bize ziyarette bulunan taraftarlara teşekkür ediyorum. Bu akşam iyi ve güzel bir maç olacak. G.Saray bu tip maçları sever. Allah'ın izni ile tur atlayan taraf biz oluruz" ifadelerini kullandı.

Gündüz en yüksek sıcaklığın -2 derece olduğu Gelsenkirchen'de, maç saatininde bu rakamın -7'ye düşeceği tahmin ediliyor. Ayrıca maç saatinde kar yağışı veya sağanak yağış bekleniyor.

(Sporx)