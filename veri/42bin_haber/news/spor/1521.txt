Sir Alex Ferguson'un 'G.Saray' kehaneti
G.Sarayın 1-0 yenildiği maçtan sonra Manchesterda Fatih Terime övgülerde bulunan Alex Ferguson, Arenada mağlup olduktan sonra Galibiyeti ve gruptan çıkmayı hak ettiniz dedi.
İNGİLTEREde 1-0 İngiliz kulübünün galibiyeti ile sonuçlanan maç sonrasında Sir Alex Fergusonun G.Saray ile ilgili tespit ve kehanetleri Arenada gerçeğe dönüştü.  
G.Saray Yönetim Kurulu üyesi Abdurrahim Albayrak, önceki gün yani 20 Kasım 2012 gecesi twitterdan paylaştığı o geceyi sorduğumuzda perde arkası ile birlikte tüm detayları Hürriyete anlattı.  
Soyunma odasında neler yaşandı sorumuza bakın Abdurrahim Albayrak, nasıl yanıt verdi?  
- Manchesterdan başlayacağım size bunu anlatmaya. Alex Ferguson, Old Traffordda bizi odasında ağırladı ve G.Sarayın oyunu ile Fatih Terimi övüp, Modern ve pozitif bir futbol ortaya koyuyorsunuz. Bize karşı çok iyi mücadele ettiniz. Bana göre G.Saray, Braga ve Cluj takımlarını geride bırakır ve gruptan çıkmayı başarırsınız diyerek bize çok olumlu ve hoş şeyler söyledi. 
Yani Alex Fergusonun 19 Eylüldeki G.Saray ile ilgili tespiti ve kehaneti artık Arenada gerçeğe dönüşmüştü 
MOURıNHO DA ARAYIP KUTLUYOR 
ARENAda bu kez kazanan Galatasaraydı ve Sir Fatih Terimin odasındaydı. Acaba bu kez neler söylemişti? 
- Alex Fergusonu biz davet ettik ve bize, Kazanmayı hak ettiniz. Bizden daha iyiydiniz. Manchesterda bu gruptan çıkacağınızı söylemiştim. Bana göre son maçlarda da sıralama değişmez. Gruptan çıkarsınız. Ve sayın Fatih Terim, saha kenarındaki enerjiniz ve heyecanınız G.Saray takımına belli ki artı güç veriyor dedi. Ayrıca G.Sarayı yakından takip ettiğini anlattı. 
Zaten Fatih Hocanın Alex Ferguson gibi Real Madrid Teknik Direktörü Mourinho ile de samimiyeti devam ediyor. Sık sık maçlardan sonra Mourinho arayıp kendisini tebrik ediyor.  
Ben bir Türk ve G.Saraylı olarak Fatih Hocayı böyle övdükleri zaman, örneğin İtalyada gittiğimizde herkesin Sinyor Terim diye hitap etmesinden gurur duyuyorum. 
BOLU DAĞINA GİDİYORDUK 
ABDuRRAHİM Albayrak ile konuşmamız başka bir boyutta sürüyor. Karabük maçı tam bir hayal kırıklığıydı. Acaba o maçtan sonra neler yaşamışlardı? - Karabük maçından sonra gece 12ye kadar soyunma odasında kaldık. Ali Dürüste Gel hocayı da alalım Bolu Dağına gidelim dedim. Ali Abi Deli misin dedi. Ben bu gece yatmam dedim. Stadın etrafında, stresten 2-3 tur attık. Bu galibiyet her şeyi unutturdu. G.Sarayın bundan sonra hem lig, hem de Devler Liginde bileği bükülmez. 
BAŞBAKANIN TELEFONU UĞUR GETİRDİ 
MERSİN maçından 1 gün sonra Rizede Recep Tayyip Erdoğan Üniversitesinin açılışı vardı, oraya katılacaktım Mersin İ.Y-G.Saray maçını Sayın Başbakanımız Rizede oğlu Bilal ile birlikte evinde seyrediyormuş. Ve Mersin gol attığı zaman çok üzülmüş ve oğlu Bilale, Yarın sabah Abdurrahim çok üzüntülü olur, gelmez, G.Saray puan kaybetti demiş. Bilal de Söz verdi, gelir demiş. Rizeye gittiğimde Başbakan beni görür görmez, G.Saray gol yedi, çok üzüntülüsündür, gelmezsin diye düşünmüştüm dedi. 
Başbakanımız sağolsun, maçtan önce de aradı. Başarı dilekleri bize uğur getirdi. 
Fergusonu öptüm gülme krizine girdi 
Abdurrahim Albayrak, Fatih Terimin odasına geldiğinde Alex Fergusonu sarılıp alnından öptüğünü, İskoç teknik adamın önce şaşırıp sonra kahkahalara boğulduğunu söyledi. 
manchesterda Alex Ferguson ve Boby Charlton bizi olağanüstü sıcak karşıladı. Fatih hoca ile inanılmaz samimilerdi. Old Trafforddaki maçtan sonra Ferguson davet edip bizi kendi odasına aldı. Meyve ve pastalar ikram etti. Muhteşem bir atmosfer vardı. Yenildiğimiz için o atmosferi kıskanmıştık. Dün (önceki gün) tersi gerçekleşti ve galip taraf olarak Sir Alex Ferguson maç bitimi Fatih Hocanın odasına geldi.  
Ali Dürüst, ben, hoca, antrenörlerimiz Hasan ve Ümit Hoca da odadaydı. Meğerse Fergusonu bugüne kadar kimse böyle güzel öpmemiş. Ben Sire sarıldım, alnından öptüm. O arada odadaki herkes Fatih Hoca, yardımcılar kahkahayı patlattı. Alex Ferguson ve herkes şaşırdı. O da bir anda gülme krizine girdi. Ali Dürüst, Ümit Davala, Ferguson, Hasan Şaş, Fatih Hoca, bir iki dakika herkes gülmekten konuşamadı 
2 görüşme arasındaki farklar... 
OLD TRAFFORD
· Boynumuz büküktü.
· Zoraki gülüyorduk.
· O tabloyu kıskanmıştık. 
TT ARENA
· Fergusona gelir gelmez sarıldım.
· Gülme krizine girdik.
· Kıskanılacak bir atmosfer yarattık.