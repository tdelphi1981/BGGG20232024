Denizli Belediye, Altay deplasmanına gidiyor
Beyaz Grup takımlarından Denizli Belediyespor'un teknik direktörü Adnan Erkan, Altay maçından puan ya da puanlarla dönmek istediklerini söyledi.Altay ile İzmir Alsancak Stadı'nda 11 Ekim Pazar günü karşılaşacak Denizli Belediyespor, Gümüşler Stadı'nda hazırlıklarını sürdürdü.

İdmanda sahanın belli bölümlerinde yağmura bağlı oluşan su birikintileri, futbolcuların ikili mücadelelerinde ilginç görüntüler ortaya çıkardı. Zor koşullarda bütün güçlerini sahaya yansıtan futbolcular, mücadele azimleriyle dikkat çekti.

Teknik direktör Adnan Erkan, antrenmanın ardından gazetecilere yaptığı açıklamada, futbolcuların yağış nedeniyle ağırlaşan zeminle de mücadele etmek zorunda kaldıklarını ifade etti.

Futbolcuların göstermiş olduğu performanstan memnun olduklarını dile getiren Erkan, Altay maçının hazırlıklarını sürdürüyoruz. Altay köklü ve önemli bir kulüp. Karşılaşma zorlu geçecek. Elimizden gelenin en iyisini sahaya yansıtacağız. Altay maçından puan ya da puanlarla dönmek istiyoruz dedi.

Denizli Belediyespor altyapısından Yasin Meriç, Engin Güç, Burak Atalay ve Metin Tekin de A takım ile antrenmana çıktı.