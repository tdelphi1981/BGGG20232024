Şeyh'in rüyası Avrupa'yı karıştıracak
Dünya futbolunu sınırsız imkânlarıyla farklı boyutlara taşıyan Katar sermayesinin yeni planı, Rüya Futbol Ligi Bu lig için Barça ve ManUya 200er milyon Euro önerilecek.
KATAR dünya futbolunun önemli kulüplerini bir araya getirecek Rüya Ligi kurmaya hazırlanıyor...
Times gazetesinin özel haberinde, Katarın dünyanın en önemli kulüplerine para vererek, Körfez Bölgesinde iki yılda bir Rüya Futbol Ligi turnuvası düzenlemeyi planladığı belirtilirken, projenin önümüzdeki ay açıklanacağı ifade edildi. 
FIFA VE UEFA BASKI ALTINDA 
KATAR Kraliyet ailesi tarafından da desteklenen projeyle şampiyonlar ligi ve Dünya Kulüpler Kupasına rakip bir turnuva oluşturulmak isteniyor. FIFA ve UEFAdaki güç odaklarını da baskı altına alan Katar, Barcelona ve ManUya ise düzenlenecek turnuvaya katılmaları için 200 milyon Euro ücret ödeyecek. 
Turnuvada 24 takımın 16sı daimi olurken, 8inin ise kontenjan için mücadele verecek. Katarın projeyi 2015te hayata geçirmesi beklenirken, kulüplere kazandıracağı paranın diğer takımlarla uçurumu daha da açacak olması tehlikeli olarak yorumlanıyor.  
ŞAMPİYON PARAYA DOYACAK 
BARÇA ve Manchester United gibi üst düzey kulüplere sadece turnuvaya katılmaları için 200 milyonun üzerinde para ödeyecek olan Katar sermayesi bu ücretlerin yanı sıra şampiyon olacak takıma Devler Liginden bile daha fazla ücret ödeyecek.
Turnuvayı kazanacak takıma verilecek ödül sır gibi saklanırken, son Şampiyonlar Ligi şampiyonu Chelseanin kazandığı 50 milyon Eurodan çok daha fazlasından bahsediliyor. Projenin arkasında Paris Saint Germainin de sahibi olan Qatar Investment Authority bulunuyor.  
FUTBOLUN KABUSU OLABİLİR 
Katarlıların bu ilginç projesi dünya futbolunun kâbusu olabilir. Gelin nedenlerini birlikte sıralayalım;
Katarın sermayesini alt yapısına ve futboluna harcaması gerekirken sadece kraliyet ailesinin kendi sirkini yaratmaya çalışması
 Finansal Fair Play bu turnuvanın önüne geçemeyecek. Buradan kazanılan astronomik rakamlar meşru bir kaynak olarak gösterilebilecek. Katılan 24 takımın dışındaki kulüpler ekonomik güç açısından yarışamayacak hale gelecek.
Şampiyonlar Liginde mücadele edecek takımlar bile bu paralar karşısında Rüya Futbol Ligini daha fazla önemseyebilir. FİFA ve UEFA, bu işbirliğiyle kendi yastığının altına tabanca koymuş olacak.