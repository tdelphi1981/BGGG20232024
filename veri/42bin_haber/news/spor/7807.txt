NBA'dan ithal
Beşiktaşta bu sezon 9 futbolcunun darbeye bağlı olmaksızın idmanda sakatlanmasından sonra harekete geçen yönetim, Kobe Bryant ve Hidayet gibi isimleri çalıştırmış, Manchester United ve Cityde de görev almış Murat Ünere işbaşı yaptırdı.

KARTAL, SAKATLIKLARIN ÖNÜNE GEÇMEK İÇİN ABD’DEN REHABİLİTASYON UZMANI GETİRDİ 
BEŞİKTAŞ’TA bu sezon yaşanan sakatlıkların bir türlü son bulmaması üzerine yönetim dev bir adım attı. Sezon başı Avusturya kampında Ersan Gülüm’ün sakatlanmasıyla başlayan kabus son olarak Necip Uysal’ın takımı yalnız bırakmasıyla devam ederken yönetim, futbolcuların fitness ve rehabilitasyon uzmanı eşliğinde çalışması için NBA’de Kobe Bryant ve Hidayet Türkoğlu gibi isimleri çalıştırmış olan Murat Üner’i göreve getirdi. 
5 futbolcu programa katıldı 
Manchester United, City ve Athletic Bilbao’da da görev yapmış olan Üner’i Nevzat Demir Tesisleri’ne getiren siyah-beyazlı yönetim, futbolculardan ünlü antrenörün hazırladığı rapora göre çalışmasını istedi. Artık futbolcular, Murat Üner’in verdiği planlamaya göre çalışacak ve yeni sakatlıkların önüne geçilecek. Antrenman sonrası fitness salonunda uygulanacak çalışmaya şu ana kadar Hilbert, Veli Kavlak, Olcay, McGregor ve İbrahim Toraman katıldı. 
Sağlık ekibi, Üner’den rahatsız 
Futbolcuların Üner’in çalışma programından oldukça memnun olduğu öğrenilirken, sağlık ekibinin ise bu gelişmeden rahatsız olduğu bildirildi. Üner’in programına tüm takımın dahil olması beklenirken, sağlık heyetinin oyunculara ‘Rehabilitasyon çalışmasına katılmayın’ dediği öğrenildi. Programa katılan Hilbert, “Çok kaliteli bir hoca. Kaslarımızın yeterli seviyeye ulaşması için güzel bir çalışma içerisindeyiz” şeklinde konuştu. 
Kartal’da sakat oyuncular 
FUTBOLCU OYNAMADIĞI HAFTA 
Mustafa Pektemek 21 Hafta 
İsmail Köybaşı 21 Hafta 
Ersan Gülüm 5 Hafta 
Mehmet Akgün 4 Hafta 
Manuel Fernandes 4 Hafta 
Hugo Almeida 3 Hafta 
Uğur Boral 3 Hafta 
Necip Uysal 1 Hafta 
Dentinho 1 Hafta