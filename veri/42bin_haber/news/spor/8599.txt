Rıdvan Dilmen'den Meireles'e sert tepki
NTVSPOR yorumcusu Rıdvan Dilmen, Fenerbahçe-BATE Borisov maçının ardından %100 Futbol programında maçla ilgili değerlendirmelerde bulundu.
Öncelikle maçla ilgili genel bir değerlendirme yapan Dilmen, Meireles'in maçın hemen başında kırmızı kartla oyun dışında kalmasından dolayı şartların maçı 0-0'a götürdüğünü belirterek Portekizli yıldızı eleştirdi.

DİLMEN'DEN BATE DEĞERLENDİRMESİ

BATE Borisov'un ayağa çok iyi pas yapan bir takım olduğunu ve Fenerbahçe'nin ikinci maçta buna izin vermemesi gerektiğini söyleyen Rıdvan Dilmen, "Fenerbahçe ikinci maçta 0-0 cepte oynamalı, gol yememeli, oyun disiplininden kopmamalı, olabildiğince basit oynamalı, 3 pasta ileriye gideyim dersen olmaz" diyerek rövanş maçı öncesi uyarılarda bulundu. 

"MEIRELES HERKESE AYIP EDİYOR"

Mücadelenin 4. dakikasında Hleb'e yaptığı sert hareketten sonra takımını 10 kişi bırakan Meireles'le ilgili çarpıcı açıklamalarda bulunan Rıdvan Dilmen, "Kendisi Galatasaray müsabakasından sonra daha önce krımızı kart yemediğini söyledi ama daha önceki kulüplerinde böyle bir ortam bulamadığı için görmedi. Chelsea'de Liverpool'da yapamıyorsun. Burada yapıyorsun. Olmaz. Meireles, takım arkadaşlarına, hocasına, kulübe ve taraftarına ayıp ediyor. Meirelse dua etsin. Arkadaşarı bugün onun yerine de mücadele etti. Burası çiftlik değil" ifadelerini kullanarak Portekizli oyuncuya ağır eleştirilerde bulundu.

"YOBO NEDEN YOK?"

Nijerya milli takımından henüz dönmeyen Yobo'yuda eleştiren Dilmen final maçının bitmesinin ardından çok zaman geçtiğini ve hala Yobo'nun dönmediğini, Fenerbahçe kulübünün bu tip olaylara izin vermemesi gerektiğini belirtti. Ayrıca savunmanın ortasında görev yapan Egemen ve Bekir'i beğendiğini de sözlerine ekledi.

Rıdvan Dilmen son olarak, Fenerbahçe'nin ligde şampiyonluk mücadelesi yaptığını kupada ciddi rakiplerinin elenmesinin ardından iddialı bir durumda olduğunu ve Avrupa'da da ciddi sonuçlar alarak yoluna devam ettiğini ama bazı oyuncuların (Meireles'i işaret ederek) kendisine çeki düzen vermesi gerektiğini ve bunun devam etmesi durumunda diğer oyuncuların bu durumdan etkilenebileceğini sözlerine ekledi.