Messi'nin altın ayağı satışta
Lionel Messi'nin 'som altından yapılan sol ayağının replikası' Tokyo'da sergilenmeye başladı.
Kullanılan altının değeri 5.3 milyon dolar civarında. Ginza Tanaka adlı kuyumcu dünyanın en iyi futbolcusu unvanını dört kez arka arkaya kazanan Barcelona'nın Arjantinli yıldızın başarılarını kutlamak için projeyi yaşama geçirdiğini söylüyor.

Perşembe günü açık arttırmada satılacak eserden elde edilecek gelirin bir kısmı Messi'nin kurucusu olduğu vakfa ve 2011'deki deprem ve tsunami felaketinden zarar gören çocuklara destek vermek amacıyla kullanılacak.

Arjantinli yıldız, açılış törenine video mesajıyla katılarak, 'Sol ayağının som altından yeniden yaratılmasının kendisi için onur verici olduğunu' söyledi.

Açılış törenine katılan Messi'nin kardeşi de, 'Sıra dışı, ayağındaki her hattı görebiliyorsunuz' dedi. 25 kg ağırlığındaki heykelcik 28 cm çapında ve 25 cm yüksekliğinde.

Açık arttırmada ayrıca Messi'nin altın ayak izi ve altın ayak izinin yarısı olan iki eser de satılacak.

Messi'nin aldığı ödüller:

Ballon d'Or (4): 2009, 2010, 2011, 2012
FIFA Yılın Futbolcusu: 2009
Dünyada Yılın Futbolcusu (3): 2009, 2011, 2012
UEFA Şampiyonlar Ligi Gol Kralı (4): 2009, 2010, 2011, 2012
FİFA Kulüpler Dünya Kupası Altın Top (2): 2009, 2011
La Liga Yılın Futbolcusu (3): 2009, 2010, 2011