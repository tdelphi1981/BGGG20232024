Giray tedavi için Ankara'ya gitti
Göğüs ağrıları nedeniyle bir süredir antrenmanlara katılmayan Trabzonsporlu Giray Kaçar, tedavisi için Ankara'ya gitti. 
Trabzonspor İdari Menajeri Caner Çuvalcıoğlu, AA muhabirine yaptığı açıklamada, ligin ikinci yarısına hazırlanmak için Serik ilçesine bağlı Belek beldesindeki Gloria Serenity Otel'de kampa girdiklerini hatırlatarak, defans oyuncusu Giray Kaçar'ın bugün kamptan izinli ayrıldığını söyledi.

Giray Kaçar'ın Antalya kampı sırasında göğüs ağrıları şikayetiyle bir süredir antrenmanlara katılmadığını anımsatan Çuvalcıoğlu, bordo-mavili savunma oyuncusunun tedavisini ailesinin yanında sürdürmesi amacıyla bugün Ankara'ya gittiğini belirtti.

Kaçar'ın tedavisi süresince izinli olacağı bildirildi.