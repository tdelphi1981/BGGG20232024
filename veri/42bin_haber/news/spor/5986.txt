Erkeklerde finalin adı Djokovic-Murray
Avustralya Açık Tenis Turnuvası'nda tek erkekler finalinde, Sırp Novak Djokovic ile Büyük Britanyalı Andy Murray karşılaşacak.
Sezonun ilk 'grand slam' turnuvası Avustralya Açık, tek erkeklerin yarı final maçıyla devam etti. 2 numaralı seribaşı İsviçreli Roger Federer ile 3 numaralı seribaşı Büyük Britanyalı Andy Murray'in karşılaştığı yarı final maçında, gülen taraf Murray oldu.

Çekişmeli geçen maçın ilk seti, 6-4 Murray'ın üstünlüğüyle sonuçlandı. İkinci setin galibi ise 7-6 Roger Federer oldu. Üçüncü seti 6-3 kazanan, dördüncü seti ise 6-7 rakibine veren Murray, beşinci setten 6-2 galip ayrıldı ve Federer'i 3-2 yenmeyi başardı.

Bir Avustralya Açık Tenis Turnuvası'nda Roger Federer'i ilk kez yenen ve finale yükselen Murray, finalde 1 numaralı seribaşı Sırp Djokovic ile karşılaşacak. 25 yaşındaki tenisçi, ABD Açık'ta geçen yıl Djokovic'i yenerek 76 yıl sonra bir grand slam turnuvasını kazanan ilk Büyük Britanyalı tenisçi olmuştu.

2010 ve 2011 yıllarında Avustralya'da finale kadar yükselen ancak kupayı kaldırmayı başaramayan Murray, 27 Ocak Pazar günü şansını yeniden deneyecek.

Avustralya Açık Tenis Turnuvası'nda tek bayanlar finali ise yarın Li Na ve Victoria Azarenka arasında yapılacak.