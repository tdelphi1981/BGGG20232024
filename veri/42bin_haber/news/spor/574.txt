Tokatspor'da yüzler gülüyor
Spor Toto 2. Lig Beyaz Grup takımlarından Tokatspor'un Futbol Şube Sorumlusu Ahmet Gürses, Çalkantılı dönemden birlik ve beraberlikle yüzümüzün akı ile çıktık dedi.
Gürses, yaptığı açıklamada, pazar günü deplasmanda Denizli Belediyespor'u 4-1 yendiklerini hatırlattı.

Denizli Belediyespor maçında iyi futbol oynadıklarını belirten Gürses, Takımımız güzel bir oyunla sahadan farklı bir galibiyetle ayrıldı. Bu sezon ilk deplasman galibiyetimizi aldık. Teknik heyet ve futbolcu kardeşlerimi tebrik ediyorum diye konuştu.

Gürses, şunları kaydetti:

Çalkantılı dönemden birlik ve beraberlikle yüzümüzün akı ile çıktık. Futbolcu kardeşlerimiz profesyonel davrandılar. Futbolcular sorunlara kulaklarını tıkayarak kendilerini futbola verdiler. Bu da bu galibiyetin en önemli nedenlerinden birisi. İnşallah bundan sonra daha da iyi olacak. Hafta sonu kendi saha ve seyircimiz önünde Kızılcahamamspor ile karşılaşacağız. Bütün taraftarlarımızı bu maça bekliyoruz. Stada gelerek 90 dakika boyunca desteklesinler.