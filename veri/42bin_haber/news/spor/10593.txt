İşte UEFA Avrupa Ligi'nde gecenin sonuçları
Avrupa Liginde Anji ve Rubin berabere kaldı, Zenit ise 2-0 mağlup oldu
UEFA Avrupa Ligi 3. tur ilk maçında Zenit, deplasmanda Basel'e 2-0 kaybetti. Anji kendi evinde, Rubin Kazan ise deplasmanda 0-0 berabere kaldı. 

Kendi evinde İngiliz temsilcisi Newcastle takımını ağırlayan Anji 0-0 berabere kalarak tur için istediği avantajı alamadı. Anji, bir sonraki karşılaşmayı 14 Mart'ta Newcastle'ın sahasında oynayacak. Zorlu deplasmana giden Rubin Kazan, İspanyol ekip Levante ile 0-0 berabere kalarak büyük avantaj elde etti. Rubin, bir sonraki karşılaşmayı 14 Mart'ta kendi evinde Levanta ile yapacak. 

İsviçre'nin Basel takımına konuk olan Zenit, karşılaşmanın son 10 dakikasında kalesinde iki gol görerek Avrupa yolunda büyük darbe aldı. Karşılaşmanın golleri 83. dakikada Diaz ve 90+4. dakikada Frei'den geldi. Zenit, bir sonraki karşılaşmayı 14 Mart'ta kendi evinde Basel ile yapacak.