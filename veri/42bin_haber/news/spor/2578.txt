Selçuk kaçtı, İstanbul BŞB kovaladı
İstanbul BŞB ile deplasmanda karşılaşan Selçuk Üniversitesi bütün çeyrekleri 2-4 sayı arasında galip bitirdi ve rakibinin yakın takibine karşın sahadan 88-77 galip ayrıldı.
İstanbul BŞB maç boyunca oyunun içinde kalmasına rağmen kendisine maçı kazandıracak hamleyi yapamadı. İstanbul BŞB'nin savunma değişikliklerine Selçuk Üniversitesi deneyimli kadrosuyla doğru tepkiler verdi. 
İlk çeyreği 26-24, ilk yarısı 45-41, üçüncü çeyreği 68-60 önde geçen Konye ekibinde Jeremy Granger 11'i ilk yarıda olmak üzere 21 sayı attı, Fırat Töz 17 sayı, 6 ribaund, 5 asist, 2 top çalma ile çok değerli yerli katkısı yaptı. Burak Selen 10 sayı, 7 ribaund, Hadi Özdemir 10 sayı üretti. 
Üç sayılık atışlarda yüzde 47.8 (11/23) isabet sağlayan İstanbul BŞB'de Arda Sarıbay 17 sayı, 4 ribaund, Arthur Johnson 14 sayı, 10 ribaund, Nikolay Pastal 14 sayı (3/3 üçlük) ile oynadı.
 