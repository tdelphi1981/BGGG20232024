Trabzonspor taraftarları Çalıştay'ı protesto etti
Temiz Futbol Platformu üyesi bir grup Trabzonspor taraftarı, İstanbul'da yapılan Interpol-FIFA Futbolda Şike Çalıştayı'nı protesto etti. 
Çalıştayın devam ettiği WOW Hotels&Convention Center'a gelen platform üyeleri, ellerindeki pankart ve dövizlerle protesto gösterisinde bulundu. Polisin aldığı yoğun güvenlik önlemi nedeniyle otel bahçesine giremeyen taraftarlar, çalıştayın düzenlendiği salonun arka tarafına gelerek seslerini duyurmaya çalıştı. 
Kısa bir süre slogan atan grup, yaptıkları basın açıklamasının ardından olaysız şekilde dağıldı.

Temiz Futbol Platformu üyelerinin yaptığı açıklamada şu ifadelere yer verildi:

"Emek verip, emeğini alamayan insanlar adına temiz sporu özeleyenler adına, bu eylemi gerçekleştirdik. Biz mevcut şikeyle ilgili mahkemenin aldığı kararların gereğinin yapılmasını talep ediyoruz. Bunun için 45 haftadan beri bu eylemleri yapıyoruz. Bu amaçla 14 Şubat tarihinde FIFA binasının önünde yaklaşık 165 kişinin katılacağı bir eylem yapacağız. UEFA ve FIFA'ya çağrıda bulunuyoruz. Bunun önünü alamazsınız. Bütün dünya duyana kadar bu eylemlerimiz devam edecek. Hiç kimse bunu Trabzonspor taraftarının basit bir kupa mücadelesi olarak algılamasın. Mücadelemiz adalet mücadelesidir. Bunu kimsenin görmezden gelmesine
müsaade etmeyeceğiz."