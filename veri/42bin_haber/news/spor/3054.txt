Yiğidolar'da gol yükünü yabancılar çekti
Spor Toto Süper Lig takımlarından Sivasspor'da, ligin ilk yarısında atılan 21 golün 15'inde yabancı oyuncuların imzası bulunuyor.Ligin ilk yarısında 6 galibiyet, 4 beraberlik, 7 mağlubiyetle 22 puan toplayan kırmızı-beyazlı ekip, rakip fileleri 21 kez havalandırdı, kalesinde ise 24 gol gördü.
İlk yarıdaki 17 maçın 12'sinde gol sevinci yaşayan Yiğidolar, Fenerbahçe, Trabzonspor, Orduspor, İstanbul Büyükşehir Belediyespor ve Kardemir Karabükspor maçlarında gol kaydedemedi.

9 futbolcunun gol atma sevinci yaşadığı Sivasspor'da, yabancı oyuncular skora önemli katkı sağladı. Kırmızı-beyazlıların gol yükünü çeken yabancı oyuncular, 21 golün 15'ine imza attı.

Yiğidolar'da en golcü isim 5 kez fileleri havalandıran Nijeryalı forvet Michael Eneramo oldu. Mersin İdmanyurdu maçında iki gol atan Eneramo, Bursaspor, Medical Park Antalyaspor ve Kayserispor maçlarında da fileleri havalandırmayı başardı.

Eneramo'yu 4'er golle Aatif Chahechouhe ve Erman Kılıç takip etti. Bolivyalı golcü Ricardo Pedriel Suarez ve Polonyalı oyuncu Kamil Grosicki ise 2'şer gole imza attı. Sivasspor'da Jakub Navratil, Jan Rajnoch, Ziya Erdal ve Mehmet Nas gol sevinci yaşayan diğer futbolcular oldu.

Ligin ilk yarısını 22 puanla 10. sırada tamamlayan Sivasspor'da, yerli ve yabancı oyuncuların gol attığı maçlar şöyle:

Maç Skor Goller
--------------------------------------------------------------------------------------------
-Gaziantepspor-Sivasspor...................: 0-1 Ricardo Pedriel Suarez
-Sivasspor-Mersin İdmanyurdu...............: 3-3 Aatif Chahechouhe, Michael Eneramo (2)
-Sivasspor-Kasımpaşa.......................: 1-0 Aatif Chahechouhe
-Beşiktaş-Sivasspor........................: 0-1 Aatif Chahechouhe
-Sivasspor-Bursaspor.......................: 2-2 Jakub Navratil, Michael Eneramo
-Medical Park Antalyaspor-Sivasspor........: 4-2 Kamil Grosicki, Michael Eneramo
-Sivasspor-Akhisar Belediyespor............: 1-2 Ziya Erdal
-Sivasspor-Eskişehirspor...................: 1-0 Jan Rajnoch
-Gençlerbirliği-Sivasspor..................: 1-1 Ricardo Pedriel Suarez
-Sivasspor-Kayserispor.....................: 4-2 Kamil Grosicki, Erman Kılıç, Michael Eneramo, Aatif Chahechouhe
-Sivasspor-Galatasaray.....................: 1-3 Erman Kılıç
-Sivasspor-Sanica Boru Elazığspor..........: 3-1 Erman Kılıç (2), Mehmet Nas