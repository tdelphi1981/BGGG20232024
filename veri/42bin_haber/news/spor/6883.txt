En çok Snejider konuşuldu...
Bu yıl futboldaki ara transfer dönemi oldukça hareketli günlere sahne oldu.
Medya Takip Ajansı Interpressin yaptığı araştırmaya göre, 5 Ocakta resmen start alan transfer çalışmaları hakkında spor sayfalarında 3.000den fazla transfer haberine yer verildiği saptanırken, en çok Hollandalı Wesley Sneijderin Galatasaraya transferinin haberlerde yer aldığı ortaya çıktı. Ulusal, bölgesel ve yerel iki bini aşkın gazete ile dergiyi kapsayan incelemede, Sarı-Kırmızılı takımın İnterden kadrosuna kattığı ünlü orta saha oyuncusu Sneijderin transferinin 2.971 haberde yer aldığı belirlendi. 

Bir aya yakın süren ara transfer döneminde takımların kadrolarına kattığı isimler arasında dikkat çeken diğer isimler ise; Galatasarayın santrafor mevkiine aldığı Didier Drogba 717 haber, Beşiktaşın forvet mevkii için renklerine kattığı Brezilyalı oyuncu Dentinho da 495 haber ile transferde en çok konuşulan futbolcuların başında yer aldılar.

Transferi gerçekleşmeyen futbolcular arasında Belhanda zirvede
Interpressin ara transfer haberlerini incelediği araştırmada, yazılı basında takımların gündemine giren ancak çeşitli sebeplerle transferi gerçekleşmeyen oyuncular arasında Fenerbahçenin orta sahaya güç katmak için almak istediği Faslı futbolcu Younes Belhanda 1.206 haberle başta yer aldığı belirlendi. Fenerbahçe ile Galatasarayın orta sahaya almayı düşündüğü Alman kulübü Wolfsburgta oynayan Diego 826 haberle ikinci olurken, yine Galatasarayın sol bek mevkii için düşündüğü Fluminense de top koşturan Brezilyalı Carlinhosun ise 390 haberle üçüncü sırada yer aldığı tespit edildi.