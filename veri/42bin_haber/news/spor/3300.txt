İşte Fenerbahçe'nin kamp programı
Fenerbahçe futbol takımının devre arası kamp programı açıklandı.Sarı-lacivertli kulüpten yapılan açıklamaya göre, futbolcular teknik heyetin hazırladığı program doğrultusunda, 2 Ocak Çarşamba günü Can Bartu Tesisleri'nde bir araya gelecek.

Fenerbahçe Futbol Takımı, sabah yapacağı antrenmanın ardından aynı gün akşam saatlerinde ikinci yarı hazırlık kampı için Antalya'ya gidecek.
Sarı-lacivertliler, 1461 Trabzon ile 13 Ocak Pazar günü yapacakları Ziraat Türkiye Kupası maçına kadar Belek'te kamp yapacak.