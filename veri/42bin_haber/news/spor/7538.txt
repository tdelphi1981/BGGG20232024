İşte Fenerbahçe'nin zarar tablosu!
Sarı-lacivertli kulüp resmi internet sitesinden sitesinden yapılan eleştirilere cevap verdi.
İşte o açıklama;

2012-2013 Sezonu maçları kapsamında, Spor Toto Süper Lig ve Ziraat Türkiye Kupası maçlarında taraftarımızın neden olduğu saha olayları ve kötü tezahürat nedeniyle 110.000.-TL para cezası ödenmesine,

2012-2013 Sezonu maçları kapsamında, UEFA müsabakalarında taraftarımızın neden olduğu saha olayları ve kötü tezahürat nedeniyle 243.000.-Euro ve ifade edilen eylemlerin tekrarı nedeniyle UEFA Avrupa Ligi Son 32 Turunda evimizdeki maçın seyircisiz oynanmasına,

2012-2013 Sezonunda, voleybol (Kadın / Erkek) takımlarımızın maçlarında taraftarlarımızın neden olduğu saha olayları ve kötü tezahürat nedeniyle 30.000.-TL para cezası ödenmesine,

Yine aynı sezonda, taraftarımızın basketbol müsabakalarında neden olduğu eylemler nedeniyle verilen disiplin cezaları kapsamında, 10.000.-TL para cezası ödenmesine,

2011-2012 sezonunda ise yine basketbol müsabakalarında taraftarımızın neden olduğu eylemler nedeniyle, 98.500.00.-TL para cezası ödenmesine, karar verilmiştir.

Cezaları alt alta sıraladığımızda kulübümüzün adına çok yüksek bir gider kalemi ortaya çıkmakta; Bate Borisov maçının seyircisiz oynanması da kulübümüzü ayrıca -en az 2.000.000 liralık- gelirden daha yoksun bırakmaktadır.

Fenerbahçe Spor Kulübü Başkanına ve Yönetim Kuruluna yönelik yapılacak olası eleştiriler, sınırı aşmamak ve kulübümüze maddi manevi zarar uğratmamak kaydıyla demokratik haklar çerçevesinde yer almaktadır.

Ancak, başta futbol takımımız olmak üzere, Fenerbahçeye zarar veren ve sınırı aşan kural dışı yaklaşımların, takımlarımızdan herhangi birinin rakipleri karşısında eşit yarışma hakkını elinden alması durumunda, her tür tedbirin tarafımızca alınacağını da bilinmesini isteriz.

Kulübümüz tarafından alınan tüm bu tedbirler, sezon başında takımını desteklemek için kombine ve loca alan; Kulübüne destek olmak adına hiçbir fedakarlıktan kaçınmayan taraftarlarımızın, haklarının korunmasını sağlamak içindir.

FENERBAHÇE FUTBOL A.Ş.