Beşiktaş'tan Semih açıklaması!
Beşiktaş Futbol Şube Sorumlusu Tamer Kıran, transfer dedikodularına twitter hesabından cevap verdi.
Beşiktaş Futbol Şube Sorumlusu Tamer Kıran, Fenerbahçeli futbolcu Semih Şentürk'ü transfer edecekleri yönünde çıkan dedikodular üzerine açıklama yaptı.

Devre arasında takıma golcü takviyesi yapması beklenen Beşiktaş'ta Tamer Kıran, Semih Şentürk iddiası üzerine twitter'dan bu söylentileri yalanladı.

Tamer Kıran yaptığı açıklamada, "Semih Şentürk kesinlikle gündemimizde değildir. Daha önce de yazdığım gibi, lütfen her söylenilene inanmayın" ifadelerini kullandı.

Öte yandan Kayseri Erciyesspor'da forma giyen 20 yaşındaki sol bek Emre Öztürk hakkında da konuşan Kıran, "Kayseri Erciyessporlu Emre Öztürk, kulübünün istediği astronomik bonservis bedeli nedeniyle gündemimizde değildir" dedi.