Vefalı hentbolcu
Dört sezon önce Mersin Hentbol'a transfer olarak Türk hentboluyla tanışan Ukraynalı Victor Schrabanes, Mersin Hentbol'un sıkıntıda olduğunu öğrenince, Eski takımının bana ihtiyacı var diyerek 3 sezon önce Beşiktaş'ta aldığı paranın beşte biri fiyatına yeniden Mersin'e geldi.Takım arkadaşlarıyla beraber Yenişehir Spor Salonu'nda antrenmanlara katılmaya başlayan Schrabanes, AA muhabirine yaptığı açıklamada, dört yıl önce Mersin'de forma giydiğini hatırlatarak, 4 yıl önce burada her şey çok güzeldi. O günkü güzel şeyleri yeniden yaşamak isterim dedi.

Mersin'de daha iyi günler geçirebilmek için takım arkadaşlarıyla birlikte çaba göstereceğini dile getiren Schrabanes, şunları söyledi:
İki yıl önce Türkiye'den ayrıldım. Ama Mersin, ben ve ailem için her zaman başka bir yere sahip oldu. Geçtiğimiz günlerde, eski takımının hem maddi, hem de oyun anlamında bazı sıkıntılarının olduğunu öğrendim. (Eski takımımın bana ihtiyacı var) diye düşündüm ve ailemle görüştükten sonra, Mersin'e yeniden gelip takımım adına bir şeyler yapmak istedim.

Schrabanes, Mersin'deki hedefin nedir? şeklindeki bir soruya, Türkçe olarak, Bakalım. Önce maçları yapalım, sonra bakalım diye yanıt verdi.

Kendi masraflarına yeter

Mersin Hentbol Antrenörü Osman Özoğlu da, ligde biri galibiyet, dördü mağlubiyetle sonuçlanan 5 maç yaptıklarını, mağlup oldukları maçlarda sadece birkaç sayılık farklarla puan kaybettiklerini kaydetti.

Bu sezon en fazla 4 sayı farkla mağlup olduklarını ifade eden Özoğlu, şöyle devam etti:
Aslında iyi bir takımız. Ama genç çocuklardan kurulu olduğumuz ve maçın kırılma noktalarında kolay hatalar yaptığımız için maç kaybediyoruz. Bu noktada Victor gibi, hem tecrübeli, hem de kariyeri güçlü olan bir oyuncu bize çok şey kazandıracaktır. Victor, her ne kadar bizim eski oyuncumuz olsa ve Türk hentbolunu bilse de, 10-15 günlük uyum sorunu yaşanacaktır. Ama ortalama 15 gün sonra Victor sayesinde maçlardan daha iyi sonuçlar alabileceğiz. Victor'un da katkılarıyla takımımızın çok daha iyi yerlere taşındığını göreceğiz. Bu yıl, öncelikli hedefimiz ligde kalmak ve ilk 8'de yer alıp play-off'lara katılabilmek. Ligin en az para harcayan 3 takımından biriyiz. Victor, Mersin'e gelirken, gerçekten çok ciddi fedakarlıkta bulundu. Victor, Mersin'e bir yerli oyuncudan bile az bir paraya geldi. Bunu yerli oyuncularımıza bile zor yaptırırken, yabancı bir oyuncunun böyle tutum sergilemesi bizi çok mutlu etti.

Victor'u Türkiye'deki bazı kulüplerin de istediğini dile getiren Özoğlu, özellikle geçen sene çok talibi olan oyuncunun tüm teklifleri reddettiğini hatırlattı.

Victor'un oynadığı sezon iyi bir yıl geçirdiklerini anlatan Özoğlu, Victor'un parayı ikinci plana atması bize gelmesinde etkili oldu. Aslında yabancı oyuncularda bu durum görünen bir şey değil. Victor'un Beşiktaş'ta aldığı para 55 bin avroydu. Burada alacağı para ise, bunun beşte biri. Yerli transfer yapmak istesek bile, bu kalitedeki bir oyuncuyu bu paraya getiremezdik. Zaten Victor'un alacağı bu para, sadece kendi masraflarına ancak yetebilecek bir miktar diye konuştu.