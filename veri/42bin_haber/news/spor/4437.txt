Ömer Aşık 15. double double'ını yaptı
Ömer Aşık'ın 15. double double'ını yaptığı maçta Philadelphia 76ers, Houston Rockets'ı 107-100 mağlup etti. 
Philadelphia 76ers ile Ömer Aşık'ın da oynadığı Batı takımı Houston Rockets'ın mücadelesinde ise sahadan galip ayrılan taraf, 107-100'lük skorla ev sahibi 76ers oldu.

76ers'ın oyun kurucusu Jrue Holiday, 6 top kaybetmesine rağmen 30 sayı, 9 asist ve 4 top çalmayla maçın en skorer ismi oldu. 18 sayı ve 12 ribaundla "double double"a imza atan Thaddeus Young ve 12 sayı, 7 ribaund ve 6 asist üreten Evan Turner da Holiday'a eşlik etti.

Rockets cephesindeyse 29 sayı, 9 ribaund ve 6 asist kaydeden James Harden ve 23 sayı ve 9 ribaundla oynayan Chandler Parsons'ın performansı galibiyet için yeterli olmadı. Ömer Aşık ise 16 sayı ve 10 ribaundla sezondaki 15'inci "double double"ını yaptı.