Beşiktaş'ın bombasını twitter'dan duyurdu!
Siyah beyazlı oyuncu Ersan Gülüm kendine ait twitter hesabında, Ziegler'in İstanbul'da ne yapacağını paylaştı.
Beşiktaş-Ziegler flörtünde sıcak gelişmeler yaşanıyor.

Basında, Ziegler'in İstanbul'a gelişinin ardından Beşiktaş'a imza atacak şeklinde haberlerin çıkmasının ardından Beşiktaş Başkanı konuyla ilgili "İstanbul demokratik bir yerdir. Uçağa binen herkes gelir. Ziegler'i İstanbul'a Beşiktaş'ın davet ettiği oyuncu olduğunu tahmin etmiyorum." demişti.

Ancak, konuyla ilgili en flaş açıklama Beşiktaşlı futbolcu Ersan Gülüm'den geldi.

Genç futbolcu, kendine ait hesabından Ziegler'in İstanbul'da neler yapacağını anlatan bir tweet yayınladı.



Tweet'te şu ifadelere yer verildi:

"Ziegler çevresine: Fenerbahçe eski doktoru Ertuğrul'a belimi göstereceğim. Yobo ve Volkan ile yemek yiyeceğim haftaya da Beşiktaş'a imza atacağım"

Ancak Ersan Gülüm'ün bu tweet'i çok kısa bir zaman sonra yayından kaldırması akıllarda soru işareti bıraktı.