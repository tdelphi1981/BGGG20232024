Durant taraftarı öptü
Oklahoma City Thunder evinde uzatmaya giden maçta Los Angeles Clippers'ı 117-111 yenerken Kevin Durant ilginç bir olaya imza attı.
Oklahoma City Thunder, Chesapeake Energy Arena'da Los Angeles Clippers'ı konuk ettiği maça rakibine oranla çok daha iyi başladı ve ilk yarıyı 59-49 önde tamamladı.  
Eurosport Türkiye'nin derlemesine göre, özellikle maçın son periyodunda ise rakibine üstünlük kuran konuk Clippers normal süresi 102-102 biten maçı uzatmaya götürmeyi başardı. İşi tek uzatma devresinde bitiren ev sahibi ise sahadan 117-111'lik skorla galip ayrıldı.  
Oklahoma'nın yıldızı Kevin Durant maçı 35 sayı ile tamamlayıp karşılaşmanın en skorer ismi olurken ilginç bir olaya imza attı. Mücadelenin üçüncü çeyreğinin bitmesine yaklaşık üç dakika kala, Durant Sefolosha'ya bir pas attı. Ancak Sefolasha topu kontrol etmekte zorluk çekti ve top saha kenarında oturan bir taraftara çarptı. Durant ise tarafrarın gönlünü almak için cazibesini kullandı! 
Bu arada Los Angeles Clippers'ın yıldızı Blake Griffin ise mücadeleyi 23 sayı ile tamaladı.