Şampiyonluk için geri geldim
6 aylık ayrılık sonrası yuvasına döndüğü için çok mutlu olduğunu belirten milli yıldız, Futbolu Fenerbahçede bırakmak istiyorum. İnşallah hep birlikte çok güzel günler yaşayacağız dedi.
VE Fenerbahçe, Emresine kavuştu. 6 aylık bir aradan sonra yuvasına dönen Emre Belözoğluna Sabiha Gökçen Havalimanında müthiş bir karşılama yapıldı... Yaklaşık 1 haftadır Ali Yıldırımın sürdürdüğü transfer görüşmelerinde son noktaya dün sabah konulurken Emreyi ilk arayan isim Aykut Kocaman oldu... 
Kocaman, Emreyi tebrik ederken Belözoğlunun yanıtı şöyle oldu; Hocam sanki ilk kez bir büyük takıma transfer olurcasına heyecanlıyım...  
Öyle apar topar oldu ki bir çok işimi yarım bırakıp geldim... Dönüş için saatleri sayıyorum. Kocaman, Emreyi takımda yeniden gördüğü için mutlu olduğunu da ifade etti. 

EMRE BELÖZOĞLU İSTANBUL'DA - Semih BAHADIR'ın objektifinden 
Gönlüm her zaman buradaydı 
emre Belözoğlu İstanbula adım attıktan sonra ilk açıklamasında şunları söyledi: Çok mutluyum. Kısa bir ayrılık oldu ama hiç ayrılmamış gibi hissediyorum. Çocukluğumun hayali olan yerde olmak istiyorum. Kulübümüz adına ve benim adıma ayrılık doğruydu. İnşallah çok güzel günler yaşayacağız. Başta Ali Yıldırım ve Aykut Kocaman olmak üzere emeği geçenlere teşekkür ederim. Beni karşılamaya gelmiş taraftar. Bu çok büyük bir gurur... Gönlüm buradaydı. 
Bana düşen neyse sahaya yansıtmaya çalışacağım... Ligde de Avrupada da her şeyin iyi gittiğine inanıyorum. 3 gün önce bu transferden haberim oldu. Pazar günü itibariyle bu taraftarın önüne çıkmak benim için büyük gurur olacak.  
FENERBAHÇEDEN HOŞGELDİN MESAJI 
F.bahçe Kulübü de resmi sitesinden Emrenin dönüşü nedeniyle bir açıklama yayınladı. Açıklama alışılmadık bir tondaydı... 90 dakikaya sığmayan azmi, inancı ve hırsı ile Emre Belözoğlu yuvasında; Emre, 2,5 yıllık anlaşmayla Fenerbahçemizde! Formamızı 2008de giymeye başlayan, 2010-2011 şampiyonluğumuzda, Fenerbahçemizin sahadaki ruhlarından biri olan, F.Bahçeli Emre; Armamız için, şampiyonluklar için bizimle... 
Oyuncumuza, bir kez daha Yuvana Hoşgeldin diyoruz. Sözleri ile Emreye hoş geldin diyen sarı lacivertli kulüp eski kaptanına jest yaptı 
Ziegler de geldi 
F.Bahçe Kulübü, Reto Zieglerin transferi hakkında ilk resmi açıklamasını yaptı. 
Fenerbahçe, Emre Belözoğlu transferinin ardından bir eski futbolcusunu daha kadrosuna kattı. Sarı lacivertlilerin açıklamasında 2011-12 sezonunda tüm aidiyetiyle formamızı giyen Reto Ziegler sezon sonuna kadar yeniden Fenerbahçemizde. Fenerbahçemiz ile yolunun kesiştiği, her günü ile tarihimize kazınacak o zorlu sezonda; yıllardır formamızı taşıyormuşçasına mücadele eden ve taraftarımızın ruhunu,saha içi ve dışında layıkıyla yansıtan Zieglere, yuvana hoşgeldin diyoruz ifadeleri kullanıldı. 
WEBO EN ÇOK FENERBAHÇEYİ ÜZMÜŞTÜ 
F.Bahçenin borsaya bildirdiği yeni transferlerinden Webo, Süper Ligde oynadığı 55 maçta 24 gol atarken bu gollerini 15 farklı takıma karşı kaydetti. Webo en çok golü ise yeni takımı Fenerbahçeye karşı attı. Webo sadece Beşiktaşa karşı gol sevinci yaşayamadı.