7 gün 7 gece o maçı oynarsın
Galatasaraylı eski futbolcu Ayhan Akman, Fenerbahçe derbileri ile ilgili Hafta boyunca derbi ile yatıp, kalkarsınız. Uyumanıza, idman programınıza, oturup kalkmanıza dahi büyük özen gösterirsiniz. Çünkü, girdiğiniz ve uğradığınız her ortamda o maç konuşulur dedi. Ayhan ayrıca Kadıköy'deki Galatasaray - Fenerbahçe maçları ile ilgili olarak da "Orada, o sahada bir kısmetsizlik yaşıyoruz" dedi.
Ayhan Akman... Önce Gaziantepsporda parlayan ve tarihi bir bonservis ücreti karşılığında Beşiktaşa geçip, Galatasaraya 11 yıl hizmet ettikten sonra kaptan olarak sahalara veda eden bir isim... 
'BENCE-ÇÜNKÜ' DE GÜNÜN KONUSU G.SARAY-F.BAHÇE DERBİSİ

Kadıköyde 18. şampiyonluk kupası ile futbola nokta koyan tecrübeli isim, artık bir eğitmen. Galatasaray alt yapısında göreve başlayan ve yeşil sahanın kenarında Türk futboluna hizmet verecek olan Ayhan Akman derbi öncesi Hürriyete konuştu...

 - Pek çok derbiye çıktım. Ancak, Galatasaray-Fenerbahçe maçlarında taraftarın ve basının gösterdiği ilgi nedeniyle futbolcu büyük baskı altına girer. Bir hafta boyunca kafanızda o maçı oynarsınız. O maç ile yatıp, kalkarsınız. Uyumanıza, idman programınıza, oturup kalkmanıza dahi büyük özen gösterirsiniz. Etrafınızda sizi pozitif yönde motive eden insanlar olur. Girdiğiniz ve uğradığınız her ortamda o derbi konuşulur. 
BURAK VE UMUT GALİBİYETE YETER 
Galatasaray, kupadan elendi. Bu maçı mutlaka kazanmak isteyeceklerdir. 1461 Trabzon karşısındaki eleniş büyük hırs yaratmıştır oyuncular üzerinde. Ayrıca, Fenerbahçe galibiyeti ile taraftara da kendilerini affettirmeyi düşünüyorlardır. Galatasaray, şampiyonlar ligindeki iyi gidiş ve ligde de liderliğin sürmesi nedeniyle çizgisini korumak adına sahaya çıkacak. Kayıp işlerine gelmez.

- Derbide, Galatasarayın performansı skor üzerinde belirleyici olacak. Şu bir gerçek, Arenadaki maçta kesin olarak sarı kırmızılılar baskılı oynayacak. Sonucun da olumlu olması Burak ve Umutun gününde olmasına bağlı. Eğer iki golcü yine formda olursa, G.Saray galibiyete uzanır. 
5-1 SONRASI CANAYDIN HAKKINI HELAL ETTİ 
Fenerbahçe maçlarıyla ilgili unutulmaz bir anım da var. 5-1lik Türkiye Kupası zaferi. Rahmetli Özhan Canaydın başkan, Kadıköyde ağır yenilgimizden sonra gelip, Bu maçı ancak farklı kazanırsanız, size hakkımı helal ederim. Başka türlü olmaz. O yenilgiyi temizleyecek bir futbol ve sonuç alın demişti. Biz de sahaya bu laf üzerine çıktık. Özhan Canaydına hakkımızı helal ettirdik. O derbi benim için çok özeldi.

- Fenerbahçeye karşı Kadıköyde çok iyi oynadığımız maçları bile kazanamadık. Bunun nedenini çözemiyorum. Orada, o sahada bir kısmetsizlik yaşıyoruz.  
Toshack komisyon alamadı diye beni oynatmadı 
Galli hoca bana karşı ön yargılıydı. Transferimi çok istemişti. Beklentisi vardı. Beklentisi olmayınca, suratıma bile bakmadı. 
BEŞİKTAŞa büyük umutlarla transfer olmuştum ama daha ikinci ayımda ayrılmak istedim. Toshackın ilk tavrı beni rahatsız etmişti. Toshack ben Gaziantepspordayken daha sezonun bitimine 2-3 ay kala, transferimi istedi ve Forman hazır. Seni bekliyor, Beşiktaşa gel dedi. Ancak, Beşiktaştaki ilk idmanımda herkesin elini sıkan Toshack, beni pas geçti. Hayırlı olsun, hoşgeldin demedi. Yüzüme bile bakmadı. 
BEŞİKTAŞTA ÇOK BİLE KALDIM 
Toshackın benim transferimden bir beklentisi vardı. Büyük transfer ve büyük paralar ortadayken, komisyon bekledi. Benim aklımda ve kafamda o var. Ben Beşiktaşa geldiğimde daha 22 yaşındaydım. Hocanın tavrı karşısında Başkanımız Süleyman Seba ile konuşup ayrılmak istediğimi söyledim. O da Ben olduğum sürece ayrılamazsın dedi. 3 sene çok bile kaldım Beşiktaşta. 
F.Bahçe'nin Sneijder'e ihtiyacı var  
DEVRE arasında F.Bahçenin orta sahaya takviye yapması gerekiyor. Yapmazlarsa Alexin eksikliği doldurulamaz. Hollandalı yıldız Sneijder, Fenerbahçe için çok uygun bir isim. Yaratıcı özellikleri var.  
Demirören kupayı kucağıma attı 
KADIKÖYde şampiyonluğu kutluyoruz. Futbol Federasyonu Başkanı Yıldırım Demirörenin çok da mutlu olmadığını gördüm gözlerimle. Kupayı vermedi adeta kucağıma attı. Bir hafta sonra F.Bahçeye Türkiye Kupasını mutlu ve gülerek verdi. 
G.Saray yine zirvede bitirir 
KADRO  olarak G.Saray, F.Bahçenin önünde. Ben Fenerbahçe derbisinde takımın gerçek performansını ortaya koyacağına inanıyorum. Şampiyonluk yarışı ise yine Galatasaray ile Fenerbahçe arasında  geçer ama Galatasaray kadro yapısı ile yine hedefe ulaşır. 
Kadıköyde hep yenilelim ama biz şampiyon olalım 
GEÇEN sezon Kadıköyde yaşananlar hiç hoş değildi. Kupa orada şampiyon olacak takıma getirildi. O yüzden kupa geliyorsa, kim şampiyon olduysa almalıydı. Önemli olan şampiyonluk. Kadıköyde hep yenilelim ama biz şampiyon olalım.