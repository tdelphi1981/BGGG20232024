Burak Yılmaz: Schalke'den turla dönecek güçteyiz
Galatasaray'ın golcü futbolcusu Burak Yılmaz, yarın akşam Schalke'yi eleyerek turla dönecek güçte olacaklarını söyledi.
UEFA Şampiyonlar Ligi Son 16 Turu rövanş maçında Almanya temsilcisi FC Schalke 04 ile karşılaşacak öncesinde düzenlenen basın toplantısına katılan golcü futbolcu, "Bizim için gurur verici bir olay. 

Mücadaleyi sonuna kadar götürmek açısından hedeflere gitme açısından çok önemli bir maça çıkacağız. Galatasaray Avrupa Kupaları'nda çok maçlar oynandı. Çok büyük geleneğin sahibi. 

Bizde bu geleneği devam ettirmek istiyoruz. Buradan turla dönmek istiyoruz. İnşallah buradan turla ayrılırız. Bunu başaracak güçteyiz." diye konuştu.