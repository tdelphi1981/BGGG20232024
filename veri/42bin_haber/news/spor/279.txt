Abdurrahim Albayrak'tan bomba açıklamalar
Galatasaray Yönetim Kurulu Üyesi Abdurrahim Albayrak, GSTV'de yayınlanan "günün manşeti" programına konuk oldu.
Galatasaray'ın gündemi ile ilgili açıklamalarda bulunan Albayrak bazı insanların Galatasaray Başkanı Ünal Aysal'ı kıskandığını söyledi.  
Galatasaray'da tüm ödemeleri gününde yapıyoruz. Borçlarımızı azaltıyoruz. Bunları ben yapmadım, ya da yoldan geçen herhangi biriside yapmadı. Bütün bunların baş mimarı Başkanımız Ünal Aysal'dır. Bazı insanlar Ünal Aysal'ı kıskanıyor. Bizler başkanımız ve tüm yönetim kurulumuz olarak Galatasaray'ın geleceği için çalışıyoruz.  
"HOCAMIZ EVİNİN YOLUNU UNUTTU"  
Fatih Terim tüm zamanını Florya'da geçiriyor. Hocamız neredeyse evinin yolunu unuttu. Bütün vaktini Florya'da futbolculara ayırıyor. Bayramda 3 gün boyunca hiçbirimiz evlerimize gidemedik. Sayın Başbakanımız beni aradığında Florya'daydım. Bana anneme gidip gidemediğimi sordu ve bir an önce bayramda annemi ziyarete gitmem için nasihat verdi. Bütün futbolcular, hocamız, tesis çalışanlarımız, bizler bayramda hep Florya'daydık. Galatasaray söz konusu olduğunda hiçbir şeyi gözüm görmüyor. İşimi, gücümü bazen ailemi ihmal edip Galatasaray için elimden geleni yapıyorum.  
"FUTBOLCULARIMIZ EN İYİSİNİ YAPIYORLAR"  
Başarılı olduğumuz zaman evimde huzurlu uyuyorum. Takımımızdaki tüm futbolcularımızdan çok memnunuz. Üzerine basa basa söylüyorum tüm futbolcularımız ellerinden gelenin en iyisini yapıyorlar. Kadromuzdan çok memnunuz. Galatasaray şu anda en çok gol atan ve en çok puan toplayan takım. Yorumlar yaparken insanların bunu göz ardı etmemesi gerekiyor. İstanbul Büyükşehir Belediyespor maçı bence en zor deplasmanımızdı. Gerçekten muhteşem oynadık.Fatih Terim, takımı bu mücadeleye son derece iyi hazırladı. Bundan sonrada o muhteşem oyunun devam etmesini temenni ediyorum. İstanbul Büyükşehir Belediyespor ve Kayserispor maçları ile şanssızlığımızı kırdık. Manchester United maçından başlayan şanssızlığımızı kırdığımıza inanıyorum.  
"GRUPTAN ÇIKACAĞIMIZA İNANIYORUM" 

Cluj maçında sanıyorum İstanbul'un bütün yağmuru Arena'ya yağdı. İngiltere'de penaltımızı vermediler ancak bütün bunlar geride kaldı. Cluj karşısında kazanacak gücümüz ve yeteneğimiz var. Gruptan çıkacağımıza inanıyorum. Sadece futbol değil bütün branşlarda şampiyonluk hedefliyoruz. Galatasaray'a olan sevgim elimde değil. Sağlık ekibimizden çok memnunum. Elmander'in iyileşme süreci ortada. Tüm sağlık ekibimize verdikleri emekten ve gösterdikleri özveriden dolayı çok teşekkür ediyorum."