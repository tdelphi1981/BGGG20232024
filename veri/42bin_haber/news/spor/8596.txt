Harakiri yaptı
Kariyerindeki ilk kırmızıyı 16 Aralıktaki G.Saray derbisinde gören 30 yaşındaki orta saha oyuncusu, BATE karşısında Hlebe yaptığı sert faulle ikinci kez atıldı. 2 ay içeresinde 2 kırmızı gören Portekizli yıldıza UEFAdan en az 2 maç ceza gelecek.

RAUL MEİRELES, BELARUS DEPLASMANINDA FENERİ 4. DAKİKADA EKSİK BIRAKTI
FENERBAHÇEDE ikinci Raul Meireles vakası... Sarı-Lacivertlilerin Avrupa Liginde finale giden yolda büyük önem verdiği BATE Borissov maçının 4. dakikasında Alexandr Hlebe sert faul yapan Portekizli yıldız, kariyerindeki ikinci kırmızı görüp takımını 10 kişi bıraktı. Orta alanda bir top kapma mücadelesi sırasında Hlebe çok sert ve gereksiz bir faul yapan Raul Meirelese İrlandalı hakem Alan Kelly, direkt kırmızı verirken Sarı-Lacivertliler büyük şok yaşadı.
2 kırmızıyı da Fenerde gördü
30 yaşında yıldız, kariyerindeki 2.kırmızı kartı görmenin üzüntüsüyle soyuna odasına giderken, Aykut Kocamanın bir hayli sinirlenmesi dikkat çekti. 16 Aralık 2012de Arenada oynanan Galatasaray maçının son bölümünde 2. sarıdan kırmızı gören Portekizli yıldız, Halis Özkahyaya gay hareketi yaptığı ve tükürdüğü iddiasıyla 12 maç ceza aldı. Sonrasında Tahkim, tükürme eyleminin gerçekleşmediğini belirtip cezayı 4 maça indirdi. Bu nedenle Portekizli toplam 5 maç takımını yalnız bıraktı.
Takım uçağına almayın twiti
Cezasını Antep maçıyla bitiren ve sahalara dönen Meireles, Mersin maçının 87. dakikasında gereksiz bir sarı görüp cezalı duruma düştü ve Trabzon maçında oynama şansını yitirdi. Dün geceki kırmızı sonrası UEFAdan en az 2 maç ceza alması beklenen Portekizli yıldız, BATE rövanşında ve 3. tura çıkılması halinde oradaki ilk karşılaşmada forma giymeyecek. Bu arada Fenerli taraftarlar, Meirelesin kırmızısına ateş püskürüp, Takıma ihanet etti. Takım uçağına bile almayın diye twit attılar.