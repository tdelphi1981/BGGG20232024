Ronaldo ile kıyaslanmaktan sıkılmış!
Dünyanın en iyi iki futbolcusu olarak nitelendirilen Lionel Messi ve Cristiano Ronaldo ikilisinden Messi, artık kıyaslanmaktan hoşlanmıyor.
 Barcelona'nın Arjantinli süper starı Lionel Messi, artık Cristiano Ronaldo ile kıyaslanmaktan yorulduğunu açıkladı.
 France Football'a röportaj veren yıldız oyuncu, Ballon d'Or tartışmalarının yeniden alevlendiği günlerde hakkında çıkan haberlere aldırış etmediğini ifade ederken Ronaldo'nun ödül alamadığı için 'mutsuz' olduğuna dair, "Bu beni ilgilendirmez ve açıkçası umursamıyorum. Herkes istediğini yapabilir. Nedenini bilmiyorum ve beni de ilgilendirmiyor. İnsanların değerlerini yargılamak bana göre değil. Ne zaman bir şey olsa gazeteciler aramızda bir rekabet arıyor ve hemen bizi karşılaştırıyor. Bundan biraz sıkıldım" sözlerini kullandı.
 Golcü oyuncu ayrıca kendisi için daha önemli kısmın Dünya Kupası olduğu belirtirken, "Bu sene Dünya Kupası senesi. Bu da Arjantin şampiyon olabilir anlamına geliyor. Buna imza atmalıyız. Dünya Kupası hayalini gerçeğe çevirmeliyim." şeklinde konuştu.
 Messi geçtiğimiz günlerde kariyerinde ikinci kez Altın Ayakkabı ödülünün sahibi olmuştu.