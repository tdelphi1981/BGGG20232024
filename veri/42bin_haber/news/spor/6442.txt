Samet Aybaba onun biletini kesti!
Beşiktaş Teknik Direktörü Samet Aybaba, Batuhan Karadeniz'i tamamen gözden çıkardı: Üzülerek söylüyorum ki, artık bizimle olmayacak.
Beşiktaş'ta, Galatasaray derbisinin ardından yapılan sabah antrenmanında basın mensuplarıyla sohbet eden teknik direktör Samet Aybaba, Batuhan Karadeniz'in artık Beşiktaş'ta görev almayacağını açıkladı.

Mini bir toplantı yapan Samet Aybaba, "Almeida'nın yedeği olarak sezon başında Batuhan Karadeniz'i aldık. Ona birçok kez fırsat verdim ancak o bu fırsatları değerlendiremedi. Üzülerek söylüyorum ki Batuhan artık bizimle olmayacak" diyerek genç futbolcunun biletini kesti.