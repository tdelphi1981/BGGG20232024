Schumi'den pilotaj eleştirisi
Schumacher, "Bugünkü araçlar ise aerodinamik olarak oturmuş ve çok iyi bir dengeye sahip, çalışılacak alan çok geniş değil" diye konuştu."
Auto Motor und Sport'a konuşan Schumacher, "Artık araçlar birbirine daha yakın. Benim ilk yıllarımda, şimdiki gibi saniyenin onda biri veya ikisi değil, tam bir saniye daha hızlı olma şansı her zaman vardı. Niçin? Çünkü araçlar aerodinamik olarak bu kadar dengeli değildi ve bu yüzden de sürüşü oldukça zordu. Pilot olarak kendinizden birşeyler katmak için çok daha fazla imkanınız vardı" dedi. 
Schumacher, "Bugünkü araçlar ise aerodinamik olarak oturmuş ve çok iyi bir dengeye sahip, çalışılacak alan çok geniş değil" diye konuştu." 
Sözlerinin bugünkü pilotların daha yüksek standartta sürdüğü anlamına gelmediğini ifade eden Schumacher, yalnızca daha profesyonel bir çalışma şekline sahip olduklarını ifade etti. 
Schumacher, griddeki pilotların yetenekleriyle ilgili olarak ise "Bugünkü pilotlar çok daha mı iyi? Formula 1'de bulunan pilotlar her zaman en iyi pilotlar olmuşlardır. Peki en iyi pilotlar günümüzde daha mı fazla? Elbette çalışma tarzımla yeni standartlar oluşturdum, fakat eski meslektaşlarım her zaman alışkın oldukları tarza devam ettiler, bazıları da oluşturduğum standartları taklit etmek zorunda kaldılar." ifadelerini kullandı. 
 