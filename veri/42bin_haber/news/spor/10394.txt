Abdullah Kiğılı MHK'ya yüklendi
Fenerbahçe Kulübü Başkanvekili Abdullah Kiğılı, SunExpress ile yapılan anlaşmanın ardından basın mensuplarına açıklamalarda bulundu.
Abdullah Kiğılı, Beşiktaş derbisinin ilk 40 dakikasında oyunun hakiminin kendileri olduğuna vurgu yaparak, "Maalesef attığımız bir gol haksız yere ofsayt gerekçesiyle iptal edildi. Derbide böyle bir gol atmak çok önemli. Haklı olarak atılan gol iptal gerekçesiyle sayılmıyorsa birinci yumruğu yemiş oluyorsunuz. Sonrasında Beşiktaş'ın attığı gol öncesinde faul ile alakası yokken pozisyonda faul veriliyor. Sonucunda bir gol daha yiyorsunuz böylece ikinci yumruğu da yemiş oluyorsunuz. Elinde 7 tane FIFA kokartlı hakem varken, bu derbiye neden böylesine genç bir hakem atandı anlamadım. MHK Başkanı, hafta başında acemice 'En çok Beşiktaş'ın hakkı yendi' diye bir demeç veriyor. MHK Başkanı Beşiktaşlı, yardımcısı Beşiktaşlı. 34 yaşında genç bir hakem olan Mete Kalkavan derbiye atanıyor. 30 bin kişinin önünde o hakem o maçı nasıl idare ediyor. Artık gerisini sizin takdirlerinize bırakıyorum." diye konuştu.

FENERBAHÇE'DEN ÇOK SERT MHK AÇIKLAMASI 
UEFA'DAN GELEN CEZA HAKKINDA...
Avrupa Ligi'nde Bate ile oynanan karşılaşma sırasında taraftarların saha dışından attığı işaret fişeği nedeniyle seyircisiz oynama ceza gelmesi konusunda da konuşan Kiğılı, "UEFA seyircisiz oynanan maçta saha dışından atılan fişek nedeniyle sana ceza veriyor. Bir ceza daha veriliyor. Hem içeriden hem dışarıdan ceza geliyor. Biz bu kadar yumruğu yiyemeyiz. Bu camiada bizim de mes'ul olduğumuz bir taraftarımız var. Enteresan bir durum var. Bu işlerin içinden nasıl çıkılacağını bilmiyorum. Benim polis gücüm yok. Dışarıdan atılan bir fişekle maç duruyorsa yapabileceğim birşey yok."

Bir gazetecinin "MHK Başkanı, Mete Kalkavan'a sahip çıktı. Yine MHK Başkanı Galatasaray ve Beşiktaş'tan özür diledi." demesi üzerine Kiğılı, "Ben bu durumu kamuoyunun yorumuna bırakıyorum. Vicdanen rahatlarsa bir sorun yok." dedi.

Fenerbahçe Kulübü üzerinden bir şeyler oynandığını ve nereye varacağını anlayamadıklarını da dile getiren Abdullah Kiğılı, sözlerini şöyle tamamladı: "Neden Fenerbahçe ile uğraşılıyor. İki yıldır Başkan ve yönetimi içeride kalmışlar. Büyük uğraş içindeyiz. Hem içerde hem de dışarıda mücadele ediyoruz. Başkan içerden çıktı, tekrar mücadele devam ediyor. Bir şeyler dönüyor ne olduğunu ben de anlamakta zorluk çekiyorum"