Gençlerbirliği'nden 5 gollü hazırlık
Gençlerbirliği, Antalya'daki son hazırlık maçında Ukrayna'nın Volyn Lutsk takımını 5-0 yendi. 
Başkent ekibi, Antalya'daki son hazırlık maçında Ukrayna Premier Ligi takımlarından Volyn Lutsk ile karşılaştı.

Gençlerbirliği, maça Ramazan, Cem, Aykut, Kulusic, Tosic, Hurşut, Azofeifa, Özgür, Jimmy, Zec, Björn 11'iyle başladı. Başkent temsilcisi, 3. dakikada Hurşut'un kullandığı korner atışında, Aykut'un kafa vuruşuyla 1-0 öne geçti. Azofeifa, 36. dakikada 25 metreden sert ve yerden vuruşla topu ağlara gönderdi ve takımını 2-0 öne geçiren golü attı.

Björn-Jimmy verkaçının ardından topla buluşan Jimmy, ceza sahasına girerken vurdu. Defansın arkasına düşen topu Zec, Azofeifa'ya bıraktı. Azofeifa, 40. dakikada net vuruşla skoru 3-0 yaptı. Maçın 60. dakikasında ise Hurşut'un ortasında yeni transfer Belçikalı Björn, kafa vuruşuyla topu filelerle
buluşturdu: 4-0.

Karşılaşmanın 85. dakikasında da Hurşut, sağdan ortaladı, Zec ceza sahasında topa dokundu ve skoru belirleyen golü kaydetti: 5-0.

Gençlerbirliği'nde, 62 dakikada Björn yerini Artun'a bırakırken, 68. dakikada da Jimmy çıktı, Yusuf oyuna dahil oldu.