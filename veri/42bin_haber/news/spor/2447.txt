New York evinde yenilmez armada
NBA'de gecenin zorlu maçında New York Knicks, Los Angeles Lakers'ı 116-107 mağlup etti. 
ABD'nin iki büyük şehrinin takımları New York Knicks ile Los Angeles Lakers, Madison Square Garden'da karşı karşıya geldi.

Knicks, bir ara farkı 20 sayının üstüne çıkardığı maçı, 116-107 kazanarak bu sezon sahasındaki yenilmezlik unvanını korudu. Knicks'de, 3'üncü periyotun bitimine 7 dakika kala sakatlanarak maçı terketmesine rağmen 30 sayı üreten Carmelo Anthony, takımının en skoreri oldu. Raymond Felton'ın 19 sayı ve 8 asist ve Tyson Chandler 18 sayı, Knicks'in yedek oyuncuları J.R. Smith 18 ve Steve Novak ise 12 sayılık katkı yaptı.

Son 10 maçındaki 7'nci yenilgisini alan Lakers'da 31 sayı, 10 ribaund ve 6 asistle "double double" yapan Kobe Bryant, 23 sayı ve 6 ribaundla oynayan Metta World Peace ile 20 sayı ve 7 ribaund kaydeden Dwight Howard'ın gayreti, mağlubiyeti önleyemedi.