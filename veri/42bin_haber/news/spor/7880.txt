İstanbul BB: 0
Spor Toto Süper Lig'de İstanbul Büyükşehir Belediyespor ile Akhisar Belediyespor arasında oynanan maçın ilk yarısını konuk takım 1-0 önde kapattı. Karşılaşmada ikinci yarı oynanıyor
İstanbul Büyükşehir Belediyespor: 0 - Akhisar Belediyespor: 2

Stat: Atatürk Olimpiyat
Hakemler: Bülent Yıldırım, Mustafa Sönmez, Asım Yusuf Öz

İstanbul Büyükşehir Belediyespor: Eduardo, Geraldes, Zayatte, Metin Depe, Rızvan Şahin, Visca, Cihan Haspolatlı (Dk. 33 Taner Yalçın), Zeki Korkmaz, Holmen, Doka, Tevfik Köse

Akhisar Belediyespor: Oğuz Dağlaroğlu, Emrah Eren, Sonko, Uğur Demirok, Çağdaş Atan, Emin Aladağ, Bilal Kısa, Kenan Özer, Bruno, Sertan Vardar, Gekas

Gol: Dk. 31, 46 Gekas (Akhisar Belediyespor)

Sarı kartlar: Dk. 16 Çağdaş Atan (Akhisar Belediyespor), Dk. 20 Cihan Haspolatlı, Dk. 33 Zayatte (İstanbul Büyükşehir Belediyespor)

10. dakikada Tevfik, Rızvan'ın ara pasıyla ceza alanı içi sol çaprazında topla buluştu. Bu oyuncunun şık bir şekilde dönerek yaptığı vuruşta kaleci Oğuz topu kornere çeldi.

19. dakikada Bruno'nun kafayla indirdiği topu Zayatte'den kurtaran Gekas, sağ taraftan ceza alanına girdi. Kaleciyle karşı karşıya kalan Yunan oyuncunun yerden şutunda meşin yuvarlak uzak direğin dibinden dışarı gitti.

27. dakikada Sertan'ın sol kanattan orta şut karışımı vuruşunda top kaleye yöneldi. Kaleci Eduardo, üst direğin altına gelen meşin yuvarlağı son anda kornere çeldi.

30. dakikada Akhisar Belediyesporlu oyuncuların rakip yarı alanda kaptırdığı top, kontra atağa dönüştü. Yaklaşık 35 metre meşin yuvarlağı süren Doka, ceza alanı yayı gerisinden şut çekti. Brezilyalı oyuncunun vuruşunda kaleci Oğuz topu kornere çeldi.

31. dakikada konuk takım Gekas'ın golüyle öne geçti. Emrah'ın sağ kanattan savunmanın arkasına gönderdiği topa şık bir kafa vuruşu yapan Gekas, meşin yuvarlak köşeden ağlara gönderdi: 0-1

Kalan sürede iki takım adına da önemli bir gol pozisyonu olmadı ve karşılaşmanın ilk yarısı konuk takımın 1-0 üstünlüğüyle sona erdi.