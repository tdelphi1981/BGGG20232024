Los Angeles Clippers evinde kral
Üç maçlık deplasman turundan sonra evine dönen Los Angeles Clippers, Washington Wizards'ı 94 - 87 mağlup etmeyi başardı.
Geceye damga vuran isimse 22 sayı, 11 asist, 4 ribaunt ve 1 top çalmayla oynayan Clippers'ın süper yıldızı Chris Paul oldu. Ona 17 sayı, 11 ribauntluk performansıyla Blake Griffin eşlik etti. 
Wizards'da ise John Wall'ın 24 sayı, 6 asistlik performansı mağlubiyete engel olamadı.  
Los Angeles Clippers bu galibiyetle evindeki galibiyet sayısını da 19'a çıkarttı.