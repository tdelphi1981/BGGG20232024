Galatasarayı bu kez elimizden kaçırmayacağız
Siyah beyazlıların asbaşkanı Erdoğan, derbi öncesi iddialı konuştu.
BEŞİKTAŞ Asbaşkanı Levent Erdoğan, Süper Ligde Galatasaray ile yapacakları karşılaşmadan iyi bir sonuçla ayrılacaklarını söyledi. Ligin ilk yarısında  G.Saray karşısında galibiyeti kaçıran taraf olduklarını ileri süren Levent Erdoğan Rakibimiz maç öncesi Sneijderi getirerek moral buldu. Fakat Beşiktaş olarak bizim en büyük transferimiz ise takım birlikteliği. Rakibimizin transferleri bizi ilgilendirmiyor. Galatasaray önünde hedefleri olan ve buna uygun oynayan bir Beşiktaş izleyeceğimizden şüphemiz yok dedi. 
Şanssızlık bitecek 
BEŞİKTAŞın genç yıldızı Necip Uysal, G.Saray karşısında final niteliğinde bir maça çıkacaklarını belirterek, Belediye karşısındaki futbolumuz alkışlandı. Ama şanssızdık, top bizi sevmedi. G.Saray maçında her şey farklı olacak dedi.