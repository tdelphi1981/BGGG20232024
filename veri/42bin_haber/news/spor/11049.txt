Kapıdaki tehlike
Anadolunun ilk şampiyonu Trabzonsporda bu sezon işler pek iyi gitmiyor. Tolunay Kafkasla toparlanma hesapları yapan bordo mavililerin düşme hattı ile arasında sadece iki puan bulunuyor...
TRABZONSPORun geneli için konuşulacak olursa en kötü senaryo nedir? Şampiyon olamamak? Avrupaya gidememek? Orta sıralarda bulunmak... Bordo mavililer için bu üç madde bile cennetten bir meyve gibi sayılıyor bugünlerde. Takım uzun zamandır Süper Ligde olmadığı kadar kötü durumda. 
Öyle ki, Karadeniz temsilcisi puan tablosunda 11. sırada da olsa 31 puanla düşme hattının en umut vadeden takımlarından biri olan Gaziantepsporla arasındaki puan farkı sadece iki!  
TOLUNAY KAFKAS DA ÇARE OLAMADI 
ŞENOL Güneşin istifası sonrası ateşten gömleği giyen ve takıma cesaret aşılaması beklenen genç teknik direktör Tolunay Kafkas da henüz beklenenen etkiyi sağlayabilmiş durumda değil. Takımın çiçeği burnunda teknik direktörü ilk maçında 4-1lik Gaziantepspor galibiyetiyle umut verse de, daha sonra oynadığı 5 karşılaşmada bir galibiyet, üç mağlubiyet ve bir beraberlik alınca işlerin beklenenden kötü geçmesi kesinleşti.  
TEK HEDEF MUTLAK GALİBİYET 
BORDO mavililer adeta cadı kazanını andıran Süper Ligin son sıralarına düşmemek adına kalan maçlarında mutlak galibiyet almak istiyor. Ancak rakipleri ve fikstürü işleri daha da karıştıracak gibi... Sırasıyla ligin kalburüstü takımlarıyla karşılaşacak olan Trabzonspor, düşmemek için canına dişine takmış kulüpleri de karşısında bulacak... Kısacası bordo mavililerin işi hiç kolay değil. 
ÇOK ZORLU BİR FİKSTÜR 
KARADENİZ temsilcisi, Karabükspor, Elazığspor, İstanbul BB, Orduspor, Gaziantepspor, Akhisar ve Mersin İdmanyurdunun hemen üstünde yer alıyor. Üstelik bu takımların üçüyle puan mücadelesine çıkacak. Diğer rakiplerinin de Galatasaray, Bursaspor, Kayserispor, Eskişehirspor, Antalyaspor ve Gençlerbirliği olduğu düşünülünce bordo mavilileri zorlu dokuz haftanın beklediğini söylemek yanlış olmaz.  
TRABZONUN KALAN MAÇLARI 
Bursaspor (D)
Antalyaspor
Akhisar BLD. (D)
Orduspor
Eskişehirspor (D)
Gençlerbirliği
Kayserispor (D)
İstanbul BB
Galatasaray   (D)