Dakar'da 10'uncu etap Terranova'nın
Dakar Rallisi'nde otomobil kategorisinde 10'uncu etabı, Arjantinli Orlando Terranova kazandı.34'üncü Dakar Rallisi'ne, Arjantin'in Cordoba ve La Rioja kentleri arasındaki 10'uncu etapla devam edildi. Etabın birincisi, otomobil kategorisinde Arjantinli Orlando Terranova oldu. Terranova, 636 kilometrelik etabın 353 kilometrelik zamana karşı kısmını, 3:57:58 saatte tamamlayarak, birinci olmayı başardı. Arjantinli sürücü, dünkü 9. etapta ise üçüncü olmuştu.

İspanyol Nani Roma da yarışı, Terranova'nın 2:07 dakika gerisinde ikinci sırada bitirdi. Fransız Stephane Peterhansel ise Terranova'nın 2:19 dakika arkasından gelerek, mücadeleyi üçüncü sırada tamamladı ve genel klasmanda liderliğini sürdürdü.

Motosiklet

İspanyol Joan Barreda Bort'un birinci olduğu motosiklet kategorisinde ise 10'uncu etabı ilk 3 sırada bitiren sürücüler şöyle:

Sürücü Ülke Takım Süre
--------------------------------------------------------------
1. Joan Barreda Bort İspanya Husqvarna 4:43:14
2. Cyril Despres Fransa KTM 1:15
3. Paulo Goncalves Portekiz Husqvarna 2:44

Genel Klasman

Dakar Rallisi'nin 10'uncu etabı sonunda genel klasman şöyle oluştu:

Otomobil
--------
1. Stephane Peterhansel (Fransa) 28:12:00
2. Giniel De Villiers (Güney Afrika) 52:38
3. Leonid Novitskiy (Rusya) 1:08:40

Motosiklet
----------
1. Cyril Despres (Fransa/KTM) 30:47:04
2. Ruben Faria (Portekiz/KTM) 1:37
3. Francisco Lopez Contardo (Şili/KTM) 13:41

Dakar Rallisi'nin 481 kilometrelik 11. etabı, bugün Arjantin'in La Rioja ve Fiambala kentleri arasında yapılacak.
Ralli, 20 Ocak Pazar günü sona erecek.