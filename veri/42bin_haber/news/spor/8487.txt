Filede bir sevindik bir üzüldük
Voleybolda, Erkekler CEV Kupası yarı final rövanş maçında, deplasmanda Ukrayna'nın Lokomotiv Kharkiv takımını 3-0 yenen Halkbank, finale yükseldi. Diğer temsilzimiz Maliye Milli Piyango ise İtalyan rakibine boyun eğdi.
Ukrayna'nın Kharkiv kentindeki Kharkiv Spor Salonu'nda yapılan karşılaşmanın setleri 21-25, 23-25 ve 22-25 şeklinde sonuçlandı. Sahasındaki ilk maçta da 3-0 galip gelen Halkbank, böylece galibiyetlerde durumu 2-0 yaptı ve finale yükseldi.  
Halkbank, 1997 yılından bu yana Erkekler CEV Kupası'nda final mücadelesi verecek ilk Türk takımı oldu. 1997'de Netaş kupada final oynamış ve ikinci olmuştu.

MALİYE Milli Piyango ALTIN SETLE KAYBETTİ

Maliye Milli Piyango Erkek Voleybol Takımı, CEV Kupası yarı final rövanş maçında, deplasmanda İtalyan Andreoli'ye altın setle yenilerek final şansını kaybetti.

İtalya'nın Latino kentinde yapılan karşılaşma 17-25, 13-25 ve 20-25'lik setlerle 3-0 ev sahibi takımın üstünlüğüyle sonuçlandı. İki takım arasında Ankara'da yapılan ilk maçı 3-1 Maliye Milli Piyango kazandığı için galibiyetlerde durum 1-1 eşitlendi ve maç altın sete gitti. Altın seti 15-11 alan İtalyan Andreoli finale yükselen taraf oldu.

Andreoli, finalde Türk temsilcisi Halkbank ile eşleşirken, Maliye Milli Piyango, Halkbank'a elenen Ukrayna'nın Lokomotiv Kharkiv takımıyla üçüncülük mücadelesi verecek.