Brezilya'da biraraya geldiler
Eski Fenerbahçeli iki futbolcu Alex ve Rüştü, Brezilya'da buluştular...
Rio De Janeiro kentinde düzenlenen ve 28 Kasım'a kadar sürecek olan Soccerex Uluslararası Fuarı'nda Türkiye'nin yüzü olan Fenerbahçeli eski futbolcu Alex de Souza ile TFF heyeti ile birlikte Brezilya'ya giden Rüştü Reçber, biraraya geldiler...  
Yemekte buluşan ikilinin fotoğrafını, Brezilyalı futbolcu twitter hesabından yayınladı... 
SOCCEREX FUARI NEDİR? 
Soccerex, ilki 1996'da düzenlenen ve 17 senedir de futbolun paydaşlarının katılmakta olduğu uluslararası fuar/kongre organizasyonudur. Soccerex, 5 kıtada düzenledikleri 30 fuar ve kapsamı nedeniyle futbol endüstrisinin küresel lideri olarak tanımlanıyor. 
TFF DIŞINDA KİMLER VAR? 
Soccerex Uluslararası Fuarı'na katılacak futbol federasyonları, kulüpler ve kurumlar arasında FIFA, FIFA 2014 Dünya Kupası Yerel Organizasyon Komitesi, Orta-Kuzey Amerika ve Karayipler Futbol Konfederasyonu, Güney Amerika Futbol Konfederasyonu, Brezilya Futbol Federasyonu, İspanya Futbol Federasyonu, İngiltere Futbol Federasyonu, Almanya Futbol Federasyonu, İngiltere Premier Lig Vakfı, Hollanda Futbol Federasyonu, İtalya Futbol Federasyonu, FC Barcelona, Manchester United, Real Madrid, Manchester City, Borussia Dortmund, Bayern Münih, DC United, Internacional, Botafogo, Boca Juniors, Roma, Suudi Arabistan Futbol Federasyonu, Benfica, Sevilla, Birleşik Arap Emirlikleri Futbol Federasyonu, Mamelodi Sundowns, Lagos Eyaleti Futbol Federasyonu, Flamengo, Vasco Da Gama, Fluminense, Racing Club, Nacional, Porto, Hoffenheim, Shakhtar Donetsk, Bolivya Futbol Federasyonu, Orlando City, Preston North End, Sheffield FC, Sydney FC ve Palermo bulunuyor. 
"GERÇEK 10 NUMARA"      
Alex, ayrıca bir dönem Türkiye'de de oynayan Jay-Jay Okocha ile olan fotoğrafını da twitter'dan paylaştı. Alex, Jay-Jay Okocha için "Gerçek 10 numara, inanılmaz futbolcu" yorumunu yaptı.  
       