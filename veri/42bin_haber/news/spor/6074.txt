Galatasaray-Beşiktaş rekabetinde 332. randevu
Galatasaray ile Beşiktaş, yarın yapacakları Spor Toto Süper Lig'de 2013'ün ilk derbisiyle birlikte 332. kez karşı karşıya gelecek.

Taksim Stadı'nda 22 Ağustos 1924 tarihinde Beşiktaş'ın 2-0 galibiyetiyle başlayan 89 yıllık rekabette, bugüne dek yapılan 331 maçın 115'ini Galatasaray, 105'ini Beşiktaş kazandı, 111 karşılaşma da beraberlikle sonuçlandı.

Sarı-kırmızılıların toplam 466 golüne, siyah-beyazlılar 440 golle karşılık verdi.

-Ligde de Galatasaray önde-
Galatasaray ile Beşiktaş arasında ligde yapılan 109 karşılaşmada ise genel toplamda olduğu gibi sarı-kırmızılı takımın üstünlüğü bulunuyor.

İki takım ligde şimdiye kadar 109 kez karşı karşıya geldi, Galatasaray 38, Beşiktaş ise 30 kez sahadan galip ayrıldı. Taraflar 41 maçta da eşitliği bozamazken, 'Cim Bom'un 133 golüne, 'Kara Kartallar' 117 golle karşılık verdi.

Sezonun ilk yarısında BJK İnönü Stadı'nda yapılan lig tarihinin en erken derbisi 3-3 bitti.

-Beşiktaş 5 maçtır kazanamıyor-
Beşiktaş, Galatasaray ile yaptığı tamamı Süper Lig'e dahil son 5 maçı da kazanamadı.

Rakibi karşısında son galibiyetini 30 Nisan 2011 tarihinde BJK İnönü Stadı'nda 2-0'lık sonuçla alan siyah-beyazlılar, daha sonraki 5 maçta 2 kez yenildi, 3 kez de berabere kaldı, taraftarlarına 3 puan hediye edemedi.

-Son 4 maçta 17 gol atıldı-
Galatasaray ile Beşiktaş arasındaki son lig maçları oldukça gollü geçiyor.

İki takım arasında yapılan son 4 lig maçında futbolseverler toplam 17 gol izledi. Son 4 maçta Galatasaray 10, Beşiktaş ise 7 gol attı.

-Son 10 lig maçı-
Galatasaray ile Beşiktaş arasında yapılan son 10 lig maçında alınan sonuçlar şöyle: Tarih Stat Sonuç (GS-BJK) 24.05.2009 BJK İnönü 1 - 2 12.09.2009 Ali Sami Yen 3 - 0 21.02.2010 BJK İnönü 1 - 1 28.11.2010 Ali Sami Yen 1 - 2 30.04.2011 BJK İnönü 0 - 2 20.11.2011 BJK İnönü 0 - 0 (Lig Grubu) 26.02.2012 Türk Telekom 3 - 2 (Lig Grubu) 16.04.2012 BJK İnönü 2 - 0 (Süper Final) 06.05.2012 Türk Telekom 2 - 2 (Süper Final) 26.08.2012 BJK İnönü 3 - 3