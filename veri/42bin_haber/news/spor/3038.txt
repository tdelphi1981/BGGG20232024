Kendine bak Alex
Swansealı Williams'ın Van Persie'nin kafasına çektiği şut Daily Mail ile Ferguson'un arasını açtı
 İngiltere'de Van Persie kavgası... M.United-Swansea maçının bitimine 5 dakika kala Van Persie'ye faul yapıldı. Hollandalı yerdeyken Swensealı Williams kafasına kısa mesafeden şut çekti.
 ÖLDÜREBİLİRDİ
 ALEX Ferguson 'Bugüne dek gördüğüm en tehlikeli hareketti. Robin'i öldürebilirdi. Federasyon Williams'a uzun bir ceza vermeli. Van Persie hayatta olduğu için şanslı, boynu kırılabilirdi' dedi. İngiliz basını ise Williams yerine Alex Ferguson'a yüklendi. 
 Daily Mail, Manchester'ın efsaneleri Keane, Scholes ve Cantona'nın yaptıkları faullerin fotoğraflarını yayınladı. Gazete, bu üç oyuncunun yaptığı sert hareketler karşısında Ferguson'un sessiz kalmasını eleştirdi ve 'Peki Keane, Scholes ve Eric Cantona'nın yaptıkları ne olacak?' diye sordu.