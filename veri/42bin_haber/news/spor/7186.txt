Kadıköy'de 'yönetim istifa' tezahüratları
Spor Toto Süper Lig'de Fenerbahçe'nin kendi evinde Sivasspor'a 2-1 mağlup olmasının ardından tribünlerden 'Yönetim istifa' tezahüratları yükseldi.
Rakiplerinin puan kaybettiği haftada sahaya mutlak galibiyet parolası ile sarı-lacivertliler, kendi sahalarında Sivasspor karşısında hiç ummadığı bir mağlubiyet aldı. Maçın bitmesi ile birlikte taraftarlar, yönetim istifa tezahüratlarında bulundu. 

İstifa tezahüratları üzerinden Şükrü Saracüoğlu Stadı'nın hopörlerinden yüksek sesli müzik yayını yapıldı. Bu olay taraftarlar tarafından da tepkiyle karşılandı. Müzik yayını kesildikten sonra sarı-lacivertli taraftarlar "Burası babanın çiftliği değil", "İstifa etmeden buradan çıkmayız", "Diktatör istifa", "Küçük grup burada söz verenler nerede" tezahüratları yaptı.

ALEX SESLERİ

Bu arada karşılaşma sırasında sezonun ilk yarısında Fenerbahçe'den gönderilen Alex de Souza tezahüratları da yükseldi.