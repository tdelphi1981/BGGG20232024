Bursaspor galibiyet serisi arıyor
Ligin 13'üncü haftasında yarın Medical Park Antalyaspor'u konuk edecek olan Bursaspor, zorlu maçı kazanarak galibiyet serisini yakalamanın hesaplarını yapıyor.İki takım, yarın 43'üncü karşılaşmasına çıkacak. Bugüne kadar oynanan müsabakalarda yeşil beyazlı ekibin üstünlüğü bulunuyor. Bursaspor ve Medical Park Antalyaspor arasında oynanan 42 karşılaşmada, yeşil beyazlı ekip, 20 galibiyet, 11 mağlubiyet ve 11 beraberlik aldı. 
PİNTO DÖNÜYOR 
Beşiktaş ve Mersin İdmanyurdu maçlarında sakatlığı nedeniyle oynayamayan Bursaspor'un Şilili golcü futbolcusu Pinto iyileşti. Son antrenmanlarda yeşil beyazlı takımla birlikte çalışan Pinto'nun Medical Park Antalyaspor karşısında forma giyebileceği açıklandı. 
İBRAHİM CEZALI 
Yeşil beyazlı takımın savunma oyuncusu İbrahim Öztürk, Mersin İdmanyurdu karşılaşmasında sarı kart görerek cezalı duruma düştü. Tecrübeli futbolcu, bu yüzden yarın akşm 19,00'da oynanacak Medical Park Antalyaspor karşılaşmasında forma giyemeyecek. İbrahim'in yerine kaptan Ömer ilk 11'de oynayacak. 
HAKEM BARIŞ ŞİMŞEK 
Bursa Atatürk Stadı'nda oynanacak Medical Park Antalyaspor maçını Trabzon bölgesi hakemlerinden Barış Şimşek yönetecek. Barış Şimşek'in yardımcılıklarını İsmail Köse ve Bahtiyar Birinci yapacak. Mücadelenin 4'üncü hakemi ise Volkan Bayarslan olacak. Bursaspor yarınki maça şu muhtemel 11'le çıkması bekleniyor:  Carson, Basser, Serdar, Ömer, Vederson, Tuncay, Belluschi, N'Diaye, Ferhat, Batalla, Sestak (Pinto)