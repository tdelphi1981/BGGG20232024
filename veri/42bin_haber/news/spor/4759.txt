Galatasaray yönetiminde Sneijder çatlağı
Sneijder'in Galatasaray ile süren tartışmalı transfer flörtü, spor kamuoyunun bir numaralı gündemi olmaya devam ediyor.
Ancak önceleri transferine bitti gözüyle bakılan Hollandalı yıldızın kararını vermekte nazlanması ve süreyi uzatması, G.Saray Yönetimi'nde çatlak sesler çıkmasına neden oluyor.

Sneijder'in sürekli zaman geçirmesi sarı kırmızılı birçok yöneticinin de sabrı taşırmış durumda. Yönetimin en tecrübeli isimlerinden Refik Arkan'ın "Sneijder'in transferinin yüzde 95 bitti" açıklamasının üstünden de 2 gün geçmesine karşın bu transfere nokta konulamaması, Ünal Aysal Yönetimi'nde birçok ismi fazlasıyla germiş durumda.

Sarı kırmızılı yöneticilerden birçoğu, Sneijder'in işi yokuşa sürmesi sonrasında karşı bir duruş sergilenmesi gerektiği ve bu transferden vazgeçilmesi gerektiği görüşünde. Bir yönetici ise Sneijder'e verilen astronomik rakama kesinlikle karşı olduğunu vurgulayıp, bu transferden hemen vazgeçilmesini fikrinde.

G.Saray Yönetimi'nde birçok kişinin Sneijder'den sıtkı sıyrılmış durumda, yönetim kurulunda bu transferle ilgili bir oylama yapılsa büyük bir olasıklıkla transferden vazgeçilebilir. Ancak başkan Ünal Aysal'ın ısrarı Hollandalı yıldızın kaprisine göz yumulmasına neden oluyor. Ünal Aysal'ın taraftar ile Fatih Terim'e verdiği bir yıldız sözünü tutmak ve bizzat açıkladığı transferi gerçekleştirmek isteği, Sneijder transferini hala canlı tutuyor. Belki Senijder'in transferi kısa bir sürede içinde gerçekleşecek ancak son bir haftada yaşananlar Galatasaray Yönetimi'nin çoğunluğunu Sneijder karşıtı yapmış durumda.