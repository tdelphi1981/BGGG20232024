Deplasman fatihi Ş.Urfaspor'da seriye devam
PTT 1. Lig ekiplerinden Şanlıurfaspor'un Basın Sözcüsü İbrahim Halil Tepe, 1-1 berabere sonuçlanan Torku Konyaspor maçıyla birlikte deplasmandaki yenilmezlik serisini sürdürdüklerini söyledi.Tepe, AA muhabirine yaptığı açıklamada, hafta sonu deplasmanda karşılaştıkları Torku Konyaspor maçında futbolcuların iyi bir performans sergilediğini belirtti.
PTT 1. lig'de deplasmanda maç kaybetmeyen tek takım unvanını koruduklarını aktaran Tepe, şunları kaydetti:

Konya'da, zor bir maç oldu. Bu maçla birlikte deplasmandaki yenilmezlik serimizi sürdürdük. Ligin ilk yarısında deplasmanda hiç yenilmediğimiz için mutluyuz. İlk yarının deplasman maçlarını böylece bitirmiş olduk. Takımımız iyi mücadele etti, deplasman havasındaki bir maç çıkardı. Ortada bir maçtı, hem rakip hem biz pozisyona girdik. Konya deplasmanından da puan aldığımız için sevinçliyiz.

Tepe, Torku Konyaspor maçının ardından 1 gün izin yapan futbolcularının Kayseri Erciyesspor maçının hazırlıklarına bugünden itibaren başlayacağını sözlerine ekledi.