Mehmet Okur'dan şok karar
Milli basketbolcu Mehmet Okur, aktif sporculuk hayatını noktaladığını açıkladı. Son olarak Amerikan Ulusal Basketbol Ligi (NBA) takımlarından New Jersey Nets'te forma giyen 33 yaşındaki Mehmet Okur, son dönemdeki sakatlıkların ardından eski günlerine dönemeyeceğini anladığı için bu kararı aldığını bildirdi.
Mehmet Okur, yaptığı açıklamasında şu ifadeleri kulandı: 1993 yılında, 14 yaşında başladığım aktif profesyonel basketbol kariyerime 33 yaşında veda ediyorum. 
FOTOĞRAFLARLA MEHMET OKUR 
Geç başladığım, ancak aradaki farkı kapatmak istercesine büyük bir azim, kararlılık ve aşk ile dolu dolu yaşadığım basketbol kariyerime, bireysel ve takım olarak sayısız başarılar sığdırma gururunu yaşadım. Takım sporlarında Türkiye'ye kazandırdığımız ilk madalya olan 2001 Avrupa Şampiyonası ikinciliği ile başlayan ilk milli takım başarıma, NBA'de şampiyonluk kazanan ilk Türk ve NBA'de All-Star seçilen yine ilk Türk olma unvanlarını ekledim. 
 Mehmet Okur, Utah Jazz'ın Denver Nuggets'la oynadığı maçta aşil tendonundan sakatlanmış ve kenara böyle gelmiştiEn üst seviyelerde yıllarca Türkiye'mi en iyi şekilde temsil etmiş bir sporcu olarak, özellikle son üç yıldır ardı ardına yaşadığım sakatlıklardan dolayı, bütün geri dönme çabalarıma rağmen artık eski Mehmet Okur olamayacağımı anlamış bulunuyorum. Özel antrenörümle çalışmalarımı devam ettirirken, sayısız NBA takımlarından ve Avrupa'nın en elit takımları arasında yer alan kulüplerden teklifler aldım. Ancak, bir oyucunun, özellikle de belli seviyeyi aşmış bir oyuncunun vücudu, onun eskisi gibi olmasına müsaade etmemeye başladığında, onun artık çok sevdiği, hayatının yıllarca vazgeçilmez bir parçası olan spora veda etme zamanıdır ve bu an Mehmet Okur için gelmiştir. 
OYAK Renault altyapısında başlayan, TOFAŞ, Efes Pilsen, Detroit Pistons, Utah Jazz ve New Jersey Nets ile noktalanan basketbol kariyerim boyunca hem saha içinde, hem saha dışında milletime layık, gurur vesilesi bir sporcu olmaya gayret ettim. Başarılarım kadar başarısızlıklarım da, benim itici gücüm oldu. Ancak, benim için en önemlisi, sadece sporculuğum ile değil, yaşam tarzım ile de çocuklara ve gençlere doğru bir örnek olma gayretimdir. 
 Ben, Mehmet Okur; öncelikle ailemin, basketbol kariyerim boyunca bana emeği geçen antrenör, idareci ve takım arkadaşlarımın ve son olarak da her zaman beni destekleyen Türk halkının ortak bir eseriyim. Bu heyecan dolu 19 yıllık serüvende bana eşlik eden sizlere sonsuz teşekkür ediyorum. 
EN BÜYÜK HAYALİ GERÇEKLEŞMEDİ       
Fenerbahçeliliği ile bilinen Mehmet Okur, daha önce yaptığı bir açıklamada kariyerine sarı-lacivertli forma ile son vermek istediğini açıklamıştı. Okur, aldığı bu flaş kararla bu isteğini de gerçekleştirememiş oldu. 
Mehmet Okur kimdir? 
Doğum tarihi: 26 Mayıs 1979 (33 yaşında)
Doğduğu yer: Yalova 
Boyu: 2.11
Kilosu: 119 kg
Oynadığı takımlar: Oyak Renault (19971998), Tofaş Spor Kulübü (19982000), Efes Pilsen (20002002), Detroit Pistons (20022004), Utah Jazz (20042011), Türk Telekom Lokavt Süreci), New Jersey Nets (20112012), Portland Trail Blazers (2012-2012) 
Annesi Nimet Okur ve Babası Abdullah Okur, kardeşleri ise Yasemin ve Seda'dır. Milli basketbolcu model Yeliz Okur ile evlenmiş ve 21 Mart 2007 yılında Mellisa adında bir kızı olmuştur. 19 Şubat 2010 tarihinde bir oğlu dünyaya geldi. İsmi ise Yiğit Mehmet'tir. 
33 yaşındaki Mehmet Okur, NBA'de şampiyonluk yaşayan ve All-Star seçilen ilk Türk basketbolcu oldu. 2001 NBA Draft'ında kendisini 2. tur 38. sıradan seçen Detroit Pistons'ın formasını 2002/03 sezonunda itibaren giymeye başladı. Bir sonraki sezon NBA finalinde Mehmet Okurlu Pistons şampiyon oldu. 
Eurobasket 2001'de Milli formayla gümüş madalya kazanan Memo, NBA'de 604'ü normal sezon ve 71'i playofflar olmak üzere toplam 675 maça çıktı