Monte Carlo'da zafer Sebastian Loeb'in
Dünya Ralli Şampiyonası'nda (WRC), Monte Carlo Rallisi'nin son gününde, Fransız Sebastien Loeb, 3 etaptan 1'ini kazanarak, kariyerinin 7'nci Monte Carlo Rallisi zaferine ulaştı.
Monaco'nun Monte Carlo şehrinde devam eden WRC sezonunun ilk yarışında, Citroen'in Fransız pilotu Sebastien Loeb, koşulmaya başlanmışken, yarışı izleyen 3 seyircinin seyir platformundan yarış alanına düşmesi ve yaralanması sonucunda iptal edilen 16. etabı, 22:08.8 dakika, genel klasmanı ise 5:18:57.2 saatlik süresiyle lider tamamladı. Önceki iki etaptan 14. etabı, Fransız Bryan Bouffier, 15. etabı, İspanyol Daniel Sordo kazanmıştı.
 
17 ve 18. etaplarından iptal edilmesinin ardından Loeb'in takım arkadaşı ve vatandaşı Sebastien Ogier, genel klasmanı, Loeb'in 1:39.9 dakika arkasında ikinciliği, bir diğer Citroen pilotu İspanyol Daniel Sordo ise liderin 3:49 dakika gerisinde üçüncülüğü elde etti.
 
Daha önce bu sezon yalnızca 4 yarışta mücadele edeceğini açıklayan 38 yaşındaki Loeb, İsveç, Arjantin ve Fransa rallilerinde de direksiyon başına geçecek.
Monte Carlo Rallisi'nde genel klasmanda ilk 10'da yer alan pilotlar şöyle:

1. Sebastien Loeb (Fransa) 5:18:57.2 saat
2. Sebastien Ogier (Fransa) 5:20:37.1
3. Daniel Sordo (İspanya) 5:22:46.2
4. Mikko Hirvonen (Finlandiya) 5:24:23.5
5. Bryan Bouffier (Fransa) 5:27:10.3
6. Mads Ostberg (Norveç) 5:31:00.9
7. Martin Prokop (Çek Cumhuriyeti) 5:42:24.5
8. Sepp Wiegand (Almanya) 5:48:31.7
9. Olivier Burri (İsviçre) 5:54:35.4
10. Michal Kosciuszko (Polonya) 5:55:25.2

Pilotlar klasmanı
WRC'de Monte Carlo Rallisi'nin ardından pilotlar klasmanı da şöyle oluştu:

1. Sebastien Loeb 25 puan
2. Sebastien Ogier 18
3. Dani Sordo 15
4. Mikko Hirvonen 12
5. Bryan Bouffier 10
6. Mads Ostberg 8
7. Martin Prokop 6
8. Sepp Wiegand 4
9. Olivier Burri 2
10. Michal Kosciuszko 1

Markalar klasmanı
1. Citroen Total Abu Dabi 37
2. Volkswagen Motorsport 18
3. Abu Dabi Citroen Total 15
4. Katar M-Sport 10
5. Lotos WRC 8

Sezonun 2. yarışı İsveç Rallisi, 7-10 Şubat tarihleri arasında koşulacak.