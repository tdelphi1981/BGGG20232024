Türkiye'de 79 maçta şike var
Uluslararası haber ajansları, şüpheli karşılaşmaların adresleri arasında bizi de gösterirken, Alman haber ajansı DPA, sonucu önceden ayarlanan 380 maçın 79unun Türkiyeden olduğunu duyurdu.
AVRUPA Polis Teşkilatı Başkanı Rob Wainwrightın yaptığı açıklama dünyayı olduğu gibi Türkiyeyi de sarstı. Europol, geniş çaplı araştırmasında 680 futbol maçında şike olduğunu tespit etti. Bu maçların 380i Avrupada 300ü ise diğer kıtalardaki organizasyonlarda oynandı. 
Ancak bizim için asıl şok bu açıklamanın ardından gelen ilk bilgilerle yaşandı. Uluslararası haber ajanslarına göre, Avrupadaki 380 şüpheli maçın önemli bir bölümü Türkiyede oynandı. 
TÜRKİYE, ALMANYA VE İSVİÇRE  
HATTA Alman haber ajansı DPA net bir rakam vererek, Türkiyenin 79 şikeli maçla skandalda ilk sırayı çektiğini duyurdu. Yine gelen ilk bilgilere göre; Türk vatandaşlığına mensup 66 kişi de soruşturmada adı geçen 425 şüpheli arasında. Europol, şike mafyasıyla yakın bağlantıda olan bu kişilerin 155inin Almanyada, 29unun İsviçrede ve geri kalanların da Avrupanın çeşitli ülkelerinde yaşadığını açıkladı. Bununla birlikte tüm haber ajansları, bahis şikesi organizasyonunun adresi olarak Türkiye, Almanya ve İsviçreyi gösterdi. 
İNGİLİZLER DE İŞİN İÇİNDE 
EUROPOL Başkanına göre, İngilterede yapılan ve şüpheyle bakılan şampiyonlar ligi maçı son 3-4 yıl içinde oynandı. Wainwright ise ilginç bir tespit daha yaparak, İngilterenin bu kirli düzen içinde olmadığını düşünmek saflık olur dedi. 
İnce eleyip sık dokuyan müfettişler henüz isimleri vermek istemiyor. Sadece Almanyadaki bahise dayalı şikede 15 milyon Euroluk kâra bakılınca, Tüm Avrupayı içine alan bu şike kapsamından 8 milyon Euro kâr elde edilmesi ise kafaları karıştırıyor.  
FUTBOLDA DEPREM 
Europol, bombayı patlattı: 380den fazla maçta şike yapıldığından ve 15 ülkeyi kapsayan olaylara 420 kişinin katıldığından şüpheleniyoruz. 
AB Polis Teşkilatı (Europol), Dünya Kupası, Avrupa Futbol Şampiyonası ve Şampiyonlar Ligi de dahil 380den fazla futbol maçında şike yapıldığından şüphelenildiğini bildirdi. 
Teşkilat, yaklaşık 18 ay süren ve futbolda şike konusunda şimdiye kadar yapılmış en büyük çalışmanın ayrıntılarını, dün Hollandanın Lahey kentinde düzenlenen basın toplantısında açıkladı. 
Europol Müdürü Rob Wainwright, geçmişte oynanan 400e yakın maçın şike şüphesiyle araştırıldığını ve 50 kişinin gözaltına alındığını bildirdi. Wainwright, Dünya Kupası, Avrupa Şampiyonası ve Şampiyonlar Ligi dahil 380den fazla maçta şike yapıldığına dair delillerin bulunduğu belirtilirken, olaylara 15 ülkeden toplam 420 yetkili ile futbolcunun dahil olduğunun tahmin edildiğini söyledi.  
8 milyon Euroluk vurgun yaptılar 
SORUŞTURMAYI yürüten Europolün müdürü Rob Wainwright, Asya merkezli ve Avrupada destek gören suç örgütlerince yönlendirilen şike olaylarından, yaklaşık 8 milyon Euro kazancın elde edildiğini bildirdi. Ancak uzmanlar, bunun sadece buzdağının görünen kısmı olduğunu belirtti. 
DPA AJANSINA GÖRE ŞİKELİ MAÇLAR 
Avrupa Ligi elemeleri:  14
Şampiyonlar Ligi:  2
Şampiyorlar Ligi elemeleri:  2
U21 Avrupa Şampiyonası elemeleri:  2
Dünya Kupası elemeleri:  2
Avrupa Ligi:  1
Avrupa Şampiyonası:  1  
Europol nedir? 
AVRUPA Polis Ofisi ya da kısaca Europol, Avrupa ülkelerinin güvenlik güçleri arasında, uluslararası organize suçlar ve terörizme karşı işbirliği sağlamak amacıyla kurulmuş bir birimdir. Merkezi Hollandanın Lahey kentinde bulunur. Çalışanlarının tutuklama yetkisinin bulunmadığı Europol, AB üyesi ülkelerin polis teşkilatları için suç analizi yapmakta, operasyonel ve stratejik istihbarat toplamakta ve iletişim ağı oluşturmaktadır. 
DÜNYA BASINI NE DEDİ? 
En bağlantılı şike 
Futbolda bahis şikesiyle ilgili ortaya çıkan ilk detaylar dünya basınına bomba gibi düştü. Özellikle İngilizler bu duruma inanmak istemediğini söyledi. 
Europolün yapmış olduğu, Avrupada 380 maçta şike tespit ettik açıklaması sonrası dünya basını çalkalandı. 
Söz konusu iddialara ilk muhattap İngilizler oldu. 380 maçı ön plana çıkartan Ada basını, İngilterede oynanan ve şaibeli olduğu konuşulan Şampiyonlar Ligi maçını manşetlerine taşıdı.  
İspanyanın en önemli spor gazetesi Marca ise Dünyanın en bağlantılı şike organizasyonu açığa çıktı derken, Almanya, İngiltere, Avusturya, Slovenya ve Türkiyeyi ön plana çıkarttı.  
Juve fotoğraflı örnek 
Fransızların ünlü gazetelerinden LEquipe ise yaptığı haberde fotoğraf unsuru olarak Serie Anın şu anki lideri olan Juventus eski genel menajeri Luciano Moggiyi seçerken, İtalya ve Almanyayı başlığına taşıdı.  
O İngiliz kulübü Tottenham mı? 
İNGİLTEREde oynanan bir Şampiyonlar Ligi maçında şike yapıldı açıklamasının ardından şüpheler, bu ülkeyi son yıllarda Devler Liginde temsil eden Manchester United, Manchester City, Arsenal, Liverpool, Chelsea ve Tottenham gibi takımlar üzerinde toplandı. The Sun gazetesinden ismini vermek istemeyen bir muhabir ise; geçen hafta içinde Tottenham Kulübüne baskın yapıldığını ve bu operasyonla bir bağlantısı olabileceğini iddia etti. Hatta 11 puanla Şampiyonlar Ligi grubundan çıkan Londra temsilcisinin bu dönemde bir maçta şike yaptığını ileri sürerek, Eski bir Tottenhamlı itirafçı olmuş ve 2010-11 sezonunda şike yaptığını açıklamış dedi. 
TEMSİLCİLERİMİZİN SON 10 YILDA  ADADA OYNADIKLARI MAÇLAR 
GALATASARAY
19 Eylül 2012
M.United-G.Saray: 1-0 
18 Ekim 2006
Liverpool-G.Saray: 3-2
FENERBAHÇE
5 Kasım 2008
Arsenal-F.Bahçe: 0-0
8 Nisan 2008
Chelsea-F.Bahçe: 2-0
28 Eylül 2004
M.United-F.Bahçe: 6-2
BEŞİKTAŞ
25 Kasım 2009
M.United-Beşiktaş: 0-1
6 Kasım 2007
Liverpool-Beşiktaş: 8-0
1 Ekim 2003
Chelsea-Beşiktaş: 0-2
BURSASPOR
20 Ekim 2010
M.United-Bursaspor: 1-0 
Skandal için ne dediler? 
Sean Fay (Eurosport) 
TÜRK takımları bu işin içinde olabilir de, olmayabilir de... Ancak çok fazla maç ve ülke açıklandı. İlginç sürprizlerle karşılaşabiliriz. Devler Ligindeki bir takımın şike yaptığına inanmıyorum. Burada böyle bir kültür yok. Eğer bir şike olayı varsa olsa olsa alt liglerde olmuştur. 
Gordon Farquar ( BBC) 
BAHİS şirketleri genellikle hile yaparlar ve buradan para kazanmaya çalışırlar. Şike yok diyemeyiz, çünkü operasyona göre 425 şüpheli arasında futbolcular ve hakemler var. Olmayan bir penaltı ya da uyduruk bir ofsayt ile tüm sonuç değişebilir. 
Kuyt'ın gol attığı maç soruşturuluyor 
EUROPOLün, İngiliterede oynanan bir Devler Ligi maçında şike yapıldığı tespit edilmiştir açıklaması sonrası gözler Adaya çevrilmişti. Danimarka gazetesi Ekstranın iddiasına göre 16 Eylül 2009daki Liverpool-Debrecen (1-0) maçında, konuk takımın kalecisi Poleksicin şike yaptığı iddia ediliyor. Söz konusu maçta Torresin cılız şutunu sektiren Poleksicten atik davranan Kuyt golü atmıştı. Soruşturmada Liverpool şüpheli değil. Maçtan önce Poleksice bahis mafyasının baskı yaptığı öne sürüldü. 
UEFA destek verdi 
POLİS yetkililerinin raporu üzerine tüm gözler UEFAya çevrildi. Avrupa futbolunun patronu ise bu iddialardan sonra bir açıklama yayınlayarak, Europol ile birlikte çalışmak ve elimizden gelen desteği vermek isteriz ifadesini kullandı..  
1 Trilyon
Yıllık spor bahsine yatırılan tutar
%80
Yıllık spor bahsi tutarının futbola yatırılan kısmı
135 bin
Bir maça en fazla yatırılan bahis
21.6 milyon
Bahis şikesine yatırılan toplam tutar
11 milyon
Bahis şikesinden elde edilen kar
2.8 milyon 
Hakem ve futbolculara verilen rüşvet
13 bin
İncelenen e-mail
15
İncelenen ülke sayısı
380
Avrupada bahis şikesi yapılan maç sayısı
300
Afrika, Asya ve Latin Amerikada bahis şikesi yapılan maç sayısı
2
Bahis şikesi yapılan Şampiyonlar Ligi maçı sayısı 
425
Şüpheli 
50
Tutuklu 
*Rakamlar Amerikan doları üzerinden hesaplanmıştır.