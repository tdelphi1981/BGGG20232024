Keita'dan şoke eden karar
Bir dönem Galatasaray forması giyen ve şu sıralar Şanlıurfaspor'un gündeminde olan Abdul Kader Keita'nın ikna edilemediği öğrenildi.
Bir dönem Galatasaray forması giyen ve şu sıralar Şanlıurfaspor'un gündeminde olan Abdul Kader Keita'nın bugün sağlık kontrolünden geçmek üzere İstanbul'a geleceği ifade edilmişti. Ancak; PTT 1. Lig temsilcisinin Fildişili oyuncuyu ikna edemediği öğrenildi.

Katar'da futbol yaşamını sürdüren Keita'nın fikrini değiştirip teklife sıcak bakmadığı belirtilirken, yöneticiler umudunu yitirmiş değil. Bu haftaki Karşıyaka deplasmanına konsantre olan yöneticiler önümüzdeki hafta başından itibaren bir kez daha bu transfer için girişim yapacak. Şanlıurfasporlu yöneticiler her imkanı seferber edeceklerini ve gerekirse Paris'e giderek Keita ile buluşacaklarını belirttiler.