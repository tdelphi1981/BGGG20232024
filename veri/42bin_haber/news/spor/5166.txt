Nazilli Belediyespor, Gökhan Çakır'ı aldı
Spor Toto 2. Lig Kırmızı Grup takımlarından Nazilli Belediyespor, Hatayspor'dan orta saha oyuncusu Gökhan Çakır ile 1,5 yıllık sözleşme imzaladı.Nazilli Belediyesi başkanlık makamında düzenlenen imza töreninde konuşan Nazilli Belediyespor Başkanı Hilmi Volaka, Gökhan Çakır'ı renklerine bağlamaktan mutlu olduklarını belirterek, şunları söyledi:

Gökhan Çakır ile 1,5 yıllık bir sözleşme yaptık. İnşallah uzun yıllar Nazili Belediyespor'a hizmet verecek bir futbolcu olarak görüyoruz. Bu kardeşimizin takımımıza transferinden dolayı sevinçliyiz. Birçok kulübün peşinden koştuğu arkadaşımız Nazilli Belediyespor'u seçtiği için, kendisine çok teşekkür ediyoruz.

Şampiyonluk sevinci yaşamaya geldim

Takımın başarısı için elinden geleni yapacağını belirten Gökhan Çakır da, Nazilli'ye şampiyonluk sevinci yaşamaya geldim. İnşallah bunu başaracağız. Zaten iyi bir takımımız var. Allah kazasız, belasız bir sezon geçirmemizi nasip etsin. Transferimde emeği geçen kulüp başkanımız ve belediye başkanımıza çok teşekkür ediyorum. Gerçekten bana özveri ile yaklaşıldı. Ben de bu özverinin karşılığını vermek istiyorum ifadelerini kullandı.