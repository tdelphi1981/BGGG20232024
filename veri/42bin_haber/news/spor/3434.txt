Dünya Çakır keyif
Elit hakemimiz 82 puanla rakiplerine fark atıp zirvede tek başına yer aldı. Kolombiyalı hakem Wilmar Roldan 61 puanla 2., Portekizli Pedro Proença 58 puanla üçüncü oldu
 Dünyanın 1 numaralı hakemi bir Türk. Cüneyt Çakır, 2012'de dünyadaki en iyi hakem seçildi. Seçimi yapan tüm dünyadan hakem bilgileri veren 'The Third Team' isimli site.
 ZİRVEDE TEK BAŞINA
 SİTE, dünyanın en iyi hakemini seçmek için iki kıstas kullandı. Sitenin kullanıcılarının oyları ve hakemlerin yönettikleri maçlardaki başarılarının ortalaması alındı. Sonuçta zirveye tek başına Cüneyt Çakır çıktı.
 ÇAKIR, Türkler'in kullandığı oyun minimumda olduğu seçimde en yakın rakibine tam 21 puan fark attı. Bu da artık Cüneyt Çakır markasının bütün dünyada kabul gördüğü anlamına geliyor. 'The Third Team' Cüneyt Çakır'ın dünyanın 1 numaralı hakemi seçilmesinde Şampiyonlar Ligi yarı finalindeki Barcelona-Chelsea, Euro 2012 finalindeki maçlar ve son olarak FIFA Kıtalararası Kulüpler Kupası'ndaki başarılı yönetimini gösterdi. 
 PROENÇA ANCAK ÜÇÜNCÜ
 KOLOMBİYALI Wilmar Roldan 2012 Copa Libertadores finali ve Olimpiyat Oyunları'ndaki yönetimiyle 61 puan alarak ikinci oldu. Şampiyonlar Ligi ve Euro 2012 finalinin hakemi Portekizli Pedro Proença ise 58 puanla ancak üçüncü olabildi. Yani Çakır, Avrupalı hakemler arasında da uzak ara 1 numara.
 RİZZOLİ İLK 10'DA YOK
 ÇAKIR 1 numara seçilirken oylamada klasmana giremeyen hakemlerin isimleri de Türk hakemin ne kadar büyük bir başarıya imza attığının bir başka göstergesi. Örneğin Nicola Rizzoli listede yok. İşte ilk 10'a giremeyen dünyanın en iyi hakemleri:
 Benjamin Williams (Avu), Ravshan Irmatov (Özb), Gianluca Rocchi (İta), Milorad Mazic (Sırb), Nicola Rizzoli (İta), Howard Webb (İng), Antonio Arias (Par), Carlos Vera (Ekv), Enrique Osses (Şili), Badara Diatta (Sen), Nestor Pitana (Arj), Daniel Bennett (G.Afr), Peter O'Leary (Y.Zel), Bouchaib El Ahrach (Fas), Joel Aguilar (Slo), Nawaf Shukralla (Bahreyn).
 Tek 'Türk' elit hakem
 UEFA, 2012-13 sezonunun ikinci yarısı için hakem klasmanlarını yeniledi. FIFA kokartlı hakemimiz Cüneyt Çakır, Elit kategoride yer alan tek Türk hakem oldu. FIFA'daki üst klasman hakemlerimizden Fırat Aydınus'un yanı sıra Almanya 1. Ligi Bundesliga'da maç yöneten Deniz Aytekin, Elit Gelişme Grubu'nda yer aldı. Birinci gruba Bülent Yıldırım, 2. gruba Halis Özkahya, 3. gruba da Mete Kalkavan girdi.
  