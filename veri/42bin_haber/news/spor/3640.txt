Ömer'den 21 sayı
NBA'de milli yıldızımız Ömer Aşık'ın da formasını giydiği Houston Rockets sahasında New Orleans'ı konuk etti. Toyota Center'da oynanan mücadeleyi ev sahibi Rockets 104-92'lik skorla kazanmayı başardı.
Houston Rockets'ta James Harden 31 sayı 7 asistlik performansıyla yıldızlaşırken; Chandler Parsons 10 sayı ve 10 ribaundluk performansıyla double double yaptı. Karşılaşmaya ilk 5'te başlayan ve 24 dakika sahada kalan milli yıldızımız Ömer Aşık ise mücadeleyi 21 sayı ve 8 ribaund ile tamamladı.  
New Orleans Hornets cephesinde ise Greivis Vazquez'in 15 sayı 14 asistlik çabası galibiyet için yeterli olmazken; kenardan gelerek 18 sayılık katkı veren Ryan Anderson'ın bu performansı da mağlubiyeti engellemedi. 
Bu sonuçla birlikte New Orleans Hornets bu sezonki 25. mağlubiyetini alırken; Houston Rockets bu sezon 18. kez sahadan galip ayrılan taraf olmayı başardı.