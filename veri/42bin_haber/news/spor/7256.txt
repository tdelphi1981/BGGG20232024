Los Angeles Lakers kazanmaya alıştı
Los Angeles Lakers evinde New Orleans Hornets'ı 111-106 mağlup ederek üst üste üçüncü galibiyetini aldı.
Staples Center'daki maça seyircisi önünde dirençli başlayan Los Angeles Lakers, başa baş geçen ilk periyodu 25-24 önde tamamladı. Daha sonra vites yükselten ev sahibi savunmadaki başarılı performansı ile rakibine üstünlük kurdu ve mücadelenin ilk devresini 54-42 önde tamamladı. 
Staples Center'da karşılaşmanın ikinci yarısında konuk New Orleans hücumda daha diri bir performans sergilese de ev sahibi Los Angeles Lakers farkın kapanmasına izin vermedi. Ev sahibi üçüncü periyodunu 83-73 önde geçtiği maçı 111-106 kazandı. 
Los Angeles Lakers bu sonuçla üst üste üçüncü galibiyetini almış oldu. Maçın en skorer ismi konuk New Orleans Hornets'tan maçı 25 sayı ile tamamlayan Eric Gordon oldu. Ev sahibi Lakers'ta ise Dwight Howard maçı 24, Earl Clark ise 20 sayı ile tamamladı.