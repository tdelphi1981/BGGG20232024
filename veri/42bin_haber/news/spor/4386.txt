GAP Arena Stadyumu'ndaki ışıklandırma çalışması
Çalışmanın tamamlanması dolayısıyla Türk Milli Takımı ile Şanlıurfaspor'da forma giyen eski futbolcular arasında özel maç yapılacakGAP Arena Stadyumu'ndaki ışıklandırma çalışmasının tamamlanması dolayısıyla, Türk Milli Takımı ile Şanlıurfaspor'da forma giyen eski futbolcular arasında özel bir futbol maçı yapılacak.

Gençlik Hizmetleri ve Spor İl Müdürü Ertuğrul Yıldız, düzenlediği basın toplantısında, stadyumdaki ışıklandırma çalışmaların tamamlandığını, bu nedenle 16 Ocak Çarşamba günü Şanlıurfa GAP Arena Stadyumu'nda, Şanlıurfaspor'un eski futbolcularıyla, yıllarca Türk Milli Takımı'nda oynamış Türkiye'nin en önemli futbolcuları arasında futbol maçı gerçekleştirileceğini söyledi.

Bu özel maçın Şanlıurfa Valisi Celalettin Güvenç'in girişimleriyle yapılacağını ifade eden Yıldız, şunları kaydetti:

Kariyerleriyle tüm dünyada tanınan Rüştü Rençber, Hakan Ünsal, Emre Aşık, Tümer Metin, Serkan Dorum, Mete Önal, İbrahim Cansız, Okan Buruk, Ayhan Akman, İlyas Kahraman, Evren Turhan, Tolunay Kafkas ve Burhan Saatçioğlu ünlü futbolcular Şanlıurfamız'a gelip Şanlıurfaspor'a emek vermiş olan futbolcularla maç yapacaktır. Böylesi güzel faaliyeti organize eden sayın Valimiz Celalettin Güvenç'e teşekkür ederim.

Yıldız, maç öncesinde amatör spor kulüplerine malzeme yardımı yapılacağını da belirterek, 57 amatör spor kulübüne şöhretli futbolcular ve Vali Celalettin 
Güvenç tarafından malzeme dağıtılacak. 16 Ocak Çarşamba günü saat 14.00'de başlayacak olan faaliyetimize tüm Şanlıurfalı vatandaşlarımız davetlidir diye konuştu.

Yıldız, GAP Arena Stadyumu çiminin de PTT 1. Lig sezonu biter bitmez değiştirileceğini kaydetti.