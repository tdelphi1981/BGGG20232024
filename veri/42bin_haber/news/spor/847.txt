Amputenin Messi'si 1000 liraya transfer oldu
Yenimahalle Belediyesi Spor Kulübü, Ampute Futbol Süper Ligi'nin gol kralı Barış Telli'yi, 1000 lira bonservis karşılığında Karagücü'nden transfer etti.Yenimahalle Belediyesi Engelliler Gençlik ve Spor Kulübü Genel Sekreteri Garip İnal, AA muhabirine Ampute Futbol Süper Ligi'nin gol kralı Barış Telli'yi, 1000 lira bonservis bedeli karşılığında 7 yıldır formasını giydiği Kara Kuvvetleri Gücü'nden transfer ettiklerini söyledi.

İnal, Barış ile önceki sezonun gol kralı Rahmi Özcan'ın kadrolarında olduğunu ve ikisinin de gol krallığı için yarışacağını ifade ederek, Bu sezon amacımız ligi namağlup bitirmek dedi.
Ampute Futbol Süper Ligi'nin 11 Kasım Pazar günü start alacağını belirten İnal, ilk kez bu sezon genç takımın kurulduğunu ve yeni oyunculara ihtiyaç duyduklarını söyledi. İnal, Ankara'da oturan tüm engelli vatandaşları spora davet etti.

İnal, Engellinin siyaseti olmaz. Sakın engellileri siyasi olarak kullanmasınlar. Engellileri, topluma yararlı birey haline getirmek için çalışsınlar. 2012 Londra Paralimpik Oyunları'nda, sporcularımız 10 madalya getirdi. Sağlamlar bile getiremedi. İmkan verin, 2016'da 50 madalya getirelim diye konuştu.

Barış Telli: Daha başarılı olmak istiyorum

Gol kralı Barış Telli ise Yenimahalle Belediyesi'nde daha başarılı olmak istediğini belirtti. Telli, Önemli olan şampiyonluğa ulaşmak, gol krallığı çok da önemli değil. Ampute futbolunun Messi'si' yakıştırması yapan herkese teşekkür ediyorum ama ben kendim gibi oynuyorum. Messi, keza Ronaldinho çok sevdiğim oyuncular diye konuştu.

Telli, ampute futbola desteğiyle bilinen ve yaşamını yitiren Hadi Neşet Türkmen'e, de rahmet dileyerek, Çok sevdiğim biriydi. Ailesine, çocuklarına ve tüm sevenlerine başsağlığı diliyorum. Olimpiyatlarda beni izleyecekti ama nasip olmadı. Bunun üzüntüsü çok büyük değerlendirmesini yaptı.