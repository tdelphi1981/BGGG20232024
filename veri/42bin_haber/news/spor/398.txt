Fenerbahçe Ülker 83-74 Beşiktaş
Beko Basketbol Liginde dördüncü haftanın kapanış maçında Fenerbahçe Ülker sahasında son şampiyon Beşiktaşı 83-74 yenerek 4'te 4 yaptı...
Ülker Sports Arena'da oynanan karşılaşmaya siyah-beyazlı takım çok iyi başladı... 3. çeyreğe kadar oyuna ağırlığını koyan Beşiktaş'a, Fenerbahçe'denin cevabı bu çeyrekte geldi. Sarı-lacivertliler David Andersen ve Bogdanovic'in sayıları ile başarılı bir geri dönüş yaparak sonuca gitti.  
MAÇTAN FOTOĞRAFLAR - Celal Demirbilek ve Süleyman Arat'ın objektifinden 
EN SKORER İSİM BOGDANOVIC 
Karşılaşmanın en skorer oyuncusu 18 sayı ile oynayan Bojan Bogdanovic oldu. Onu 17 sayı atan David Andersen ile 15 sayı atan Curtis Jerrells izledi... 3 sayılık basketlerde Fenerbahçe 22'de 10, Beşiktaş ise 24'te 10 isabet yakaladı... Serbest atışlarda ise Fenerbahçe 19-11 isabet yakaladı. Beşiktaş ise sadece 5 serbest atış kullandı, bunların 4'ünü sayıya çevirdi.  
BO VE DASIC OYNAMADI 
Sarı  Lacivertlilerde Bo McCalebb sakatlığı nedeniyle kadroya giremedi. Beşiktaşta ise formsuzluğu ile dikkat çeken Vladimir Dasicin yerine de Randel Falker 12 kişi arasında yer buldu. 
BEŞİKTAŞ TARAFTARI YOK 
Beko Basketbol Ligi'nin 4. haftasında Fenerbahçe Ülker ile Beşiktaş arasında oynanan derbi karşılaşmayı, siyah-beyazlı taraftarlar salonda izleyemedi. Ülker Sports Arena'da yapılan mücadelede, Üç Büyükler arasındaki anlaşma uyarınca, konuk Beşiktaş'ın taraftarları salonda bulunamadı. Fenerbahçeli taraftarlar ise salonun büyük bölümünü doldurarak, takımlarına destek verdi. 
Bu arada, Fenerbahçe Kadın Basketbol Takımı Başantrenörü Roberto Iniguez De Heredia da karşılaşmayı izleyenler arasında yer aldı. 
MAÇTAN NOTLAR 
Oyuna hızlı başlayan Beşiktaş, Christopher, Vidmar ve Jerrellsın sayılarıyla ilk 3 dakikada skoru 0-10a getirdi. Ömer Onanın turnikesiyle maçtaki ilk sayılarını bulan Sarı Lacivertliler, 5.dakikaya girilirken de farkı 8 sayıya indirdi (6-14). Tempoyu arttıran ve Emir, Bogdanovic ve İlkan üçlüsüyle etkili olan Fenerbahçe Ülker, farkı da 1 sayıya indirdi (17-18). Ancak ilk periyotu Beşiktaş 17-20 önde tamamladı. Düşük tempoda başlayan ikinci periyotta yarı alanda topu iyi çeviren konuk ekip, Serhat Çetin ile Damir Markotanın üçer sayılık basketleriyle farkı 15.dakikada 9a çıkarttı (25-34). Tam saha baskılı savunma yapan Fenerbahçe Ülker, David Andersenin de hücuma yaptığı katkıyla durumu 36-39a getirdi. Siyah Beyazlılar, devreyi 39-44 önde tamamlayan taraf oldu.  
Alan savunmasına karşı iyi hücum ederek başlayan Fenerbahçe Ülker, buna karşın savunmada rakibinin sayılarına engel olamadı. Cevher Özerin üç sayılık basketiyle 35.dakikada skoru 49-56ya getiren Siyah Beyazlılar karşısında ev sahibi ekip, özellikle Bojan Bogdanovicin etkili oyunuyla skoru eşitledi (60-60). Fenerbahçe Ülker, Emir Preldzic ile David Andersenin sayılarıyla periyotu da 68-64 önde tamamladı. Mücadelenin final periyotunda oyunun kontrolünü elinden bırakmayan Fenerbahçe Ülker, 35.dakikasını 74-68 üstün geçtiği karşılaşmadan 83-74 galibiyetle ayrıldı.