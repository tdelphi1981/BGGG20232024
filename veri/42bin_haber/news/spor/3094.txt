Çaykur Rize'nin acı günü
Eski Çaykur Rizespor Kulüp Başkanı Mustafa Zeki Rakıcı, vefat etti.Bir süredir kanser tedavisi gören 65 yaşındaki Rakıcı, Rize'de Fener Mahallesi'ndeki evinde hayatını kaybetti.

Rakıcı için yarın 9.30'da Mehmet Cengiz Tesisleri'nde tören düzenlenecek. 

Rakıcı'nın cenazesi öğlen vakti kılınacak cenaze namazının ardından Fener Mahallesi'ndeki aile mezarlığına defnedilecek.

Rakıcı, 1975-1978 yılları arasında ikinci ligde mücadele eden Çaykur Rizespor'un Kulüp Başkanlığını yapmıştı.