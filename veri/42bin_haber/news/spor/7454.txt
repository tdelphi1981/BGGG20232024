PFDK'da kararlarını açıkladı
Türkiye Futbol Federasyonu Profesyonel Futbol Disiplin Kurulu (PFDK), gündemindeki maddeleri görüşerek A2 Ligi takımlarında görev yapan bir teknik adama ve 4 futbolcuya çeşitli cezalar verdi.Toplantının ardından yapılan açıklamaya göre, Ankarasporlu futbolcu Ömer Çiçek'e rakip takım sporcusuna yönelik hakareti nedeniyle ve Bolusporlu futbolcu Samet Pirdal'a da müsabaka hakemine yönelik hakareti nedeniyle 2'şer maç ceza verildi.

Bucasporlu futbolcu İsa Fuat Dayı ve Gaziantepsporlu futbolcu Müslüm Elmas ise rakip takım sporcusuna yönelik şiddetli hareketleri nedeniyle 3'er maç ceza aldı. Kurul, Orduspor A2 Takımı Teknik Sorumlusu Turgut Kır'a da müsabaka hakemine yönelik sportmenliğe aykırı hareketi nedeniyle 1 maç ceza verdi.