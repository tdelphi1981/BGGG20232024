Rüştü Reçber'den jübile müjdesi
Milli Kaleci Rüştü Rençber Fenerbahçe ya da Beşiktaş ile jübile yapacağının müjdesini verdi...
Çamlıca Anafen İlk ve Orta Okulu'nun düzenlediği söyleşide öğrencilerle bir araya gelen milli kaleci, futbola başladığı yıllardan bugüne kadar birçok konuda öğrencilerin sorularını cevapladı. Fenerbahçe ya da Beşiktaş ile jübile yapacağının müjdesini verdi...

En fazla Milli Takım forması giyen başarılı kaleci Rüştü Rençbere Çamlıca Anafen Okul Müdürü Mustafa Turan başarı plaketini vererek, Türk futboluna katkılarından dolayı teşekkür etti. Öğrencilerin, Rüştü Rençber için hazırladıkları sürpriz video milli kaleciyi duygulandırdı.

Basının da yoğun ilgi gösterdiği ödül töreninde çocukların tecrübeli kaleciye yönelttiği sorularla keyifli bir söyleşi gerçekleşti. Rüştü Rençberin başarıya giden yolda edindiği deneyimlerini paylaştığı Anafen öğrencileri milli kaleciye forma imzalatmak için sıraya girdi.

FUTBOLCU OLMASAYDIM BURADA OLAMAZDIM

Milli Kaleci Rüştü Rençber; Her aile gibi benim de ailem doktor veya öğretmen olmamı isterdi ama şartlardan dolayı futbolcu oldum. Eğer futbolcu olmasaydım şimdi sizin karşınızda olmazdım. Çocukken uçaklara olan hayranlığımdan dolayı pilot olmak gibi bir hayalim vardı ama kısmet olmadı. Ben de bu sıralardan geçtim, iyi de kötü de notlar aldım. Sınav baskısı her öğrencide olur ancak bu baskılara boyun eğmeyin, futbol oynarken hep baskı altında kaldım ama asla başaramayacağımı düşünmedim. Başarıya giden en önemli yol çalışmak. Lise döneminde iken hem futbolcu hem de kaleciydim. Daha sonra profesyonel olarak defans oynarken kalecimizin askere gitmesinden dolayı zorunlu olarak kaleci oldum ve bu alanda daha başarılı olduğum anlaşıldı. Eğer doğru insanlarla çalışma şansınız olursa başarılı bir noktaya gelebilirsiniz ama esas önemli olan kişinin kendisidir. Herkesin yeteneği kapsamında bir hedefi olmalı. Benim kariyerimdeki en büyük hedefim de Barcelonada oynamaktı. Antrenörlük ve teknik adamlık yapmayı düşünmüyorum ama Türk futbolunun durumunu pek iyi görmüyorum. İleriye yönelik olarak yönetim ile ilgili bir şeyler düşünebilirim. Yakın zamanda Fenerbahçe ya da Beşiktaş ile jübile yapma planımız var açıklamasında bulundu.