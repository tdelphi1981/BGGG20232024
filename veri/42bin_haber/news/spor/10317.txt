Beşiktaş 3-2 Fenerbahçe
Spor Toto Süper Lig'in 24. haftasında İnönü Stadyumu'nda oynanan ve gol düellosu şeklinde geçen derbiyi Beşiktaş, Olcay'ın son saniye golüyle 3-2 kazandı.
İnönü Stadyumu'nda oynanan son derbide Beşiktaş'ın golleri Dk. 20 Kuyt (kendi kalesine), Dk. 61 Niang ve Dk 90+3 Olcay Şahan'dan geldi. Fenerbahçe'nin golleri ise 24. ve 63. dakikada Sow'dan geldi. 

Olcay'ın attığı golden sonra maçın hakemi Mete Kalkavan, yeniden başlatmadan bitirdi.  Bu sonucun ardından Fenerbahçe 40 puanda kalırken, Beşiktaş ise 42 puana ikinci sıraya yükseldi.  Spor Toto Süper Lig'de lider Galatasaray'ın 47 puanı bulunuyor.    DERBİDEN KARELER - Emre OKTAY, Süleyman ARAT, Semih BAHADIR, ve Adem KABAYEL'in objektifinden

SAMET AYBABA: BİZ YÜREĞİMİZLE OYNUYORUZ

KOCAMAN: HAKEM BASKI ALTINDA KALDI

Sonunu düşünen Beşiktaşlı olamaz Orhan CAN yazdı..

Stat: BJK İnönü
Hakemler: Mete Kalkavan, Mustafa Emre Eyisoy, Kemal Yılmaz
Beşiktaş: McGregor, Hilbert, Sivok, Ersan Adem Gülüm, Gökhan Süzen (Dk. 59 Emre Özkan), Holosko, Fernandes, İbrahim Toraman, Veli Kavlak (Dk. 73 Oğuzhan Özyakup), Olcay Şahan, Niang
Fenerbahçe: Volkan Demirel, Gökhan Gönül, Bekir İrtegün, Egemen Korkmaz, Ziegler, Emre Belözoğlu (Dk. 89 Mehmet Topuz), Meireles (Dk. 73 Mehmet Topal), Kuyt, Cristian (Dk. 73 Caner Erkin), Sow, Webo
Goller: Dk. 24 ve 63 Sow (Fenerbahçe), Dk. 40 Kuyt (Kendi kalesine), Dk. 60 Niang, Dk. 90 3 Olcay Şahan (Beşiktaş)
Sarı kartlar: Dk. 15 Egemen Korkmaz, Dk. 69 Bekir İrtegün, Dk. 74 Emre Belözoğlu, Dk. 87 Caner Erkin (Fenerbahçe), Dk. 43 Gökhan Süzen, Dk. 65 Veli Kavlak, Dk. 87 Emre Özkan (Beşiktaş)

MAÇIN AYRINTILARI 

İNÖNÜ'DEKİ SON DERBİYİ BEŞİKTAŞ KAZANDI

Sezon sonunda yıkılarak yeniden yapılması planlanan tarihi BJK İnönü Stadı'nda son derbiyi Beşiktaş kazandı. Siyah-beyazlılar, tarihi derbide 90 3. dakikada Olcay Şahan'ın attığı ve santrası bile yapılmayan golle rakibini yendi ve stadındaki son derbide taraftarlarına galibiyet armağan etti. Spor Toto Süper Lig'in 24. haftasında oynanan Beşiktaş-Fenerbahçe karşılaşması, Türk futbol tarihine damga vuran, birçok tarihi maça ve olaya tanıklık eden BJK İnönü Stadı'nda oynanan son derbi olarak tarihe geçti. Olcay Şahan da İnönü Stadı'ndaki son derbi golünü atan futbolcu olarak kayıtlara ismini yazdırdı.

Biletleri günler öncesinden tükenen ve kapalı gişe oynanan tarihi stattaki tarihi derbiye 32 bin şanslı Beşiktaş taraftarı tanıklık etti ve son anda gelen golle de adeta bayram sevinci yaşadı. Spor Toto Süper Lig'de bu sezon şimdiye dek derbi kazanamayan Beşiktaş, İnönü Stadı'ndaki son derbide gülen taraf oldu.

OLCAY: BU KEZ SON SANİYEDE SEVİNDİK

SOW: SON DERECE ÜZGÜNÜZ

Ali Sami Yen Stadı'ndaki son derbiyi de Beşiktaş kazanmıştı

BJK İnönü Stadı'ndaki son derbide Fenerbahçe'yi 3-2 yenen Beşiktaş, Ali Sami Yen Stadı'nda oynanan son derbide de 3 puana ulaşan takım olmuştu. Galatasaray'ın Türk Telekom Arena'ya taşınmadan önce Ali Sami Yen Stadı'nda oynanan son derbiden siyah-beyazlı takım 2-1 galip ayrılmıştı. Süper Lig'de 28 Kasım 2010 tarihinde yapılan tarihi maçta Beşiktaş'ın gollerini penaltıdan Guti ve Nobre, Galatasaray'ın tek golünü ise Kewell atmıştı.

İNÖNÜ'DE BİBER GAZI SKANDALI 
  ZENGİN AİLE ÇOCUKLARINA BÖYLE DERS VERİLİR 

İnönü'de Müslüm Gürses unutulmadı

İnönü Stadyumu'ndaki derbi öncesinde Beşiktaşlı taraftarlar bugün hayatını kaybeden Müslüm Gürses şakıları ile ünlü sanatçıyı andı.

Aziz Yıldırım, maça gelmedi 
Fenerbahçe Kulübü Başkanı Aziz Yıldırım, derbiye gelmezken, sarı-lacivertli kulübü başkanlık seviyesinde başkan vekili Abdullah Kiğılı temsil etti. Bazı yönetim kurulu üyelerinin yanı sıra eski yönetici Ali Koç da Fenerbahçe yönetim kafilesiyle derbiye geldi. Kiğılı, stada girişte, BJK İnönü Stadı'nda tarihi bir derbi oynanacağının ifade edilmesi üzerine, Tarihi bir stat, hatıraları var. İnşallah iyi oynayan kazansın dedi.

Galatasaray'ın bu hafta puan yitirdiğinin hatırlatılması üzerine de Kiğılı, İnşallah biz kazanırız ifadesini kullandı. Fenerbahçe Kulübü Yönetim Kurulu'nu, Beşiktaş Kulübü Yönetim Kurulu Üyesi Seyit Ateş protokol tribünü girişinde karşıladı. Ateş, yaptığı kısa açıklamada, Centilmenlik içerisinde geçsin ama Beşiktaş bu maçın favorisi. Bu maçı almak istiyoruz. Hayırlısıyla BJK İnönü Stadı'nı güzel bir şekilde kapatacağız diye konuştu.
 
 
  EMRE VE KOCAMAN'DAN ŞOKE EDEN TEPKİ 
 
 
 
Dolmabahçe bauram yeri gibi 
Spor Toto Süper Lig'in 24. haftasında oynanacak Beşiktaş-Fenerbahçe derbisi öncesi Dolmabahçe adeta tarihi günlerinden birini yaşadı. Siyah-beyazlı taraftarlar, günün erken saatlerinden itibaren BJK İnönü Stadı'nın bulunduğu Beşiktaş ilçesine gelmeye başladı. Taraftarlar, formaları ve bayrakları ile Beşiktaş sokaklarını bayram yerine çevirdi ve tezahüratlarla maçın havasına girmeye çalıştı.

Beşiktaş Çarşı'da bir araya gelen taraftarlar da meşaleler yakıp, şarkılar söyleyerek, maç saatini beklemeye başladı. Dolmabahçe ve BJK İnönü Stadı önünde toplanan taraftarlar da stat kapıları açılana dek şarkılar söyleyip tezahüratlar yaptı. 
Olağanüstü güvenlik önlemleri 
BJK İnönü Stadı'nda oynanacak son derbi olma özelliği taşıyan Beşiktaş-Fenerbahçe derbisi için olağanüstü güvenlik önlemleri uygulandı. BJK İnönü Stadı'ndaki karşılaşma için 900 özel güvenlik ve 1527 polis görev yaptı.
Ayrıca, stat içinde polis kamerası ve stat kamerası ile tespit çalışması yapıldı. 

  FENERBAHÇE SOYUNMA ODASI KARIŞTI 

Kartal Yuvaları'na büyük ilgi 
Siyah-beyazlı taraftarlar, BJK İnönü Stadı'nda oynanan son derbi maç öncesi Beşiktaş ürünlerinin satıldığı Kartal Yuvası mağazalarına büyük ilgi gösterdi. Stattaki mağazalar ile ürünlerin satıldığı TIR önünde uzun kuyruklar oluşturan taraftarlar, takımlarının ürünlerini almak için adeta birbirleriyle yarıştı.

Niang'ın ilk golü eski takımına

Beşiktaş'ın devre arasında kadrosuna kattığı Mamadou Niang, siyah-beyazlı formayla ilk golünü eski takımı Fenerbahçe'ye karşı attı. Beşiktaş'taki 4. maçına çıkan Niang, karşılaşmanın 60. dakikasında takımının ikinci golünü kaydetti ve yeni takımına ilk kez gol kazandırdı. Niang, ayrıca son dakikada Olcay Şahan'a yaptığı asistle de galibiyetin mimarlarından oldu.

Fernandes, 9. derbide de gol atamadı

Beşiktaş'ın Portekizli futbolcusu Manuel Fernandes, oynadığı 9. derbide de gol atmayı başaramadı. Siyah-beyazlı formayla bugüne kadar 9 derbiye çıkan siyah-beyazlı futbolcu, Fenerbahçe karşısında da gol atamadı ancak oynadığı futbolla galibiyette pay sahibi oldu.

Kırmızı formayla yenilgisi yok

Beşiktaş, kırmızı formayla çıktığı 14. karşılaşmasında da yenilmedi. Siyah-beyazlılar, bu sezon kırmızı formayla çıktığı 14 maçta 8 galibiyet, 6 da beraberlik elde etti.

Ligde gol atmadığı takım kalmadı

Bu sezon ligin en çok gol atan takımı olan Beşiktaş, gol atamadığı tek takım olan Fenerbahçe filelerini havalandırınca, siyah-beyazlıların ligde gol atamadığı takım kalmadı. Sezonun ilk yarısında 3-0 mağlup olduğu Fenerbahçe'ye gol atmayı başaramayan siyah-beyazlılar, bu akşam 3 gol atarak, bu şansızlığını da kırdı. Beşiktaş, ligdeki toplam gol sayısını 51'e çıkardı ve bu alanda liderliğini sürdürdü. Beşiktaş, Fenerbahçe derbisiyle ligde üst üste 17. maçında da rakip fileleri havalandırdı. 
Karaborsacılar işbaşında 
Biletleri satışa çıkar çıkmaz tükenen derbi maç öncesi karaborsacılar yine işbaşındaydı. Karaborsacılar, Beşiktaş ilçesi ve stat çevresinde 3-4 katı fiyata bilet satmaya çalıştı.

Webo, ilk kez derbiye çıktı 
Fenerbahçe'nin ara transfer döneminde İstanbul Büyükşehir Belediyespor'dan transfer ettiği Pierre Webo, sarı-lacivertli formayla ilk derbisine çıktı. Teknik direktör Aykut Kocaman'ın, transferinin ardından takımda vazgeçmediği isimlerden birisi olan Webo, siyah-beyazlı ekibe karşı BJK İnönü Stadı'nda takımının önemli bir gol silahı olarak sahada yer aldı. 
Egemen Korkmaz, sarı-lacivertli formayla ilk kez BJK İnönü'de 
Fenerbahçe'nin bu sezon başında, Beşiktaş'tan ayrıldıktan sonra kadrosuna kattığı Egemen Korkmaz, eski takımına karşı sarı-lacivertli formayla Dolmabahçe'de ilk derbisine çıktı. Egemen, sezonun ilk yarısında Kadıköy'de yapılan maçta da Beşiktaş karşısında forma giymişti. 
Fenerbahçe taraftarı maçta yok 
Fenerbahçe'yi, Beşiktaş karşısında çıktığı önemli maçta taraftarı statta destekleyemedi. Sezon başında alınan karar gereği sarı-lacivertli taraftarlar, karşılaşmayı stattan izleyemedi. 
Medyanın ilgisi 
BJK İnönü Stadı'ndaki son derbiye medya da büyük ilgi gösterdi. Tarihi maçta 170 gazeteci ile saha içinde 100'e yakın foto muhabiri görev yaptı. 
2 maç sonra cezasız derbi 
Beşiktaş ile Fenerbahçe arasında 2 maç sonra bir derbi, cezasız oynandı. Geçen sezon Süper Final Grubu'nda BJK İnönü Stadı'ndaki karşılaşma Beşiktaş'ın cezası, bu sezonun ilk yarısında Fenerbahçe Şükrü Saracoğlu Stadı'ndaki maç ise Fenerbahçe'nin cezası nedeniyle sadece kadın ve çocuk taraftarlar önünde oynanmıştı. Bu derbiyle birlikte 2 maç sonra Beşiktaş ile Fenerbahçe cezasız bir derbide karşılaşmış oldu.