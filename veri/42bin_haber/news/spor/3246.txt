Erciyes'te 3 imza birden
Kayseri Erciyesspor, Sivasspor'dan kaleci Atilla Koca, Orduspor'dan Numan Çürüksu ile Torku Konyaspor'dan Bilal Aziz Özer'i kadrosuna kattı.Kulüp Başkanı Ziya Eren yaptığı açıklamada, sezon başında belirledikleri Süper Lig hedefi kapsamında kadrolarını güçlendirmek için çalışmalar yaptıklarını söyledi.

Teknik Direktör Osman Özköylü'nün raporu doğrultusunda Sivasspor'dan kaleci Atilla Koca, Orduspor'dan Numan Çürüksu ile Torku Konyaspor'dan Bilal Aziz Özer'i transfer ettiklerini belirten Eren, bu üç oyuncuyla da 1,5 yılık anlaştıklarını kaydetti.

Başkan Eren, ligin ikinci yarısında daha coşkulu ve daha etkili bir Kayseri Erciyesspor için transferlerin önümüzdeki günlerde devam edeceğini sözlerine ekledi.