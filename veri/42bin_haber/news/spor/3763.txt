Küfür etmek size yakışmaz
Sarı lacivertli taraftarlardan maçlarda küfür edilmemesi konusunda söz alan başkan Yıldırım, Karşılaşma esnasında sizler sadece takımınızı destekleyin dedi.
Fenerbahçe Başkanı Aziz Yıldırım dün öğlen saatlerinde sarı lacivertlilerin kamp yaptığı Antalyaya geldi. Sarı lacivertlilerin başkanı, Antalyalılar derneği tarafından karşılanırken havalimanından ayrıldıktan sonra önce yemek yedi. Yıldırım, yemeğin ardından da kadın basketbol takımının maçını izlemek üzere Antalya Kepez Belediye Salonuna geldi. Karşılaşma sırasında Üniversiteli Fenerbahçeliler (Unifeb) grubuna mensup bir grup taraftar Aziz Yıldırım lehine tezahürat yaptı 
ÇOCUKLAR SİZDEN BİR İSTEĞİM VAR 
DEVRE arasında aynı grup protokol tribünü kapısına gelerek Aziz Yıldırım ile görüşmek istediler... Yıldırım taraftarları kırmayarak oturduğu odadan çıkarak taraftarların yanına gitti. Burada Yıldırım ile taraftarlar arasında ilginç diyaloglar geçti. Aziz Yıldırım, sarı lacivertli taraftarlara şunları söyledi...
Çocuklar sizden bir isteğim var. Maçlarda kesinlikle küfür etmeyin. Sadece Fenerbahçeyi destekleyin,,, Bazı taraftar grupları var, maçta Galatasaraya küfrediyorlar. Sonra liderleri Galatasarayın tribün liderleri ile el ele kol kola dolaşıyorlar. Siz onlar gibi olmayın. Sadece Fenerbahçeyi destekleyin... 
PANKARTI BEĞENDİNİZ Mİ BAŞKANIM?  
YILDIRIMın bu sözleri üzerine taraftarlar Başkana küfür etmeyeceklerine dair söz verdi. Bir taraftar Aziz Yıldırıma dönerek, Dün havaalanında açılan pankartı ben yaptırdım. Beğendiniz mi başkanım? diye sordu. Yıldırım beğendiğini söyleyerek teşekkür etti.  
Ardından Fenerbahçe antrenmanına gelmek istediklerini söyleyen taraftarların telefon numarasını yardımcısı vasıtası ile alan Aziz Yıldırım, Sizi arayıp antrenmana davet edeceğim dedi. 
PFDK tarafından 21 gün ile cezalandırılan Yıldırıma bu cezayı sorduğumuzda ise yanıt vermek istemedi ve Buraya basketbol maçına geldim. Sadece basketbolu düşünüyorum yanıtını verdi. Sarı lacivertlilerin başkanı daha sonra akşam 22.00 civarında Fenerbahçenin kapına katılmak üzere Beleke hareket etti.