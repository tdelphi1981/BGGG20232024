Düdüğü kendi assın
Aykut Kocaman ve Gökhan Gönül, Marsilya maçı öncesi basın toplantısı düzenledi.
 Kocaman, Eskişehirspor maçının önüne geçen Fırat Aydınus ve yaşanan olaylar hakkında ilk kez konuştu, çok çarpıcı mesajlar verdi:    
 
 TFF GEREKENİ YAPAR
 'ESKİŞEHİR'de büyük tepkiler oldu malum konuyla ilgili. Zaman zaman itirazlarınızı devam ettirmeniz gerekiyor, haklıysanız. Kural dışı bir şey yapıldıysa ceza çekilir. Her ne kadar itirazda söylenen şeyler doğru da olsa bunu kabul etmeliyiz. Olayların çıkış nedeni de ilgili kişiler tarafından değerlendirilecektir. 
 O tepkide oyuncunun atıldığı gerekçe benim için sıkıntı yarattı. 'Lan' kelimesi hakaret, küfür kabul edilen birşey değil. Doğru değil. Kaba kelime. Bundan dolayı futbolcu atılamaz. Refleksimin nedeni buydu. Ancak olayın ikinci kısmı var. Bunu sonradan öğrendik. Caner böyle bir şey söylememiş. Bu sözcük yüzünden hiçbir oyuncunun atılmaması gerekir. Olayın atlanan kısmı da burası. 
 FUTBOL ÖLÜM SINIRINDA 
 DOKTORLAR, hakemler, öğretmenler kutsal meslekler yapıyorlar. Futbol ölüm sınırında oynanan bir oyun. Açıkçası ben bilmiyordum Caner'in böyle bir kelime etmediğini. Sonradan öğrendim. Bu da bizi etkiledi açıkçası.
 ÖNYARGININ oluşturduğu bir yanlışlık var. İstifasını isteyecek taraf biz değiliz. Bardağı taşıran hareket olarak değerlendirdik. Maçtan sonra konuşuruz.'
  