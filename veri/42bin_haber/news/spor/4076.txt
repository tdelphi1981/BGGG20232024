Unutulmaz isim Aydan Siyavuş anılıyor
Türk basketbolunun unutulmaz ismi Aydan Siyavuş vefatının 15. yıl dönümünde anılıyor.
Türkiye Basketbol Federasyonu, Türk  basketbolunun efsane antrenörlerinden Aydan Siyavuş'u ölümünün 15. yıl dönümünde  andı. Federasyondan yapılan açıklamada, Türk basketbolunun efsane  isimlerinden Aydan Siyavuş'u, ölümünün 15. yıl dönümünde özlemle ve saygıyla  anıyoruz denildi. 
Siyavuş'u uzun yıllar görev yaptığı Galatasaray'da unutmadı. Sarı-kırmızılı kulübün yayımladığı mesajda, 1 Ocak 1998'de Galatasaray Erkek Basketbol Takımı antrenörüyken yaşama gözlerini yuman ve aramızdan ayrılan Aydan Siyavuş'u ölümünün 15. yılında saygıyla anıyoruz denildi.  
Lig tarihinde antrenör olarak toplam 7 kez şampiyonluk yaşayıp, bu alanda  rekoru halen elinde bulunduran merhum Siyavuş, Galatasaray Erkek Basketbol  Takımı'nı çalıştırdığı dönemde, 11 Ocak 1998 tarihinde geçirdiği kalp krizi  sonucu 51 yaşında vefat etmişti. Eczacıbaşı ile 1975-76, 1976-77, 1977-78 ve 1979-80, 1980-81, 1981-82  sezonlarında üst üste 2 kez 3'er şampiyonluk yaşayan tek antrenör olan Siyavuş, 1  kez de o zamanki adıyla Efes Pilsen'in başında mutlu sona ulaştı.