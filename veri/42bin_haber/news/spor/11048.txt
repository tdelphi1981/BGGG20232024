Üzülmez'in ahı tuttu
Tam 12 sezon boyunca siyah beyazlı formayı terleten İbrahim Üzülmezden sonra Kartalın savunmada sol kanadı kırık kaldı. Defansın solunda denenen 8 futbolcu da bir türlü bekleneni veremedi.
BEŞİKTAŞ taraftarının gönlünde, hırsı, takımına bağlılığı ve liderliği ile taht kuran bir isim; İbrahim Üzülmez... 2000-2001 sezonunda G.Antepspordan Beşiktaşa geldiğinde, kimse onun siyah beyazlıların tarihinde iz bırakacağını tahmin edemezdi. Gelişinin sessizliği kadar, şiddetli olan gidişi de, Beşiktaş taraftarlarının hafızasında yer edindi. 
Tam 12 sezon boyunca, 404 karşılaşmada siyah beyazlıların formasını terleten İbrahim Üzülmezden sonra ise, Kara Kartalın sol bek konusunda yüzü gülmedi. 2010-2011 sezonunun 21. haftasında son maçına çıkmıştı Üzülmez... Beşiktaş, Ankaragücü deplasmanından 1-0 yenik ayrılıyordu o tarihte... 
BİR TÜRLÜ BAŞARI YAKALANAMADI 
O günden sonra siyah beyazlılar, sol beke doğru aşıyı yapamadı. Tıpkı Üzülmez gibi Gaziantepspordan alınan İsmail Köybaşı da, ilk etapta başarılı bir grafik çizdi. Ancak İsmail, sakatlıkların pençesinden bir türlü kurtulamadı.
Ve Kartal, 2010-2011 sezonunda İbrahimin takımdan ayrıldığı 21. haftadan sonra bugüne kadar oynadığı 103 maçta, sol bek mevkiinde 8 farklı futbolcuyu denemek zorunda kaldı; İsmail, Ekrem Dağ, Egemen Korkmaz, Tanju Kayhan, Ersan Gülüm, Uğur Boral ve Egemen Korkmaz... 
EMRE VE GÖKHAN ARASI GEL-GİT 
SON haftalarda Beşiktaş Teknik Direktörü Samet Aybabanın sol bekte yaşadığı ikilem de, Üzülmezin yerinin dolmadığının açık bir göstergesi... Devre arasında İsmailin sakatlanması sonrası Kartal, İstanbul BŞBde daha çok sol açık olarak tercih edilen Gökhan Süzeni transfer etti. Fakat bu oyuncudan da Devşirme sol bek yaratılamadı. Aybaba, F.Bahçe derbisine sol bekte Gökhanla başladı. 59. dakikada yerine Emreyi oyuna dahil etti. Trabzon maçında ise, Emre ilk 11 çıktı. 38de Gökhanla değiştirildi. 
Beşiktaştan neden gönderildi? 
- İBRAHİM Üzülmez, 2008-2009 sezonunda takım arkadaşı İbrahim Toraman ile kavga edip kadro dışı kaldı. Ancak daha sonra iki oyuncu da affedildi. 13 Şubat 2011deki Ankaragücü maçının devre arasında yine İbrahim Toramanla kavga eden Üzülmezin, takım arkadaşına yumruk attığı gerekçesiyle sözleşmesi feshedilmişti.