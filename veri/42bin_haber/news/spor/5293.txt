Galatasaray'da gözler derbiye çevrildi
Spor Toto Süper Lig'de Kasımpaşa'ya 2-1 yenilerek ikinci devreye kötü başlayan Galatasaray'da gözler Beşiktaş derbisine çevrildi.
Sarı-kırmızılı takım, ligin 19. haftasında, 27 Ocak Pazar günü Türk Telekom Arena'da Beşiktaş ile oynayacağı maçın hazırlıklarına ara vermeden başladı.

Florya Metin Oktay Tesisleri'nde basına kapalı gerçekleştirilen antrenmanda, Kasımpaşa'ya karşı forma giyen oyuncuların yenileme çalışması yaptığı belirtildi. Diğer oyuncuların ise koşu, ısınma ve açma germe hareketlerinin ardından dar alanda çift kale maç yaptığı kaydedildi.

Yarın izin yapacak sarı-kırmızılılar, derbi maçın hazırlıklarını 21 Ocak Pazartesi günü sürdürecek.