İtalyanların Burak pişmanlığı
İtalyan basını, Burakı elinden kaçıran Lazio Başkanı Lotito için, Herhalde şimdi parmaklarını ısırıyordur yorumunu yaptı.
Şampiyonlar Ligindeki gol sayısını 8e çıkaran Burak Yılmazın başarılı performansı İtalyan basınında geniş yankı uyandırdı. Gazeteler, Trabzonspordan ayrılık sürecinde ismi uzun süre Lazio ile anılan ancak sonrasında Galatasaray ile anlaşan 27 yaşındaki futbolcunun gol sayısında Cristiano Ronaldoyu tekrar yakaladığına dikkat çekti. Haberlerde, Lazionun Burakı renklerine bağlayamadığı için çok şanssız olduğu yorumunu yaptı.

Juventus takipte iddiası

Lazionun, Burak Yılmazı yaz transfer sezonunda kalitesine göre çok düşük bir bedelle alma fırsatı bulunduğu hatırlatan gazeteler bu transferin bir türlü gerçekleşmediğine vurgu yaptı. Galatasarayın yıldız forvet için yalnızca 5 milyon euro bonservis ödediği hatırlatılırken, transferi ağırdan aldığı belirtilen Lazio Kulübü Başkanı için, Lotito herhalde şu anda parmaklarını ısırıyordur ifadeleri kullanıldı.

Calciomercato sitesi ise Juventusun, Burakla ilgilendiğini iddia etti. Haberde, yıldız futbolcunun yeni sezonda İtalyan devine transfer olabileceği ileri sürüldü.