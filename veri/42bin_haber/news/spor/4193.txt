Efes Berlin'i yıktı
TOP 16'da A.Efes, Panathinaikos zaferini A.Berlin'le taçlandırdı. Farmar-Savanovic-K.Tunçeri yıldızlaştı
 THY Avrupa Ligi E Grubu'ndaki A.Efes, Alman A.Berlin'i Kerem Tunçeri'nin etkili oyunu ile 71-62 yenerek, 3. maçta 2. zaferini elde etti. Efes maça iyi başlamadı. 9.09'da 13-19 ile A.Berlin öne geçti. Shipp'in üçlüğü ile ilk periyodu 16-19 geride bitiren Efes, 2. çeyreğin başında Kerem Tunçeri'nin üçlüğü ile skoru 19-19 eşitledi ve devreyi 35-30 önde tamamladı. 
 ÜÇÜNCÜ periyodu 52-44 lider bitiren Lacivert-Beyazlılar, finalde farkı daha da açtı. 33.47'de 58-47 ile 11 farkı yakalayıp, Kerem Tunçeri'nin son saniye turnikesiyle maçtan 9 sayı farkla galip ayrıldı. Efes'te Farmar ve Savanovic 15'er sayıyla skor yükünü çekti. Kerem Tunçeri de 11 sayı, 4 asistle galibiyette pay sahibi oldu.