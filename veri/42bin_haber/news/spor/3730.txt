NBA’de gecenin ardından
NBA'deki Türk oyunculardan Ömer Aşık'lı Rockets'ın galibiyetle kapattığı gecede Hidayet Türkoğlu'nun forma giydiği Magic ve Ersan İlyasova'lı Bucks rakiplerine mağlup oldular.
 NBA'de dün gece evinde New Orleans Hornets'ı ağırlayan Houston Rockets, rakibini 92-104 mağlup ederek 32. maçında 18. galibiyetini elde etti. Rockets'ta Ömer Aşık 25 dakika süre aldığı mücadeleyi 8/14 saha içi isabeti 5/8 serbest atışlar 21 sayı ve 8 ribaundla tamamlandı.
 Milwaukee Bucks ise evinde San Antonio Spurs'ü ağırladığı maçta Tim Duncan – Tony Parker ikilisini durduramayınca rakibine 110-117 mağlup oldu. Bu sonuçla Spurs art arda 7. galibiyetini alırken Bucks'ta Ersan İlyasova 24 dakikada 1/5 saha içi, 1/2 serbest atış isabetiyle 3 sayı-10 ribaund ve 1 asistle oynadı.
 Orlando Magic'te sakatlıktan dönmesinin ardından 3. maçına çıkan Hidayet Türkoğlu ise Chicago Bulls'a 94-96 yenildikleri maçta 0/3 saha içi isabetiyle sayı bulamazken 5 ribaund ve 1 asistlik bir katkı verdi.
 (CİHAN)
  