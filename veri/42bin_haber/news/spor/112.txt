Yeni başkan Hamza Yerlikaya oldu
Türkiye Güreş Federasyonu'nun (TGF) Olağan Genel Kurulu'nda Avrupa, dünya, olimpiyat şampiyonu güreşçi Hamza Yerlikaya başkanlığa seçildi.
 Büyük Anadolu Termal Otel'de gerçekleştirilen genel kurulda, tek listeyle gidilen seçimlerde, oy verme işleminin tamamlanmasının ardından sandıklar açılarak, oy sayma işlemine geçildi.
 Genel kurulda, kullanılan 199 oyun 172'sini alan Hamza Yerlikaya, 1923 yılında kurulan Türkiye Güreş Federasyonu'nun 45. başkanı oldu.
 Sandıklardan 21 geçersiz 6 da boş boş çıktı.
 -Yeni yönetim kurulu-
 Güreş Federasyonu'nun yeni yönetim, denetleme ve disiplin kurulları şu isimlerden oluştu:
 Yönetim Kurulu: Ali İhsan Ölmez, Hamdi Topçu, Yüksel Seçkin Saruhan, Osman Develioğlu, Ünsal Sertoğlu, Metin Kilçi, Nail Erdoğan, Haydar Kemal Kurt, Latif Çakmak, Ali İhsan Kabakçı, Mehmet Genç, Ali Rıza Koç, Hüseyin Sözlü, Mehmet Genç
 Denetleme Kurulu: Selahattin Uyan, Zeki Gül
 Disiplin Kurulu: Bülent Çiçekçi, Ethem Acar, Üzeyir Özdemir, Muhammet Numan Ergin, Fatih Arslan
 -Yeni başkandan teşekkür konuşması-
 Türkiye Güreş Federasyonu Başkanlığına seçilen Hamza Yerlikaya, sonuçların açıklanmasının ardından delegelere hitaben teşekkür konuşması yaptı.
 Delegelerin kendisine ve yönetim kuruluna gösterdiği teveccühe teşekkür eden Yerlikaya ''İlk konuşmamda söyledim, el ele, gönül gönüle, ben-sen olmadan biz olacağız. Birlik olup güreşimizi hep birlikte layık olduğu yerlere çıkarmak için elimizden geleni yapacağız'' dedi.
 Yerlikaya, konuşmasının ardından salonda tebrikleri kabul etti.
 AA