Oklahoma Harden'ın boşluğunu dolduramadı
NBA'de geçtiğimiz sezonun finalistlerinden olan Oklahoma City Thunder, yaz sezonunda takımdan ayrılarak Houston Rockets'a takas olan James Harden yokluğunu hissediyor.
Kevin Durant ve Russell Westbrook ile birlikte Thunder'ı finale taşıyan isimlerden birisi olan Harden, Houston'da fırtına gibi esmeye devam ediyor ancak Thunder henüz onun boşluğunu doldurabilmiş değil. Bu bölgede, James Harden'a karşılık takasla Oklahoma'nın yolunu tutan Kevin Martin ve  geçtiğimiz sezon yaşanan lokavt sırasında Fenerbahçe formasıyla izlediğimiz Tabo Sefolosha ikilisini kullanan Thunder, Harden'dan aldığı verimi bu ikiliden henüz alamadı. 

Thunder ile sürdürdüğü yeni sözleşme görüşmeleri tıkanınca, Houston Rockets'a takas olan Harden, bu sezon Rockets formasıyla oynadığı 3 karşılaşmada 35.3 sayı, 6.3 ribaund ve 6.3 asistlik ortalamalar yakaladı.