Kara kartal yüksekten uçuyor
Türkiye Kadınlar Basketbol Ligi'nde son haftalarda çıkışa geçen Beşiktaş, Kayseri KASKİ'yi de 84-71 yendi.
Siyah-beyazlılar, ligin ikinci yarısındaki yükselişini Kayseri KASKİ karşısında da sürdürüp, güçlü rakibini 13 sayı farkla mağlup etti. Ligin ilk yarısını galibiyet almadan kapatan, ikinci yarıda oynadığı 4. maçını da kazanan Beşiktaş, puanını 21'e çıkarıp, 12. sıraya yükseldi. Kayseri KASKİ ise ligdeki 4. mağlubiyetini alıp, 30 puanla ikinci sıradan üçüncü sıraya geriledi.
 
BJK Akatlar Spor Kompleksi'nde oynanan karşılaşmanın ilk periyotunu Beşiktaş 20-19 önde geçti. İkinci periyotta üstünlüğü ele geçiren konuk ekip, devreyi 41-33 önde kapadı. İkinci yarıya iyi başlayan siyah-beyazlılar, 3. periyotu 57-54, maçı da 84-71 kazandı.
 
Kara Kartallarda, Gülşah Akkaya 20 sayı, 9 ribaunt, 1 asistle takımının galibiyetinde önemli rol oynarken, Milka Bjelica ise 11 sayı, 10 ribaundla double double yaptı. Beşiktaş'ta Milica Jovanovic 17, Renara Tiffany Hayes 16, Arminte Price Herrington ise 10 sayı kaydetti.
 
Kayseri KASKİ'de ise Asjha Takera Jones 22 sayı ile takımının ve maçın en skorer ismi oldu. 
TED KOLEJLİLER DEPLASMANDA GÜLDÜ