Çaykur Rizespor'da dur durak yok
Çaykur Rizespor, ligin ikinci yarısının hazırlıklarını teknik direktör Mustafa Denizli yönetiminde sürdürüyor.Atatürk Stadı'nda gerçekleştirilen antrenmana sakatlığı bulunan Cenk Ahmet Alkılıç katılmazken, hafif sakatlığı bulunan Mehmet Al takımdan ayrı çalıştı.
Yaklaşık 1,5 saat süren antrenmanda şut çalışmasının ardından yarı sahada çift kale maç yapıldı. Teknik direktör Denizli, maçı sık sık durdurarak futbolculara uyarılarda bulundu.

Çaykur Rizespor, yarın yapacağı antrenmanla hazırlıklarını sürdürecek. Bu arada transfer çalışmalarını sürdüren yeşil-mavili ekibin İstanbul Büyükşehir Belediyesporlu Tevfik Köse ile ilgilendiği öğrenildi.