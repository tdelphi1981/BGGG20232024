'Başkentin Efendisi' Lazio
İtalya Serie A'nın 12. hafta karşılaşmasında Lazio ve Roma karşı karşıya geldi. Ev sahibi Lazio, 1-0 geriye düştüğü karşılaşmada Roma'yı 3-2 mağlup ederek üst üste üçüncü Roma Derbisi'nden de galibiyetle ayrılmayı başardı 
 İtalya Serie A’da sezonun kuşkusuz en önemli karşılaşmalarından biri olan Başkent Derbisi’nde Lazio, güçlü rakibi Roma’yı konuk etti. Geçtiğimiz sezon Roma’yı her iki maçta da mağlup etmeyi başaran mavi-beyazlılar, Vladimir Petkovic yönetiminde yeni sezonda da sarı-kırmızılı takıma karşı üstünlük kurmayı başardı.
 
 Zorlu mücadelenin ilk golü henüz 9. dakikada konuk ekip Roma’dan geldi. Tecrübeli oyuncu Francesco Totti’nin kullandığı köşe vuruşuna iyi yükselen Erik Lamela, kafa vuruşuyla takımını deplasmanda 1-0 öne taşımayı başardı.
 
 Yoğun yağmur altında oynanan karşılaşmanın 35. dakikadasında Antonio Candreva, ilk kez forma giydiği Roma derbisinde kazanılan serbest vuruştan güzel bir gole imza atarak Lazio adına durumu 1-1’e getirdi. Devrenin sonlarına doğru Hernanes’in ortasında Miroslav Klose Lazio’yu 42. dakikada 2-1 öne geçirirdi.
 
 Karşılaşmada 45+2’de Roma kaptanı Daniele De Rossi, Stefano Mauri’ye yumruk atması nedeniyle maçın hakemi tarafından kırmızı kart ile cezalandırıldı. De Rossi’nin takımını eksik bırakmasıyla beraber, geleneksel devam etti ve son dört Roma derbisinde altıncı kırmızı kart çıkmış oldu.
 
 Skor avantajı ve rakibinin eksik olmasıyla morallenen Lazio, ikinci devreye de adeta golle başladı. Stefano Mauri, Ivan Piris’in hatasını affettmedi ve skoru 3-1' getirirken takımını iyice rahatlattı.
 
 Maçın son bölümlerinde Roma tüm kozlarını ortaya koydu ve farkı azaltma çabaları 84. dakikada sonuç verdi. Stefano Mauri, Michael Bradley’ye yaptığı faul sonrası ikinci sarı karttan oyun dışında kaldı ve iki takımda maçı 10 kişi tamamlamış oldu. Kazanılan serbest vuruşu kullanan Pjanic harika bir vuruşla Marchetti’yi mağlup etti ve aradaki farkı 1'e indiren gole imzasını attı. 3-2
 
 Karşılaşmanın kalan dakikalarında başka gol sesi gelmedi.