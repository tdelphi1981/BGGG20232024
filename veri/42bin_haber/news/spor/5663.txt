Ve Sneijder imzayı attı!
 
 Dün İstanbul'a gelen yıldız oyuncu Wesley Sneijder, bugün saat 16.00'da Türk Telekom Arena Stadı'nda kendisini 3,5 yıl sarı-kırmızılı renklere bağlayan sözleşmeyi imzaladı. İmza törenine Galatasaray CEO'su Lütfi Arıboğan da katıldı. 
 
 Sabah saatlerinde sağlık kontrolünden geçen Hollandalı futbolcu, ardından Florya Metin Oktay Tesisleri'ne geçerek futbolcular ile tanıştı. Sıcak bir şekilde karşılanan Wesley Sneijder, bir dönem Serie A'da rakip olarak mücadele ettiği Uruguaylı kaleci Fernando Muslera ile bir süre sohbet etti.
 
 Sneijder, resmi sözleşme imzalamak üzere salona geldi. 
 ALİ DÜRÜST: 
 
 "Önemli bir süreçten geçiyoruz. Geçen sezon yaptığımız transferlerin meyvesini aldık ve şampiyon olduk. Bu sezon da yatırımlarımıza devam ediyoruz. Sneijder'in takım içerisinde bir adaptasyon sorunu yaşayacağını düşünmüyorum. Değerli futbolcularımıza bir yenisi daha eklendi Bu futbolcu havuzunu en iyi şekilde kullanabilecek bir teknik direktörümüz var. Buradan başta Ünal Aysal olmak üzere Lütfi Arıboğan ve Sinan Kalpakçıoğlu'na da teşekkür ediyorum"
 
 WESLEY SNEIJDER:
 
 "Galatasaray'a geldiğim için büyük bir mutluluk duyuyorum. Galatasaray çok büyük bir camia. Havaalına gittiğimiz zaman Galatasaray'ın ne kadar büyük bir kulüp olduğunu anladım. Bu sabah da sağlık kontrolü sırasında bir kez daha anladım. Galatasaray'a geldiğim için gururluyum ve bir an önce forma giymek için sabırsızlanıyorum. Pazar günü Beşiktaş'a karşı çok kritik bir maçımız var ve ben de bu maçta oynamak istiyorum. Uzun bir zamandır maç oynamıyorum ancak fiziksel olarak kendimi çok hazır hissediyorum. Çünkü özel antrenmanlarına sürekli devam ettim. Oynamak istiyorum ancak tabii ki bu konudaki karar hocamıza ait. Hagi ile karşılaştırılmak bana büyük bir gurur verir. Hagi'nin Galatasaray'daki yaptıklarını biliyorum, o bir efsane. Ben de burada bir efsane olmak istiyorum" 
 "Öncelikle şunu açıklayayım. Ben 48 saat önce bir karar verdim. Inter ile sorunlarımız iki gün önce hal oldu ve bu sorunları hallettikten sonra da Galatasaray'a gelme sürecim kolaylaştı. Benim süreci geciktirmem gibi bir durum söz konusu değil. Galatasaray'dan teklif gelince düşünmedim ve hemen kararımı verdim ancak Inter ile çözmem gereken bazı sorunlar vardı. Bir kaç teklif vardı ve ben doğru olanı seçmek zorundaydım. Başka kulüplerden de teklif aldım. Benim için en iyi adım Galatasaray olacaktı ve bu yönde bir karar verdim. Şu anda baktığımız zaman hala Şampiyonlar Ligi'nde mücadele eden bir takım var. Benim için en iyi seçim Galatasaray oldu ve en iyi teklifi de Galatasaray'dan aldım." 
 "Muslera çok iyi bir kaleci, bu dünyadaki en iyilerinden biri. İtalya'da futbol oynadığımız dönemde de kendisini takip ediyorum. Muslera'ya bir kez gol atmayı başardım ancak son oynadığımız maçta ona gol atamadı. Müthiş bir kaleci ve onunla aynı takımda oynayacak olmamdan dolayı büyük bir mutluluk duyuyorum"
 
 "Dünya Kupası'nda müthiş bir performans sergiledik, Inter'de de aynı şekilde önemli başarılar elde etti. 2009-2010 yılında çok önemli başarılar elde ettik ancak daha sonra kulüpte çok önemli değişiklikler oldu. Farklı pozisyonlarda ve farklı alanlarda oynamam benim performansımı da etkiledi. Düşüş, sadece benim adıma değil bu dönemde de birçok değişiklik yapıldı. Futbolcu için sürekli yapılan değişiklikler pek de olumlu bir etki yaratmıyor"
 
 "Fenerbahçe'de forma giyen Kuyt ile tabii ki görüştüm. Şehri sordum kendisine... Kuyt benim 10 yıldır arkadaşım ancak burada kesinlikle Galatasaray ile ilgili bir şey sormadım, zaten Galatasaray'ı biliyordum. Kendisinden sadece şehir hakkında bilgi aldım. Mourinho ve Van Gaal ile de görüştüm ve onların da fikirlerini aldım tabii ki."
  