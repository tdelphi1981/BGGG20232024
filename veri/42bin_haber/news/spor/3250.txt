4 büyüklerin acı zararı
Orduspor Başkanı Nedim Türkmen, F.Bahçe, G.Saray Beşiktaş ve Trabzonsporun son 5 yıldaki net transfer zararının 226 milyon Euro olduğunu söylerken, Artık yöneticiler ceplerinden para harcayamayacak, giderler gelirleri aşamayacak dedi.
TSYD seminerinde konuşan Orduspor Başkanı Nedim Türkmen, kulüplerin gelir, gider ve transfer politikalarına ilişkin ilginç açıklamalarda bulundu. Türkmen, Avrupada borçlu kulüplerin zengin kişiler tarafından satın alınması ve astronomik transferlerle rekabetin ortadan kalkması üzerine UEFAnın, finansal bazı kriterler uygulamaya başladığını anlattı.
UEFA kriterlerinin 2014-2015 sezonunda uygulanacağını vurgulayan Türkmen, artık yöneticilerin cebinden para harcayamayacağını ve giderlerin gelirlerden fazla olamayacağını bildirdi. 
GELİR YARATMADA AVRUPADA 7NCİYİZ 
TÜRKMEN, Avrupa futbol pazarının büyüklüğünün 2011 sonu itibarıyla 16,9 milyar Euro olduğunu bildirdi. Avrupanın en büyük 5 liginin yarattığı gelirin ise 8,6 milyar Euro olduğuna işaret eden Türkmen, Türkiyede bu rakamın 515 milyon Euro olduğunu, Türkiyenin en çok gelir yaratan ligler sıralamasında 7. olduğunu açıkladı. Türkmen, Son 5 yılda 4 kulübün net transfer zararı 226 milyon Eurodur. Son 3 yılda transferde en çok parayı Gürcistan, Polonya, Çek Cumhuriyeti kazandı, en çok zararı Türkiye, Rusya ve İspanya gördü diye konuştu.. 
İŞTE KULÜPLERİN GELİRLERİ 
Anadolu kulüpleri  32-33 milyon TL
F.Bahçe ve G.Saray  53-54 milyon TL
Beşiktaş  47-48 milyon TL
Trabzonspor  40-41 milyon TL
Bursaspor  35-36 milyon TL 
Naklen yayın paraları, federasyondan alınan şampiyonluk payları, sponsor, reklam, stat gelirleri ve performans primlerine göre hesaplanmıştır.