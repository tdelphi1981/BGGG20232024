Çaykur Rizespor'da moral gezisi
PTT 1. Lig ekiplerinden Çaykur Rizespor'da futbolcular ve teknik ekip İyidere ilçesine Çiftlik köyündeki Pileki Mağarası'na gezi düzenledi.İyidere ilçesine bağlı Çiftlik köyündeki Pileki Mağara gezisine Futbol Şube Sorumlusu Mustafa Baltacı, Teknik Direktör Engin Korukır ve futbolcular katıldı. 

Mağarada bolca hatıra fotoğrafı çektiren futbolcular ilk kez bir mağara gezisi yaptıklarını belirttiler.

Korukır, gezi sonrası gazetecilere yaptığı açıklamada bu tur gezilerin bütünleşme adına önemli olduğunu belirterek, Camianın takımına sahip çıkmasını istiyoruz. Biz davet edilen her yere gitmeye hazırız. Taraftarımızın çağırdığı her yerde oluruz. Tek isteğimiz taraftarlarımız maçta yanımızda olsun dedi.

Karşıyaka maçı sonrası hakkında rapor tutulduğunu hatırlatan Korukır, Maçın ardından düzenlenen basın toplantısında haklı isteğimi dile getirdim. Ancak söylemediğim kelimeler eklenerek beni disiplin kuruluna sevk ettiler. Bu ahlaksızlıktır, bu vicdansızlıktır. Bana yapılan çok büyük hakarettir. Hiç söylemediğim şeyler varmış gibi gösteriliyor. Toplantıda görev yapan basın mensupları konuşmalara şahittir. Bana şimdi kim sahip çıkacak? Benim bu olaydan dolayı ceza almam hiçbir vicdana sığmaz. Şayet ceza alırsam istifa etmeyi bile düşünebilirim dedi.

Manisaspor kendi sahasında çok iyi mücadele eden bir ekip olduğunu kaydeden Korukır, Manisaspor iyi bir takım. Özellikle kendi sahasında kontrollü oynayan bir ekip. Benim takımım bir tek Adanaspor deplasmanında kötü futbol oynadı. İstediğimiz tempoyu yakaladığımızda bu ligde hiçbir takım karşımızda duramaz. Manisaspor maçında da son haftalarda iç sahada kaybettiğimiz puanları telafi etmek istiyoruz diye konuştu.

Korukır, golcü oyuncu Uche Kalu'nun izinli olarak ülkesine gittiğini ve Manisaspor maçı kadrosunda yer almayacağını sözlerine ekledi.