Barcelona, Puyol'un sözleşmesini uzattı
İspanya Birinci Futbol Ligi (La Liga) takımlarından Barcelona, deneyimli savunma oyuncusu Carles Puyol'un sözleşmesini 30 Haziran 2016 tarihine kadar uzattı.
Barcelona alt yapısından yetişen ve profesyonel futbol yaşamı boyunca başka hiçbir takımda forma giymeyen 34 yaşındaki Puyol, yeni sözleşmesini kulüp başkanı Sandrol Rosell ile birlikte imzaladı.

Barcelona'nın A takım formasıyla bu zamana kadar 570 resmi maça çıkan Puyol, toplam 15 gol attı.

Barcelona Kulübü, geçen yıl aralık ayında yaptığı açıklamada, Puyol, Xavi ve Messi ile sözleşme uzatılacağını duyurmuş ancak imzaların ayrı ayrı atılacağını bildirmişti.