Şampiyonluk gibi bir hedefimiz yok
HÜRRİYETe konuşan Antalyaspor Başkanı Hasan Akıncıoğlu, henüz şampiyonluk gibi ne bir söylemleri ne de hedeflerinin bulunmadığını ifade etti.
 Öncelikli hedeflerinin süper ligde kalıcı bir takım ve kalıcı bir sistem oluşturmak olduğunu belirten Akıncıoğlu Mali disiplini kalıcı hale getirdikten sonra, 33 bin kişilik Antalya Arena stadyumu da tamamlanmış olacak. Ondan sonra da tabii ki Şampiyonluk gibi hedeflere yürümek istiyoruz. Şu anda gerçeği söylemek gerekirse şampiyonluk söylemleri edebilecek bir standardı henüz oluşturmuş değiliz. Bu nedenle böyle bir hedeften söz etmeyi dahi doğru bulmuyorum dedi.  
Akıncıoğlu, futbolun başarıya endeksli bir oyun olduğunu belirterek Kupada ve ligde elimizden geldiği kadar, gidebildiğimiz yere kadar gitmeyi istiyoruz. Ama maç, maç kazanırken şampiyonluk gibi bir başarıya ulaşabilirsek tabii ki çok mutlu oluruz dedi. 
ŞİFO MEHMETİ BIRAKMAYIZ 
Mehmet Özdilekle 5 yıldır çok uyumlu ir çalışma yürüttüklerini belirten Akıncıoğlu Hiçbir sorunumuz yok, neden bir 5 yıl daha olmasın? Kendisi neden Antalyanın bir Arsene Wenger i, bir Alex Fergusonu olmasın? Bizim için kâğıt üzerinde yapılan hiçbir sözleşmenin önemi yoktur. Mühim olan birbirimize karşılıklı iyi niyetin ve uyumun olmasıdır. Gidebildiğimiz yere kadar Şifo Mehmetle gitmek istiyoruz dedi. 
ANTALYA ARENA 2,5 YIL SONRA HİZMETE GİRECEK 
Yıllardır eksikliği duyulan 33 bin kişilik Antalya Arena stadyumunun ihale edildiğini ve 2,5 yıl içinde tamamlanmış olacağını belerten Akıncıoğlu Bu yıl 33 bin kişilik stadyumumuz olmuş olsaydı gerek taraftar desteğiyle,  gerek bilet hasılatıyla bugünkü noktanın çok daha üzerinde olurduk. Ayrıca bugün 33 bin kişilik Antalya Arenada maçlarımızı oynuyor olabilseydik önümüzdeki yıl da daha iyi futbolcular alabilir, daha büyük açılımlar yaratabilirdik. Bugün özellikle stadyum açısından yokluklarla bu noktaya geldik. Antalya özellikle kış aylarında uluslararası futbol takımları için bir cazibe merkezi. Yaklaşık 1500 futbol takımı kentimize geldiğini düşünürsek Antalyanın futbol açısından çok büyük bir patlama yapmaya müsait bir şehir. Bizde bundan faydalanıp Antalya ekonomisine ülke sporuna katkı sağlayacak sistemi yaratmaya çalışıyoruz. Hedefimiz önümüzdeki yıllarda Avrupada ses getiren ve tanınan bir takım olmak istiyoruz. Stadyumun isminin de uluslararası tanınan bir markanın sponsorluğuyla taçlandırmak hedeflerimiz içinde yer alıyor dedi. 
MALİ DİSİPLİN OLMAZSA OLMAZIMIZ  
Beş senelik yönetimimizde mali disipline çok önem verdiklerini ifade eden Akıncıoğlu, Bu disiplin sayesinde bugün bu noktalara ulaştık. Mali disipline paralel olarak altyapı ve profesyonel takım olgusunu da oturttuk. Bunlar akşamdan sabaha olmuyor. Sabırlı ve istikrarlı bir çalışmanın ürünlerini topluyoruz. Amacımız denk bütçe, karlılık ve sürdürülebilir bir başarıdır. Bu nedenle gelirlerimizi arttırıcı faaliyetlere önem veriyor, fuzuli masraflardan kaçıyoruz dedi. 
GASPROM İLE GÖRÜŞÜYORUZ 
Futbol çok büyük bir reklam platformu olduğunu sözlerine ekleyen Akıncıoğlu, Antalyaspora forma reklamı ve stadyum reklamları için çok ciddi çalışmalar yapıyoruz. Sponsor konusunda Antalyanın doğasına uygun olarak yabancı firmalarla görüşüyoruz. Şehrimize Rusların ilgisi çok fazla. Bu nedenle özellikle Rusyanın Gazprom firmasıyla ciddi ve uzun vadeli anlaşmalar yapmak için görüşmeler yapıyoruz. Turizm cenneti Antalyanın tüm dünyada reklamını futbol kanalıyla yapabilmek en büyük hedefimizdir. Bunun için de uluslararası bir sponsorla takımımızı taçlandırmakta kararlıyız dedi.