Galatasaray ile Gençlerbirliği 84. randevuda
Galatasaray ile Gençlerbirliği, lig tarihinde yarın 84. kez karşı karşıya gelecek.

İki takım arasında geride kalan 83 maçta sarı-kırmızılılar 45, kırmızı-siyahlılar 21 galibiyet elde etti. Taraflar 17 maçta ise eşitliği bozamadı. 
Lig maçlarında Galatasaray'ın toplam 141 golüne, Gençlerbirliği 90 golle cevap verdi. 
Galatasaray, 2010-2011 sezonunun ilk yarısında İstanbul'da 2-0 yenildiği rakibiyle yaptığı son 4 maçtan 3'ünü kazandı, 1'inde berabere kaldı. 
Sezonun ilk yarısında Ankara'da yapılan maç 3-3 bitti. 
-İstanbul'daki maçlar- 
Galatasaray, evinde oynadığı maçlarda başkent temsilcisi karşısında galibiyet sayısı bakımından 27-6 üstünlük sağladı. 
Taraflar arasında İstanbul'da yapılan maçların 8'i de berabere sonuçlandı. 
İstanbul'daki maçlarda sarı-kırmızılılar 79 gol atarken, Gençlerbirliği ise rakibine 37 golle karşılık verebildi. 
Geçen sezon İstanbul'da yapılan maçı Galatasaray 2-0 kazandı. 
-En farklı skorlu galibiyetler- 
Galatasaray, Gençlerbirliği karşısında en farklı skorlu galibiyetini 1999-2000 sezonunda 6-0'lık sonuçla elde etti. 
Sarı-kırmızılılar ayrıca, 1992-1993 sezonunda 5-2, 1961-1962 ve 2000-2001'de de 4-1'lik farklı galibiyetler alırken, Ankara temsilcisi ise Galatasaray karşısında 1960-1961 ve 1962-1963 sezonlarında 3-0 galip geldi. 
-Son 10 maç- 
İki takım arasında ligde yapılan son 10 maçta alınan sonuçlar şöyle: Sezon Maç Sonuç 2007-2008 Gençlerbirliği-Galatasaray 0 - 1 2008-2009 Gençlerbirliği-Galatasaray 1 - 3 . Galatasaray-Gençlerbirliği 2 - 1 2009-2010 Galatasaray-Gençlerbirliği 1 - 0 . Gençlerbirliği-Galatasaray 2 - 1 2010-2011 Galatasaray-Gençlerbirliği 0 - 2 . Gençlerbirliği-Galatasaray 2 - 3 2011-2012 Gençlerbirliği-Galatasaray 0 - 1 . Galatasaray-Gençlerbirliği 2 - 0 2012-2013 Gençlerbirliği-Galatasaray 3 - 3