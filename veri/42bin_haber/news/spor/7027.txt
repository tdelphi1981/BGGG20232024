Paşa'ya Gakgoş çelmesi...
Spor Toto Süper Lig'in ikinci yarısına hızlı giren Kasımpaşa ile SB Elazığspor kozlarını paylaştı. Karşılaşma 0-0 beraberlikle sonuçlandı.
KASIMPAŞA - SB ELAZIĞSPOR

STAT: Recep Tayyip Erdoğan
SAAT: 16.00
HAKEM: Hüseyin Göçek
YAYIN: Lig TV

KASIMPAŞA: Isaksson, Yalçın, Sancak, Elyasa, Abdurrahman, Sarmov, Özer, Ibricic, Fritzler, Vidudez, Uche

SB ELAZIĞSPOR: Ivesa, Adem, Bilica, Görkem, Orhan, Sane, Mustafa, Köksal, Serdar, Mehmet Çakır, Sinan

MAÇTAN DAKİKALAR

9. dakikada gelişen Kasımpaşa atağında Viudez'in sağdan ortasında cezaalanı içinde topla buluşan Özer'in vuruşunu kaleci Ivesa güçlükle kornere tokatladı.

17. dakikada konuk ekip etkili geldi. Bu dakikada Orhan Ak'ın pasında topla buluşan Sane topa sert vurdu. Ancak ayağını koyan Sancak, tehlikeyi önledi.

20. dakikada Kasımpaşa'dan İbricic'in sol çaprazdan sert şutunu kaleci Ivesa ayakları ile kornere çelerek gole izin vermedi.

26. dakikada Kasımpaşa'dan Özer'in pasında topla buluşan Uche'nin vuruşunda kaleciyi geçen topa çizgi üzerinden Bilica çıkardı.

Kalan dakikalarda da gol olmayınca maçın ilk yarısı 0-0 sonuçlandı.

MAÇTAN NOTLAR

Bu arada, maçtan önce, 2009-2011 yılları arasında Kasımpaşa'yı çalıştıran Sanica Boru Elazığspor Teknik Direktörü Yılmaz Vural ile Kasımpaşa'nın şimdiki teknik direktörü Şota Arveladze, lacivert-beyazlı taraftarlar tarafından tribünlere çağrıldı. Taraftarların isteğini kırmayan iki teknik adam, tribünleri kol kola girerek selamladı.

Öte yandan, her iki takımın futbolcuları da sahaya 'Ekmeğini israf etme' yazılı pankartla çıktı.