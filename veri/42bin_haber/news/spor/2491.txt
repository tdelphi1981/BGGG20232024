Bosna'da kayak yapmanın tam zamanı
Tarihi ve doğal güzelliklerinin yanı sıra, kış sporlarına uygun doğasıyla da ünlü Bosna-Hersek'te vatandaşlar, sezonun başlamasıyla kayak merkezlerine akın etti.Başkent Saraybosna yakınlarında bulunan, 1984 Kış Olimpiyatları'nın da düzenlendiği Byelaşnitsa ve İgman kayak merkezlerine gelen kayak tutkunları renkli görüntüler oluşturdu.

Saraybosna'ya sadece 20 dakika mesafedeki Byelaşnitsa ve İgman kış sporları merkezlerinde 10 kilometre uzunluğunda kayak pistleri her seviyede kayaksevere hizmet veriyor.

Türkiye'deki kayak merkezleriyle karşılaştırıldığında çok daha ekonomik fiyatlara sahip kış sporları merkezleri, yerli turistlerin yanı sıra yabancı turistlerin de ilgisini çekmeye devam ediyor.