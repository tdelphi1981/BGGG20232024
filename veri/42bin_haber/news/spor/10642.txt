Futbolda devam ama potada tamam
Fenerbahçe Ülker, sahasında konuk ettiği Maccabi Electraya yenilip, Euroleaguede çeyrek fianl şansını kaybetti.
THY Euroleague Top 16 F Grubu 10. hafta maçında Fenerbahçe Ülker, sahasında ağırladığı Maccabi Electraya mağlup oldu: 85-94. Karşılaşmaya İsrail temsilcisi hızlı başladı. Ancak Fenerbahçe Ülker dengeyi sağladı ve ilk periyot eşitlikle geçildi: 22-22. Sayı yükünü Bogdanovicin çektiği sarı lacivertli temsilcimiz, Barış Ermişin üst üste top kayıpları sebebiyle ikinci çeyrekte aranın açılmasını engelleyemedi. Maccabi soyunma odasına 9 sayı farkla üstün gitti: 40-49. 
Dış atışlara engel olamadılar 
Devre arası sonrası üçüncü çeyrekte, istediklerini yapan taraf yine Maccabi Electra oldu. Fenerbahçe Ülker, rakibinden Hickmanın skorer oyununun önüne geçemedi. Son 10 dakikaya da İsrail ekibi önde girdi: 60-71. Kanarya, maçı 26 sayıyla tamamlayan Bodganovic ve 15 sayı üreten Preldzicle son periyotta oyuna tutunmaya çabalasa da, Maccabinin dış atışlardaki başarısı bir türlü engellenemedi. Karşılaşma, konuk ekibin üstünlüğüyle sona erdi: 85-94. 
Barış sakat! Biliyor musunuz? 
SON periyot oynanırken, ilginç bir olay yaşandı. Fenerbahçe benchinin arkasındaki bir taraftar koç Ertuğrul Erdoğana birkaç kez, Hoca, Barış o kadar mı oynatılır? Barışa o kadar mı süre verilir? diye bağırdı. Erdoğan ise taraftara bağırmaya başladı; Barışın sakatlığı var! Bunu biliyor musunuz? Daha sonra söz konusu taraftara diğer Fenerbahçeliler tepki gösterdi.  
SALON: Ülker Arena
HAKEMLER: Dani Hierrezuelo, Spiros Gkontas, Juan Carlos Garcia
FENERBHAÇE ÜLKER: McCalebb (12), Ömer (5), Barış, Sato, Tripkovic, Andersen (4), Kaya (13), Oğuz (7), Batiste (3), İlkan, Bogdanovic (26), Emir (15)
MACCABI ELECTRA: Logan (15), James (13), Smith (16), Hickman (18), Eliyahu (2), Roth (7), Pnini, Caner-Medley (2), Ohayon (8), Planinic (11), Landesberg (2)
1. PERİYOT: 22-22, DEVRE: 40-49, 3. PERİYOT: 60-71