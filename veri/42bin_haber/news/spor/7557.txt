G.Saray'da MP Antalya hazırlığı sürüyor
Galatasaray, Spor Toto Süper Lig'de 10 Şubat Pazar günü Medical Park Antalyaspor ile yapacağı karşılaşmanın hazırlıklarını sürdürdü.Sarı-kırmızılı takım, Florya Metin Oktay Tesisleri'nde A2 takımıyla antrenman maçı yaptı, basına kapalı olarak gerçekleştirilen mücadeleyi 6-0 kazandı.
Sakatlığı düzelen Wesley Sneijder'in antrenman maçının tamamında forma giyip, 1 de gol attığı, diğer gollerin ise Amrabat (3), Melo ve Yekta Kurtuluş'tan geldiği aktarıldı.

Galatasaray, Medical Park Antalyaspor karşılaşmasının hazırlıklarını yarın yapacağı antrenmanla sürdürecek.