Kobe Bryant tarihe geçti
New Orleans Arena'da oynanan mücadeleyi Lakers, 103-87'lik skorla kazanmayı başardı.
Mücadelede 29 sayı kaydeden Kobe Bryant, Lakers adına gecenin en skorer ismi olurken; Dwight Howard 18, Antawn Jamison 15 sayıyla galibiyete katkıda bulundu.  
Karşılaşmanın ikinci çeyreğinde attığı sayılarla, NBA kariyerindeki 30 bininci sayısını atan Kobe Bryant; Kareem Abdul Jabbar, Karl Malone, Micheal Jordan ve Wilt Chamberlain'den sonra 30.000 barajını geçmeyi başaran 5. oyuncu oldu. 

30 bin barajını geçen diğer yıldızlar şöyle: 
Kareem Abdul-Jabbar 38,387 
Karl Malone 36,928 
Michael Jordan 32,292 
Wilt Chamberlain 31,419

Oyunun ilk yarısı dışında güçlü rakip karşısında fazla bir varlık gösteremeyen New Orleans Hornets'te ise Ryan Anderson'ın 31 sayı 9 ribaundluk performansı mağlubiyeti önlemedi.