1-0'a yatarsan!
MARATON'dan manşetler...
 ŞANSAL BÜYÜKA: Mucize galibiyet
 - Antalya'daki maç 'Futbolda olmaz olmaz deme her şey olur' sloganını gözler önüne serdi. Antalya mucize gibi bir galibiyet aldı. Ama FB maçından çok uzaklardı. 
 - 65'te Ömer, 75'te Murat Duruer oyuna girdi. Bu bir öngörü. Şifo Mehmet'in oyuna aldığı 2 oyuncu maçı çeviriyor. 
 - 85 küsurda Bamba, Isaac'le bir tartıştı, sarı kart gördü. Sinirlendi, hatta ikinci sarıyı da görebilirdi. 10 saniye sonra kalesinde golü gördü. Acaba konsantrasyon eksikliği mi?
 - 10 tane maçı seyretsem genel havaya baktığım zaman bir tanesinde 'Antalya kazanır' diyemem. 
 - 1-0'a çok güvendiler sanki. Trabzonspor takımı dedi ki, 'Tamam, bu iş bitti'. Hatta başlık atıyordum, 'Trabzon ilk galibiyeti aldı' diye, vallahi elimde kalem yarım kaldı.
 TÜMER METİN: Rüyada gibi takım!
 - 80'den sonrası maçı döndüren olaylar. Bir tarafta Şifo. Ömer-Murat değişikliği tabelaya yansıdı. Şenol Hoca, çok etkili oynayan Soner, Adrian'ı, idare eden Olcan'ı aldı. Serkan, Volkan, Alanzinho girenler. Ama tutmadı. Tutan gerçek Mehmet Hoca'nın değişiklikleri. 
 - Bir takım takım olma duygusuyla kazanırken, diğeri takım olmama duygusuyla kaybetti. 
 - Janko'ya göre oynamak lazım. Sıkıştığınızda pivot olarak kullanabilirsiniz. Çıkıp vurması yeter.  
 - Trabzon takımı rüyada gibi oynuyor, kopuk kopuk...
 MARKUS MERK: Volkan'a penaltı var
 - Trabzon'u suçlamak lazım. İkinci yarı hiçbir şey ortaya koymadılar. 
 1-0'ı idare etmek istediler, oyuncu değişiklikleri de savunmaya yönelikti. 
 - Ben Henrique'yi bekliyorum forvette. Daha hareketli. Janko'ya kanatlardan biraz daha top gelmesi gerekiyor. Yeterli pas yok. Janko belki gol atmaya başlarsa, seri yakalarsa takımını memnun edebilir. 
 - Skor 1-1'ken Volkan'a eğer faul veriyorsan penaltıyı çalacaksın. Buna kimse itiraz etmedi. Hakem de fark etmedi. Ayağına basıyor ve pozisyona penaltı rahat çalınır.
 - 80'e kadar Antalya'yı göremedik ama bir şeyi hissettik. Takımın sağlam özgüveni var.
  