Andre Santos Brezilya'ya döndü
Fenerbahçe'nin eski oyuncusu Brezilyalı sol bek Andre Santos, Arsenal'den ülkesine döndü.
İngiliz ekibinden Gremio'ya 1 yıllığına kiralanan Andre Santos, Arsenal'in geri çağırması durumunda 6 ay sonra Premier Lig'e dönebilecek. 
Gremio'nun yöneticilerinden Rui Costa, Andre Santos'un kadrolarına önemli bir katkı yapacağını söylerken, "Santos projemizin bir parçası olmak istiyordu. Bizim için çok büyük bir transfer oldu. Umuyorum onunla şampiyonluklar kazanırız." dedi.