Ergün Penbe: "Her türlü sorumluluğu aldık"
Spor Toto 2. Lig Kırmızı Grup takımlarından Giresunspor, deplasmanda Pazar günü oynayacağı Nazilli Belediyespor maçının hazırlıklarını sürdürüyor.Aksu'daki kulüp tesislerinde teknik direktör Ergün Penbe yönetiminde çalışmalarını sürdüren yeşil-beyazlı ekip, günü hafif idman ve tek pas çalışmasıyla tamamladı.

Antrenman sonrası gazetecilere açıklama yapan Penbe, Nazilli Belediyespor maçının hazırlıklarını aralıksız sürdürdüklerini söyledi.

Yoğun bir maç trafiğine girdiklerini anlatan Penbe, Hatayspor maçında oynamayan oyuncuları formda tutabilmek ve fizik kapasitelerini artırmak açısından hafif yüklemeli bir oyunla antrenmanları sürdürüyoruz dedi.

Penbe, ilerleyen haftalarda çeşitli idman türleri ortaya koyarak takımın taktiksel ve fiziksel kapasitesini üst seviyelere çıkarmayı planladıklarını belirterek, Ekibimizle her türlü sorumluluğu aldık, devre arasında daha iyi bir yapılanmayla bu açıkların hepsini kapatmaya çalışıp bu ligde beklenen Giresunspor'u ortaya koymak istiyoruz diye konuştu.

-Nazilli Belediyespor maçı-

Nazilli Belediyespor'un ligin güçlü ekiplerinden olduğuna işaret eden Penbe, hafta sonu deplasmanda oynayacakları maçın kendileri açısından zor bir maç olacağını ifade etti.

Penbe, Bizim birçok eksiğimiz var. Moral ve motivasyon açısından da biraz alt seviyelerdeyiz. Ama bu ligde herkes herkesi yenebilir. Hatayspor geldi bizi yendi. Biz de gidip Bandırmaspor'u yendiğimiz gibi Nazilli Belediyespor'u da yenebiliriz. Yaptığımız hataları minimize edip, takım ruhunu sahaya yansıtırsak, birlikte mücadele edersek sahadan galip ayrılabiliriz ifadelerini kullandı.