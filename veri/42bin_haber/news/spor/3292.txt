Yıldırım destek
Genç F.Bahçeliler 'Yıldırım istifa' diye bağırdı. Salondaki taraftarlar 'Büyük başkan'la bastırdı
 Derbide, Başkan Aziz Yıldırım'ın Aykut Kocaman'ı Karabük maçında istifaya davet eden grup olarak lanse ettiği Genç F.Bahçeliler, pota arkasındaki alt yapı oyuncularının oturduğu yeri boşaltarak, o bölgeye oturdu. Sloganlar atan taraftarlar 'Yönetim istifa' diye bağırınca Aziz Yıldırım locasında ayağa kalkarak, telefona sarıldı. Ancak, taraftarlar daha sonra protestoyu keserek, takıma destek vermeye başlayınca, Yıldırım da derbiyi izlemeye devam etti. 
 ARENA'DA TEK SES 
 ANCAK maçın son iki dakikasında F.Bahçe 14 sayı önde giderken, salonun büyük kısmını kaplayan taraftarlar, Aziz Yıldırım'ı destekleyen tezahüratlar yaptılar. 'Büyük başkan' diye bağıran taraftarlar, 'Yönetim istifa'cılardan karşı bir tepki alınca, tezahüratlarını daha da arttırarak, protestocu grubun sesini bastırmayı başardı.
 En iyi taraftar Fener'de
 ZAFFER sonrası F.Bahçe'de coşku hakimdi. Maçın yıldızlarından Pondexter, taraftara övgüler yağdırdı. İşte derbinin ardından:
 INIGUEZ (F.Bahçe koçu): Anahtar ribauntlardaki başarımızdı. Bu sadece bir maçtı. Önümüzde önemli maçlar var. Avrupa'da da iyi oynamaya başladık. 
 PONDEXTER: G.Saray'a karşı önemli bir avantaj yakaladık. Namağlup unvanımızı devam ettirme adına, kazanmak önemliydi. Gerçekten taraftarımız harika. Bence dünyanın en iyi taraftarı, F.Bahçe'de.
 ESMERAL: Takım olarak oynadık ve kazandık. Namağlup devam ediyoruz ve mutluyuz.
 BİRSEL: Play-off dönemi için avantaj yakaladık. Buradaki ilk derbimiz ve kazandığımız için mutluyuz. Kazanmak önemliydi. Taraftarın desteği harikaydı. Maçın başından sonuna kadar bize destek oldular.
 EKREM MEMNUN: (G.Saray koçu): F.Bahçe hücumda daha iyiydi. İkili oyunları durduramadık. Hakettikleri galibiyet aldılar. Hücumda, sezonun en kötü oyununu oynadık. Böyle olunca, organize bir takıma karşı kaybettik.
  