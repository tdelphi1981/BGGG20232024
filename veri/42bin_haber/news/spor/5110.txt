Inter Sneijder'i satmaya dünden razı!
İşte İtalyan devi Inter'in yıldız oyuncusu Wesley Sneijder'i elinden çıkarma sebepleri...
İtalyan Devi Inter, yıldız orta saha oyuncusu Wesley Sneijder'i Galatasaray'a satarak yıldızın yoğun masraflarından kurtulmak istiyor.

Corriere Dello Sport'un yaptığı hesaplamalara göre yüksek masrafları ve maaşıyla dikkat çeken Hollandalı yıldız Wesley Sneijder'in, kulübü Inter tarafından kovulurcasına elden çıkarılma sebepleri arasında en başta gelen sebep oyuncunun maaşı. Tecrübeli orta sahayı elinden çıkarmayı başarması durumunda Inter, 30 milyon avro kar edecek. Üstelik bu rakam Sneijder'in sözleşmesi boyunca alacağı bonusların düşülmüş hali.

7.5 ve 10 milyon avroluk başarı bonuslarını da sözleşmesinde barındıran Sneijder'in, elden çıkarılması durumunda elde edilecek başarılarda kulüp yine terazinin ağır kısmında yer almayı başaracak. Halihazırda Galatasaray'la anlaşmaya varan Inter'de başkan Moratti transferin sorunsuzca sona ermesini istiyor.

Bununla birlikte teknik direktör Andrea Stramaccioni ile de yıldızı bir türlü barışmayan Hollandalı'nın, İtalyan teknik adamla yaşadığı sorunlar da kulübün 28 yaşındaki yetenekli orta sahayı elinden çıkarmaya iten sebepler arasında.

Galatasaray ve Inter, Wesley Sneijder'in transferi için protokol imzalayarak işi resmiyete döktüler ve başarılı orta sahanın cevabını bekliyorlar.