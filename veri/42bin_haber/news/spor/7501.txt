Şampiyonluğa ücretsiz hizmet
 
 Afrika Kupası'nın iddialı takımlarından Nijerya, Fildişi Sahili galibiyetiyle adını yarı finale yazdırdı. Takım bugünkü Mali maçına hazırlanırken, Nijeryalı hayat kadınlarından futbolculara, “Şampiyon olun bir hafta ücretsiz hizmet edelim” mesajı geldi. Dailypost'un haberine göre, Hayat Kadınları Birliği Başkanı Jessica Elvis, şampiyonluk halinde 1 hafta oyuncularla birlikte olacaklarını açıkladı.  
 
 Fildişi galibiyeti nedeniyle takımı tebrik eden Elvis, "Kupayı kazanırlarsa bizim onlara bir sürprizimiz olacak. Onlara çok güzel bir hediye vereceğiz. Takımdaki bütün futbolcularla 1 hafta boyunca birlikte olacağız” dedi. Elvis ayrıca, bazı üyelerini takıma destek olmak için şampiyonanın yapıldığı Güney Afrika’ya gönderdiklerini de açıkladı.
 
 Nijerya Milli Takımı’nın kadrosunda Fenerbahçeli Joseph Yobo ile Fenerbahçe’nın eski futbolcusu Emmanuel Emenike yer alıyor.
 
 ntvmsnbc
  