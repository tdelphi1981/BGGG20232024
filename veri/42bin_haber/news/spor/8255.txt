Olimpiyat tarihinde bir ilk...
Uluslararası Olimpiyat Komitesi (IOC) bugün 2020 Olimpiyatları'nda yer alacak spor branşlarını, yapılan oylamayla belirledi. Oylama sonunda ata sporumuz güreş, 2020 Olimpiyatları'nın programında yer bulamadı.
 26 sporluk bir sınırı bulunan Olimpik programda böylece yeni bir spora yer açılırken, güreşin programa geri dönme ihtimali de bulunuyor. Ancak 1900 dışındaki tüm Oyunlar'da yer alan güreşin bunin için beyzbol, softbol, squash, karate, wakeboard, wushu ve paten gibi sporlarla yarışması gerekiyor.

Programdan çıkartılması gündemde olan modern pentatlon ise, oylamanın son aşamasında güreşten daha az oy alarak kendini kurtardı. 

2020 Olimpiyatları'nda yer alacak sporlar şunlar: Atletizm, kürek, badminton, basketbol, boks, kano, bisiklet, binicilik, eskrim, futbol, jimnastik, halter, hertbol, hokey, judo, yüzme, modern pentatlon, tekvando, tenis, masa tenisi, atıcılık, okçuluk, triatlon, yelken ve voleybol.

Istanbul, Tokyo ve Madrid'in ev sahipliği için 3 finalist olduğu 2020 Olimpiyatları'nı düzenleyecek olan ülke 7 Eylül 2013'te Buenos Aires'te düzenlenecek toplantıda açıklanacak.