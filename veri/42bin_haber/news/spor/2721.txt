Erteleme maçı Ocak ayında oynanacak
Akhisar Belediyespor Basın Sözcüsü İbrahim Evren Acar, olumsuz hava koşulları nedeniyle tatil edilen Medical Park Antalyaspor karşılaşmasının Ocak ayında oynanacağını söyledi.Acar, ligde önceki hafta şiddetli sağanak yağış nedeniyle ertelenen Medical Park Antalyaspor maçının, devre arasında oynanacağını belirterek, Rakibimizin kupa maçlarının devam etmesinden dolayı, Türkiye Futbol Federasyonu'ndan gelen bilgiye göre, ertelenen Medical Park Antalyaspor maçı, ocak ayında oynanacak dedi.

Takıma takviye yapılması konusunda da açıklamalarda bulunan Acar, yönetim kurulunun bu konuyu bu hafta oynanacak Orduspor maçı öncesinde yapacağı toplantıda karara bağlayacağını ifade etti.
Spor Toto Süper Lig'de 9 Aralık'ta Manisa 19 Mayıs Stadı'nda oynanması gereken Akhisar Belediyespor-Medical Park Antalyaspor karşılaşması, 16. dakikada şiddetli sağanak yağış nedeniyle maçın hakemi tarafından tatil edilmişti.