15 milyon Euro
Beşiktaş'ın saha içindeki lideri Manuel Fernandes'e İngiltere, İspanya ve Rusya'dan tam 5 kulüp talip oldu. Yönetim teklifleri geri çevirmiyor 
 'Feda’ sezonunda Beşiktaş’ın saha içerisindeki lideri olan Manuel Fernandes, attığı goller ve asistleri kadar ortaya koyduğu karakterli futbolla da takımın sembolü haline geldi. Siyah-Beyazlılar bu sezon Avrupa Arenası’nda yoktu, ancak Fernandes’in bu performansı transfer piyasasında geniş yankı uyandırdı. İngiltere, İspanya ve Rusya’dan tam 5 kulübün, Portekizli için Beşiktaş’ın kapısını çaldığı ortaya çıktı. Ciddi bir ekonomik kriz yaşayan Beşiktaş Yönetimi ise taliplilere ocak ayı için randevu verdi ve ekledi: Bonservis bedeli 15 milyon Euro...
 
 ‘İYİCE DÜŞÜÜP KARAR VERELİM’
 Teknik heyet ise Fernandes’in gönderilmesine sıcak bakmıyor. Aybaba’nın yönetici Ahmet Kavalcı’ya, “Tüm planlarımız bu oyuncu üzerine kurulu. Camiada da satılmasını kimse istemez. Bu kararı verirken her yönü ile düşünmek gerekiyor. Maçlar bitsin, tekrar konuşuruz” dediği öğrenildi.
 
 Fanatik