Ferrari'ye uyarı
Ferrari Başkanı Luca di Montezemolo, Fernando Alonso'nun şampiyonluk umutlarını son yarışa güçlü bir şekilde taşıyabilmesi için ABD Grand Prix'de yarış kazanabilecek bir araç üretmesi gerektiğini söyledi.
turkiyef1.com'un haberine göre;  Montezemolo, dün takım patronu Stefano Domenicali ve Ferrari mühendisleriyle yaptığı görüşmenin ardından, takımın artık rakiplerinin gerisinde kalmaya son vermesi ve Alonso'ya Vettel'le başabaş mücadele edebilecek kapasitede bir araç vermesi gerektiğini kaydetti. 
Alonso'nun Abu Dabi'de sezonun en iyi yarışlarından birini çıkardığını ifade eden Montezemolo, "Yine yüzde 120'sini ortaya koydu ve sona doğru zafer mücadelesi verebilecek duruma gelmeyi başardı" dedi. 
Montezemolo, "Fakat şurası açık ki, önümüzdeki yarışlar için daha fazlasını yapmak zorundayız. Bugün Domenicali'den ve ekibinden istediğim şey buydu. Önümüzde çok kritik 10 gün var. Bu süre zarfında, Teksas'ta yarış kazanabilecek bir araç üretmek için herşeyi yapmalıyız" ifadelerini kullandı. 
"Kelimeler hiçbir şey ifade etmiyor. Hedefimiz bu olmalı" diyen Ferrari Başkanı, Ferrari'nin Abu Dabi'ye getirdiği güncellemelerin pistte sonuç vermemesinden endişe duyduğunu da dile getirdi. 
Ferrari'ni sonunda başarıcağına olan inancını tekrarlayan Montezomolo, "Herşey mümkün. Bu bize bağlı. Şampiyonada ne kadar zor durumların tersine döndüğünü gördük. Devirmedik taş bırakmamak bizim elimizde" dedi.