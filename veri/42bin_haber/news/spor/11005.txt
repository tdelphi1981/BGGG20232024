Haftanın maçının galibi Liverpool
İngiltere Premier League'in 29. haftasında Liverpool, geriye düştüğü maçta Tottenham Hotspur'u 3-2 yendi.

Anfield Road Stadı'ndaki mücadelenin ilk yarısı, Suarez ve Vertonghen'in karşılıklı golleriyle 1-1 berabere tamamlandı. Ligin formda ekiplerinden Tottenham, Belçikalı savunma oyuncusu Vertonghen ile ikinci yarının başında 2-1 öne geçti. 
Karşılaşmanın 66. dakikasında Downing ile beraberliği yakalayan 'Kırmızılar', 82. dakikada kaptan Gerrard'ın penaltı golüyle sahadan 3-2 galip ayrıldı. Londra ekibinin 4 maçlık galibiyet serisine son veren Liverpool, ligde üst üste 3'üncü galibiyetini elde etti. 
Newcastle United, sahasında karşılaştığı Stoke City'yi Cabaye ve Cisse'nin golleriyle 2-1 mağlup etti. Konuk ekibin golünü penaltıdan Walters attı. 
Geçen hafta Southampton'ı yenen ligin son sırasındaki Queens Park Rangers, bu hafta da Sunderland'i 3-1 mağlup etmeyi başardı. Fletcher'ın golüyle geriye düşen Londra ekibi, Remy, Townsend ve Jenas ile galibiyete uzandı. 
Manchester United, Manchester City, Chelsea, Everton ve Wigan Athletic'in Federasyon Kupası çeyrek final maçlarına çıktığı haftada, Aston Villa deplasmanda Reading'i 2-1, West Bromwich Albion da sahasında Swansea City'yi aynı skorla yenerken, Norwich City-Southampton maçı golsüz sona erdi. 
Liverpool'un Uruguaylı futbolcusu Luis Suarez, gol krallığı yarışında 22 golle ilk sırada yer alıyor. Bu oyuncuyu 19 golle Robin van Persie (Manchester United), 16 golle Gareth Bale (Tottenham Hotspur) ve 15 golle Demba Ba (Chelsea) ile Michu (Swansea City) izliyor. 
-30. Hafta- 
16 Mart Cumartesi: Everton-Manchester City, Aston Villa-QPR, Southampton-Liverpool, Stoke-West Bromwich, Swansea-Arsenal, Manchester United-Reading 
17 Mart Pazar: Sunderland-Norwich, Tottenham-Fulham, Chelsea-West Ham, Wigan-Newcastle. 
-Puan Durumu- Takımlar O G B M A Y P 1 Manchester United 28 23 2 3 68 31 71 2 Manchester City 28 17 8 3 51 24 59 3 Tottenham Hotspur 29 16 6 7 51 36 54 4 Chelsea 28 15 7 6 56 30 52 5 Arsenal 28 13 8 7 53 32 47 6 Liverpool 29 12 9 8 56 36 45 7 Everton 28 11 12 5 44 35 45 8 West Bromwich 29 13 4 12 40 38 43 9 Swansea City 29 10 10 9 40 36 40 10 Fulham 28 8 9 11 39 44 33 11 Stoke City 29 7 12 10 27 35 33 12 West Ham United 28 9 6 13 32 41 33 13 Newcastle United 29 9 6 14 40 50 33 14 Norwich City 29 7 12 10 27 45 33 15 Sunderland 29 7 9 13 32 41 30 16 Southampton 29 6 10 13 39 51 28 17 Aston Villa 29 6 9 14 28 54 27 18 Wigan Athletic 28 6 6 16 33 55 24 19 Reading 29 5 8 16 35 56 23 20 Queens Park R. 29 4 11 14 24 45 23