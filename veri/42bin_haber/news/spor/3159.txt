'Bu rezilliğin bitmesini istiyorum'
Beşiktaş Başkanı Fikret Orman, 14 Ocak'ta Bursaspor ve Beşiktaş taraftarları arasındaki sorunların çözümü için Bursa'da bir dizi görüşmelerde bulunacağını söyledi 
 Başkan Fikret Orman, Bursa Valisi Şahabettin Harput, Büyükşehir Belediye Başkanı Recep Altepe, Bursaspor yönetimi ve bazı taraftar gruplarıyla bir araya gelecek. Antalya’da düzenlenen Türkiye Spor Yazarları Derneği Sporun Zirvesi Eğitim Semineri’ne katılan Başkan Fikret Orman, Bursaspor ile Beşiktaş taraftarları arasında yaşananların bu çağa yakışmadığını vurgularken şöyle konuştu:
 "Vali bey dostumuz. Bursa’da arkadaşlarımızla yemek yiyeceğiz. Çok yakın dostlarım var. Celal Sönmez, eski bakanımız. Hepsi dostlarımdır. Beşiktaş ve Bursaspor arasındaki mevzunun artık bu çağa yakışmadığını düşünüyorum. O işi çözeceğiz."
 
 Bursaspor’un tecrübeli sol kanat oyuncusu Gökçek Vederson’un Beşiktaş’a önerildiği yönünde çıkan haberlere de değinen Başkan Orman, "Vederson hakkında bilgi sahibi değilim. Olsam da söylemem zaten" dedi.
 
 DHA