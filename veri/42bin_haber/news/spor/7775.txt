Balotelli'dir, ne yapsa yeridir...
 
 The Sun Gazetesi’nin haberine göre 22 yaşındaki futbolcu, Milano Havaalanı’nda aracını önce engelli sürücüler için ayrılmış alana park etti, daha sonra polisin uyarısı üzerine arabasını bulunduğu noktadan hareket ettirip bir başka engelli park alanına park etti. Balotelli ile polis arasında gergin anların yaşanmasına sebep olan olay sonrası polis genç futbolcuya 55 avro ceza kesti.
 
 Yaşananların basına yansımasının ardından A.C. Milan kulübünden yapılan açıklamada, taraflar arasındaki olayların çok da ciddi boyutta olmadığı belirtildi. Balotelli'nin İngiltere'de top oynadığı dönemde de 10 bin sterlinden fazla park cezası ödediği biliniyor. 
 Fanatik