Trabzon'un efsanelerinden özür dilerim
Trabzonspora ve Türkiyeye malolmuş efsanelerin kalbini kırdım. Aslında benim orada söylemek istediğim; Trabzonspor için geçmişte ne derece fedakarlıklar yaptığımı ve verdiğim mücadeleyi göstermekti.
GALATASARAY formasıyla ilk yarıda sergilediği performansla, sarı kırmızılıların gol makinesi olan Burak Yılmaz, Trabzonsporun efsanelerinin kalbini kırdığını ve hepsinden özür dilediğini söyledi. Avni Aker Stadında oynanan karşılaşmadan sonra, Benim bu kulübe, Trabzonspor taraftarının efsane dediği isimlerden daha fazla emeğim geçmiştir ifadelerini kullanan yıldız futbolcu, başta Hami Mandıralı olmak üzere Trabzonsporun efsane futbolcularından ve yönetimdeki bazı isimlerden büyük tepki görmüştü.  
Ve Aslanın yıldızı Burak Yı 
lmaz, bu konu hakkında bir kez daha konuştu. 
MAÇIN O ANKİ ADRENALİNİYLE SÖYLEDİM 
MAÇIN adrenalini ile söylediklerinden duyduğu pişmanlığı dile getiren sarı kırmızılı futbolcu, Sevdiğim, değer verdiğim Trabzonsporlulardan tepki almam beni çok üzdü. Ben G.Saraya transfer olduğumda çok eleştirildim, hatta hakaretlere maruz kaldım. Çok kırıldım, üzüldüm ama eleştirileri her zaman saygıyla karşıladım... Trabzonspora ve Türkiyeye malolmuş efsanelerinin kalbini kırdığımı düşünüyorum, o yüzden onlardan ayrı ayrı özür diliyorum. Hepsi benim büyüğüm. Neler yaşadığımı bilirler, o yüzden onlar affetmesini bilir. Aslında benim söylemek istediğim; Trabzonspor ile alakalı geçmişte ne derece fedakarlıklar yaptığımı ve mücadele ettiğimi göstermekti dedi. 
SABAH İDMANI TARAFTARLARA AÇIK YAPILDI

GALATASARAY ANTRENMANINDAN KARELER - Adem KABAYEL'in objektifinden 
PUAN FARKINI AÇABİLİRDİK 
BUNUN dışında; ilk yarının zaman zaman olumsuz gibi görünmesine rağmen kendileri adına iyi geçtiğini ve sonuç olarak da şampiyonlar liginde son 16ya kaldıklarını belirten milli golcü Burak Yılmaz, Maç yoğunluğu bizi biraz ligde etkiledi. Bulunduğumuz nokta gereği daha dikkatli olabilseydik puan farkı daha da açılabilirdi. Ama sonuçta lig lideriyiz, Şampiyonlar Liginde yolumuza devam ediyoruz. Sezonun ilk yarısındaki gibi ikinci yarıyı da lider tamamlayarak şampiyon olmak istiyoruz diye konuştu. 
Taraftarlar idmana koştu 
GALATASARAY dünkü antrenmanını taraftara açık olarak yaptı. Bu nedenle idmanda izdihamı andıran görüntüler yaşandı. Çalışmayı izlemeye gelenler, sarı kırmızılı futbolculara büyük ilgi gösterdi. 
Cimbom, Alanya ile karşılaşıyor 
İKİNCİ yarı hazırlıklarını Alanyada sürdüren G.Saray, ilk hazırlık maçını bugün oynayacak. Aslan, saat 19.00da 2. Lig ekibi Alanyaspor ile kozlarını
paylaşaçak. 
Muslera ve Melo geldi 
MELO  ile Muslera, dün akşam geç saatlerde kaleci antrenörü Taffarel ile birlikte kafileye dahil oldu. Böylece Galatasaray, bugünden itibaren tam kadro çalışmalara başlayacak.