"Sistemli bir kampanya yürütülmeye çalışılıyor"
Fenerbahçe Başkanı Aziz Yıldırım, kendilerine karşı sistemli bir kampayanın yürütülmeye çalışıldığını bununda son örneğini derbi maçta Meireles'e gösterilen kırmızı kartta yaşadıklarını söyledi 
 Fenerbahçe Başkanı Aziz Yıldırım, kulübün resmi dergisindeki köşesinde önemli açıklamalarda bulundu.
 
 Fenerbahçe'nin başarısız olması için kampanya yürütüldüğünü savunan başkan Aziz Yıldırım bu sezon kazanılacak şampiyonluğun önemine dikkat çekti.
 
 Taraftardan teknik direktör Aykut Kocaman ve futbolculara destek vermelerini isteyen başkan Yıldırım, camiayayı provokasyonlara karşı uyardı. Aziz yıldırım, derbi maçta ve sonrasında yaşananlara da sert tepki gösterdi. Yıldırım, "Bazen elinizde çok net kanıtlar olsa da, "masa başı müdahale" geleneğinden gelen bir kısım kulüplerin, farklı noktalarda kendilerini göstermeleri kaçınılmaz oluyor. Anlamlarını bilmedikleri kelimeleri kullanan bu güruhun son gözde kelimesi ise adalet, yaşanan telaş, Fenerbahçe’nin Türk Futbolundaki sistemli kadrolaşmanın önüne geçme kararlılığından kaynaklanmaktadır. Bu konuda, bildiklerimiz yaptıklarımızdan fazladır. Ama en önemlisi bundan sonra yapacaklarımızdır" dedi.
  