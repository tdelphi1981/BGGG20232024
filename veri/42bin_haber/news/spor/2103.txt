Enes Kanter kariyer rekoru kırdı!
Amerikan Ulusal Basketbol Ligi'nde (NBA) Utah Jazz'ın deplasmanda Oklahoma City'e 106-94 yenildiği maçta, Türk basketbolcu Enes Kanter 18 sayıyla kariyer rekoru kırdı.
NBA'e 11 karşılaşmayla devam edildi. Jazz'ın deplasmanda Oklahoma'ya mağlup olduğu maçta, Enes Kanter takımının en skorer ismi oldu. Chesapeake Energy Arena'daki maça sonradan giren ve 15 dakika forma şansı bulan Kanter, 14'ü son çeyrekte olmak üzere, 18 sayı atıp 7 ribaunt aldı ve kariyer rekoruna imza attı.

6 oyuncunun çift haneli sayılara ulaştığı Jazz'da; Al Jefferson'ın 16, Paul Millsap ve Maurice Williams'ın da 13'er sayılık performansı yenilginin önüne geçemedi.

Evsahibi takımda Kevin Durant 25 sayıyla maçın yıldızı olurken, Russell Westbrook da 23 sayı ve 13 ribauntla 'double-double' yaptı. Oklahoma temsilcisini galibiyete taşıyan isimler arasında, Kevin Martin (19), Serge Ibaka (12) ve Kendrick Perkins de (12) yer aldı.

Lige, 10 maçla devam edilecek.

Toplu sonuçlar şöyle:

Los Angeles Lakers - Denver Nuggets: 122-103
Atlanta Hawks - Cleveland Cavaliers: 111-113
New York Knicks - Washington Wizards: 108-87
Boston Celtics - Portland Trail Blazers: 96-78
Sacramento Kings - Indiana Pacers: 92-97
Memphis Grizzlies - Detroit Pistons: 90-78
Minnesota Timberwolves - Milwaukee Bucks: 95-85
Oklahoma City Thunder - Utah Jazz: 106-94
Orlando Magic - Brooklyn Nets: 86-98
Charlotte Bobcats - Philadelphie 76ers: 98-104
Toronto Raptors - Phoenix Suns: 101-97