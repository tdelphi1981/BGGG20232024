Milne'in izinde
Siyah-Beyazlılarda Feda yılında kurulan düşük bütçeli kadro ile iyi işler başaran Teknik Direktör Samet Aybabaya yönetim yeni teklif yapacak. 2+2 yıllık olan sözleşmesi 4 yıllık mukaveleye çevrilecek deneyimli çalıştırıcı, Gordon Milneden sonraki en istikrarlı isim olacak.

BEŞİKTAŞ, AYBABANIN SÖZLEŞMESİNDEKİ 2 YILLIK OPSİYONU RESMİLEŞTİRECEK
Beşiktaş'ta Teknik Direktör Samet Aybaba, takımının yaşadığı başarının meyvelerini toplamaya başladı. deneyimli hocadan ve takımın gidişatından memnun olan yönetim, Aybaba ile sezon başında yapılan 2+2 yıllık sözleşmede iyileştirmeye gidecek. Feda yılında kurulan düşük bütçeli takımla iyi işler başaran Aybaba ile uzun yıllar birlikte çalışmak isteyen Fikret Orman yönetimi, deneyimli hocayla yeniden masaya oturacak.
Yıllık ücreti de iyileştirilecek
Aybabanın 2+2 yıllık sözleşmesini 4 yıllık resmi mukaveleye çevirmek isteyen yönetimin, deneyimli teknik adamın aldığı yıllık 1.4 milyon TLlik ücrete de zam yapacağı belirtildi. Beşiktaşta 7 yıl görev alan Gordon Milneden sonraki 19 sezonda 21 ismi teknik direktörlük koltuğuna oturtan Siyah-Beyazlılar, Aybaba ile 4 yılı tamamlayıp yeniden istikrarı yakalama amacında. Aybaba da 4 yılı tamamlarsa Milneden sonra en çok görev yapan isim olacak.
Aybabadan çok memnunuz
Fikret Orman yönetiminin Aybabanın sözleşmesini 4 yıllık resmi mukaveleye çevirme görüşmelerinde 2 yıllık daha opsiyonu yeni sözleşmeye koyması da bekleniyor. Aybabadan memnun olduklarını ve takımın yakaladığı grafiğin de doğru yolda olduklarını gösterdiğini belirten yönetici Ahmet Kavalcı, Aybaba ile 4 yılı bitirdikten sonra da devam etmek isteriz. Ancak bunun için karşı tarafın da istekli ve arzulu olması gerekiyor dedi.