Güneş'in tutulduğu an
Daha önce 13. haftalar sonunda hiç 21 puan ve 19 golün altına düşmeyen Şenol Güneş, en kısır performansına imza attı.
SPOR Toto Süper Ligin 13. haftasında evinde Eskişehirspora teslim olan Trabzonsporda teknik direktör Şenol Güneş de bundan önceki sezonlarını mumla arıyor. Bordo mavililerin efsane kalecisi, kaptanı ve teknik direktörü, takımının başında bulunduğu 9uncu döneminde tam bir hayal kırıklığı yarattı. Geçmişi başarılarla dolu teknik adam, şu ana kadar en az puan topladığı, en çok mağlup olduğu ve en az gol attığı ilk 13 haftayı yaşadı. Güneşin öğrencileri ligde 5 galibiyet, 4 beraberlik ve 4 yenilgi ile 19 puan toplarken, rakip filelere de 13 maçta sadece 13 gol atabildi.  
DÖNÜŞÜ MUHTEŞEM OLMUŞTU 
KARADENİZ ekibi, Burak Yılmazın takımdan ayrılmasının ardından büyük umutlarla transfer edilen Marc Jankodan da istediği verimi alamayınca hem gol hem de puan açısından kısırlığı aşamadı. Oysa Şenol Güneş, Trabzonsporla teknik direktörlük kariyerine başladığı 1988/89 sezonunda ilk 13 hafta sonunda 24 puan toplamış, takımı rakip kalelere de 29 gol bırakmıştı. Güneş, kariyerine 3 sene ara verdikten sonra tekrar göreve getirildiği 1993/94 sezonunda da bu istikrarına devam etti. O sezon 13üncü hafta geride kalırken bordo mavililer 26 puanı 24 golle aldı. 1994/95 sezonuna gelindiğinde ise, Trabzonsporun hanesinde 27 puan ve 30 gol yazıyordu. 
KENDİSİNİN 16 PUAN GERİSİNDE KALDI  
ŞENOL Güneş, Karadeniz ekibinin şampiyonluğu kıl payı Fenerbahçeye kaptırdığı 1995/96 sezonunda tam anlamıyla patlama yaptı. Ligin ilk 13 maçının 11inde galip gelen Trabzonspor, sadece 2 maçında berabere kalarak 35 puan toplamış, yenilgi yüzü görmemişti. Bir sonraki sezon ise, 13 hafta sonunda elde edilen 29 puan, 25 golle alınacaktı. Bordo mavili renklere 2009/10 sezonunda görevi Hugo Broostan devralarak dönen Güneş, 13 maçta 25 puan, 2010/11 sezonunda 30 puan, geçtiğimiz sezon ise 5 galibiyet, 2 mağlubiyet ve 6 beraberlikle 21 puan toplayarak hep bu yılki performansını geride bırakmayı başarmıştı.