Mercedes: Kubica henüz F1 aracına hazır değil
Mercedes'in çiçeği burnunda motor sporları direktörü Toto Wolff, bu hafta DTM aracıyla sürüş yapacak olan Robert Kubica'nın F1 aracını test etmeye henüz fiziksel olarak hazır olmadığını söyledi.
Kubica, rehabilitasyon sürecinde uzun bir mesafe katetmesinin ardından ralli aracıyla kokpite geri dönmüştü. Polonyalı pilotun bu yıl Ford veya Citroen aracıyla Avrupa Ralli Şampiyonası'nda mücadele etmesi bekleniyor.

turkiyef1.com'un haberine göre; Aynı zamanda ylarış pistlerine ilgisini sürdüren Kubica, gelecek Cuma günü Mercedes'in DTM aracı ile Valencia'da bir test sürüşü gerçekleştirecek.

Bu test sürüşüyle Kubica'nın Mercedes F1 aracını kullanmaya hazırlanıp hazırlanmadığı sorusuna cevap veren Wolff, Polonyalı pilotun rehabilitasyonun henüz tamamlanmadığını ifade etti.

Kubica'nın monokok şasilerde sürüşünü engelleyen fiziksel kısıtlamalarla karşı karşıya olduğunu söyleyen Wolff, özellikle el ve dirseğinin hala eskisi gibi hareket edemediğini belirtti.

Wolff, "Hepimiz Robert'i, gelecekte bir Formula 1 aracını güzel şekilde kullanırken görmek isteriz, fakat bu aşamada bunu kesinlikle çok erken" şeklinde konuştu.