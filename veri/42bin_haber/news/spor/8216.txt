Bate kadrosuna da alınmazsa düşünürüz
Kocamanın, milli sol beki yorulduğu için dinlendirdiğini iddia eden Serdal Ebcen, Bunda anormal bir şey yok derken, Avrupa sınavından sonra değerlendirme yapacaklarını söyledi.
FENERBAHÇEnin başarılı sol beki Hasan Ali Kaldırımın, 2 haftadır neden 18 kişilik kadroya alınmadığını herkes merak ediyor. Genç futbolcu hakkında bu yüzden birçok söylenti ortaya atıldı. Olayın iç yüzünü araştırmak için aradığımız menajeri Serdal Ebcen ise ilginç açıklamalarda bulundu. Ebcen, Hasan Ali ile Aykut Kocamanın ilişkilerinin çok iyi olduğunu, sadece yorulduğu için kadroya alınmadığını belirtti. İşte menajerinin ağzından Hasan Ali gerçeği... 
1-FİZİK VE MENTAL AÇIDAN YIPRANDI 
MİLLİ sol bek ligin ilk devresinde farklı kulvarlarda çok fazla maç oynadığı için fiziki ve mental açıdan problem yaşadı. Genç futbolcunun son dönemlerde bu nedenle yorgun olduğunu belirten Ebcen, dinlendirilmesinin de anormal karşılanmaması gerektiğini dile getirdi. 
2-KOCAMAN ÖZEL OLARAK GÖRÜŞTÜ 
AYKUT Kocaman geçtiğimiz hafta içinde Hasan Ali ile özel bir görüşme yaptı. 
Bu görüşmede futbolcusuna güvenini aktarırken, uzun vadeli planlarında en önemli isimlerden biri olacağını iletti. Kendisini bir süre dinlendireceğini de söyledi. 
3-GECE HAYATI SÖYLENTİLERİ...  
EBCEN, Hasan Ali hakkında son dönemlerde ortaya atılan söylentilerin tümünün yalan olduğunu da sözlerine ekledi... 
Hatta akla gelenin aksine özel hayatına, İstanbula geldikten sonra Kayseride dikkat ettiğinden çok daha fazla dikkat ediyor.  
4-BATE MAÇINI BEKLİYORLAR 
MENAJERİ, Kocamanın Hasan Aliyi 2 hafta kadroya almamasının doğal olduğunu söylerken, yabancı kontenjanının bulunmadığı BATE Borisov maçında da kadroya giremezse, o zaman bir durum değerlendirmesi yapacaklarını söyledi. 
iNEN 
Kayboldu gitti 
Hasan Ali 
SARI lacivertlilerde 2. yarının en büyük soru işareti. İlk yarı takımın vazgeçilmezi olan milli sol bek, 2. devre ile birlikte 18e dahi giremiyor. Bunda Ziegler transferinin rolü büyük olsa bile Hasan Alide de bir düşüş olduğu açık.   
Nerede eski formu 
Volkan Demirel 
PERFORMANSI ile en çok şaşırtan oyunculardan biri de milli kaleci. Mersine  kadar ligde 13 hafta üst üste gol yiyen deneyimli file bekçisi eski günlerini aratıyor.  
Katkı yapamıyor 
Meireles 
SEZONUN flaş transferlerinden ama bekleneni verebilmiş değil. Orta sahada sorumluluk almadan oynuyor. Ancak F.Bahçenin hücumda etkili olabilmesi için topa girmesi şart. Sık sık cezalı duruma düşmesi de cabası. 
Geriye gidiyor 
Kuyt 
BEKLENTİLERİN uzağında kalan bir başka transfer de Hollandalı. Sarı lacivertliler, yıllarca Liverpool forması giyen bir forvetin skor üzerinde daha fazla etkili olabilmesini bekliyor. Ancak Kuyt, her geçen hafta ilk geldiği döneme göre geriye gidiyor.   
ÇIKAN 
Boş geçmedi 
Webo 
F.BAHÇEnin ara transferdeki en büyük kazancı oldu. Sarı lacivertli forma ile çıktığı 2 maçta da gol attı. Takımın hücumdaki etkinliğini de artırdı. Yıllardır beklenen güçlü santrfor özlemini giderme yolunda.  
Aranan kan 
Emre Belözoğlu 
GELİR gelmez takımda fark yarattı. Emre Belözoğlu yeniden döndüğü Fenerbahçenin  orta sahasına büyük dinamizm getirdi. Mersin deplasmanında 3 puanı getiren gol de onun kaleciden dönen etkili şutuya geldi.  
Nokta transfer 
Ziegler 
O da yeniden döndüğü sarı lacivertli takıma çabuk uyum sağlayanlardan. Hasan Aliden formayı kaptı. Çıktığı ilk maç olan Sivasspor karşılaşmasında güzel bir orta ile Webonun golünde asist yaparak skora da katkıda bulundu.     
Nöbete döndü 
Semih 
UZUN süre sonra çıkışa geçti. Devre arası kampını iyi değerlendiren oyuncuların başında. Kupadaki performansı ile kaybetmekte olduğu Nöbetçi golcü unvanını tekrar hatırlamaya başladı. Webo ve Sowa iyi bir alternatif oldu.