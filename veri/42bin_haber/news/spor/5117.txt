Tüm bunlar sadece bir şey için...
İbrahimoviç, PSG'ne transfer olunca Zlatan.fr domain adresini alan bir taraftar, adresi İbra'ya geri vermek için 12 seçenekten birini yerine getirmesini istedi.
İşte kimi çok çılgınca, kimi kabul edilebilir 12 seçenek...

"Selam Zlatan,

Çok sevdiğim kulübümle anlaştığın zaman, "zlatan.fr" domain adresinin boşta olduğunu görünce çok şaşırdım. İnanılmazdı. Ben de hemen satın aldım. Kimsenin senin adını ve imajını karalayacak bir hareket yapmasını istemedim.

Ve şimdi, sana bu adresi benden alman için bir fırsat veriyorum. Tahmin edersin ki mahkemelerde yasal süreç içerisinde vakit kaybetmek istemeyiz değil mi? İkimiz için de para ve zaman kaybı olurdu. Benim daha eğlenceli bir fikrim var. Ben iyi bir adamım ve sana silahını seçme fırsatı sunuyorum.

Hazır mısın? İşte seçeneklerin... Bu 12 seçenekten herhangi birini gerçekleştirirsen Zlatan.fr domain adresi senin olacak:

1. Bir adet PSG forması istiyorum, üzerinde adım ve altında "Zlatan'dan sonra en iyi sensin" yazacak

2. Bir ay benim evimde kalacaksın. Böylede insanlara "Ibra benim kanepemde uyudu" diyebileceğim.

3. 3 adet kombine bilet istiyorum, iki arkadaşım ve benim için. Elbette genel tribün biletinden bahsetmiyorum. Sakın beni H Blue tribünü ile kandırabileceğini sanma.

4. Parc de Princes stadında penaltı vuruşları yapacağız. Benim evimde kaldığına göre bu oyunu kazanmam önünde hiçbir engel yoktur sanırım.

5. Tekvandoda beni yeneceksin. Duyduğuma göre bu sporda pek fena değilmişsin ve ben hiç eğitim almadım, dolayısıyla sana bu seçeneği öneriyorum

6. Saçından bir tutam istiyorum. Samson'un gücünün saçlarından geldiğini duymuştum. Senin için de aynısı geçerli olabilir. Bu bir tutam saçtan kendime anahtarlık yapacağım ve ömrümün sonuna kadar bana güç verecek.

7. FIFA 13'te beni yeneceksin. İstediğin takımı seçebilirsin. Ama inan bana, hiç şansın yok.

8. Resmi bir maçta 30 metreden ters parende ile gol atacaksın... Şaka, şaka... Bu hiç gerçekçi olmadı.

9. Suratına tokat atmama izin vereceksin. Tek kelime etmeden. Elbette herkesin içinde...

10. Kız arkadaşım için üstsüz fotoğraf çektirip imzalayacaksın. Doğrusu bu benim favori seçeneklerimden biri değil. ama sen her maç bitiminde formanı çıkarttığında gözlerindeki ışıltıyı görmekten çok sıkıldım.

11. 2013 transfer sezonu başladığı zaman Neymar'ın PSG'ne imza atmasını sağlayacaksın.

12. Basitçe gelip domain adresini sana vermemi isteyeceksin. Yüz yüze... Ve Guillaume'un hatırına, elbette, Fransızca.

Hepsi bu kadar Zlatan... Hangi seçeneği tercih edeceğini merakla bekliyorum. Merak etme, istediğin kadar deneyebilirsin... Ama acele et, bu domain adresini almak için sırada bekleyenler var..."

(Lig Tv)