Le Clos rekorla kazandı
İstanbul'da devam eden 11. Dünya Kısa Kulvar Yüzme Şampiyonası'nda erkekler 100 metre kelebekte Güney Afrikalı Chad Le Clos, şampiyona rekoru kırarak altın madalya kazandı. 
Sinan Erdem Spor Salonu'nda gerçekleştirilen şampiyonanın ikinci gün akşam seansında yapılan erkekler 100 metre kelebek finalinde, 48.82'lik derecesiyle şampiyona rekoru kıran Clos, altın madalyanın sahibi oldu. Clos, 2012 Londra Olimpiyat Oyunları 200 metre kelebekte ABD'li Michael Phelps'i geride bırakarak altın madalya kazanmıştı.

Güney Afrikalı sporcunun ardından 49.54'lük derecesiyle ABD'li Thomas Shields gümüş, ABD'li Ryan Lochte ise 49.59'luk derecesiyle bronz madalyanın sahibi oldu.