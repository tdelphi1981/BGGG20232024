"MP Antalyaspor'u mağlup edeceğiz"
Orduspor Teknik Direktörü Hector Cuper, yarın kendi sahalarında yapacakları Medical Park Antalyaspor maçını kazanacaklarını söyledi.Ordusporlu futbolcular, teknik direktör Hector Cuper gözetiminde Durugöl Tesisleri'nde bugün 15 dakikalık teknik toplantının ardından son antrenmanını yaptı. Kampa giren Orduspor'da futbolcular, hırslı ve istekli göründü. Teknik direktör Hector Cuper, Medical Park Antalyaspor maçının zor geçeceğini belirterek, "Taraftarımızın desteğiyle bu maçtan galip gelmek için elimizden geleni yapacağız" diye konuştu. Orduspor'un yarınki maçtan önceki durumu şöyle: 

Sakat: Selçuk Şahin, Davıd Barral, Roversio Barros 
Cezalı: Nizamettin Çalışkan 
Muhtemel Kadro: Fornezzi, Miguel Garcıa, Ali, Agustin Garcia, Ferhat, Umbides, Şamil, Yiğit, Monje, Stancu, Hasan. 
Bilet fiyatları: Kapalı 20, maraton 15, kale arkası ve misafir takım 10 lira