Yenilmez armada
Vakıfbankın yıldızları, Başarımızın sırrı inanmışlık. 34 maçtır yenilmedik. Türkiye Kupasını aldık. Şimdi sırada Şampiyonlar Ligi kupası var. Buraya gelen her takım güçlü. Favori gösterilmek güzel ama rehavet getirmesinden endişe ediyoruz şeklinde konuştu.

GÖZDE SONSIRMA VE CHRİSTİANE FÜRST, RAKİP TANIMADIKLARINI SÖYLEDİ 
VOLEYBOLDA CEV Kadınlar Şampiyonlar Ligi Dörtlü Finali’nin favori takımı Vakıfbank’ın önemli isimleri, STARSPOR’a konuştu. Takımın kaptanı Gözde Sonsırma, “Lig ve Avrupa’da 34 maçtır kaybetmedik. İnşallah bir 34 maç daha yenilmeyiz. Başarımızın sırrı yerli ve yabancı oyuncuların uyumu ve inanmışlığı. 14 milli oyuncuya sahibiz. Kaliteli ve uyumlu olunca başarı geliyor. 15 sene sonra Türkiye Kupası’nı aldık. Şimdi sırada Şampiyonlar Ligi var.  Hocamız Giovanni, başarımızın en önemli etmenlerinden biri” diye konuştu. 
Hayalim İtalya’ya gideceğim 
Gözde, “Türkiye’de yenilmezlik rekoru 39 maçla Fenerbahçe’ye ait. Bu, üzerimizde baskı yaratmaya başladı. Son maçımızı baskı nedeniyle 3-2 kazanabildik. İnsanlar bize ‘Hiç yenilmeyen siz misiniz?’ diyor. Bu gurur verici ama Final Four’da favori gösterilmek rehavete yol açabilir. Bunun endişesini taşıyorum. 4 yıl daha oynamak istiyorum. Hayalim olan İtalya’ya gitmek istiyorum. Ama öncelikle pazar günü kupayı kaldırmamız gerekiyor. Eşim basketçi olduğu için beni iyi anlıyor. Evde yemekleri de ben yaparım. Karnıyarıkçı, etçi bir aileyiz” dedi.   
Taraftar desteği çok önemli 
Alman oyuncu Christiane Fürst de “Çok iyi bir çalışma tempomuz var. Kafa olarak her şeye hazırız. Önce Galatasaray’ı, ardından da finalde rakibimiz yenerek yenilmezliğimiz sürdürüp şampiyon olmak istiyoruz. Final Four herkesin kazanmak istediği bir turnuva. Biz iyi durumdayız ve kazanacağız. Ama taraftarın desteğine ihtiyacımız var. Fenerbahçe’de de oynadım ama oradaki kadar taraftarımız yok. İtalya’da Pesaro takımında 50’ye yakın galibiyet serisi yaşadım. Hala bu rekor kırılamadı. Umarım burada bu rekoru kırarız” dedi. 
Kupa rekorla gelecek 
Antrenör Giovanni Guidetti, “Çok iyi oyuncularım var. Daha fazlasını isteyecek bir durum yok. Rekor kırarak Şampiyonlar Ligi Kupası’nı kazanacağız” derken; bir Türk bayanla evlenmek istediğini söyledi. 
VAKIFBANK’IN İtalyan teknik patronu Giovani Guidetti, Şampiyonlar Ligi kupasını 34 maçlık rekoru geliştirerek kazanacaklarını söyledi. Guidetti, “Çok iyi bir kadromuz var. Daha fazlasını isteyecek bir şey yok. Şampiyonlar Ligi’ni alırsak rekor bizim için daha önemli ve anlamlı olacak. Hedefim burada kalıp bir Türk bayanla evlenmek ve Türk Milli Takımı’nı çalıştırmak” dedi. Başkan Ömer Faruk Ergin de “Türkiye’ye ilk Şampiyonlar Ligi kupasını biz getirdik. Üçüncüsünü de biz alacağız” dedi.