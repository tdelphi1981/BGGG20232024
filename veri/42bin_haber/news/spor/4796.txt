Portakal festivali yarın
Başkanımız'la konuştum. Bu transferle bizzat kendisi ilgileniyor. İnter'le ve Sneijder'la anlaştığını söyledi. Pürüz İnter'le olan sözleşmesindeki detaylar
 G.Saray'da yılan hikayesine dönen Wesley Sneijder, transferi konusunda belirsizlik bu hafta sonuna kadar tamamen ortadan kalkmış olacak. Sarı-Kırmızılı taraftarların Hagi'den sonra Aslan'ı şaha kaldıracak en büyük transfer olarak gördüğü Sneijder konusundaki spekülasyonlar da camiayı iyice gerdi. 'Ha geldi ha gelecek' diyerek bir sonraki günü sabırsızıkla bekleyen ancak her defasında yaşanan hayal kırıklıkları yüzünden karamsarlığa gömülen taraftara müjdeyi dün ultrAslan'ın Genel Koordinatörü Oğuz Altay verdi.
 LÜTFEN SÖYLENTİLERİ DEĞİL BENİ DİNLEYİN!
 BU konudaki spekülasyonların bitmesini isteyen Koordinatör Oğuz Altay twitter'dan en yetkili ağız olan Başkan Ünal Aysal'la yaptığı konuşmayı kamuoyuna aktardı. 'Artık lütfen şu gazeteci bunu yazdı, bu tv bunu söyledi, bu yorumcu böyle dedi, bu işleri bir tarafa bırakalım' diyerek taraftara doğru kaynağın kendisi olduğunu vurgulayan Altay daha sonra şu mesajları yolladı:
 YAZDIKLARIM BAŞKANIMLA YAPTIĞIM GÖRÜŞMEDİR
 'BİRAZ önce sırf içinde bulunduğumuz durum için, Ünal Aysal Başkanımız'la birebir görüştüm. Wesley Sneijder transferiyle ilgili bizzat kendisinin ilgilendiğini, transfer için İtalya'nın İnter kulübüyle zaten anlaşıldığını daha önce açıklamıştı. 'Artık Sneijder'la da anlaşma sağladık yani İnter ve kendisiyle bizim tarafımızda hiçbir pürüz kalmadı, anlaştık! Şu an geriye kalan tek pürüz oyuncunun İnter Kulübü ile olan sözleşmesindeki detaylar... Beklememizdeki tek neden bu, şu dakikadan sonra sadece imza atmasını bekliyoruz. Tahmin ediyorum perşembe veya cuma günü bu iş bitmiş olur' dedi. Yazdıklarım birebir Başkanımızla yaptığım konuşmalardır. Ve sadece resmi açıklamayı bekleyin, bu konuda kimseye de asla taraftar olarak prim vermeyin...'
 4 kritik eksik
 S nejider'da Aslan'ı terleten engeller, transferin gecikmesine yol açtı:
 1 Oyuncunun İnter'le mali problemleri var. Bu sorunları aşamadığı için sözleşme feshi gerçekleşmiyor. Aynı anda iki imza mümkün olmadığında da G.Saray'a imza atma süreci uzuyor. İnter'den ocak maaşını alıp, diğer pürüzleri de giderir ve mukavelesini feshederse önemli bir engel aşılacak. 
 ONA DAR GELİR
 2 Oyuncuya G.Saray hakkında sürekli negatif bilgi aktarılıyor. G.Saray'ın eski hocası Frank Rijkaard'ın bu konudaki olumsuz referansları çok etkili oldu. Son olarak eski futbolculardan Moss, 'G.Saray, Sneijder'a dar gelir' sözleriyle bu yaygın kanaate destek verdi.
 3 Menajer Lerby, daha fazla para kapmak için sürekli G.Saray'ı oyalıyor. Lerby bir yandan da oyuncuyu Avrupa'ya pazarlamaya çalışıyor. Pek çok kulübün kapısını çalan Lerby'nin olumlu cevap alamaması G.Saray için avantaj oldu. 
 FENER GÜÇ VERDİ
 4 BİR başka olumsuzluk da F.Bahçe'nin, Sneijder'a talip olduğu iddiaları. F.Bahçe cephesi bunu doğrulamasa da yalanlama yoluna da gitmedi. Bu da iki kulüp arasındaki rekabeti bilen Sneijder cephesinin pazarlık konusunda elini güçlendiriyor.
  