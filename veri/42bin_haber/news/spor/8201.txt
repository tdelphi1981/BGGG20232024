Hasan Ali'ye teşhis kondu: Over training
İlk yarıdaki yoğun tempo sonrası tansiyonu düşen genç futbolcunun yetersiz dinlenme sonucunda Over training yaşadığı ortaya çıktı.
Kayseri'den F.Bahçeye geldikten sonra ligin ilk yarısında adeta sol şeridi kapayan Hasan Ali bu performansını milli takımda da göstererek yarım sezonda oynama rekoru kırarken, Zieglerin gelişiyle kulübeye bile girememesinin nedenine Aykut Kocaman açıklık getirdi.

Morali bozulan genç oyuncu her ne kadar Kendime çok iyi bakıyorum dese de üst üste oynadığı maçlardan dolayı Hasanın vücudu değişik tepkiler vermeye başladı. Lig, kupa, Avrupa derken yorgun düşen Hasanın önce tansiyon sorunu ortaya çıktı. Sonrasında güç kaybına da uğradı. Serum takviyesi yapılan, vitamin ve ekstra ilaçlarla toparlanma sürecine giren Hasanda son olarak kas kaybı da ortaya çıktı.

Tıp dilinde yetersiz dinlenme ya da aşırı çalışmaya bağlı (Over training) kas kaybına yakalanan oyuncuya durumu anlatan Kocaman, Seni ilk yarıda çok fazla yorduk. Herkes bu tempoya dayanamazdı, sen dayandın. Vücudunun elverdiği kadar geldin, bu saatten sonra seni düşünmek zorundayım. Zieglerin gelişiyle seni biraz dinlendirmeyi düşünüyorum diyerek dinlendireceğini izah etti.