1. Lig ekibiyle anlaştı
Daha önce üç büyüklerle şampiyonluk sevinci yaşayan ve son olarak İran ekiplerinden Persepolis'i çalıştıran Mustafa Denizli'nin yeni takımı belli oldu.
NTV Spor'un son dakika bandıyla geçtiği habere göre; PTT 1. Lig ekiplerinden Çaykur Rizespor Engin Korukır'dan boşalan teknik direktörlük koltuğuna Mustafa Denizli'yi getirdi. 

"GÖRÜŞMELER OLUMLU ŞEKİLDE DEVAM EDİYOR" 
PTT 1. Lig'de teknik direktör arayışlarını sürdüren Çaykur Rizespor'da basın sözcüsü Aykut Ferah, Mustafa Denizli ile görüşmelerin olumlu şekilde devam ettiğini söyledi. 
Ferah, AA muhabirine yaptığı açıklamada, Engin Korukır'ın görevden ayrılmasının ardından takımı tecrübeli bir isme teslim etmek için çalışma yürüttüklerini belirterek, Bu noktada tecrübesini ve kariyerini herkesin yakından bildiği Mustafa Denizli ile görüşmeye başladık. Mustafa Denizli ile görüşmelerimiz olumlu şekilde devam ediyor. Rizespor'u daha iyi yerlere taşımak için bir araya gelerek değerlendirme yaptık dedi. 
Ferah, konuyla ilgili detaylı açıklamanın daha sonra yapılacağını kaydetti.