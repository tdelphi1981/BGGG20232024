1461 Trabzon puanla tanıştı!
 
 Futbolda Ziraat Türkiye Kupası A Grubu'nda günün ilk maçında 1461 Trabzon, Sivasspor’u konuk etti. Mücadeleye etkili başlayan taraf Sivasspor oldu. 4. dakikada Aatıf'ın ceza alanı dışından sert şutunda kaleci Fatih topu kontrol etmeyi başardı. 11. dakikada Pedriel'in soldan ortasında, ceza alanı içinde iyi yükselen Erman'ın kafa şutunda, top az farkla üstten auta gitti. 
 19. dakikada Jebrin'in ara pasında sağ çaprazdan ceza alanına girerek kaleci Borjan ile karşı karşıya kalan Ofoedu'nun etkisiz vuruşunda Borjan'ı geçen topu, savunma kornere gönderdi. 22. dakikada Eren'in soldan ortasında kaleci Borjan'ın penaltı noktası üzerinden yatarak uzaklaştırdığı topa ceza alanı dışındaki Abdullah gelişine vurdu. Ancak Borjan'ın geçen top direğin az farkla yanından auta gitti. 
 40. dakikada ceza alanı içindeki Ofoedu'nun iki rakibinin arasından yaptığı vuruşta top direğin az farkla üstünden auta çıktı. Karşılaşmanın ilk yarısında iki takım da gol bulamadı ve takımlar soyunma odasına golsüz eşitlikle gitti. 0-0. Mücadelenin ikinci devresinde de Sivasspor oyunun kontrolünü elinde tutan taraf oldu. İkinci devrenin ilk bölümünde Mustafa Akbaş takım arkadaşı ile çarpıştı ve sakatlanarak hastaneye kaldırıldı. Temponun düşük olduğu bu dakikalarda 1461 Trabzon ikinci şanssızlığı yaşadı. 
 54. dakikada sağ kanattan kalecisine pas vermek isteyen Göksu Alhas’ın gönderdiği topa kaleci Fatih dokunamadı ve Sivasspor, Göksu’nun kendi kalesine attığı gol ile 1-0 üstünlüğü yakalıyor.Golün ardından oyunda tempo yükseldi ve iki takım kalesinde de tehlikeli pozisyonlar yaşandı.  
 58. dakikada Sivasspor çok önemli bir pozisyondan yararlanamadı. Orta alanadan Erman Kılıç savunma arkasına Michael Eneramo'ya pasını gönderdi. Michael Eneramo sağ çaprazda topu kontrol ettikten sonra boş pozisyonda bulunan Hakan Arslan'a pasını verdi. Hakan Arslan bekletmeden şutunu çekti ancak kaleci Fatih topu çelmeyi başardı. Top ceza alanı hafif sol çaprazda Aatif Chahechouhe'nun önünde kaldı. Aatif Chahechouhe tek vuruşla topu ağlara göndermek istedi ancak savunma araya girerek topu kornere gönderdi. 
 62. dakikada Sivasspor yine etkili geldi. Sol kanattan Aatif Chahechouhe etkili geldi. Aatif Chahechouhe topla buluştuğu anda penaltı noktasına ortasını yapon. Gelen topa yükselerek Michael Eneramo kafa vuruşunu yapıyor ancak top direğin dibinden dışarı çıktı.  
 65. dakikada Mehmet Sıddık İstemi çok önemli bir pozisyondan yararlanamıyor. Soldan atağa katılan Ofoedu penaltı noktasına ortasını yaptı. Topa yükselen Abdullah Halman topu kafayla arka direkte Mehmet Sıddık İstemi'ye indirdi. Mehmet Sıddık İstemi bekletmeden şutunu çekti ancak top direğin yanından auta çıktı. 
 73. dakikada ceza alanı içi sağ tarafında topla buluşan Abdulkadir arka direğe ortasını yaptı. Arka direkte Ofoedu topu kontrol edip rakibini geçerek pasını boş pozisyonda penaltı noktası civarında Abdullah'a gönderdi.  
 Abdullah bekletmeden sol ayağıyla vuruşunu yapıyor ancak top kalenin üstünden az farkla auta çıktı. 76. dakikada ceza alanı içinde Jebrin'in ara pasıyla topla buluşan Sercan Kaya kaleciyle karşı karşıya kaldı. Sercan’ın vuruşunda kaleci Borjan gole izin vermedi. 86. dakikada hızlı gelişen kontra atakta Aatif Chahechouhe kendi yarı alanında aldığı topu 1461 Trabzon ceza alanı yakınlarına kadar sürdü. 
 Aatif Chahechouhe sağ çaprazda Michael Eneramo'ya pasını verdi. Michael Eneramo kaleciyle karşı karşıya kaldı ve vuruşunu yaptı ancak kaleci Fatih ikinci gole izin vermedi. 1461 Trabzon 89’da Kadir Keleş ile beraberliği yakaladı. Sağ kanattan kullanılan köşe vuruşunda arka direkte müsait durumda olan Kadir, doğrudan kaleye yönelen topa kafasını uzattı ve skora dengeyi getirdi. 1-1. Kalan dakikalarda başka gol olmadı ve mücadele 1-1 eşitlikle sona erdi. 
 Bu skorla Sivasspor puanını 4’e yükseltirken, 1461 Trabzon grupta ilk puanıyla tanıştı ve 1 puanla son sırada yer aldı. 
 AA