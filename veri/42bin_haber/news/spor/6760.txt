Niang Beşiktaş'ta
Beşiktaş,Mamadou Niang'ın 2012-2013 sezon sonuna kadar kiralanması için kulübü Al-Sadd ile görüşmelere başlandığını borsaya bildirdi. Beşiktaş, bir dönem Fenerbahçe forması da giyen Senegalli futbolcu Mamadou Hamidou Niang'ın 2012-2013 sezon sonuna kadar kiralanması için kulübü Al-Sadd ile görüşmelere başlandığını borsaya bildirdi.

Beşiktaş Futbol Yatırımları Sanayi ve Ticaret AŞ'den İstanbul Menkul Kıymetler Borsası'na yapılan ve Kamuyu Aydınlatma Platformu'nda yer alan açıklamada, "Futbolcu Mamadou Hamidou Niang'ın 2012-2013 sezon sonuna kadar kiralanması için kulübü Al-Sadd ile görüşmelere başlanmıştır" denildi.

Fenerbahçe'de 2010-2011 sezonunda şampiyonluk yaşayan ve Süper Lig'de 29 maçta 15 gol atan 13 Ekim 1979 doğumlu Senegalli forvet, 3 Temmuz 2011 tarihinde başlayan şike soruşturması sürecinde Katar'ın Al-Sadd takımına transfer olmuştu.

Niang, Fransa'nın Olympique Marsilya takımından 8 milyon avro bonservis bedeliyle Fenerbahçe'ye gelmiş, Al-Sadd Kulübü ise sarı-lacivertli ekibe 7,5 milyon avro bonservis ödemişti.