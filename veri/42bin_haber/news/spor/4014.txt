Dwight Howard CNN TÜRK'e konuştu
Orlando'dan ayrılıp Los Angeles Lakers'ı tercih eden Dwight Howard, CNN TÜRK muhabiri Barbaros Tapan'a konuştu.Barbaros Tapan / CNN TÜRK / Los Angeles -   
Orlando'dan Los Angeles'e geldin , Hidayet Türkoglu ile takım arkadaşlığı yaptın, Los Angeles'a alışman nasıl oldu? 
Şu an için hala öğrenme süresinden geçiyorum , uzun bir süreç , alışmaya çalışıyorum, bununla birlikte takım da uzun süre kazanamadı ama her şeyi zamana bırakıp göreceğiz. 
Sezona sakatlıktan çıkıp geldin, her geçen maç daha iyiye gidiyorsun, yüzde yüz olarak Howard'ı ne zaman seyredeceğiz? 
Bilemiyorum , elimden gelenin en iyisini vermek için zorluyorum kendimi, her maç çıkıp en iyi şekilde oynamak istiyorum, yüzde yüzü ne zaman yakalarım bilemiyorum ama onun için çok çalışıyorum. 
Türkiye'deki Lakers taraftarları sabah 4'e karşı uyanıp sizin maçlarınızı seyrediyorlar, senin onlara buradan hem yeni yıl için hem de Lakers adına soylemek istediklerin neler olur? 
Türkiye'deki taraftarlara minnettarız, bizim için geç saatlerde uyanıp maçlarımızı seyretmeleri çok özel bizim için, bu bize ayrı bir güç ve destek oluyor, gerçekten sabah 4'te uyanıp bizi destekledikleri için çok teşekkür ediyorum onlara, onların desteğine her zaman ihtiyacımız var. 
Senin çok özel bir nickname'in var: Süpermen. Smaç yapınca kendini Süpermen gibi mi hissediyorsun? 
Günün sonunda herkes gibi ben de normal bir insanım, elimden geldiği gibi en iyi şekilde oynayıp sahada en iyisini vermeye çalışıyorum, eve gidince ağrılar başlıyor, bazen kanamalar oluyor, ama dediğim gibi normal bir insanım sonuçta, süper olsam da insanım.