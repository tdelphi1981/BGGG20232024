Babasının sırtındaydı, şimdi babasını sırtına aldı
Galatasaray'ın kaleci antrenörü Claudio Taffarel ile oğlunun 13 yıl arayla çekilmiş iki fotoğrafı sosyal medyayı salladı.
13 yıl önce... Tarih: 17 Mayıs 2000... Yer Kopenhag... Galatasaray UEFA Kupası'nı havaya kaldırarak Türk futbol tarihinde bir ilke imzasını atıyor.

O maçta uzatmalarda Arsenal'in yıldız forveti Henry'nin kafa vuruşunu müthiş bir plonjonla kurtaran Claudio Taffarel, Galatasaray'ın kupayı almasında başrolü oynamıştı. Brezilyalı eldiven maç sonrası oğlu Dodo'yu sırtına alarak bu anı ölümsüzleştirmişti.

Yıl 2013... Bu kez roller değişti. Dodo, şu anda sarı-kırmızılı takımda kaleci antrenörlüğü yapan babası Taffarel'i sırtına aldı, birlikte mutluluk pozu verdiler.