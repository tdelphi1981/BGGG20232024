"Mütevazı bir takımız"
Gümüşhane Torul Gençlik Kulübü Başkanı Evren Evrim Özdemir, Greenwich Saat TED Kolejliler'i yenerek hem 3 puanla tanıştıklarını hem de sezonun ilk galibiyetini aldıklarını söyledi.Özdemir, yaptığı açıklamada, bu sezon sahalarında Arkas Spor'a 3-0, deplasmanda Bursa Yenişehir Belediyespor'a 3-2 yenildiklerini anımsatarak, Saha ve seyircimiz önünde yapacağımız karşılaşma hem puan hem de moral ve motivasyon açısından çok önemli bir karşılaşmaydı. Greenwich Saat TED Kolejliler'i yenerek hem 3 puanla tanıştık hem de sezonun ilk galibiyetini aldık. İyi oyunla rakibimizi 3-1 yenmemiz bizleri olduğu kadar taraftarlarımızı da mutlu etti. 4 puanla yedinci sırada bulunuyoruz. Önümüzdeki maçlara daha iyi hazırlanarak iyi sonuçlar alacağımdan eminim dedi.

Özdemir, Teledünya Türkiye Kupası'nda 07 Kasım Çarşamba Galatasaray ile karşılaşacaklarını kaydederek, Ara vermeden hazırlıklarımıza başladık. Galatasaray'ın gücünü biliyoruz. Biz mütevazı bir takımız. Dileğimiz bu karşılaşmadan galip ayrılmak. Umarım öyle olur diye konuştu.