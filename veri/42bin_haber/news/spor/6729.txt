Galatasaray MP deplasmanda kayıp
Galatasaray Medical Park Erkek Basketbol Takımı, ULEB Avrupa Kupası (L) Grubu'ndaki dördüncü maçında deplasmanda Almanya'nın Ratiopharm Ulm takımına 91-70 yenildi. Almanya'nın Ulm kentindeki Ratiopharm Arena'da oynanan maça hızlı başlayan ev sahibi takım, ilk periyodu 25-17, devreyi de 39-33 galip bitirdi.

Üstünlüğünü ikinci yarıda da sürdüren Alman temsilcisi, 3. periyodu 56-53 önde geçti.

Son çeyrekte hücumda ve savunmada etkisini artırarak 35 sayı üretip rakibinin 17 sayıda kalmasını sağlayarak farkı açan Ratiopharm Ulm, sahadan 91-70
galip ayrıldı.

Galatasaray Medical Park'ta Carlos Arroyo, attığı 23 sayıyla karşılaşmanın en skorer ismi olurken, ev sahibi takımda John Bryant 20 sayı kaydetti.