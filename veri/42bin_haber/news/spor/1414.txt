'Spor yasasını çıkaracağız'
Gençlik ve Spor Bakanı Suat Kılıç, bakanlık ve federasyonun birlikte hazırlayacağı 'Kulüpler Yasası'nı çıkaracaklarını söyledi.
 Gençlik ve Spor Bakanlığı'nın 2013 yılı bütçe görüşmelerinde konuşan Kılıç, kulüplerin mali yapısını düzenleyeceklerini ifade etti. Bu kapsamda kulüpler yasasının önemine vurgu yapan Kılıç, "Arkadaşlarımız şu an üzerinde çalışıyorlar. Nihai sonuç ortaya çıkınca bu yasayı yürürlüğe koyacağız." dedi.
 Düzenleme kapsamında futbolun en büyük problemi olan Dernekler Kanunu'na göre yönetilme sistemi tarihe karışıyor. Böylece kulüplerin borç batağında boğulmasının önünü kesecek ilk önemli adım atılmış olacak. Kulüplerin gelirlerine yöneticiler, bulundukları dönem dışında temlik koyamayacak. Borçlanma, gelirlerin yüzde 60'ını geçmeyecek.
 (CİHAN)