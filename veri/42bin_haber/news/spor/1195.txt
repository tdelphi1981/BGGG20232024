Rekortmen Messi'nin yeni hedefleri
Aldığı ödüller ve kırdığı rekorlarla gündemden düşmeyen Barcelona'nın Arjantinli yıldızı Lionel Messi, La Liga'da 2011-12 sezonun en iyi oyuncusu seçilirken,aynı zamanda ligin en iyi forvet oyuncusu ödülünün de sahibi oldu.
Hafta sonu Mallorca karşısında attığı 2 golle efsane futbolcu Pelenin bir takvim yılı içinde attığı 75 golü geride bırakan Messi gözünü yeni hedeflere dikti. Alman futbolunun unutulmaz isimlerinden Gerd Müllerin 85 gollük rekorunu kırmak için 10 gole ihtiyacı bulunan Messi birçok önemli hedefi aşmaya da oldukça yaklaştı. 
İşte Messinin kırmaya yaklaştığı diğer rekorlar; 
1BARÇANIN LİGDEKİ EN GOLCÜ FUTBOLCUSU OLACAK (7 GOL) 
Bu sezon ligde 15 golü bulunan Messi fileleri 6 kez daha havalandırırsa, 194050 yılları arasında 190 gole ulaşan Cesar Rodriguez'in "La Liga'da Barcelona adına en çok gol atan oyuncu" rekorunu kıracak. 
2KENDİ REKORUNU KIRACAK (8 GOL) 
İlk yarının bitimine 8 maça kala 15 golü bulunan Arjantinli, devre arasına kadar 8 gol daha atarsa yarı dönemde en çok gol atma rekorunu kıracak. 22 golle bu rekoru da elinde bulunduran Messi, başarılı olursa rekoru yenilemiş olacak.  
3GERD MÜLLERİ TAHTINDAN İNDİRECEK (10 GOL) 
Hafta sonu Peleyi geride bırakarak 76 gole ulaşan Messi, 10 gol daha atması durumunda Gerard Müller'in bir takvim yılı içerisinde attığı 85 gollük rekoru da tarihe gömmüş olacak. 
4- EL CLASİCO TARİHİNİN EN GOLCÜSÜ OLACAK (2 GOL) 
Arjantinli yıldız ezeli rakipleri Real Madridin ağlarını bir kez daha sarsması durumunda El Clasico tarihinin en golcü futbolcusu olarak Di Stefano ile birinciliği paylaşacak.  Rekor 18 golle bir başka Arjantinli efsane Alfredo Di Stefanonun elinde bulunuyor. 
5- BARCELONA TARİHİNİN EN GOLCÜSÜ OLACAK (75 GOL) 
Daha önce resmi maçlarda Cesar Rodriguezin rekorunu kıran Messi, 75 gol daha atması durumunda ise Barcelona tarihinde (özel maçlar dâhil) en çok skor üreten oyuncu olacak. Messinin Barcelona formasıyla, dostluk maçları dâhil 295 golü bulunuyor. Messi 75 gol attığı takdirde Alcantara'nın 369 gollük bu rekorunu da tarihin derin sayfalarına gömmüş olacak. 
6- LA LİGA TARİHİNİN EN GOLCÜSÜ OLACAK (67 GOL) 
Messi, Barcelona tarihinin en golcü futbolcusu rekoruna doğru yürürken, La Liga tarihinin de en golcü futbolcusu unvanını da ele geçirmiş olacak. Bunun başarma içinse önünde sadece 67 gollük bir engel bulunuyor. Şimdiye kadar La Ligada 184 gol kaydeden Messinin önünde 250 gollü A. Bilbao'nun efsanesi İspanyol Telmo Zarra bulunuyor.  
7-DEVLER LİGİNDE EN ÇOK GOL ATAN FUTBOLCU OLACAK (18 GOL) 
Devler Ligi'nde şimdiye kadar 54 gol atan Arjantinli, 18 gol daha kaydederse İspanyol futbolcu Raul Gonzalez'in 71 gollük "Şampiyonlar Ligi'nde en fazla gol atma" rekorunu kıracak.