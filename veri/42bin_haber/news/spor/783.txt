"Olabilecek en üst noktada olacağım"
Medical Park Antalyaspor Teknik Direktörü Mehmet Özdilek, Teknik direktörlük kariyerimde olabilecek en üst noktada olacağım. Bunu net ifade ediyorum dedi.Teknik Direktör Özdilek ve takım kaptanı Uğur İnceman, Doğa Koleji öğrencileriyle söyleşide bir araya geldi. Öğrencilere tavsiyelerde bulunan Özdilek, öğrencilerin soru sormaktan korkmaması ve hiçbir zaman düşüncelerini saklamamaları gerektiğini söyledi.

Eskiden hem sporu hem eğitimi bir arada götürme şansını bulamadıklarına işaret eden Özdilek, ailesinin devlet memuru olmasını istediğini, ancak kendi tercihinin spordan yana olduğun dile getirdi.

Yaptığı tercih üzerine annesinin kendisine, Sporcu ol, ama en iyisi olmazsan hakkımı helal etmeyeceğim dediğini anlatan Özdilek, Bu, benim hayatımda önemli bir dönüm noktası oldu. Annemin bu sözünün ardından spor hayatımla ilgili net kararlar aldım ve çok mücadele ettim. Hiç üşenmedim, bugünün işini yarına bırakmadım ve hiçbir zaman önüme gelen engeller karşısında vazgeçmedim. Hiçbir zaman bulunduğum yerde yetinmedim. Bulunduğum yerler bana dar gelmeye başladı dedi.
Özdilek, Beşiktaş'ta 14 sene forma giydikten sonra futbolu zirvede bırakmayı hedeflediğini, planladığı gibi de futbolculuk kariyerimi zirvede bıraktığını vurguladı.

Futbolculuğun ardından teknik direktörlük kariyerine başladığını belirten Özdilek, Malatyaspor ve milli takımda yardımcı antrenörlük yaptığını, ardından 2008 yılında Antalyaspor'da göreve başladığını hatırlattı.

Özdilek, göreve başladıktan sonra 5 yıllık planlama oluşturduklarını bildirerek, şunları söyledi: Antalyaspor'da doğru adımlar atarak ilerliyoruz. Bulunduğumuz konum bizi mutlu ediyor. Ama bu yeterli değil. Daha ilerisi ve güzeli var. Hayat felsefemde hep yeni hedefler ortaya koymak var. Bu hedefleri gerçekleştirmek için mücadele edeceğim. Eğer hedefiniz yoksa başarılı olma şansınız da yok. İnanırsak hayatta her şeyi başarabiliriz. Önümüzde 24 hafta daha var. Beklediğimiz çizginin üzerindeyiz. Başarmamamız için hiçbir neden yok. Şu an başarmış değiliz, ama 34 haftanın sonunda başarılı mıyız, değil miyiz, bunu kamuoyu takdir edecek. Türkiye'de hep sonlar hatırlanır. Şu anki kadromuzla bu süreci başarılı bir şekilde götüreceğimize inanıyorum.

Bir öğrencinin Avrupa'ya gitmek için devre arasında transfer yapacak mısınız? sorusunu Özdilek, 7 haftalık çizgimiz devre arasında neler yapacağımızı gösterecek. Takviye olur mu bilemiyorum. Devre arasında bakacağız. Bu noktaya gelmekten çok, kalabilmek önemli. İşimiz zorlaştı. Vazgeçmeyeceğiz ve bu mücadelenin her zaman içinde olacağız şeklinde yanıtladı.

Öğrencilerin Bu kadar maç yoğunluğu içerisinde dinlenmek zor olmalı yorumu üzerine Özdilek, Turizmin başkenti Antalya'dayız, ama yılda 7 günden fazla tatil yapamıyorum. Oyuncularım benden daha fazla dinleniyor. Lig bitince yeni sezon planlamaları, oyuncu transferi, ekonomik yapı, kamp yeri ve malzeme gibi yapılması gereken birçok organizasyon var. Yoruluyoruz, ancak bu hayatı ben seçtim. Bu işi kimse bana zorlayarak yaptırmıyor. Her şeyi severek yapıyorum. İçimde bu enerjiyi hissetmediğim gün bu işi bırakırım diye konuştu.

Bir öğrencinin, Başka takımlara teknik direktör olmak ister miydiniz? sorusu üzerine Özdilek, şunları kaydetti: İstesem olurum, elimde imkanlar var. Ama ben Antalyaspor'da olmaktan mutluyum. Antalya'da bitiremediğimiz, yapmamız gereken çok iş var. Zaman içinde nerede, nasıl ve hangi konumda olacağımla ilgili planlarım var. '5 sene sonra hangi noktada olacağım' şeklinde hedefim var. Sabır ve zamana ihtiyacım var. 5 yıl önce Antalyaspor'u saygın kulüp haline getirmeyi hedefliyordum. Hedefimi gerçekleştirdim. Teknik direktörlük kariyerimde olabilecek en üst noktada olacağım. Bunu net ifade ediyorum. Bu zamanla olacak bir şey. Türkiye'de bazı şeyleri çok çabuk yapamıyorsunuz. Çok acele etmeden basamak basamak ilerlemek gerekiyor. Teknik direktörlük kariyerimin de başarılı olacağına inanıyorum.

İlk hedefimiz yeterli puanı yakalayıp ligde kalmayı garantilemek

Medikal Park Antalyaspor'un takım kaptanı Uğur İnceman ise geçen yıl zorlu bir süreç yaşadıklarını hatırlattı. Bu yıl çok iyi başlangıç yaptıklarını belirten İnceman, İlk hedefimiz yeterli puanı yakalayıp ligde kalmayı garantilemek. Bunu yaptıktan sonra yeni hedefler koyabiliriz. Umarım galibiyet serimizi devam ettiririz dedi.

Antalya'da olmaktan dolayı çok mutlu olduğunu dile getiren İnceman, Beşiktaş'tan neden ayrılmıştınız? sorusu üzerine, İyi ki Antalya'ya gelmişim. Beşiktaş'ta daha başarılı olabilirdim. Ama bazen hayat istediğiniz gibi gitmiyor. Oradan mutlu olamadığım için ayrıldım. Antalyaspor ile başarılı yıllar geçiriyorum diye konuştu.