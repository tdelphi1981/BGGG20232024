Fenerbahçe'yi Belarus'ta bekleyen tehlike
UEFA Avrupa Ligi 2'nci tur ilk maçında 14 Şubat Perşembe günü BATE Borisov ile karşılaşacak Fenerbahçe'yi, Beyaz Rusya'da zorlu bir hava koşulu bekliyor.
Bate Borisov maçının hazırlıklarını yarın sabah Fenerbahçe Can Bartu Tesisleri'nde yapacağı antrenmanla tamamlayacak olan Sarı-lacivertli takım, antrenmanın ardından saat 15.00'te Sabiha Gökçen'den kalkacak özel bir uçakla maçın oynanacağı Beyaz Rusya'nın Grodno kentine hareket edecek. Grodno kentinde bugün en düşük hava sıcaklığı eksi 7 derece olarak ölçülürken, maçın oynanacağı saatlerde ise havanın biraz daha ısınması ve eksi 1 derece olması bekleniyor. Karla kaplı olan Grodno'da, karşılaşmanın yapılacağı saatlerde ise kar yağışının beklenmediği öğrenildi.

Grodno Neman Stadyumu'nda 14 Şubat Perşembe günü TSİ 20.00'de başlayacak karşılaşmayı İrlandalı hakem Alan Kelly yönetecek. Kelly'nin yardımcılıklarını Damien Mc Grath ve Allen Lynch yapacak.