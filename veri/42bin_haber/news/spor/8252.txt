Bate Borisov maçının hakemi belli oldu
UEFA Avrupa Ligi son 32 Turu ilk maçında Belarus takımı Bate Borisov ile Fenerbahçe arasında Grodno'da oynanacak mücadeleyi İrlanda Futbol Federasyonu'ndan Alan Kelly yönetecek.
Grodno Neman Stadı'nda 14 Şubat Perşembe günü TSİ 20.00'de başlayacak mücadelede yine İrlanda Futbol Federasyonu'nda Damien Macgraith ve Allen Lynch yardımcı hakem olarak görev yapacak. Neil Doyle ile Padraigh Sutton'ın ilave yardımcı hakemler olarak görev üstleneceği maçın dördüncü hakemi ise Kenneth Hennessy.