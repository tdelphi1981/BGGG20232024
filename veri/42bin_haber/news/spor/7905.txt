İsrailli buzcular, Türk misafirperverliğinden memnun
Uluslararası Buz Hokeyi Federasyonu'nca (IIHF) düzenlenen 18 Yaş Altı Dünya Şampiyonası müsabakaları için Türkiye'ye gelme konusunda endişe yaşayan İsrail ekibi, gördükleri misafirperverlik karşısında, Türk ekibini İsrail'e davet etti.Uluslararası Buz Hokeyi Federasyonu'nca (IIHF) düzenlenen 18 Yaş Altı Dünya Şampiyonası müsabakaları için Türkiye'ye gelme konusunda endişe yaşayan İsrail ekibi, gördükleri misafirperverlik karşısında, Türk ekibini İsrail'e davet etti.
Kocaeli Büyükşehir Belediyesi Olimpik Buz Sporları Salonu'nda Türkiye Buz Hokeyi Federasyonu'nun (TBHF) ev sahipliğinde yapılan şampiyonanın 3. Klasman B Grubu'nda Türkiye, Güney Afrika ve İrlanda ile mücadele eden İsrail ekibini, Kocaeli Emniyet Müdürlüğü Koruma Şube Müdürlüğü ekipleri koruyor.
İsrailli sporcular için kaldıkları otelden, antrenman ve müsabakaların yapıldığı tesise, hatta patenlerini buza basana kadar uzman koruma polisler nezaretinde adeta VIP koruma sağlanıyor.
İsrail Buz Hokeyi Federasyonu Başkanı Eran Aharonovitch, AA muhabirine yaptığı açıklamada, Türkiye'de tedirgin olacak bir ortamda bulunmadıklarını belirterek, Türkiye'yi çok sevdik, çok iyi karşılandık dedi.
Federasyonlarının, Türkiye Buz Hokeyi Federasyonu ile yakın ilişkilerinin bulunduğunu ifade eden Aharonovitch, Türkiye'ye daha önce 7 defa geldiğini, fırsat buldukça da gelmek istediğini kaydetti.

-Her geldiğimde Türkiye'yi daha çok seviyorum-

Türkiye'ye her geldiğinde ülkeyi daha çok sevdiğini anlatan Aharonovitch, şöyle konuştu:
Arkadaş olduğumuzu düşünüyorum. Türkiye'ye her geldiğimde daha çok seviyorum. Yemeklerine hayranım, ülkemden daha fazla insanın gelmesini arzu ederim. Antalya başta olmak üzere diğer tatil bölgelerine, İstanbul'a gelmiştim. Türkiye'yi seviyorum. Gelecek yıl bir turnuvaya ev sahipliği yapmak ve biz de Türkiye'yi misafir etmek isteriz.
Şampiyonaya 16-2'lik İrlanda galibiyetiyle başlamanın mutluluk verici olduğunu vurgulayan Aharonovitch, Bir sonraki puanı almak için Türkiye maçını bekliyoruz. Burada 4 takım var, 18 yaş altı olduğu için her an her şey olabilir diye konuştu.
Aharonovitch, İsrail'in müsabakalardan şampiyon olarak ayrılacağına inandığını sözlerine ekledi

Yayıncı: Murat Paksoy
11:29 09/02/13
"