Beşiktaş'ın listesindeki iki golcü
Sezonun ikinci yarısı öncesi yabancı bir forvet oyuncusu transfer etmek isteyen Beşiktaş'ta futbol komitesi araştırmalarını sürdürüyor. 
Yaklaşık 6 aydır Siyah Beyazlı takımın gündeminde olan Nene'nin Katar ekibi Al Gharafa ile anlaşması üzerine farklı isimlere yönelen yönetin kurulu, sezon sonuna kadar kiralık olarak kadrosuna katabileceği futbolcular hakkında temaslarını sıklaştırdı.

19 YAŞINDAKİ NIANG, MILAN FORMASINI 4 KEZ GİYDİ VE 1 GOL ATTI

Futbol Komitesi ilk olarak Milan'ın 19 yaşındaki Fransız forveti Mbaye Niang için İtalyan kulübü ile görüşmeye hazırlanıyor. Bu Sezon başında Fransa'nın Caen takımından Milan'a transfer olan ve 5 yıllık mukavele imzalayan Niang, yeni takımının formasını 4 gez giyebildi. 3 Seri A, bir kez de İtalya Kupası mücadelesinde Milan adına mücadele veren Fransız futbolcu 1 gol kaydedebildi. Futbol Komitesinin Niang'ı sezon sonuna kadar kiralık olarak kadrosuna katmak için girişimlere başlayabileceği belirtildi.

BRIAND GEÇEN SEZON 56 MAÇTA 14 GOL, BU SEZON 14 MAÇTA 4 GOL KAYDETTİ

Siyah Beyazlı yönetiminin transfer listesinin ön sıralarında yer alan diğer adayı ise Lyon forması giyen Jimmy Briand. Lyon başkanı Jean-Michel Aulas'ın da doğruladığı transfer görüşmelerinde şu ana kadar net bir sonuç çıkmadı. 2010 yılında Rennes takımında Lyon'a transfer olan 28 yaşındaki oyuncu bu sezon 14 maçta forma giydi ve 3 gol kaydetti. 

Hücum hattının sağ kanadında görev yapabilen Briand, geçen sezon Lyon forması ile çıktığı 56 karşılaşmada 14 gol atmıştı.

Futbol komitesinin temasta olduğu bu iki oyuncu konusunda son kararı teknik direktör Samet Aybaba verecek. Antalya kampı dönüşü bu iki futbolcunun maçlarını seyreden Aybaba'nın yarın yönetim kuruluna tercihinin bildirmesi bekleniyor.