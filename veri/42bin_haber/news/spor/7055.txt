Ziegler'i ağlatan kumanya
6 ay sonra F.Bahçeye geri dönen Zieglere havalimanında binlerce değil, sadece birkaç kişi Hoş geldin dedi. Ama iki gencin verdiği parasal değeri küçük, manevi anlamı büyük armağan duygusal oyuncuya gözyaşı döktürdü.
ŞAMPİYONLUĞUN kaçırıldığı son maçta döktüğü gözyaşları ile, Lefter Küçükandonyadisin cenazesinde tabutu en önde taşımasıyla tüm Fenerbahçelilerin gönlünde en güzel yere sahip Reto Ziegler Fenerbahçeye dönüşü ise Emre Belözoğlu gibi ihtişamlı olmadı Fenerbahçe resmi internet sitesinde çok küçük bir haber olarak geçti Atatürk Havalimanına indiğinde Fenerbahçe Kulübünden yetkililerin karşıladığı Zieglere Hoş geldin demeye gelen birkaç kişi arasında 2 de genç vardı  
İÇİNDEN ÇIKANLARA İNANAMADI 
Zieglerin yanına yaklaştılar Mahcup bir ifadeyle gelişini tebrik ettiler İsviçreli oyuncu da onlara teşekkür etti Ardından 2 genç ellerindeki poşeti Zieglere uzattılar İsviçreli futbolcu içinde ne olduğuna bakmadan poşeti aldı ve bavullarının yanına bırakıp sağlık kontrolü için havalimanından ayrıldı 
Sağlık kontrolünün ardından oteline geçen Reto Ziegler burada bavullarını yerleştirirken o poşet dikkatini çekti. İçinde ne olduğunu merak eden sarı lacivertli oyuncu, açtığında gördüklerine inanamadı. Poşette meyve suyu ve bir poğaça vardı. 
ARKADAŞLARINA ANLATIP AĞLADI 
O iki genç belki de zorlukla denkleştirdikleri para ile havalimanına gelmiş ve belki de son paralarıyla duydukları vefa duygusu ile Zieglere bir hediye vermek istemişlerdi. Onların bu kadarına güçleri yetiyordu. Milyon Euroluk adama, birkaç Liralık armağan vermişlerdi. Ama o armağanın taşıdığı değer, parasında değil, içine katılmış duygusundaydı. 
Bütün bunlar duygusallığı ile tanınan Ziegleri derinden etkiledi. Duygusallaştı, gözleri doldu. İsviçreli oyuncu, yaşadığı bu duygu selini akşam antrenmanı öncesinde arkadaşlarına anlatırken kendini tutamayıp göz yaşlarına boğuldu. 
BENİ TRENCİ SANIYORLARDI 
Böylesİne saf bir sevgiye hiçbir yerde rastlamadım diyen tecrübeli oyuncu, Rusyada Lokomatif Moskovada oynadığını söylediğinde kendisini tren istasyonunda işçi sandıklarını Türkiyede ise daha pasaport polisi ile karşı karşıya geldiği andan itibaren bambaşka bir sevgi ile karşılaştığını ifade etti. İşte bu ülkeyi ve bu kulübü bu nedenle seviyorum diyen Zieglerin sözleri takım arkadaşlarını da olağanüstü duygulandırdı.  
Kaçan şampiyonluğa ağlamıştı 
Geçen sezonki Süper Finalin son maçında F.Bahçe, Şükrü Saracoğlunda Galatasaray ile golsüz berabere kalıp şampiyonluğu kaybedince, herkes büyük üzüntü yaşamış, Ziegler ise dakikalarca ağlamıştı.