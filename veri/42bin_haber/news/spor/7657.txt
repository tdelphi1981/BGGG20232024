Fener'e acı hesap
Yavaş Başkan! başlıklı sert bir bildiriyle, 15 yıldır görevde olan Aziz Yıldırımın sadece transferlerde kulübü 183 milyon 852 bin euro zarara uğrattığı, sarı-lacivertli renklere gönül verenlerin ise Fenerbahçeye aynı sürede 600 milyon TL kazandırdığı belirtildi.

TARAFTARLAR, KENDİLERİNİ KULÜBE ZARAR VERMEKLE SUÇLAYAN BAŞKAN’A CEVAP VERDİ 
FENERBAHÇE Yönetimi’nin, taraftarın cezalar nedeniyle kulübe verdiği zararı beyan etmesi ve maç biletlerinin alınımını zorlaştırması, kriz çıkarttı. antu.com taraftar sitesi, 1998’den beri görevde olan Başkan Aziz Yıldırım dönemini ortaya döktü. Yönetimin sözlerini “Taraftarı aşağılayan ve haddini aşan açıklama” olarak yorumlayan taraftarlar, “Yavaş Başkan!” başlıklı bir bildiri yayınladı: 
Cezaların toplamı 828 bin lira 
“Aldığımız cezaların toplamı 828 bin 500 lira. Bir de cezalı olduğumuz BATE maçına 2 milyon lira değer biçmişsiniz. Yani taraftarın verdiği zararın 2.828.500 lira olduğunu söylüyorsunuz ve sizin camiamıza verdiğiniz zararlara bakmadan, serzenişte bulunuyorsunuz. Peki taraftarın hiç mi katkısı yok? 15 yıldır görevdesiniz . Senede 20 maç içeride oynuyoruz. Sizin hesabınızla bu sürede kulübe 600 milyon TL katkı yapmışız.” 
10 teknik direktörü kovdun 
“Fener’in menfaatleri için bir gözümüzü kapattık sabrediyoruz. Her şeyin sonu var. Yavaş Başkan” diyen taraftarlar, Yıldırım dönemindeki transfer rakamlarını açıkladı. Yıldırım’la 5 şampiyonluk yaşandığı, aynı dönemde Galatasaray’ın 7 kez mutlu sona ulaştığı; Türkiye Kupası ile Avrupa’daki başarısızlıklar ve aynı dönemde 10 teknik adımın kovulduğu da belirtildi.