Yıldız voleybolcuların grupları belli oldu
Türk Erkek Milli Takımlar Antrenörü Velyko Basic, Sırbistan'ın başkenti Belgrad'da yapılan Avrupa Yıldız Kız ve Yıldız Erkek Voleybol Şampiyonası kura çekiminin ardından, Zor gruptayız ama takımımızın şansı var dedi.
Velyko Basic, kura çekiminin ardından yaptığı açıklamada, Yıldız Kız Milli Takımı'nın, 2. Grup'ta Fransa, Almanya, Rusya, Sırbistan ve Hollanda ile Yıldız Erkek Milli Takımı'nın ise Bulgaristan, Finlandiya, Fransa, Rusya ve Sırbistan ile 2. Grup'ta eşleştiğini anımsattı. Grupların favorisinin Sırbistan olduğunu belirten Basic, 'Zor gruptayız ama takımımızın şansı var diye konuştu.
 
Basic, Yıldız Erkek Milli Takımı'nın eşleştiği grupta Fransa'nın yer aldığını hatırlatarak, bunun kendisi adına ilginç bir durum olduğunu ifade etti. Basic, şunları söyledi: Yıldız Erkek Milli Takımı'nın eşleştiği grupta Fransa bulunuyor ve o ekibin kaptanı oğlum. Biraz garip olacak ama Türk Milli Takımı'nın antrenörü olarak oğlumla karşı karşıya gelmiş olacağım. Fakat her ne olursa olsun memnunum, çünkü ikinci tura geçme şansımız var. Daha sonra detaylara bağlı olacağız.
 
Milli takımın maçlarının Belgrad'da oynayacağı şampiyona, 12-21 Nisan tarihlerinde Sırbistan-Bosna Hersek ortaklığında gerçekleştirilecek.