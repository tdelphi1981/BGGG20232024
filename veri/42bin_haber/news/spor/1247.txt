G.Saray'ın rakibi Unicef Bratislava
Galatasaray Erkek Voleybol Takımı, Challenge Kupası 2. tur ilk maçında yarın İstanbul'da Slovakya temsilcisi Unicef Bratislava ile karşılaşacak.Burhan Felek Voleybol Salonu'ndaki karşılaşma saat 16.30'da başlayacak. Maçın rövanşı 22 Kasım'da Bratislava'da oynanacak ve turu geçecek ekip belli olacak.
Son 10 yılda 3. kez Avrupa kupalarında mücadele eden Galatasaray, geçtiğimiz sezon da Challenge Kupası'nda yer aldı ve son 16'da Ukrayna temsilcisi Lokomotiv Kharkiv'e elendi.
Sarı-kırmızılı ekip, bu sezon kupaya 2. turdan dahil oldu.