Beşiktaş Brezilyalı golcü ile anlaştı
Beşiktaş Futbol Komitesi, Shakhtar Donetsk forması giyen Dentinho'yu 6 aylığına kiralamak için Ukrayna kulübü ile anlaşmaya vardı.
Devre arası transfer döneminde hücum hattına yapacağı bir transfer için uzun süredir çalışmalarını sürdüren Beşiktaş yönetimi, bugüne kadar yaptığı girişimlerden bir sonuç alamamıştı. Siyah Beyazlı teknik heyetin istediği bazı oyuncuların da farklı takımlar ile anlaşması üzerine futbol komitesi transfer konusunda beklemeye geçme kararı almıştı. Ancak futbol komitesi bugün Ukrayna'dan gelen haber üzerine transfer listesinde bulunan Brezilyalı Dentinho'nun (Bruno Ferreira Bonfim) transferini tamamlamak için harekete geçti.

Shakhtar Donetsk takımında forma giyen 24 yaşındaki oyuncu için Siyah Beyazlı komite yaklaşık 2 hafta önce de girişimlerde bulunmuş, ancak oyuncunun 6 aylık kiralama bedelinin yüksek olması sebebiyle transfer askıya alınmıştı. Bugün futbol komitesinin yaptığı görüşmelerde Shakhtar Donetsk kulübü yetkililerinin 6 aylık kiralama bedeli konusunda indirime gidileceklerini belirtikleri öğrenildi. Bu gelişme üzerine Siyah Beyazlı kulübün Dentinho'yu ilk aşamada sezon sonuna kadar kiralamak için Shakhtar Donetsk kulübü ile anlaşmak üzere olduğu kaydedildi.

30 Haziran 2016 yılına kadar Shakhtar Donetsk ile mukavelesi bulunan Dentinho'nun kiralama bedeli konusunda açıklama yapılmazken, Siyah Beyazlı kulübün bu transferi bu akşam veya yarın borsaya bildirmesi bekleniyor.

Dentinho kimdir?

19 Ocak 1989'de Brezilya'nın Sao Paulo kentinde dünyaya geldi. 24 yaşındaki Dentinho, hücum hattının her iki kanadında da görev yapabiliyor. Forvet arkası pozisyonunda da oynayabilen Dentinho, 2011-2012 sezonu başında Corinthians'dan yaklaşık 6.5 milyon Euro bonservis bedeli ile Shakhtar Donetsk'a transfer olmuştu. Bu sezon Shakhtar Donetsk formasını 5 kez giyip 1 gol atan Brezilyalı oyuncu, geçen sezon ise 17 maçta 3 gol kaydedebilmişti.
2008 yılında Brezilya Campeonato Paulista Liginde henüz 18 yaşındayken gol kralı oldu

Tam adı: Bruno Ferreira Bonfim
Doğum Tarihi: 19.01.1989
Doğum Yeri: Sao Paulo
Ülkesi: Brezilya
Yaşı: 21
Boyu: 1.75
Kilo: 72
Mevkii: Forvet
Oynadığı takımlar: Corinthians, Shaktar Donetsk