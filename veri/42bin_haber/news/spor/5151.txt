TED Ankara Kolejliler'de gözler ikinci yarıda
TED Ankara Kolejliler Başantrenörü Kaan Artun: Ligin ikinci yarısındaki hedefimiz, ilk yarıda yaptığımızdan daha fazlasını gerçekleştirebilmekTürkiye Kadınlar Basketbol Ligi'nde mücadele eden TED Ankara Kolejliler'in başantrenörü Kaan Artun, Ligin ikinci yarısındaki hedefimiz, ilk yarıda yaptığımızdan daha fazlasını gerçekleştirebilmek dedi.

Kaan Artun, ligin ilk yarısında sezon başında belirledikleri minimum başarıyı elde ettiklerini belirtti. İlk yarı süresince düşme potasından uzak durmaya çalıştıklarını ifade eden Artun, Bunu da başardık gibi görünüyor. Ligin ilk yarısını 4 galibiyetle 11'inci sırada tamamladık. Bu da bizim için önemli ama yeterli değil. Daha fazla maç kazanmak istiyoruz. Bunun için çabalıyor ve çalışıyoruz' diye konuştu.

Artun, ligin ikinci yarısında basketbolseverlere çok daha iyi bir TED Ankara Kolejliler takımını izletmek istediklerini anlatarak şunları kaydetti: Ligin ikinci yarısındaki hedefimiz, ilk yarıda yaptığımızdan daha fazlasını gerçekleştirebilmek. Fakat ikinci devredeki en büyük sıkıntımız da fikstür dezavantajı olacak. 8 maçımızı deplasmanda oynayacağız. Bu sefer işimiz daha fazla zor olacak. İkinci yarıya 19 Ocak Cumartesi günü sahamızdaki Adana Botaş maçıyla başlayacağız. Son 5 maçın 3'ünü kazandık. Bu galibiyetler bize önemli bir moral kaynağı oldu. Oyuncularımın da benim de öz güvenimiz yerine geldi. Maç kazanmak çok önemli bir faktör. Adana Botaş da bize son 3 maçını kaybederek geliyor. Onlar da bizim maça çok önem verecekler. Bunun farkındayız. İkinci yarıda evimizde 5 maç oynayacağımızdan hepsi bizim için çok önemli. Seyirci desteğini de arkamıza alıp galibiyetle başlamak istiyoruz.

Artun, oyuncularının ligde sezonun ilk yarısındaki çalışma düzeni ve performanslarından son derece memnun olduğunu vurguladı. Tüm oyuncularının takıma verebileceği maksimum katkıyı vermek için çabaladıklarını anlatan Artun, Böyle olunca oyuncularımda da gözle görülür ilerleme oldu. Bu sezon nereye kadar getirebiliriz bunu bilmiyorum ama ben bu tecrübeyi edinen oyuncuların gelecek sezon bizde ya da diğer takımlarda çok çok iyi işler başaracağına inanıyorum değerlendirmesini yaptı.

Artun, tüm taraftarları ligin ikinci yarısının ilk maçı olan Adana Botaş karşılaşmasına beklediklerini de sözlerine ekledi.