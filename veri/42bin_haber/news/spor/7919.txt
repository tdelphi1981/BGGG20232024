Belediye'ye Gekas darbesi
Spor Toto Süper Lig'in 21. hafta açılış maçında İstanbul Büyükşehir Belediyeye Konuk olan Akhisar Belediye sahadan 2-0 galip ayrıldı
Ligin 21. haftasına 16 puanla son sırada giren Ege temsilcisi, Yunan golcüsü Gekas'ın golleriyle İstanbul'da galip gelerek, çok önemli 3 puan elde etti. Spor Toto Süper Lig'de 21. haftanın açılış maçında İstanbul Büyükşehir Belediye, sahasında konuk ettiği Akhisar Belediye'ye Gekas'ın golleri ile 2-0 mağlup oldu. 
Bu skorun ardından İstanbul Büyükşehir Belediye 25 puanda kalırken, en alt sıradaki Akhisar Belediye puanını 19'a çıkararak azda olsa nefes aldı.

Stat: Atatürk Olimpiyat
Hakemler: Bülent Yıldırım, Mustafa Sönmez, Asım Yusuf Öz
İstanbul Büyükşehir Belediyespor: Eduardo, Geraldes, Zayatte (Dk. 63 Zenke), Metin Depe, Rızvan Şahin, Visca, Cihan Haspolatlı (Dk. 33 Taner Yalçın), Zeki Korkmaz (Dk. 63 Mahmut Tekdemir), Holmen, Doka, Tevfik Köse
Akhisar Belediyespor: Oğuz Dağlaroğlu, Emrah Eren, Sonko, Uğur Demirok, Çağdaş Atan (Dk. 46 Güray Vural), Emin Aladağ, Bilal Kısa (Dk. 83 Mustafa Aşan), Kenan Özer, Bruno (Dk. 70 Merter Yüce), Sertan Vardar, Gekas
Goller: Dk. 31 ve 46 Gekas (Akhisar Belediyespor)
Sarı kartlar: Dk. 16 Çağdaş Atan, Dk. 83 Sonko (Akhisar Belediyespor), Dk. 20 Cihan Haspolatlı, Dk. 33 Zayatte, Dk. 51 Zeki Korkmaz (İstanbul Büyükşehir Belediyespor) 
BÜLENT KORKMAZ: "KÖTÜ OYNADIK"

KARŞILAŞMADAN DAKİKALAR 
10. dakikada Tevfik, Rızvan'ın ara pasıyla ceza alanı içi sol çaprazında topla buluştu. Bu oyuncunun şık bir şekilde dönerek yaptığı vuruşta kaleci Oğuz topu kornere çeldi. 
19. dakikada Bruno'nun kafayla indirdiği topu Zayatte'den kurtaran Gekas, sağ taraftan ceza alanına girdi. Kaleciyle karşı karşıya kalan Yunan oyuncunun yerden şutunda meşin yuvarlak uzak direğin dibinden dışarı gitti. 
27. dakikada Sertan'ın sol kanattan orta şut karışımı vuruşunda top kaleye yöneldi. Kaleci Eduardo, üst direğin altına gelen meşin yuvarlağı son anda kornere çeldi. 
30. dakikada Akhisar Belediyesporlu oyuncuların rakip yarı alanda kaptırdığı top, kontra atağa dönüştü. Yaklaşık 35 metre meşin yuvarlağı süren Doka, ceza alanı yayı gerisinden şut çekti. Brezilyalı oyuncunun vuruşunda kaleci Oğuz topu kornere çeldi. 
31. dakikada konuk takım Gekas'ın golüyle öne geçti. Emrah'ın sağ kanattan savunmanın arkasına gönderdiği topa şık bir kafa vuruşu yapan Gekas, meşin yuvarlak köşeden ağlara gönderdi: 0-1 
46. dakikada Akhisar Belediyespor, yine Gekas ile golü buldu. Yapılan santra sonrasında Bilal, topu rakip yarı alana gönderdi. Pozisyonu takip eden Gekas, ceza alanı içinde aşırtma vuruşla meşin yuvarlağı filelere gönderdi: 0-2
51. dakikada Kenan Özer'in ceza sahası dışından yaptığı sert vuruşta kaleci Eduardo topu kontrol etti.
65. dakikada sağ kanattan ceza alanına giren Visca'nın son çizgiye inerek yaptığı vuruşta meşin yuvarlak yan kale direğinden dışarı gitti.
72. dakikada Güray'ın sol kanattan yaptığı ortada meşin yuvarlağa arka direkte gelişine vuran Gekas'ın şutunda top auta gitti.
Mücadelenin kalan dakikalarında iki takım adına da önemli bir pozisyon olmadı ve mücadele konuk ekibin 2-0 üstünlüğüyle sona erdi. 
KARŞILAŞMADAN NOTLAR
Spor Toto Süper Lig'de Akhisar Belediyespor'a kendi evinde 2-0 yenilen İstanbul Büyükşehir Belediyespor, teknik direktör Bülent Korkmaz yönetiminde kendi sahasındaki ilk mağlubiyetini aldı. Süper Lig'in 21. haftanın ilk maçında İstanbul Büyükşehir Belediyespor ile Akhisar Belediyespor, Atatürk Olimpiyat Stadı'nda karşılaştı. Mücadele, Yunan oyuncu Gekas'ın kaydettiği 2 golle konuk takımın 2-0 üstünlüğüyle sona erdi. Alınan bu sonuçla İstanbul Büyükşehir Belediyespor, teknik direktör Bülent Korkmaz'ın göreve gelmesinin ardından ilk defa kendi evinde mağlup oldu. Bu güne kadar kendi evinde 4 maça çıkan Korkmaz'ın öğrencileri, bu maçlarda 3 galibiyet, 1 beraberlik elde etmişti. 
AKHİSAR DEPLASMANDA DAHA BAŞARILI
Spor Toto Süper Lig'de son sırada bulunan Akhisar Belediyespor, deplasmanda gösterdiği performansla dikkati çekiyor. İstanbul Büyükşehir Belediyespor maçı öncesinde ligde daha önce deplasmanda 9 maça çıkan Ege temsilcisi, bu karşılaşmalarda 2 galibiyet, 2 beraberlik ve 5 mağlubiyet aldı. Akhisar Belediyespor, lacivert-turunculu takım karşısında elde ettiği galibiyetle deplasmanda topladığı puan sayısını 11'e yükseltti. 
GOLLER GEKAS'TAN
Akhisar Belediyespor formasıyla ligde ikinci maçına çıkan Gekas, üçüncü golünü attı. Süper Lig'de geçtiğimiz sezon Samsunspor forması giyen Yunan futbolcu Theofanis Gekas, yarım sezonun ardından döndüğü Süper Lig'de iyi performansına kaldığı yerden devam ediyor. Ege temsilcisinde ilk olarak Kayserispor karşısında forma şansı bulan Gekas, sarı-kırmızılı takım karşısında takımının tek golüne imza atmıştı. İstanbul Büyükşehir Belediyespor maçında ilk 11'de başladığı maçın her iki yarısında da ağları havalandıran Yunan futbolcu, galibiyetin mimarı oldu. Gekas, özellikle ikinci yarının henüz 9. saniyesinde ağları havalandırarak, santra sonrası en kısa zamanda atılan gollerden birisini kaydetti. 
VİTTEK 18'DE YOK
İstanbul Büyükşehir Belediyespor'un Trabzonspor'dan kadrosuna kattığı Robert Vittek, sakatlığı nedeniyle 18 kişilik maç kadrosunda yer almadı. Fenerbahçe'ye transfer olan Kamerunlu forvet Pierre Webo'nun yerine transfer edilen Slovak oyuncu, kendisine ilk 18 kişilik kadroda yer bulamadı. Vittek'in, Slovakya Milli Takımı ile çıktığı hazırlık maçında sakatlandığı ve arka adalesinde yırtık şüphesi olduğu ifade edildi. 
  
  
  
  

 