"Bir daha tekrarlanmayacak"
Red Bull; Renault'nun, Abu Dabi Grand Prix'de Sebastian Vettel'in sıralamalardan diskalifiye edilmesiyle sonuçlanan yakıt sorunundan gerekli dersi çıkardığına inandığını belirtti.
turkiyef1.com'un haberine göre; Vettel, sıralamaların ardından yakıt deposundan, FIA'ya numune olarak vermesi gereken 1 litrelik benzin çıkmayınca son sıraya gönderilmişti. 
Renault şu ana kadar tam olarak neyin yanlış gittiği konusunda bir açıklama yapmazken, Red Bull takım patronu Christian Horner, bunun gelecekte tekrarlanacağına dair bir endişelerinin olmadığını söyledi. 
Horner, "Renault, araca yeterli yakıt konduğundan emindi. Fakat bunu çıkaramadık" dedi. 
Bu arada Vettel'in sıralamalara yönelik son antrenmanlarda yaptığı hazırlıklar sırasında yaşadığı fren problemi, seansın sonunda birkaç tur daha yapmasını engellemişti. 
Bunun sıralamalar için gerekli yakıt miktarının yanlış hesaplanmasına neden olabileceği belirtildi. Ancak Horner, bunun bir etken olduğuna inanmadığını söyledi.