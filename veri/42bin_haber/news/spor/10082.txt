Kayserispor ile Mersin İY'nin 19. randevusu
Kayserispor ile Mersin İdmanyurdu yarın 19. kez karşı karşıya gelecek. Mersin İdmanyurdu ile 5'i Süper Lig'de olmak üzere bugüne kadar 18 kez karşılaşan Kayserispor, rakibini 13 kez mağlup etmeyi başardı.Mersin ekibiyle 1 maçta berabere kalan sarı-kırmızılılar, 4 kez de sahadan mağlup ayrıldı. Geride kalan 18 karşılaşmada rakip fileleri 31 kez havalandıran Kayserispor, kalesinde ise 17 gol gördü. Sarı-kırmızılıların, Kayseri'deki maçlarda Mersin İdmanyurdu'na karşı büyük üstünlüğü bulunuyor. Kayserispor, sahasındaki 9 maçta rakibini 8 kez mağlup ederken, 1 kez de berabere kaldı.

Kayserispor, ligde rakibine hiç yenilmedi
Kayserispor ile Mersin İdmanyurdu, Spor Toto Süper Lig'de toplam 5 maçta puan mücadelesine girdi. Sarı-kırmızılı takım, 5 maçın 4'ünde 3 puana uzanan taraf olurken, 1 karşılaşma da berabere sonuçlandı. Ligde Mersin temsilcisinin kalesine 9 gol atmayı başaran Kayserispor, kalesinde ise 5 gol gördü.

Karşılaşmanın hakemi Hüseyin Sabancı
Kayserispor ile Mersin İdmanyurdu arasında yarın Büyükşehir Belediyesi Kadir Has Stadı'nda saat 13.30'da oynanacak maçı, hakem Hüseyin Sabancı ve yardımcıları Serkan Akarca ile Arkın Akgöl yönetecek. Spor Toto Süper Lig'de 24'üncü hafta mücadelesi öncesi Kayserispor 32 puanla 8'inci, Mersin İdmanyurdu ise 20 puanla 18. sırada bulunuyor.