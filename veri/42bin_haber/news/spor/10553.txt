Enes'in performansı yetmedi
NBA'de Cleveland, Utah'ı 104-101 yenerken Enes Kanter 17 sayı, 7 ribauntla oynadı. 
NBA'de Cleveland Cavaliers ile Utah Jazz arasında oynanan maç Çekişmeye sahne oldu. Maçı Cleveland 104-101 kazanmayı başardı.Utah ise bu skorla son 6 maçtaki 5. yenilgisini aldı. iyi formunu sürdüren Enes Kanter 17 sayı ve 7 ribauntluk iyi bir performans sergiledi. 
NBA'de gecenin diğer maçlarından birisi Boston Celtics ile Indiana Pacers arasında oynandı. Celtics, rakibini Jeff Green'in son saniye sayısıyla 83-81 yenmeyi başardı. Maçın yıldızı Kevin Garnett 18 sayı ve 10 ribauntla, kenardan gelen Jeff Green ise 11 sayıyla oyunu tamamladı. 
Los Angeles Lakers ile New Orleans Hornets arasındaki mücadeleyi ise konuk ekip Lakers süperstarı Kobe Bryant'ın etkili oyunuyla 108-102 kazandı. 
Bryant 42 sayı, 12 asist ve 7 ribauntluk performansıyla maça damga vuran isimdi. İyi bir oyun sergileyen Dwight Howard da 20 sayı, 15 ribaunt ve 4 blokla maçı tamamladı. Kenardan gelen Jodie Meeks ise 19 sayılık bir katkıda bulundu. 
Muhteşem yedek Jamal Crawford'un 25 sayıyla liderlik yaptığı Los Angeles Clippers takımı iç sahada Milwaukee Bucks'ı konuk ederken, maçı 101-117 skorla kazanmayı başardı. Milwaukee Bucks'da milli basketbolcumuz Ersan İlyasova 31 dakika oyunda kaldı ve maçı 20 sayı, 5 ribaunt ve 3 asistle tamamladı 
TOPLU SONUÇLAR: 
CLEVELAND CAVALIERS 104 - 101 UTAH JAZZ
CHARLOTTE BOBCATS 78 - 99 BROOKLYN NETS
ATLANTA HAWKS 107 - 96 PHILADELPHIA 76ERS
DETROIT PISTONS 77 - 87 NEW YORK KNIİCKS
MIAMI HEAT 97 - 96 ORLANDO MAGIC
MINNESOTA TIMBERWOLVES 87 - 82 WASHINGTON WIZARDS
MEMPHIS GRİZZLIES 91 - 85 PORTLAND TRAIL BLAZERS
DALLAS MAVERICKS 112 - 108 HOUSTON ROCKETS
PHOENIX SUNS 71 - 98 TORONTO RAPTORS
SAN ANTONIO SPURS 101 - 83 CHICAGO BULLS
GOLDEN STATE WARRIORS 87 - 83 SACRAMENTO KINGS