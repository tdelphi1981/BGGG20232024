Oyuna sonradan girenler 48 gol attı
Spor Toto Süper Lig'de 2012-2013 sezonunun ilk yarısında takımlarında sonradan oyuna giren futbolcular toplam 48 kez gol sevinci yaşadı.Ligin ilk yarısındaki 152 maçta atılan toplam 411 golden 48'ini, ilk 11'de başlamayıp, oyuna sonradan dahil olan yedek futbolcular kaydetti.
Yedek kulübesinden gelip gol atan 37 futbolcudan 13'ünü yabancılar oluşturdu.

En çok golü Kasımpaşa ve Medical Park Antalyaspor attı

Kasımpaşa ve Medical Park Antalyaspor, 6'şar kezle, yedeklerinden şu ana dek en çok gol katkısı sağlayan takımlar oldu. Süper Lig'in ilk yarısında ayrıca Eskişehirspor ve Gaziantepspor 5'er, Kardemir Karabükspor ve Sanica Boru Elazığspor 4'er, Fenerbahçe, Galatasaray ve Gençlerbirliği 3'er, Trabzonspor, Bursaspor ve İstanbul Büyükşehir Belediyespor 2'şer, Akhisar Belediyespor, Orduspor ve Sivasspor da birer kez yedek golcüleriyle gol sevinci yaşadı.

En çok golü Eskişehirspor ve Gençlerbirliği yedi

Eskişehirspor ve Gençlerbirliği 5'er kezle, yedeklerden en çok yiyen takımlar olarak ön plana çıktı. Ayrıca, Beşiktaş, Mersin İdmanyurdu ve Orduspor 4'er, Trabzonspor, Gaziantepspor, İstanbul Büyükşehir Belediyespor, Medical Park Antalyaspor ve Sanica Boru Elazığspor 3'er, Kardemir Karabükspor, Kayserispor, Kasımpaşa ve Sivasspor 2'şer, Fenerbahçe, Galatasaray ve Bursaspor da birer kez yedek oyunculardan gol yedi.

Yedekleri gol atamayan, yedeklerden gol yemeyen takımlar

Beşiktaş, Mersin İdmanyurdu ve Kayserispor, sezonun ilk yarısı boyunca, yedeklerinden hiç gol katkısı sağlayamadı. Akhisar Belediyespor ise, oyuna sonradan giren futbolculardan gol yemeyen tek takım unvanını aldı.

En golcü yedek Ömer Şişmanoğlu

Medical Park Antalyasporlu Ömer Şişmanoğlu, oyuna sonradan girip, 5 kez gol sevinci yaşayarak, en çok gol atan yedek oldu.

Genç futbolcu, sonradan oyuna dahil olduğu maçlarda Sanica Boru Elazığspor (2), Trabzonspor, Beşiktaş ve Mersin İdmanyurdu filelerini havalandırmayı başardı ve bu sezon ligdeki 5 golünün tamamını kulübeden gelip attı.

Öte yandan, Galatasaraylı Burak Yılmaz, Fenerbahçeli Sezer Öztürk, Bursasporlu Sestak, Gaziantepsporlu Sosa, Kasımpaşalı Hüseyin Kala ve Adem Büyük, Kardemir Karabüksporlu Ahmet İlhan ise oyuna sonradan girip, 2'şer kez gol sevinci yaşadı.

Yedek golcüler

Spor Toto Süper Lig'de 2012-2013 sezonunun ilk yarısında maçlarda sonradan oyuna girip gol atan futbolcular şunlar:

Maç Sonuç Futbolcu Takımı Gol
---------------------------------------------------------------------------------
Eskişehirspor-Akhisar Bld. 0 - 1 Güray Vural Akhisar Bld. 1
Gençlerbirliği-MP Antalyaspor 3 - 1 Oktay Delibalta 
Gençlerbirliği 1
K.Karabükspor-Trabzonspor 1 - 1 Shelton 
K.Karabükspor 1
Kasımpaşa-K.Karabükspor 2 - 1 Hüseyin Kala Kasımpaşa 1
Galatasaray-Bursaspor 3 - 2 Burak Yılmaz Galatasaray 1
MP Antalyaspor-Galatasaray 0 - 4 Burak Yılmaz Galatasaray 1
Kasımpaşa-Gaziantepspor 3 - 0 Pintos Kasımpaşa 1
Fenerbahçe-Mersin İdmanyurdu 2 - 1 Cristian Fenerbahçe 1
Eskişehirspor-Gençlerbirliği 4 - 2 Özgür İleri 
Gençlerbirliği 1
Gaziantepspor-Beşiktaş 3 - 2 Sosa 
Gaziantepspor 1
Orhan Gülle Gaziantepspor 1
K.Karabükspor-MP Antalyaspor 1 - 0 Ahmet İlhan 
K.Karabükspor 1
Kasımpaşa-Fenerbahçe 2 - 0 Hüseyin Kala Kasımpaşa 1
Bursaspor-Gaziantepspor 1 - 1 Sestak Bursaspor 1
Eskişehirspor-İBB Spor 1 - 0 Alper Potuk 
Eskişehirspor 1
Gençlerbirliği-Kayserispor 4 - 0 Jimmy 
Gençlerbirliği 1
MP Antalyaspor-SB Elazığspor 4 - 0 Ömer Şişmanoğlu MP 
Antalyaspor 2
Galatasaray-Eskişehirspor 1 - 1 Erkan Zengin 
Eskişehirspor 1
Gençlerbirliği-Galatasaray 3 - 3 Umut Bulut Galatasaray 1
Kasımpaşa-Mersin İdmanyurdu 2 - 2 Tabare Kasımpaşa 1
Adem Büyük Kasımpaşa 1
Eskişehirspor-K.Karabükspor 5 - 2 Malecki 
Eskişehirspor 1
Ahmet İlhan K.Karabükspor 1
SB Elazığspor-Eskişehirspor 1 - 1 Göksu Türkdoğan SB 
Elazığspor 1
Gaziantepspor-Orduspor 3 - 0 Sosa 
Gaziantepspor 1
MP Antalyaspor-Trabzonspor 2 - 1 Ömer Şişmanoğlu MP 
Antalyaspor 1
Murat Duruer MP Antalyaspor 1
Gençlerbirliği-SB Elazığspor 1 - 2 Sinan Kaloğlu SB 
Elazığspor 1
Fenerbahçe-Orduspor 2 - 1 Sezer Öztürk Fenerbahçe 1
Gaziantepspor-Gençlerbirliği 2 - 3 Muhammet Demir 
Gaziantepspor 1
K.Karabükspor-İBB Spor 3 - 1 Lualua 
K.Karabükspor 1
MP Antalyaspor-Beşiktaş 3 - 5 Ömer Şişmanoğlu MP 
Antalyaspor 1
Orduspor-Trabzonspor 1 - 2 Olcan Adın Trabzonspor 1
Kayserispor-Gaziantepspor 1 - 1 Cenk Tosun 
Gaziantepspor 1
İBB Spor-SB Elazığspor 1 - 1 Serdar Gürler SB 
Elazığspor 1
Fenerbahçe-Gençlerbirliği 4 - 1 Sezer Öztürk Fenerbahçe 1
Kasımpaşa-Orduspor 1 - 1 Barros Orduspor 1
Gaziantepspor-İBB Spor 2 - 1 Gökhan Süzen İBB Spor 1
MP Antalyaspor-Mersin İ.Yurdu 1 - 0 Ömer Şişmanoğlu MP 
Antalyaspor 1
Eskişehirspor-Kasımpaşa 2 - 2 Burhan Eşer 
Eskişehirspor 1
Adem Büyük Kasımpaşa 1
Gençlerbirliği-Trabzonspor 0 - 4 Yasin Öztekin Trabzonspor 1
İBB Spor-Sivasspor 2 - 0 Visca İBB Spor 1
Beşiktaş-Eskişehirspor 2 - 2 Nuhiu 
Eskişehirspor 1
Bursaspor-Orduspor 1 - 0 Sestak Bursaspor 1
Sivasspor-SB Elazığspor 3 - 1 Mehmet Nas Sivasspor 1
Feindouno SB Elazığspor 1