Nur topu gibi bir kriz !
Tahkim Kurulunun, F.Bahçeli Meirelesin hakem Halis Özkahyaya tükürmediğine hükmedip, cezasında 8 maçlık indirime gitmesi kulüpler arası ağır suçlamalara yol açtı. İstifalar ve görevden almalar da gündemde.Sarı kırmızılı kulübün, Meireles kararı kara lekedir açıklamasına sert yanıt veren F.Bahçe, Adalet havarisi kesilmeleri inandırıcı değil, hatta yakışıksızdır dedi.
1-G.Saray kendine baksın 
MEİRELES kararının verilmesinden hemen sonra bir açıklama yaparak, Yargı kararlarının hiçe sayılmasından sonra, kanıtlar da yok sayılarak bu karar verilmiştir. Türk futbolu için kara bir lekedir diyen G.Saraya, F.Bahçeden sert karşılık geldi. 
Sarı lacivertli kulüpten yapılan açıklamada, geçmişteki bazı kararlar ve özellikle Fatih Terimin cezasının ertelenmesi gibi olaylar hatırlatılarak, şu ifadeler kullanıldı: 
Kendi mensupları ceza kurullarına sevkedilmezken, edilse dahi ceza almazken ya da verilen cezalar apar topar ertelenirken adaletten bahsetmeyenlerin, kendileriyle ilgili olmayan ve kamuoyunda cereyan eden bu konu hakkında adalet havarisi kesilmesi, inandırıcı olmamanın ötesinde yakışıksızdır. 
2-Trabzonspor toplu istifa istedi 
Bordo mavili yönetim, Aziz Yıldırımın federasyon ziyareti sonrası bu kararın alındığını ve federasyonun tüm kurullarıyla görevi bırakması gerektiğini bildirdi. 
TRABZONSPOR da Meireles olayına sessiz kalmadı. Kulüpten dün yapılan zehir zemberek açıklamada, Tahkim Kurulu ve PFDK başta olmak üzere federasyonun tüm kurullarının görevi bırakması istendi. 
Bordo mavili kulüpten yapılan açıklamada, Karar, Türk futbolundaki tükenmişliğin ulaştığı seviyenin çarpıcı göstergesidir. Bu kararın şike zanlısı ve suçlusu ayrıcalıklı kulüp yöneticilerinin TFF binasında yaptığı pazarlıklar sonrası alınması, hukuksuzluğun en büyük ispatıdır. Tahkim Kurulu üyeleri bir an önce işten el çekmelidir. Bu federasyon tüm kurullarıyla birlikte bir an önce görevi bırakmalıdır denildi. 
3-Kapılarına dayanmayız 
ÖNCEKİ akşam kulüpten yapılan açıklamanın ardından, dün de G.Saray İkinci Başkanı Ali Dürüst, Tahkim kararını yorumladı. Dürüst, Bizim sıkıntımız çifte standarttır. Olaylarla ilgili cezalar verilir ve orada kalır. Hakkımızı aramak için illa federasyonun kapısına dayanmayacağız. Biz Türk futbolunun hakkını arayacağız dedi. Başkan yardımcısı Refik Arkan ise, federasyon ve kurullarına olan inançlarını tümüyle yitirdiklerini belirtti. Sarı kırmızılı kulübün eski başkanı Faruk Süren, Tahkim Kurulu kararının hakem Halis Özkahyayı yalancı durumuna düşürdüğünü söyledi. 
4-MHK Başkanı değişiyor 
HAKEMLİKTEN gelmediği için MHK Başkanlığına atanması daha baştan eleştirilen Zekeriya Alp, peş peşe skandallara engel olamadı. Fırat Aydınusun F.Bahçeli Canerle ilgili tartışmalı raporundan sonra, belediye çalışanı bir hakemin İstanbul BŞBnin Kasımpaşa maçına atanmasıyla doruğa çıkan kriz, Halis Özkahya-Meireles olayıyla patladı.  
Federasyon yönetiminin hatalar zincirinden rahatsız olduğu öğrenilirken, Alp ve kurulunun değiştirilmesi giderek daha yoğun biçimde konuşulmaya başlandı. 
5-PFDKdan Tahkime tepki 
MEİRELESe 12 maçlık ceza veren Profesyonel Futbol Disiplin Kurulu, bunun Tahkim tarafından büyük bir indirimle 4 maça çekilmesine tepkili. İsimlerinin açıklanmasını istemeyen bazı kurul üyeleri, sağlıklı bir karar verdiklerini, Tahkimin bunu iptal etmesinin hata olduğunu belirtti.
Tahkim Kurulunun daha önce de PFDKnın verdiği birçok cezada indirime gitmesi ya da toptan iptal yolunu tercih etmesine tepki gösteren üyelerin, Bu, kadarı da olmaz. Söz konusu kararlar bizim yok sayılmamız anlamına gelir. Bu durumda neden burada olduğumuz sorusunu sorarız dediği konuşuluyor. 
6-Özkahyaya ne olacak? 
TAHKİM Kurulu kararından sonra tüm gözler, Meirelese PFDKdan 12 maç ceza çıkmasına yol açan Bana tükürdü raporunu veren hakem Halis Özkahyaya çevrildi. Tahkimin indirim kararıyla Özkahyanın raporunu yok saydığı ve bunun genç hakemin kariyer geleceğini etkileyeceği dile getiriliyor.. Kendisine güvenilmediğini düşündüğü öğrenilen Özkahya, MHK Başkanı Zekeriya Alpin isteğiyle telefonlarını kapattı.
Bu arada, Alp dün yaptığı açıklamada, Halis Özkahyaya ceza verilmesinin söz konusu olmadığını belirtti. 
Beşiktaş uzak duruyor 
KULÜPLER arasında karşılıklı suçlama savaşına dönen Meireles kararına Antalyaspor ve Adanaspor kulüpleri de tepki gösterirken, Beşiktaşın sessiz kalması dikkat çekti. Yönetim kurulu üyesi Levent Erdoğan, böyle bir tartışmanın tarafı olmadıklarını, olayları gözlemekle yetindiklerini söyledi. 
TFFden açıklama:Bilmeden saldırıyorlar 
FUTBOL Federasyonu, dün Tahkim Kurulunun kararı sonrası yaşananlarla ilgili yaptığı açıklamada özetle şunları belirtti: Medyadaki haberlerin bir bölümünde bilgi kirliliği vardır. Hukuk okuryazarlığı olmayan bir kısım kişilerin nüfuz peşindeki gayretlerinin ürünü olan bu haksız saldırıları kabullenmemiz asla mümkün değildir. Alaycı, küçük düşürücü, hakaret edici bir üslupla kurullarımızın haksız yere suçlanmasına ne yazık ki bazı kulüplerimiz de yaptıkları açıklamalarla katılmışlardır. Kulüplerimizi, bir kez daha Türk futbol dünyasına ve paydaşlarına zarar vermeyecek şekilde davranmaya, sağduyulu ve itidalli olmaya davet ediyoruz. 
TAHKiMiN BOZDUĞU KRiTiK PFDK KARARLAR 
- 2011-2012: Elmanderin 3 maçlık cezası 1e indirildi.
- 2011-2012: Fatih Terimin 3 maçlık cezası ertelendi.
- 2011-2012: Şike kararlarının hemen hemen tamamı değiştirildi.
- 2012-2013: Bursasporun 5 maçlık cezası tamamen kaldırıldı.
- 2012-2013: Aykut Kocamanın 1 maçlık cezası paraya çevrildi.
- 2012-2013 Ş.Urfa-1461 Trabzon maçında PFDKnın 2-1 tescil ettiği skoru, Tahkim 3-0 olarak değiştirdi.