Beşiktaş bir transfer daha yaptı
TKBL'de zor günler yaşayan Beşiktaş kadın basketbol takımı, ABD'li Arminite Price'ı transfer etti. 
Türkiye Kadınlar Basketbol Ligi'nde (TKBL) son sırada bulunan Beşiktaş, kadrosunu güçlendirmeye devam ediyor. 
Siyah-beyazlılar, ABD'li oyuncu Arminite Price'ı transfer etti. Oyun kurucu pozisyonunda oynayan 1.75 metre boyundaki Price, 3 Nisan 1985 doğumlu.
2007 yılında Chicago Sky takımıyla Amerikan Ulusal Kadın Basketbol Ligi'nde (WNBA) forma giymeye başlayan oyuncu, 2009 yılında Atlanta Dream takımına transfer oldu.

Acıbadem Fulya Hastanesi Sporcu Sağlığı Merkezi'nde bu sabah sağlık kontrolünden geçen ve herhangi bir sağlık problemine rastlanmayan ABD'li oyuncuyla sözleşme imzalandığı bildirildi.

TKBL'de 2012-2013 sezonunun ilk yarısında oynadığı 12 maçı da yitirerek son sırada bulunan Beşiktaş, dün de Karadağlı pivot Milka Bjelica'yı kadrosuna katmıştı.