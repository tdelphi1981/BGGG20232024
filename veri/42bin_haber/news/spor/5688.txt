Rus tanımadı
Avustralya Açıkta doludizgin ilerleyen ünlü raket, vatandaşı Ekaterina Makarovayı 2 sette yenerek yarı finale yükseldi.
SEZONUN ilk grand slam turnuvası olan Avustralya Açıkta dokuzuncu gün maçları tamamlandı. Avustralyanın Melbourne kentinde devam eden turnuvada, kadınlarda Rus raket Maria Sharapova ve Çinli tenisçi Li Na yarı finale çıkmayı başardı..  
Radwanska elendi 
2 numaralı seribaşı Maria Sharapova, Rus Ekaterina Makarovayı 6-2 ve 6-2lik setlerle fazla zorlanmadan geçmesini bildi. Çinli raket Li Na ise, Polonyalı Agnieszka Radwanskayı 7-5 ve 6-3lük setlerle yine 2-0 mağlup ederek adını son 4 tenisçi arasına yazdırmayı başardı. 
Tek erkeklerde ise Sırbistandan Novak Djokovic, Çek Tomas Berdychi, İspanyol David Ferrer de vatandaşı Nicolas Almagroyu yenerek, üst tura yükselen isimler oldu.  
Djokoviç tam yol 
1 numaralı seribaşı Djokovic, Berdychi 6-1, 4-6, 6-1 ve 6-4lük setlerle geçti. Ferrer de Almagroyu 4-6, 4-6, 7-5, 7-6 ve 6-2lik setlerle oldukça çekişmeli bir mücadelenin sonunda 3-2 yenmeyi başardı. 
Çeyrek finali düşünüyorum 
Avustralya Açık Tenis Turnuvasında genç kadınlarda Türkiyeyi temsil eden İpek Soylu, Artık çeyrek final ve sonrasını düşünüyorum dedi. İlk 16ya kaldığını ve daha zorlu rakiplerle karşılaşacağını dile getiren Soylu, Daha önce de 3. tur maçları oynamıştım. Artık çeyrek final ve sonrasını düşünüyorum. Maçlarım nedeniyle büyükleri izleyemiyorum ama kadınlarda favorim Maria Sharapova diye konuştu. 
Soylu 3. turda 
MİLLİ tenisçi İpek Soylu, Avustralya Açık Tenis Turnuvası genç bayanlardaki ikinci maçında Brezilyalı 11 numaralı seri başı Beatriz Maia Haddadı 2-0 yendi. Setleri 6-4lük skorlarla galip bitiren Soylu, bu sonuçla 3. tura yükseldi. 
Rakibi Ferrer 
SEZONUN ilk grand slaminde şampiyonluğun favorisi olarak gösterilen Sırp Novak Djokovic, yarı finalde 4 numaralı seribaşı İspanyol Ferrer ile karşılaşacak.