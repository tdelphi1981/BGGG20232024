Bundesligada bir ilk
Wolfsburg kulübü sportif direktörlüğüne, bu görevi Werder Bremende yürüten Klaus Allofs getirildi. Böylece Bundesliga tarihinde ilk kez sezon devam ederken bir sportif direktör takım değiştirmiş oldu.
Alman Birinci Futbol Ligi Bundesliga ekiplerinden Wolfsburg'da sportif direktörlük görevine Klaus Allofs getirildi.

Aynı görevi son olarak ligin köklü ekiplerinden Werder Bremen'de sürdüren 55 yaşındaki yönetici, Felix Magathtan boşalan yeni kulübündeki görevine 15 Kasım Perşembe günü başlayacak.

Allofsun Wolfsburg kulübüyle 2016 yılına kadar anlaştığı belirtilirken, kulübün ana sponsonu Wolkswagenin Kurumsal İletişim Direktörü ve Denetleme Kurulu Başkan Yardımcısı Stephan Grühsem, Werder Bremen ile iyi bir anlaşma yaptık dedi.

2009'un Bundesliga şampiyonu Wolfsburgda sportif direktörlük görevi, Felix Magathın ayrılması sonrası 25 Ekimden beri boş duruyordu. Magath, sportif direktörlüğün yanı sıra teknik direktör olarak da görev yapıyordu. Altyapı hocası Lorenz-Günther Köstner'i geçici olarak teknik direktörlüğe getiren Wolfsburg yönetimi, sportif direktörlük koltuğunu da bir an önce doldurmak amacıyla Allofsa daha önce bir kaç kez teklif götürmüş ancak Allofs bunları reddetmişti.

Devam eden bir sezonda sportif direktör transferi Bundesliga tarihinde ilk kez gerçekleşiyor.

1999'dan beri Bremen'deydi.

Aynı görevi 13 yıldır Werder Bremende sürdüren Klaus Allofs, geçen yıl kulübün mali olarak yaklaşık 14 milyon euroluk bir kayıp yaşaması nedeniyle son zamanlarda eleştirilere maruz kalmıştı.

Allofsun uzun yıllar birlikte çalıştığı teknik direktör Thomas Schaafın da Wolfsburga transfer olacağı konuşulsa da Wolfsburg yöneticisi Thomas Röttgermann dedikodulara gündemimizde böyle bir konu yok diyerek açıklık getiriyor.