Emrenin okulu Trabzonu karıştırdı
F.Bahçeye geri dönen Emre Belözoğlunun memleketi Trabzonda ana okulu yaptıracağını açıklaması Trabzon halkını ikiye böldü.
MİLLİ Takımın ve Fenerbahçenin başarılı futbolcusu Emre Belözoğlunun annesinin memleketi Maçka ilçesinde 3 derslikli ana okulu yaptıracağını açıklaması Trabzon şehrinde tartışmalara sebep oldu. Açıklamanın yayınlanması sonrası internet sitelerinde bu konuyu tartışan taraftarlar ve şehir sakinlerinin bir bölümü Emrenin bu davranışına hak verirken bir kısım taraftar ise aralarının açık olduğu futbolcunun okul yaptırma isteğine karşı çıkıyor. 
Hem öfke hem de takdir var 
EMRE Belözoğlunun geçen yıl Trabzonsporun Fildişi Sahilli futbolcusu Zokora ile yaşadığı, pis zenci polemiği ise unutulmuşa benzemiyor. Kimi vatandaşlar Belözoğlu için, Irkçılıkla suçlanan birinin yaptırdığı okulda mı çocuklarımız okuyacak? derken birçok kişi de, Trabzonsporlu hangi futbolcu Trabzona okul yaptırdı? Emreyi takdir etmek lazım değerlendirmesinde bulundu. 
Öte yandan Emrenin Toplumsal Gelişim Merkezi (TOGEM) kanalıyla yaptıracağı okulun tüm sözleşmelerinin imzalandığı ve izinlerinin alındığı belirtildi.