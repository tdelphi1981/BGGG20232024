Çölde hız rekoru denemesi
PWA Slalom Dünya Şampiyonasında üçüncü olan 23 yaşındaki Lena Aylin Erdil çölde hızlı rekoru denemesi yaptı.
74 knotlık hızla dünya rekorunu kırdı ama, hemen arkasından Zara Davis 45.83 yapınca 0.09 knot'lık farkla unvanını kaptırdı.

PWA Slalom Dünya Şampiyonasında üçüncü olan ve dünyanın en iyi sörfçüleri arasında yer alan 23 yaşındaki Lena Aylin Erdil, Dünya Hız Rekoru denemesi için Güney Afrikaya, Namibiya Çölü'ne gitti. Lüderitz Hız Mücadelesinde ulaştığı 45.Lena Aylin Erdil, son yıllardaki başarı grafiği ile dikkatleri üzerine çekiyor. Dünya Profesyonel Windsurfçüler Birliği (PWA) tarafından geçtiğimiz yıl düzenlenen Slalom Şampiyonasında dünya üçüncüsü olan Red Bullun desteklediği genç sporcumuz, şimdi gözünü rekorlara dikti. 
Bu amaçla geçtiğimiz Kasım ayında Cape Towna giden Lena Aylin Erdil, Luderitz Speed Challengea (Lüderitz Hız Mücadelesi) katıldı.   
Lüderitz'de Erkeklerde Fransız Antoine Albeau, 2008'de kırdığı kendi rekorunu 52.05 knot gibi inanılmaz bir hızla güncellerken bu denemeye ilk kez katılan Lena, 45.74 knotlık hızıyla dünya rekorunu kırmayı başardı.

 
Hemen burada, Kadınlarda kırılan son rekorun 2005te 41.54 knot ile İsviçreli Karin Jaggi'ye ait olduğunu hatırlatalım. 
Ne var ki hemen peşinden İngiliz Zara Davis, 45.83 knota ulaşınca, Lena Aylin Erdil, 0.09 knotlık farkla unvanını kaptırdı. Genç sporcumuz yine de dünyanın en hızlıları arasında ikinci sırada ama gelecek yıl kazandığı bu deneyimle rekorun kesin sahibi olacağına inanıyor.

ÇÖLÜN ORTASINDA HIZ DENEMESİ 
Organizasyonun gerçekleştiği Lüderitz Kanalı da çölün ortasında, ilginç bir coğrafyada yer alıyor.  
Hız rekoru denemeleri, Afrika'nın ve Namibiya'nın güneybatısındaki sahil kenti Lüderitz'in güneyindeki lagunun girişinde düzenleniyor. Denizden karaya doğru kazılan kanalın uzunluğu 800 metre. Rekorlar ise 500 metrede yapılan ortalama hıza göre kayıt altına alınıyor.

Fransız rüzgar sörfü sporcusu Sebastian Catellanın girişimleri sonucu gerçekleşen bu yapay su yolu için kazı çalışmalarına 2009'da başlanmış. Daha sonra Sebastian Catellan ve sörfçü arkadaşları kanalı denemek için Lüderitz'e gidip gelmeye başlamışlar.  
Sonunda kanal için en uygun açı, derinlik ve genişliğe ulaşıldığına karar verilince, proje resmi kimliğine kavuşturulmuş. Dünya Yelken Hız Rekorları Konseyi (World Sailing Speed Record Concil / WSSRC) ve Uluslararası Yelken Federasyonu'ndan (ISAF) gözlemciler ve ölçüm teknolojileri Namibiya'ya getirilerek rüzgar sörfçüleri için rekor kırma periyodu belirlenmiş.

Bu inanılmaz rekorları mümkün kılan hava koşulları, sıcak çöl rüzgarlarıyla Atlantik Okyanusu'nun soğuk sularının karşılaşması üzerine oluşan basınç farklılığından kaynaklanıyor. Organizasyonun çölde gerçekleşmesinin bir diğer avantajı ise çevrede rüzgarı etkileyecek herhangi bir objenin, ağaç hatta otun bile olmaması. 
Yapılan gözlemlere göre rüzgar açısından rekor denemesi için en uygun aylar Ekim, Kasım ve Aralık. Resmi rekor takımını çölün ortasına getirmek kolay olmadığı için tarih belirlemesi hava tahminlerine göre bu üç ay içinden seçiliyor.