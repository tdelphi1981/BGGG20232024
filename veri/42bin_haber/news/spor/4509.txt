Trabzon'da 'Kocaman istifa' sesleri
1461 Trabzon-Fenerbahçe maçı öncesi bordo mavili taraftarlar, Aykut Kocamana yönelik olarak istifa tezahüratı yaptı.
Trabzonlu futbolseverler Trabzonsporun pilot takımı olan 1461 Trabzonun karşılaşmasına çok fazla ilgi göstermedi.

Soğuk ve geç saatte oynanan karşılaşmayı 10 bin dolayında taraftar izlerken 24 bin kişilik Hüseyin Avni Aker Stadı tribünlerinde büyük boşluklar olduğu gözlendi.

Taraftarlar, bulundukları tribünlere şampiyonluk kupamızı istiyoruz şeklinde pankart asarken özellikle Fenerbahçe Kulübü Başkanı Aziz Yıldırıma tezahüratlarla tepki gösterdiler. Taraftarlar, Teknik Direktör Aykut Kocamana yönelik olarak ise istifa şeklinde tezahürat yaptı.