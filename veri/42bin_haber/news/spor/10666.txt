İşte Mersin İdmanyurdu'nun yeni hocası
Mersin İdmanyurdu'nun Giray Bulak ile yolları ayırmasının ardından teknik direktör arayışları kapsamında Hakan Kutlu ile prensipte anlaştığı bildirildi.
AA muhabirinin aldığı bilgiye göre, teknik direktör Giray Bulak ile yollarını ayıran Mersin İdmanyurdu, takımı emanet edeceği çalıştırıcıyla ilgili arayışlarda son aşamaya geldi.

Mersin ekibinin teknik direktörlük için teklif götürdüğü Hakan Kutlu'nun gün içerisinde yönetim kuruluyla toplantı yaptıktan sonra kulübün tesislerini ve stadı gezip, karar vermek için yönetimden süre istediği öğrenildi.

Mersin İdmanyurdu ile anlaşma konusuna sıcak baktığı belirtilen Kutlu'nun, prensipte anlaşmaya vardığı kırmızı-lacivertililerle 1,5 yıllık sözleşme imzalamaya hazırlandığı kaydedildi.