"Balıkesirsporlu yöneticiler yanlış anladı"
Beyaz Grup ekiplerinden Altay'ın kulüp başkanı Ömer Hızlıok, Balıkesirspor maçının ardından bizim tepkimiz hakemin yönetimineydi dedi.Hızlıok yaptığı açıklamada, Balıkesirspor karşısında 18 kişilik kadrodan 10 futbolcunun altyapıdan olduğunu, toplam 12 genç oyuncuyla sahaya çıktıklarını söyledi.

Maçta 10 kişi kaldıklarını ve sahadan mağlubiyetle ayrıldıklarını ifade eden Hızlıok, İzmir'e gelen her ekibe misafirperver davrandıklarını, ancak bazı deplasmanlarda bunun karşılığını alamadıklarını ileri sürdü.

Ömer Hızlıok, Yöneticiler arasında gerginlik yaşanabilir. Ama dünkü karşılaşmanın ardından bizi üzen olay, basın mensubunun kendisine ayrılan bölümü terk edip bizi darp etmeye çalışması ve sözlü hakarette bulunması. Bunu kınıyoruz. Bize karşı hakarette bulunan kişiyle ilgili Balıkesir Valiliği'ne, TFF'ye ve TSYD'ye gerekli yazıları göndereceğiz. Yöneticiler arasında gerginlik yaşanabilir ama bu durum toparlanabilir. Maçın ardından bizim tepkimiz hakemin yönetimineydi. Ancak Balıkesirsporlu yöneticiler tepkimizi yanlış anladı dedi.