Aziz Yıldırım: 'Başaramayacaklar'
Fenerbahçe Spor Kulübü başkanı Aziz Yıldırım, Fenerbahçe dergisini Mart sayısı için yazdığı başyazıda UEFA'nın verdiği cezalara geniş yer ayırdı ve sert imalarda bulundu.
Fenerbahçe Spor Kulübü başkanı Aziz Yıldırım, kulübün resmi dergisine Mart ayı için yazdığı başyazıda, UEFA'dan gelen cezaları gündeme aldı. Bu eylemleri yapanların Fenerbahçeli olamayacağını belirten Aziz Yıldırım ilginç bir imada bulundu. Aziz Yıldırım, Fenerbahçenin Avrupa kupalarından men edilmesine sebep olabilecek eylemlerin muhataplarına da seslendi. Yıldırım yazısında Kulübümüzü zor durumda bırakan bu eylemler ancak ve ancak tek bir sebeple yapılabilir, o da; Fenerbahçenin yolunu kesmektir. Ancak çok açık bir şekilde ifade ediyorum ki; bunu BAŞARAMAYACAKLAR. ifadelerini kullandı.

Karşılarında Aziz Yıldırımı bulacaklar

Taraftarlar arasında Fenerbahçe başkanlığı ve yönetimine aday olmayı düşünen isimlerle yakın temasta bulunanlar olduğunu belirten Yıldırım, kulübe zarar vermedikleri sürece saygıyla karşılanacaklarını, aksi takdirde karşılarında Aziz Yıldırım'ı bulacaklarını ifade etti.

Aziz Yıldırım, Fenerbahçe bünyesinde spor hayatını sürdüren milli atlet Nevin Yanıt, Spor Toto Erkekler Türkiye Kupası'nı kazanan Fenerbahçe Ülker basketbol takımı, ETTU Cup'ta yarı finale yükselen masa tenisi takımı ve bayan voleybol takımını da başarılarından ötürü kutlayarak yazısını noktaladı.

Aziz Yıldırım'ın yazısının tamamı şöyle;

"Sevgili Fenerbahçeliler,

Futbol Takımımızın Avrupadaki yürüyüşü hepimizin gurur kaynağı Bununla birlikte taraftar ve saha olaylarından dolayı almış olduğumuz cezalar da ortada. Bu cezalar, Kulübümüzün ve Futbol Takımımızın sırtına taşınması imkânsız yükler getirmekte. Eylemler artık Taraftar eylemleri olarak nitelendirilemez bir hal aldı. Hiçbir Fenerbahçeli, Kulübüne böyle bir kötülük yapmaz, yapamaz Hep aynı kişiler eliyle meydana gelen bu olaylar, kesinlikle büyük ve cefakâr Fenerbahçe taraftarına mal edilemez. Fenerbahçe taraftarı, Kulübüne ve takımına âşıktır ve onları her şeyin üzerinde tutar. Kulübümüzü zor durumda bırakan bu eylemler ise ancak ve ancak tek bir sebeple yapılabilir, o da; Fenerbahçenin yolunu kesmektir. Ancak çok açık bir şekilde ifade ediyorum ki; bunu BAŞARAMAYACAKLAR.

Sevgili Fenerbahçeliler,

Yöneticilerimiz, hukukçularımız ve tüm birimlerimiz, Fenerbahçemize verilen bu ağır ve adil olmayan cezaların kaldırılması için gerekli çabayı sarf ediyorlar. Ancak biz Kulübünün menfaatlerini her şeyin üzerinde tutan Fenerbahçeliler olarak çok daha dikkatli olmalıyız. Uğradığımız maddi kayıplar bir yana, emeklerimiz ile bu noktaya gelen Fenerbahçe markasına zarar verecek her tür tasarruftan kaçınmalıyız. Unutmayınız ki; Fenerbahçe, Fenerbahçelilerin yani sizlerindir Buradan bir kez daha tüm Fenerbahçe taraftar gruplarına sesleniyorum:

Aranızda Aziz Yıldırım ve yönetimi ile sorunları olanlar olabilir hatta bizleri sevmeyenleriniz de olabilir. Hatta aranızda Fenerbahçe başkanlığı ve yönetimine aday olmayı tasarlayan isimler ile angaje olanlarınız dahi olabilir.

Biliniz ki; bu düşünce ve niyetleriniz Fenerbahçeye zarar verecek eylemler haline dönüşmediği sürece, tarafımızdan saygı ile karşılanacak ve düşüncelerinizi ifade edebilmenizin teminatı bizzat ben olacağım. Ancak unutmayın ki; Fenerbahçenin zarar görmemesi, benim yaşama amacımdır. Ve Fenerbahçeye zarar veren, verecek olan her kim olursa olsun, karşısında bizleri bulacaktır.

YARINLAR, FENERBAHÇENİNDİR VE FENERBAHÇEYE ZARAR VERENLER BU YARINLARDA OLMAYACAKLARDIR...

Tüm bunlarla birlikte yarıştığı dokuz branşta birden başarıdan başarıya koşan Kulübümüz, yine başarılarla dolu bir Şubat ayını geride bıraktı. Fenerbahçe Spor Kulübünün yüzlerce sporcusu takım halinde ve bireysel olarak faaliyet gösterdikleri tüm branşlarda, hem Türkiyede hem de Avrupada önemli başarılara imza attılar.

UEFA Avrupa Liginde tek hedefimiz en üst basamağa kadar çıkmak, final oynamak ve UEFA Kupasını kazanmaktır. Geniş ve çok kaliteli oyunculardan kurulu kadromuz, bu hedefi sonuna kadar zorlayacak güç ve kapasitededir.

Yine bu dönemde, basketbolda Fenerbahçe Ülkerin Galatasaray ile oynadığı finalde kazandığı Türkiye Kupası; Bayan Basketbol Takımımızı Euroleaguede son 8e kalması; Masa Tenisi Takımımızın geçen yıl kazandığı Avrupa Şampiyonluğunun ardından bu yıl da Avrupada ETTU Cupta yarı finale yükselmesi, bizleri tarifi imkânsız şekilde mutlu etti.

Bayan Voleybol takımımızın CEV Cupta final oynaması da camiamız adına önemli bir başka başarıydı. Bayan Voleybolcularımızı CEV Cuptaki mücadeleleri, emekleri için ayrıca kutlamak isterim. CEV Cupta final oynamak, şampiyon olmak kadar önemli ve değerlidir. Bu nedenle tüm oyuncularımızı ve teknik ekibimizi kutlar; final öncesi ve finalde Bayan Voleybol Takımımıza olağanüstü destek veren taraftarlarımıza da teşekkürlerimizi sunarız.

Nevin Yanıtın milli forma ile kazandığı Avrupa şampiyonluğu ise bir kez daha gurur kaynağımız oldu. Kulüp olarak Nevinin ve sporcularımızın her zaman yanındayız. Ülke sporuna katkı sağlayacak sporcuların yetişmesi adına ne gerekiyorsa yapıyoruz, yapacağız.

Aziz Yıldırım
Fenerbahçe Spor Kulübü Başkanı"