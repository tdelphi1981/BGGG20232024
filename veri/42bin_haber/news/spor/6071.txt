Beşiktaş deplasman derbilerinde suskun
Spor Toto Süper Lig'de yarın Türk Telekom Arena'da Galatasaray'ı yenerek liderlik koltuğuna oturmayı hedefleyen Beşiktaş, son yıllarda Galatasaray ve Fenerbahçe'ye karşı deplasman maçlarında galibiyet almakta oldukça zorlanıyor.

Siyah-beyazlılar ligde rakip sahada Fenerbahçe'yi son 9 maçta da yenemezken, Galatasaray'ı ise geride kalan 9 maçta sadece 1 kez mağlup edebildi.

Galatasaray karşısında Ali Sami Yen Stadı'nda 18 Aralık 2002 tarihinde 1-0 galip gelen Beşiktaş, daha sonra Mecidiyeköy'de oynadığı 6 lig maçını da yitirdi. Siyah-beyazlılar, 2010-2011 sezonunda bu statta oynanan son derbiyi kazanarak, rakibi karşısındaki kötü seriyi sonlandırdı. Geçen sezon ise Lig Grubu'nda Türk Telekom Arena'da son dakika golüyle 3-2 mağlup oldu, Süper Final Şampiyonluk Grubu'nda da 2-0 yenik durumdan, son anlardaki gollerle 2-2 berabere kaldı.

Fenerbahçe önünde ise Kadıköy'de 17 Nisan 2005 tarihinde 4-3'lük tarihi skorla galip gelen 'Kara Kartallar', daha sonra Fenerbahçe Şükrü Saracoğlu Stadı'ndaki 9 lig maçının 3'ünde berabere kaldı, 6'sını yitirdi ve 3 puana ulaşamadı.

-35 gol yedi, 17 gol attı-
Beşiktaş, deplasmanda Galatasaray ve Fenerbahçe ile yaptığı Süper Lig'deki son 18 maçta toplam 35 gol yedi, 17 gol atabildi.

Galatasaray'a rakip sahadaki son 9 maçta 11 gol atıp, 20 gol yiyen siyah-beyazlılar, Fenerbahçe'ye karşı ise Kadıköy'deki son 9 maçta 6 gol atıp, 15 gol yedi.

-18 maçtan sadece 1'inde gol yemedi-
Beşiktaş, deplasmanda Fenerbahçe ve Galatasaray ile Süper Lig'de oynadığı son 18 maçın sadece 1'ini gol yemeden tamamlayabildi.

Rakip sahada Galatasaray ile yaptığı son 9 maçta da en az 1 gol yiyen siyah-beyazlılar, Fenerbahçe karşısında ise son 9 maçın 1'inde kalesini gole kapatabildi.

'Kara Kartallar', iki rakibine karşı deplasmandaki 7 maçı ise gol atamadan bitirdi.

-Galatasaray-Beşiktaş-
Beşiktaş'ın, Galatasaray karşısında deplasmanda sadece 1 galibiyet alabildiği ligdeki son 9 maçın sonuçları şöyle: Tarih Sonuç (GS-BJK) 05.03.2005 1 - 0 10.12.2005 3 - 2 17.09.2006 1 - 0 29.09.2007 2 - 1 (Seyircisiz) 21.12.2008 4 - 2 12.09.2009 3 - 0 28.11.2010 1 - 2 26.02.2012 3 - 2 (Lig Grubu) 06.05.2012 2 - 2 (Süper Final) 

-Fenerbahçe-Beşiktaş-
Beşiktaş'ın, Fenerbahçe karşısında galip gelemediği Kadıköy'deki son 9 lig maçının sonuçları şöyle: Tarih Sonuç (FB-BJK) 26.02.2006 2 - 2 19.11.2006 0 - 0 03.11.2007 2 - 1 29.11.2008 2 - 1 18.04.2010 1 - 0 19.09.2010 1 - 1 05.02.2012 2 - 0 (Lig Grubu) 29.04.2012 2 - 1 (Süper Final) 07.10.2012 3 - 0