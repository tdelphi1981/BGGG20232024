Yaratıcı teknik ve çok hızlı
İspanyol devlerinin de listesinde yer alarak dikkat çeken Faslı yıldız, Montpellieri hem Fransa hem de Şampiyonlar Liginde sırtlayan isim oldu.
F.BAHÇEnin transfer gündeminde ilk sırayı alan Younes Belhanda, geçtiğimiz sezon Montpellierin şampiyonluğunda büyük pay sahibi oldu. Chelseaye transfer olan Eden Hazarddan daha yetenekli olduğu iddia edilen, Barcelona ve Real Madrid gibi devlerin de radarına takılan Belhanda hücum hattındaki özellikleriyle dikkat çekiyor. 
Yaratıcılığının yanı sıra mükemmel bir tekniğe sahip olan Belhanda, hızı, duran toplardaki ustalığı ve son vuruşlardaki başarısıyla geçtiğimiz sezon Montpellier adına ligde 12 gol kaydetti. Fas asıllı futbolcu 17 karşılaşma sonunda, 6 gol ve 3 asist, Devler Liginde ise 2 gol, 1 asistlik performansla çıkışını sürdürdü. 
İKİ NASRİ, ÜÇ BEN ARFA EDER 
BELHANDAnın yeteneklerini Her bir ayağında iki tane Nasri, üç tane Ben Arfa var sözleriyle en iyi özetleyen isim ise sivri diliyle tanınan Montpellier Başkanı Louis Nicollinden başkası değildi. Başkan her açıklamasında Belhandadan övgüyle söz ediyor. Belhandanın hafızalara kazınan golü ise 11 Nisan 2012 tarihinde gerçekleşti. Montpellierin deplasmanda Marsilyayı 31 yendiği karşılaşmada oyuncunun röveşata-vole karışımı vuruşu fileleri havalandırırken, Fransa Liginde yılın golü seçildi.