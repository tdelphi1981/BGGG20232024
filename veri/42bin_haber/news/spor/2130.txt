Bir maçtan daha fazlası
Cimbom gruptan çıkacak sonucu alması halinde 3.5 milyon Euroluk UEFA ödülünü kasasına koyacak. Ancak Şampiyonlar Liginde yoluna devam etmenin getirileri, hem kendisi hem de Türk futbolu adına çok daha fazla olacak.
GALATASARAY bu akşam, Türk futbolu adına son dönemlerin en önemli maçlarından birine çıkacak. şampiyonlar ligindeki temsilcimizin, gruptan çıkma yolunda önünde tek engel olarak deplasmanda karşılaşacağı Braga kaldı. Sarı kırmızılılar, bu gece Portekizden adını son 16 takım arasına yazdırarak dönerse hem kendisi hem de Türk futbolu çok şey kazanacak.  
KULÜBÜN KASASI İYİCE DOLACAK 
Sarı kırmızılı kulüp Devler Liginden şu ana kadar yaklaşık 24 milyon Euro gibi önemli bir gelir elde etti. Galatasaray tur atlarsa, 3.5 milyon Euro daha alacak. Ayrıca bugünkü maçı kazanırsa 1 milyon, berabere kalırsa da 500 bin Euro performans primi elde edecek. Sarı kırmızılıların kasasına koyacağı para, önümüzdeki turlarda alacağı başarılı sonuçlara göre artarak devam edecek.  
AVRUPADA PRESTİJ KAZANACAK 
2000 yılındaki UEFA Kupası ve Süper Kupa şampiyonluğunun ardından Avrupada düşüşe geçen sarı kırmızılılar, son yıllardaki en büyük çıkışına imza atacak. Sarı kırmızılıların Şampiyonlar Liginde grupları geçerek son 16 takım arasına girmesi halinde, dünya futbol kamuoyundaki Galatasaray imajı da yeniden güç kazanacak.  
BOMBA BİR TRANSFER YAPACAK 
Sarı kırmızılı yönetimin, Devler Liginde yoluna devam etmesi durumunda yıldız bir futbolcuyu transfer etmesi bekleniyor. Avrupadan gelen parayla ekonomik sorunu kalmayan G.Saray Yönetimi, sezon başında da konuşulan Kaka veya benzeri bir yabancıyı ara ransferde kadrosuna katacak. Bu gelişme, Süper Ligdeki dengeleri de etkileyebilecek. 
TERİM BİR İLKİ BAŞARACAK 
GALATASARAYda 3. kez teknik direktörlük koltuğunda oturan Fatih Terim de kariyeri açısından çok kritik bir sınavın eşiğinde. Deneyimli teknik adam, istediği sonucu alırsa ilk kez Şampiyonlar Liginde gruptan çıkmayı başaracak. Sarı kırmızılılar daha önce Mircea Lucescu ile Devler Ligi gruplarından çıkarak çeyrek final oynamıştı. 
TÜRKİYENİN ÜLKE PUANI ARTACAK 
BU sezon Fenerbahçe ile birlikte Türk futbolunu Avrupada sürükleyen iki takımdan biri olan Galatasaray, tur atlaması halinde alacağı bonusla ülke puanına önemli katkıda bulunacak. Bu durumda şampiyonumuzun, Devler Ligine gelecekte de direkt katılma hakkı korunacak. Avrupa Ligine daha fazla takımla gitme umutlarımız da artacak.   
G.SARAY BRAGA ÖNÜNDE KADER MAÇINDA 
G.SARAY Şampiyonlar Ligi H Grubundaki son maçında bu akşam Braga ile deplasmanda oynayacak. Sarı kırmızılılar, saat 21.45te başlayacak maçı kazanırsa gruptan çıkacak. Beraberlikte, aynı saatte evinde Cluju ağırlayacak M.Unitedın yenilmemesi gerekecek. G.Sarayın kaybetmesi halinde ise, Clujun de yenilmesini bekleyecek. 
Muslera idmana özel dizlikle çıktı 
GALATASARAY Teknik Direktörü Fatih Terim, Süper Ligde oynanan Gaziantepspor karşılaşmasında adelesinde yırtık oluşan ve bugün oynanacak kritik Braga mücadelesinde sahada olup olmaması tartışılan Uruguaylı kaleci Fernando Muslera ile antrenman öncesi özel olarak görüştü. 
Bu arada Muslera sarı kırmızılı takımın dünkü antrenmına özel bir dizlik ile çıktı. İdman öncesi Uruguaylı file bekçisinin sakatlık yaşadığı adelesine Galatasaray Sağlık Kurulu tarafından hazırlanan özel bir dizlik takıldı. 
Yöneticiler ekonomide futbolcular businessta uçtu 
Braga yolculuğunda G.Sarayın tarihinde ilk kez, yöneticiler uçağın arkasında, futbolcular ise daha konforlu olan ön koltuklarda seyahat ettirildi. 
G.SARAYda tarihi Braga maçı öncesi heyecan artarken, yönetim de futbolcuların moralini yükseltmek için her türlü çabayı gösteriyor. Cimbom, son olarak futbolculara yolculukları sırasında önemli bir konfor sağladı. Braga maçı için takımı 2 gün önceden Portekize getiren Fatih Terim, önceki akşam uçakta da oyuncularına jest yaptı. Uçakta sarı kırmızılı takımda daha önce görülmediği şekilde Terim, teknik ekip, 2. başkan Ali Dürüst, yöneticiler ve diğer idareciler arka bölümde, yani ekonomi koltuklarında seyahat etti. Buna karşılık futbolcular ise, rahat etmeleri adına ön taraftaki business koltuklarında uçuruldu. G.Saraylı oyuncular, bu jestten oldukça memnun kaldı. 
Burak 1 golle tarihe geçecek 
G.SARAYın bu sezon Şampiyonlar Ligindeki 5 golünü de Burak Yılmaz kaydetti. Sarı kırmızılı futbolcu, bu akşam gol atarsa 5 gollü Hakan Şükür ve Tuncay Şanlıyı geride bırakarak Devler Liginde bir sezonda en çok gol atan Türk oyuncu unvanını alacak.  
Rumenlerin umudu yok 
G.SARAYın 2.lik yolundaki tek rakibi Cluj, turdan umutlu değil. Rumen basınında yapılan yorumlarda, Clujun grup 3.sü olarak Avrupa Ligine kalmayı garantilemesinin bile büyük başarı olduğu kaydedildi.