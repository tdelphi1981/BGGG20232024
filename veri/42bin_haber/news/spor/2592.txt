"Bu akşam iyi oynamadık"
Galatasaray Medical Park Başantrenörü Ergin Ataman, 71-61 kazandıkları Tofaş maçıyla ilgili, İyi basketbol oynadığımızı düşünmüyorum ancak oyuncularım ikinci devre iyi bir mücadele verdiler değerlendirmesini yaptı.Maçın ardından açıklamalarda bulunan Ataman, zor bir maç olduğunu belirterek, Tofaş takımı fiziksel mücadeleyi çok iyi yapıyor. Biz de zor bir deplasmandan geldik. Dün akşam saatlerinde İstanbul'da olduk. Takımımıza güvendiğimiz için herhangi bir erteleme de talep etmedik. Maçın ilk devresinde tutuktuk. Bu akşam iyi basketbol oynadığımızı düşünmüyorum ancak oyuncularım iyi bir mücadele verdiler. Sonuçta iyi ve sert basketbol oynayan zor bir takımı yendik. Bundan sonraki tüm konsantrasyonumuzu Fenerbahçe Ülker maçına yönlendireceğiz şeklinde konuştu.

Sakatlığı bulunan Domercant'ın yerine oyuncu alıp almayacakları sorulan Ataman, çalışmaların sürdüğünü kaydederek, Bunun için yönetimden yeşil ışık bekliyoruz. Bilindiği gibi Lakovic problemimiz var. Biz teknik ekip olarak hangi oyuncuları transfer edebileceğimizi araştırıyoruz ifadesini kullandı.

Uzunca bir sakatlıktan sonra ilk defa maç kadrosunda yer alan Göksenin Köksal da önemli bir mücadeleye çıktıklarını belirterek, Maça çok iyi başlayamadık fakat ikinci yarı ivmeyi kendi lehimize çevirdik. İyi defans yaparak kazanmayı bildik. Şimdi önümüzde Fenerbahçe Ülker maçı var. İnşallah o maçı da kazanırız diye konuştu.
Sarı-kırmızılı oyuncu, henüz takımla antrenmanlara başlayamadığını ifade ederek, Kafa ve fizik olarak hazırım. Şans geldiği sürece en iyi şekilde değerlendirmeye çalışacağım dedi.