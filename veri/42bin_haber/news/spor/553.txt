Erteleme maçı yarın
Türkiye Bayanlar Voleybol 1. Ligi'nin erteleme maçında Fenerbahçe ile Vakıfbank yarın karşı karşıya gelecek.Karşılaşma Burhan Felek Voleybol Salonu'nda saat 19.00'de başlayacak.

Ligin ilk haftasında oynanması gereken Fenerbahçe-Vakıfbank maçı, Fenerbahçe'nin, Dünya Kulüpler Şampiyonası maçları nedeniyle Türkiye Voleybol Federasyonu tarafından ertelenmişti.

Vakıfbank ligde yaptığı iki maç sonunda 6 puanla 3. sırada, Fenerbahçe ise 5 puanla 6. sırada bulunuyor.