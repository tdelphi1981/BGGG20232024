Yardımlarla olimpiyata
Türkiye Yelken Federasyonu (TYF) Başkanı Ahmet Gençtürk, Devletten aldığımız ekonomik yardımlarla bu sporcularımızı olimpiyatlara hazırlayacağız dedi.TYF'nin 2013 yılı faaliyetleri kapsamında Bodrum'un Yalıkavak beldesinde düzenlediği Winsorf Yarışları'na sporcular yoğun ilgi gösteriyor. 7 ilden 132 sporcunun katıldığı yarışmalara, kuvvetli rüzgar nedeniyle bugün ara verildi.

Yalıkavak Belediyesi Spor Tesislerinde gazetecilerin sorularını yanıtlayan TYF Başkanı Ahmet Gençtürk, Yarıyıl Kupası'nın Bodrum'da 4 gün süreceğini belirtti.
Uzun yıllar sonra sörfçüleri bir arada bulmanın mutluluğunu yaşadıklarını ifade eden Gençtürk, Sporcularımızın sayılarını artıracağız. Ekibin içinde olimpiyatlara hazırlanan sporcularımız var. Onlara destek vereceğiz, tekne yardımları yapacağız. Devletten aldığımız ekonomik yardımlarla sporcularımızı olimpiyatlara hazırlayacağız diye konuştu.

Türk Balık Adamlar Kulübü rüzgar sörfü kaptanı Emre Şenses ise 2 yıldan bu yana su üzerine çıktıklarını anlatarak, Rüzgar sörfünde şu anda 13 lisanslı sporcu ile yarışıyoruz. Yarışların ilk günü çok güzel geçti. Çocuklar için güzel bir deneyim oldu diye konuştu.

Galatasaray Yelken Kulübü'nün milli winsorf sporcusu Simla Çilingiroğlu, hedefinin genel klasmanda ilk üçe girmek olduğunu söyledi.

Fenerbahçe Yelken Kulübü sporcusu İdil Atay da geçen yıl winsorf kızlar kategorisinde Türkiye birincisi olduğunu, bu yıl da derece beklediğini anlattı.
Yarışmanın en küçük sporcusu 8 yaşındaki Mustafa Kocak ise yelken sporuna bu sene başladığını ve çok sevdiğini dile getirdi.

Yarışmaya Van'dan katılan İsmet Akbulut, Van'da yelken sporu ile ilgili çalışmalarının olduğunu anlatarak, Van'da bütün sınıflarda sporcu yetiştirmeyi hedefliyorum. Haziran ayında federasyon başkanımın destekleriyle Van Gölü Yarışması düzenlenecek. Orada halkın da destekleriyle bu sporu daha çok tanıtmak istiyorum diye konuştu.