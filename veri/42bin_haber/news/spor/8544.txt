Karaali: "Hedefimiz bir üst lig"
Spor Toto 2. Lig Kırmızı Grup takımlarından Çankırıspor Kulüp Başkanı Sevda Karaali, bu sezonu bir üst lig hedefine ulaşarak, başarılı şekilde bitirmek istediklerini söyledi.Karaali, yaptığı yazılı açıklamada, altyapısıyla güçlü bir takım oluşturarak hedeflerine doğru yol aldıklarını belirtti.

Çankırıspor'un Spor Toto 2. Lig Kırmızı Grup'ta başarılı şekilde mücadele ettiğini ifade eden Karaali, Play-off kovalayan fedakarlıklarımıza inanan, Çankırıspor'da gelecek olduğunu bizimle birlikte gören, gururlu ve onurlu bir oyuncu grubuna sahibiz. Asıl gücümüzü de onlardan alıyoruz. Bundan sonraki süreçte bize destek olan Çankırısporlu vatandaşlarımızla kucaklaşmaya mücadele etmeye devam edeceğiz dedi.

Çankırıspor gelecek yıl maçları başka bir ilde oynayacak

Yeni bir stat yapımından dolayı gelecek sezonu başka bir ilde oynayacaklarını belirten, Karaali, şunları kaydetti:

Yapacağımız tercih şu an henüz belli değil. Asıl olan bu sezonu bir üst lig hedefine ulaşarak başarılı bir şekilde bitirmek istiyoruz. Herşeye rağmen bizler Çankırıspor camiası olarak bir üst ligin şehrimize neler katabileceğini biliyoruz. Bu düşüncemize tüm varlığıyla koşulsuz ve samimiyetle destekleyen, Çankırı ve Türkiye için bir şans olduğuna inandığımız Çankırı Valisi Vahdettin Özcan'a, bunca emeği görüp Çankırıpor'un geldiği nokta ile mutlu olanlara teşekkür ediyoruz.