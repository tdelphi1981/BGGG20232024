Körfez ilk yarıda umduğunu bulamadı
Spor Toto 2. Lig'de şampiyon olamak için güçlü bir kadro oluşturan Körfez Futbol Kulübü, ligin ilk devresinde istediğini elde edemedi.Lig mücadelesine evinde konuk ettiği Alanyaspor'u mağlup ederek başlayan Körfez ekibi, 8 hafta boyunca galip gelemedi. 10. haftada sahasında Anadolu Selçukluspor'u 1-0 yenerek, ikinci galibiyetini elde eden yeşil-siyahlı ekip, sonraki haftada konuk olduğu Eyüpspor'a ise 1-0 mağlup oldu.

Yeni Malatyaspor, Balıkesirspor ve Denizli Belediyespor ile berabere kalan yeşil-siyanlı ekip, deplasmanda Kızılcahamamspor'a 5-2, sahasında da Tokatspor'a 2-0 yenilerek galibiyet hasretini 6 haftaya çıkardı.

İlk devrenin son maçında Altay'ı 2-0 mağlup ederek ilk deplasman galibiyetini elde eden Körfez ekibi, 6 haftalık 3 puan hasretine son verdi.

Beyaz Grup'ta mücadele eden Körfez Futbol Kulübü, 16 maçta 3 galibiyet, 5 beraberlik ve 8 mağlubiyet elde ederek, 14 puanla 16'ncı sırada bulunuyor.