Kuyt: 'Taraftarlarımız mutsuz ama...'
Fenerbahçe'nin Hollandalı yıldızı Dirk Kuyt, 14 Kasım Çarşamba akşamı Almanya'ya karşı oynadıkları maçın ardından Hollanda basınına açıklamalarda bulundu.
 Fenerbahçe'nin Hollandalı yıldız oyuncusu Dirk Kuyt, 14 Kasım Çarşamba akşamı ülkesi Hollanda ve Almanya arasında oynanan karşılaşmaya kaptan çıktı. A Millilerimizin  bulunduğu Dünya Kupası Avrupa Elemeleri grubunda da yer alan Hollanda'nın Almanya'yla 0-0 berabere kaldığı maçın öğretici olduğuu söyleyen Kuyt, hala "yapım" aşamasında bir takım olduklarının altını çizdi.
 Bir hazırlık karşılaşmasına 50.000 kişinin gelmesinin fantastik bir olduğunu söyleyen Kuyt; "Tribünler tamamen dolu ve beklenti içinde olsa da bizim için öğretici bir maçtı. Çünkü, takımımızın gidecek ve öğrenecek çok şeyi var. Almanya, kesinlikle dünyanın en iyi takımlarından biri."
 Almanların birçok pozisyon kaçırdığını ve etkili oynadığını kabul eden Hollandalı golcü; "Yine tekrar etmek istiyorum ki, bizim için en önemli özelliği öğretici olan bir maç olması. Özellikle, savunmada nasıl daha organize olur ve az hata yaparız bunun uğraşındayız. Ofansif olarak daha fazlasını istiyor ve buluyoruz. Taraftarlarımız ne yazık ki mutsuz ama bizim için herşeyden daha önemli olan Dünya Kupası'na katılmak. Bunun için taraftar ve futbolcular hep birlikte olmalı." dedi. Kuyt sözlerini Almanya'yı yenmek istediklerini ama bunun gerçekleşmediğini, artık önlerine bakmaları gerektğini söyleyerek bitirdi.