Lideri 1 liraya izleme imkanı
PTT 1. Lig'de, hafta sonu lider Manisaspor ile Karşıyaka arasında oynanacak maçın biletlerinin yarın satışa sunulacağı bildirildi.
Manisaspor Kulübü'nden yapılan yazılı açıklamada, Manisaspor-Karşıyaka maçının 19 Ocak Cumartesi günü saat 19.00'da 19 Mayıs Stadı'nda yapılacağı hatırlatılarak, ev sahibine ait biletlerin yarın saat 10.00'da Manisaspor Store Çarşı Şubesi'nde satışa çıkacağı kaydedildi.

Biletlerin satışının maç günü Biletix stat gişelerinde devam edeceği, Karşıyaka seyircisi için ise bilet satışının karşılaşma günü yapılacağı belirtildi.

Spil, Gediz kale arkası ile rakip takım tribün biletlerinin 1 liradan satılacağı müsabaka için Tarzan tribün biletleri 5, kapalı alt tribün biletleri de 10 liradan temin edilebilecek.