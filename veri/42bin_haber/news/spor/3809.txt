"İlk yarışlar çok önemli"
Ferrari takım patronu Stefano Domenicali, sezonun ilk yarışlarının, şampiyonluk mücadelesinde kritik öneme sahip olacağını söyledi.
Alman Auto Motor und Sport dergisine açıklamalarda bulunan Domenicali, "İlk yarışlar önümüzdeki sezon için belirleyici olacak" ifadelerini kullandı. 
TurkiyeF1.com derlemesine göre, 2014 sezonundaki büyük kural değişikliklerini işaret eden Domenicali, "Takımlar 2013 için çalışacaklar, ardından hazırlıklarını 2014'e kaydıracaklar" dedi. 
Domenicali, kaynakların bir sonraki sezona aktarılmasının ise Temmuz ayından itibaren başlayacağını belirterek, "Dolayısıyla seneye çok iyi başlamanız gerekiyor" diye konuştu. 
Sun gazetesine konuşan Williams teknik direktörü Mike Coughlan da, 2014'deki kural değişikliğinin, takımlar için oldukça zorlayıcı bir geçişe yol açacağını ifade etti. 
Bununla birlikte Domenicali, Ferrari'nin geçtiğimiz sezon öncesi testlerde yaşadığı başarısızlığın tekrarlanmayacağını söyledi. 
Domenicali, "Geçen sene Jerez testinde yaşananlar, bu yıl tekrarlanmayacak. Artık, rüzgar tünelinin bize sürpriz yapmayacağından eminiz" şeklinde konuştu.