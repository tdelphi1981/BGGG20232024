Sakaryaspor ilki yaşadı
Spor Toto 2. Lig'de zor günler geçiren Sakaryaspor, Giresunspor galibiyetinin ardından Sarıyer ile berabere kalarak, ilk kez üst üste puan kazandı.Türk futboluna Hakan Şükür, Aykut Kocaman, Oğuz Çetin, Bülent Uygun ve Tuncay Şanlı gibi çok sayıda yıldız futbolcu kazandıran, başarısızlıklar nedeniyle grubunda son sıraya demirleyen Sakarya temsilcisinde, son iki haftada elde edilen 4 puanın mutluluğu yaşanıyor.

Ligde kötü bir grafik çizen yeşil-siyahlı ekip, geçen hafta deplasmanda 2-1 mağlup ettiği Giresunspor maçının ardından, Sarıyer ile golsüz berabere kalarak ilk kez üst üste puan kazandı.

Ligde 2 galibiyet, 3 beraberlik, 10 mağlubiyeti bulunan Sakarya temsilcisi, Kırmızı Grup'ta 9 puanla son sırada yer alıyor.