Alper aşkı bitmiyor
Milli futbolcu için, 2 milyon Euro artı Alanzinho teklifi ile Anadolu ekibinin kapısını yeniden çalan bordo mavililere olumlu yanıt gelmedi. Es-Es, nakit 5 milyon Euro istedi.
TRABZONSPOR, Alper Potuktan vazgeçmiyor. İki sezondur Eskişehirsporlu futbolcunun peşinden koşan bordo mavililer, ara transferde bir kez daha nabız yokladı. Kırmızı siyahlı ekibin kapısını çalan Trabzonspor, yeni bir teklif sundu. Ancak beklentiler yine boşa çıktı.  Sezon başında Eskişehirsporun 5 milyon euro istemesi üzerine bu transferi askıya alan bordo mavililer, ocak ayında yeni bir teklif sundu.  
Ara transferde satmayacaklar 
TRABZONSPORUN 2 milyon Euro ve Alanzinho teklifi yapması üzerine düşünmek için süre isteyen Eskişehirspor yönetimi, bordo mavili kulübe bir kez daha  yine ret yanıtı verdi.
Eskişehirspor Teknik Direktörü Ersun Yanalın Trabzonspora aldırdığı Brezilyalı futbolcu Alanzinhoyu çok istemesine rağmen, başkan Halil Ünalın özellikle bazı İstanbul kulüplerinin de ilgilendiği Alper Potuku ara transfer döneminde elden çıkarmak istememesi nedeniyle söz konusu transfer de rafa kaldırıldı. 
Bonservisini nakit istiyorlar 
ESKİŞEHİR yönetiminin Alperin transferinde takas veya futbolcu formülü düşünmediğini ve bonservisin tamamını nakit olarak istediğini de bordo mavili yönetime bildirdiği öğrenildi. Alper transferini bitirmeyi çok isteyen Trabzonspor, yeni bir zirve yapacak. Alperi teknik direktör Şenol Güneşin de kadrosunda görmeyi çok istediği belirtildi.