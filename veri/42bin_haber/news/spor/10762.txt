Bolu play-off aşkına
PTT 1'inci Lig'de Torku Konyaspor, kendi sahasında ağırladığı Boluspor'a 1-0 yenildi. Bu sonuçla 37 puana yükselen Boluspor, tekrar play-off potasına girdi. Konyaspor ise 33 puanda kaldı.
TORKU KONYASPOR - BOLUSPOR: 0-1

STAT: Büyükşehir Belediye Atatürk
HAKEMLER: Kutluhan Bilgiç (7), Ahmet Şimşek (7), Baran Eraslan (7)

TORKU KONYASPOR: Kaya (5)- Erdinç (6), Selim (6), Erdal Kılıçarslan (7), Tolga (6), Recep (6), Theodorus Ars (6), Murat Akın (6), Murat Kalkan (5) (Dk.82 Ali Turan), Ömer Ali (6), Neca (5) (Dk.66 Atilla 6)

BOLUSPOR: Serdar (7)- Engin (7), Hakan (7), Dıxon (7), Muhammet (7), Abdülaziz (7) (Dk.53 Vedat 6), Serge (7) (Dk. 90 Cafercan), Aydın (7), Barbaros (7), Dalmat (7) (Dk.83 Cemil), Alp (7)

GOLLER: Dk.11 Abdülaziz, (Boluspor)

KIRMIZI KART: Dk.90 Barbaros (Boluspor)

SARI KART: Murat Akın, Erdinç, Emrullah, (Torku Konyaspor), Serdar, Engin, Muhammet, Dalmat, Serge, Vedat, (Boluspor)

3'üncü dakikada Erdal'ın soldan kullandığı korner atışında karambolde kalan topu rakip oyucuların elle oynadığı kararı veren hakem penaltı noktasını gösterdi. Ars'ın kullandığı penaltıyı Boluspor kaleci Serdar kurtarmayı başardı.

11'inci dakikada sol çaprazdan ceza sahasına yaklaşan Serge'nin ara pasında topla buluşan Abdülaziz'in aşırtma vuruşu ağlarla buluştu: 0-1.

28'inci dakikada Neca'nın sağ çaprazdan ceza sahasına ortasında topu iyi takip eden Erdal'ın kafa vuruşunu kaleci güçlükle çıkardı.

37'inci dakikada Erdal'ın sol çaprazdan ceza sahasına ortasında topu önünde bulan Ars'ın sert şutu kaleci yumruklayarak uzaklaştırdı.

68'inci dakikada Erdal'ın sol çaprazdan ceza sahasına ortasında topu iyi takip eden Ars'ın kafa vuruşunu defans topu uzaklaştırdı.

70'inci dakikada Tolga'nın uzun taç atışında ceza sahasının sol çaprazında topla buluşan Atilla'nın set şutu az farkla yandan auta çıktı.

90'ıncı dakikada tedavisinin ardından oyuna girmek için yan çizgide bekleyen Barbaros hakemin oyuna almaması üzerine sinirlenerek kendisini yere atınca maçın hakemi tarafından gösterilen ikinci sarı kartın ardından kırmızı kart ile oyun dışı kaldı. Sahadan çıkmak istemeyen Barbaros'un yanına giderek çıkartmak isteyen Konyaspor yedek kalecisi Emrullah da sarı kart gördü.