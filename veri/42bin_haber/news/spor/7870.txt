Trabzonspor taraftarları yine eylem yapacak
Türkiye ve Avrupanın çeşitli kentlerinde Temiz Futbol eylemlerini sürdüren Trabzonspor taraftarları, 14 Şubat Sevgililer Gününde Zürihteki FIFA Genel Merkezi önünde seslerini duyurmaya devam edecek.
2 Temmuz sürecinin ardından 20102011 şampiyonluk kupasının Trabzonspora verilmesi ve futboldaki kirli ortamın temizlenmesi amacıyla başlatılan Temiz Futbol eylemleri, Trabzon başta olmak üzere Türkiye ve Avrupanın bir çok kentinde gerçekleştirilmişti. Bir süre önce İsviçrenin Nyon kentindeki UEFA Merkezi önünde eylem yapan Trabzonsporluların yeni adresi İsviçrenin Zürih kentindeki FIFA Merkezi olacak. Yaklaşık 45 haftadır eylemlere devam eden Temiz Futbol Eylem Komitesinden yapılan açıklamada, futbolda adalet sağlanana kadar dünyanın her yerini eylem alanına döndürmeye kararlı olunduğu vurgulandı. 
UÇAK KALDIRILACAK 
Zürihteki eylem için İstanbuldan da uçak kaldırılacak. 160 kapasiteli uçağın dolduğu ve Türkiyeden gidecek Trabzonsporlular ile Avrupanın çeşitli kentlerinden gelen çok sayıda bordo mavili taraftarın Zürihte buluşacağı belirtildi. FIFA Merkezinde 14 Şubat günü yerel saatle 11.00de başlayacak eylemle ilgili İsviçre makamlarından tüm izinlerin alındığı öğrenildi. 
SEFER GÖREV EMRİ ÇIKARILDI 
Zürihteki eylemle ilgili ayrıca Temiz Futbol Eylem Komitesi tarafından bordo mavililerin efsane futbolcusu Dozer Cemil imzalı bir de sefer görev emri çıkarıldı. Temsili belgedeki metinde şu ifadeler kullanıldı: "Bu görevin, seni sen yapan değerlere ve memleketine ödemekle yükümlü olduğun bir görev olduğunu bileceksin. Her türlü engeli ve imkansızlığı aşacaksın ve makamın, mevkin, statün ne olursa olsun o gün sadece bir nefer olarak orada hazır olacaksın. Maddi imkanların uygun değilse, bu emri uygun olanlara iletmekle yükümlüsün. Görev tamamlandıktan sonra intikal alanında Oradaydı damgası vurulacak bu evrakı çerçeveleyecek ve bir onur belgesi olarak duvarına asacaksın. Seneler sonra, O gün sen ne yapmıştın? diye soran torunlarına gururla bu belgeyi göstereceksin. Bu davanın bir şeref, haysiyet ve onur meselesi olduğunu unutmayacaksın. Yüzümü kara çıkarma."