Kvitova turnuvadan çekildi
İstanbul'da düzenlenen TEB BNP Paribas WTA Sezon Sonu Tenis Turnuvası'nda şok bir sakatlık yaşandı...
 TEB BNP Paribas WTA Sezon Sonu Turnuvası'nda ilk günün maçları dün tamamlandı. Günün ilk maçında Radwanska, son şampiyon Kvitova'yı, ikinci maçta ise Serena Williams, Kerber'i ve son maçta da Sharapova, Errani'yi 2-0'lık skorlarla geçmeyi başardılar.
 Bu sabah ise geçen sezon İstanbul'da şampiyonluğa uzanan Petra Kvitova'dan kötü haber geldi. Çek raket yaşadığı virütik bir rahatsızlık nedeniyle turnuvadan çekilmek zorunda kaldı. Onun yerine kadınlarda dünya 9 numarası olan Samantha Stosur mücadele edecek...
 Turnuvada bugünün programı
 Sinan Erdem Spor Salonu'nda gerçekleştirilen organizasyonun ikinci gününde Kırmızı Grup'ta 2 maç, Beyaz Grup'ta ise 1 karşılaşma oynanacak. Saat 17.00'de başlayacak günün ilk mücadeleleri Kırmızı Grup'ta olacak. Bu grupta ilk maçını kazanan ABD'li Serena Williams, ilk maçına çıkacak Çinli Li Na ile karşı karşıya gelecek. Kırmızı Grup'ta ikinci karşılaşma ise Belaruslu Victoria Azarenka ile Alman Angelique Kerber arasında oynanacak. Günün son mücadelesi ise Beyaz Grup'ta ilk gün maçlarını kazanan Rus Maria Sharapova ile Polonyalı Agnieszka Radwanska arasında olacak.
  