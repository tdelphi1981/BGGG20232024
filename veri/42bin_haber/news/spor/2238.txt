"Eğer Ankaragücü'nü mağlup edersek..."
PTT 1. Lig'de yarın deplasmanda Ankaragücü ile karşılaşacak olan Çaykur Rizespor'da Kulüp Basın Sözcüsü Cengiz Mataracı, Ankaragücü maçında alacakları galibiyetin yeniden toparlanıp ayağa kalkmalarını sağlayacağını söyledi.Mataracı, yaptığı açıklamada, son beş haftada alınan sonuçların kendilerine yakışmadığını ifade eden Mataracı, Elimize geçen fırsatları değerlendiremedik. Son beş haftada çok şey kaybettik, puan sıralamasında geriye düştük. Ancak takım olarak gücümüzü ve direncimizi biliyoruz. Ankaragücü maçında alacağımız galibiyet yeniden toparlanıp ayağa kalkmamızı sağlayacak dedi.

Ankaragücü'nün zor günler geçirdiğini öne süren Mataracı, Türk futbolunda önemli yeri olan Ankaragücü'nün bu zorlukları yaşaması üzücü. Genç oyuncular kendilerinden beklenmeyecek derecede ağır yüklerin altından kalkmayı başarıyor. Bu tür durumlar bazen kenetlenmeyi artırır. Saha içerisinde de genç oyuncular çok iyi dayanışma örneği sergiliyor. İşimiz hiç kolay olmayacak diye konuştu.

Ligin ilk yarısında üç maç kaldığını dile getiren Mataracı, şampiyonluk hedeflerine ulaşmak için ilk yarıyı kayıpsız kapatma uğraşı içerisinde olduklarını belirtti.
Mataracı, Jallow, Hakan Hacıbektaoğlu ve Çetin Güngör'un sakatlığı nedeniyle kadroda yer almadığını, sakatlığı devam eden Uche Kalu'nun durumunun maç saatinde belli olacağını sözlerine ekledi.