Kasımpaşa gayet net
Spor Toto Süper Lig'in 19. haftasında Kasımpaşa, Kardemir D.Ç. Karabükspor'u 3-0 mağlup etti. 
Dr. Necmettin Şeyhoğlu Stadı'nda oynanan karşılaşmada Kasımpaşa'nın gollerini 22. dakikada Mora, 45. dakikada İbrahim Halil ve 73. dakikada Uche kaydetti.

Maçtan Dakikalar
3. dakikada misafir takımda İbrahim ceza alanının hemen dışında topla buluştu. Topu kontrol eden İbrahim'in sert şutu kale direğinin yanından auta çıktı.
15. dakikada Kasımpaşa'da Sarmov, orta alandan aldığı topu ceza alanı önünde bulunan Sancak ile buluşturdu. Sancak'ın şutunda, top direğin üstünden auta gitti. 
19. dakikada, ev sahibi takımda Hakan Özmert, topu Ahmet İlhan'a verdi. Bu futbolcunun şutunda, kaleci Isaksson meşin yuvarlağı güçlükle kornere çeldi. 
22. dakikada, Kasımpaşa'dan İbrahim Halil, ceza alanında kontrol ettiği topu müsait pozisyondaki Mora'ya verdi. Mora, topu kaleci Bora'dan kurtararak ağlara gönderdi: 0-1 
27. dakikada, Kardemir Karabükspor'da Yiğit, topu ceza alanındaki İlhan Parlak ile buluşturdu. İlhan'ın röveşatasında top kale direğinin üstünden az farkla auta çıktı. 
45. dakikada, Kasımpaşa'da Uche sol kanattan sürdüğü topu ceza alanındaki İbrahim Halil ile buluşturdu. Bu futbolcu meşin yuvarlağı kaleci Bora'nın yanından ağlara gönderdi: 0-2 
Karşılaşmanın ilk yarısı Kasımpaşa'nın 2-0 üstünlüğüyle son buldu.
52. dakikada, ev sahibi takımda Hakan Söyler, sağ kanattan taşıdığı topu ceza alanına ortaladı. Caza alanında topa yükselen Ahmet İlhan'ın kafa vuruşunda top auta çıktı. 
56. dakikada, misafir takımın kullandığı kornerde ev sahibi takım kalecisi Bora topa yükseldi. Bora topu ellerinden kaçırınca müsait pozisyondaki Ernst topa ayağının arkasıyla dokunarak ağlara gönderdi. Ancak maçın hakemi Barış Şimşek, kaleci Bora'ya faul yapıldığı gerekçesiyle golü geçersiz saydı. 
59. dakikada, Kardemir D.Ç. Karabükspor'da ceza alanı dışında topla buluşan Erdem, topa sert vurdu. Topu kaleci Isaksson yumruklayarak çeldi. 
73. dakikada, misafir takımda Özer ceza alanına hareketlenen Uche'nin önüne topu attı. Topla buluşan Uche, kaleci Bora'nın solundan topu ağlara gönderdi: 0-3 
76. dakikada, Kasımpaşa'da Uche topla ceza alanı hemen dışında buluştu. Topla ceza alanı içine giren Uche'nin plase vuruşunu kaleci Bora kornere çeldi. 
85. dakikada, ev sahibi takım ceza alanının hemen dışında serbest vuruş kazandı. Serbest vuruşu kullanan İlhan Parlak, plase bir vuruşla topu, kaleci Isaksson'un sağına gönderdi. Isaksson topu güçlükle kornere çeldi. 
Karşılaşma misafir takımın 3-0 üstünlüğüyle tamamlandı. 
Stat: Dr. Necmettin Şeyhoğlu
Hakemler: Barış Şimşek, Gökhan Memişoğlu, Mehmet Metin
Kardemir D.Ç. Karabükspor: Bora, Yiğit, Birol (Dk. 75 Selim Teber), Ahmet İlhan, Deumi, Güven (Dk. 46 Erdem), Anıl, İlhan, Hakan Söyler, Hakan Özmert (Dk. 74 Aybars), İshak
Kasımpaşa: Isaksson, Yalçın, Sancak, İbrahim Halil, Sarmov (Dk. 88 Kerem) Uche, Özer, Mora (Dk. 83 Adem) Barış, Ernst, Abdurrahman (Dk. 78 Pintos)
Goller: Dk. 22 Mora, Dk. 45 İbrahim Halil, Dk. 73 Uche (Kasımpaşa)
Sarı kartlar: Dk. 24 Hakan Söyler, Dk. 45 Birol, Dk. 80 Erdem (Kardemir Karabüskpor), Dk. 39 Ernst, Dk. 50 Abdurrahman, Dk. 76 İbrahim Halil (Kasımpaşa)