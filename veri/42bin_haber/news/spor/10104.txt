Boluspor seri peşinde
PTT 1. Lig'de iki haftadır galibiyet yüzü görmeyen Boluspor, Denizlispor'u mağlup ederek galibiyet serisi hedefliyor.
Kartalspor ve Çaykur Rizespor karşısında mağlubiyet alan Bolu temsilcisi, yarın evinde konuk edeceği Denizlispor'u yenerek ilk 6 iddiasını sürdürmek istiyor. 33 puanla 8. sırada yer alan Boluspor, Teknik Direktör Oğuz Çetin gözetiminde yarınki maça odaklandı.
 
Kulüp Başkanı Abdullah Abat, yaptığı açıklamada, 2 haftadır maç kaybettiklerini belirterek, Denizlispor karşılaşması bizim için çok önemli. Bu karşılaşmadan 3 puan alarak ilk 6 ve ilk 2 iddiasını sürdürmek istiyoruz dedi. Abat, sahalarında yaptıkları maçlarda taraftar desteğine ihtiyaç duyduklarını ifade ederek, Taraftarlarımızdan stadyumu doldurmalarını istiyoruz. Bir başarı sağlanacaksa bu başarıda herkesin katkısının olması gerekiyor. Bu katkıyı Boluspor taraftarından da bekliyoruz diye konuştu.