Ömer Utah'da jazz dinledi
Houston Rockets, Utah Jazz deplasmanında 125 - 80 gibi farklı bir skorla galip gelirken James Harden 25 sayıyla geceye damga vuran isimdi.
Rockets'da gecenin bir diğer başarılı performansı ise milli oyuncumuz Ömer Aşık'ın 2'si hücum 17'si savunma olmak üzere topladığı 19 ribaunttu. Rockets'da toplam 6 oyuncu çift haneli sayılara ulaşırken Jazz'ın 16 top kaybı dikkat çekti. 
Evsahibi Utah Jazz'da ise vasatı aşan oyuncu olmazken Randy Foye 12 ve Derrick Favors 11 sayıyla oynadı. Enes Kanter ise karşılaşmada 20 dakika süre aldı ve 9 sayı, 8 ribaunt, 2 asistle oynadı. 
    
NBA'de gecenin diğer maçlarında ise şu sonuçlar alındı; 
Golden State Warriors 114 - 102 Toronto Raptors
Memphis Grizzlies 103 - 100 Philadelphia Sixers
Sacramento Kings 96 - 94 Washington Wizards
Orlando Magic 77 - 97 Brooklyn Nets
Charlotte Bobcats 85 - 93 Chicago Bulls
Indiana Pacers 101 - 102 Denver Nuggets