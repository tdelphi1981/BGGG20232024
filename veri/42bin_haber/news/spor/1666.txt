"Ortak çalışmalarda bulunmak istiyoruz"
Türkiye Basketbol Federasyonu Başkanı Turgay Demirel, federasyon olarak basketbol alanında uyguladıkları projeleri, Afrika ülkeleriyle paylaşmak istediklerini bildirdi.Turgay Demirel, Mısır'ın başkenti Kahire'de düzenlenen ve 35 ülkenin katıldığı FIBA Afrika Genel Kurulu Toplantısı'nda sunum yaptı. Demirel, Türkiye'nin basketbol alanında son yıllarda önemli başarılara imza attığını, bu başarıların uyguladıkları projelerin sonucunda gerçekleştiğini söyledi. Türkiye'de, 60 kentte, yılda 4 bin çocuğa basketbol eğitimi verildiğini belirten Demirel, eğitimin ise çocuk yaşta başladığına dikkati çekti.

Türkiye'nin, 2010'da, Dünya Basketbol Şampiyonası'na evsahipliği yaptığını ve federasyonun bu organizasyonla birçok başarıya imza attığını anlatan Demirel, FIBA'ya, basketbola önem veren ve destekleyen bir ülke olduğumuzu gösterdik. Basketbol alanında çok sayıda projemiz var. Bunu bölge ülkeleriyle, buradaki basketbol federasyonlarıyla paylaşmak istiyoruz. Buradan, ortak proje ve çalışmalarda bulunmaya, Türk basketbolunun tecrübesinden yarlanılması için davette bulunuyorum diye konuştu.