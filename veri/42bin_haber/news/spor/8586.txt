Vakıfbank dörtlü finalde
 
 Burhan Felek Voleybol Salonu’nda oynanan maçta Vakıfbank, rakibi Eczacıbaşı VitrA’yı 19-25, 25-22, 16-25 ve 26-28’lik set sayılarıyla 3-1 mağlup ederek, durumu 2-0’a getirip dörtlü finale adını yazdırdı. 
 İki takım arasındaki ilk maçta Vakıfbank, 25-23, 23-25, 25-17 ve 25-15’lik setlerle sahadan 3-1 galip ayrılmıştı. Vakıfbank, dörtlü finalde ilk maçta ev sahibi Galatasaray Daikin’in rakibi oldu. 
 Burhan Felek Voleybol Salonu’nda 9-10 Mart tarihlerinde gerçekleştirilecek Dörtlü Final’de, statü gereği aynı ülke ekipleri ilk maçta karşılaşacak. Turu geçen takım, final oynamaya hak kazanacak. 
 Kadınlar CEV Şampiyonlar Ligi Dörtlü Final organizasyonunda Türk takımlarının rakipleri de bugün ve yarın oynanacak maçlarla belli olacak. 
 DHA