Fenerbahçe - Orduspor (Maç saat 20:00'de)
Spor Toto Süper Lig'in 11. hafta mücadelesinde Fenerbahçe, sahasında Orduspor'u konuk ediyor. Sarı lacivertli ekip cezası nedeniyle uzun süre sahasındaki maçlarda sadece kadın ve çocuk taraftarlar önünde maça çıkarken bu karşılaşma ile cezası da sona eriyor.
Şükrü Saracoğlu Stadı'nda oynanacak karşılaşmayı hakem Halis Özkahya yönetecek. Özkahya'nın yardımcılıklarını Muhittin Gürses ve Gökhan Memişoğlu yapacak. 
Fenerbahçe, saat 20:00'da başlayacak maçta bu sezon ilk kez bütün taraftarlarının bulunduğu tribünlere karşı mücadele edecek. Ligde geçen sezondan kalan seyircisiz oynama cezası nedeniyle iç sahadaki ilk 5 maçını kadınlar ve 12 yaş altı çocukların bulunduğu tribünlere karşı oynayan sarı-lacivertliler, Orduspor maçıyla "12. Adam" ile buluşacak.

CANLI ANLATIM 
İŞTE İLK 11

FENERBAHÇE: Volkan Demirel, Gökhan Gönül, Bekir İrtegün, Joseph Yobo, Hasan Ali Kaldırım, Mehmet Topal, Raul Meireles, Cristian Baroni, Miroslav Stoch, Dirk Kuyt, Moussa Sow. 
SAAT: 20:00
STAT: Şükrü Saracoğlu
HAKEM: Halis Özkahya
YAYIN: Lig TV  
ORDU KADIKÖY'DE SİFTAH ARIYOR 
Fenerbahçe ile Orduspor, lig tarihinde yarın 21. kez birbirlerine rakip olacak. İki takım arasında geride kalan 20 maçtan 12'sini Fenerbahçe, 3'ünü Orduspor kazanırken, taraflar 5 maçta da eşitliği bozamadı. Fenerbahçe'nin toplam 25 golüne, Orduspor 9 golle cevap verdi. Geçen sezon yapılan maçlarda Fenerbahçe İstanbul'da 1-0 kazanırken, Ordu'daki karşılaşma 1-1 bitti. İki ekip arasında İstanbul'da yapılan 10 maçtan 9'unu Fenerbahçe kazanırken, 1 maç berabere bitti.