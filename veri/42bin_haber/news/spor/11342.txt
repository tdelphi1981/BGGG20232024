Beşiktaş'ta yeni ve eski açık kombineleri tükendi
Sezon sonunda yıkılarak yeniden yapılması planlanan BJK İnönü Stadı'nda bu sezon oynanacak son 4 maçı kapsayan kombine kart satışına Beşiktaşlı taraftarların ilgisi sürüyor.
Siyah-beyazlı kulüpten yapılan açıklamada, kulüp yönetimi tarafından yüzde 20 indirimli olarak satışa çıkartılan 4 maçlık kombine kartlardan, yeni ve eski açık tribünler için ayrılan kontenjanın dolması nedeniyle, bu tribünler için kart satışlarının sona erdiği bildirildi.

Bu arada, sadece bu haftaki Beşiktaş-Kasımpaşa mücadelesini izlemek isteyen taraftarlar için yeni ve eski açık tribünlerde ayrılan bilet satışının ise devam ettiği kaydedildi.

Numaralı, kapalı ve VIP tribünlerdeki 4 maçlık kombine kart satışlarının ise sürdüğü açıklandı.