Denizlispor, Özgürcan ile yollarını ayırdı
Denizlispor Basın Sözcüsü Nihat Aracı, Özgürcan Özcan ile karşılıklı anlaşarak sözleşmesinin feshedildiğini söyledi.Nihat Aracı, transfer komitesinin, teknik direktör Selahattin Dervent'in verdiği rapor doğrultusunda çalışmaları sürdürdüğünü belirtti.

Bu kapsamda sezon başında Karşıyaka'dan transfer edilen forvet oyuncusu Özgürcan Özcan'ın sözleşmesinin, karşılıklı anlaşmayla feshedildiğini kaydeden Aracı, Takıma katılan oyuncular olduğu kadar ayrılan oyuncular da olabilir. Fakat kulüp olarak takımdan ayrılan futbolcularla her zaman dostane bir şekilde ayrılmak istiyoruz. Özgürcan da karşılıklı anlaşarak kulübümüzden ayrıldı. Kendisine futbol hayatında başarılar dileriz diye konuştu.