Ümit Davala'dan Real Madrid itirafı!
Galatasaray yardımcı antrenörü Ümit Davala Real Madrid ile eşleşmelerinden sonra açıklamalarda bulundu.
Galatasaray'ın İspanyol ekibi Real Madrid ile eşleşmesinden sonra değerlendirmeler devam ediyor. Galatasaray yardımcı antrenörü Ümit Davala Madrid ile eşleşmesini ise "Biraz zor gözüküyor" diyerek özetledi.

Davala'nın sözleri şu şekilde; "2000 yılındaki eşleşmede penaltıdan atmıştım. Barcelona'dan daha iyi bir eşleşme oldu. İlk maçın dışarıda olması da avantaj. Geçen yıl açılış maçında da karşılaştık. Çok önemli isimleri var. Fatih Terim ve Jose Mourinho birbirlerini çok iyi tanıyor. Çok eski dostlar. Halen daha görüşüyorlar. Çok samimiler. İki takım için de inşallah hayırlısı olur. Biraz zor gözüküyor ama Real Madrid yenemeyeceğimiz takım değil. Bir şekilde bu takımlarla karşılaşacaksınız. İlk maçta inşallah iyi bir avantaj elde ederiz. Sonra kendi seyircimiz önünde işi bitirmek istiyoruz."