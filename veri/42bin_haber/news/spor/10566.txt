Türkiye
A Milli Futbol Takımı'nın 2014 Dünya Kupası Avrupa Elemeleri D Grubu'nda Macaristan ile 26 Mart Salı günü Fenerbahçe Şükrü Saracoğlu'nda oynayacağı maçın biletleri satışa çıktı.
Türkiye Futbol Federasyonu'ndan (TFF) yapılan açıklamada, Macaristan maçı biletlerinin 7-21 Mart tarihleri arasında sadece 'www.tff.org' adresinden satılacağı bildirildi.

Kargo ile ücretsiz bir şekilde sahiplerine ulaştırılack biletlerin fiyatları ise, 1. kategori 50, 2. kategori 30, 3. kategori de 20 lira olarak belirlendi.

Biletlerin 19-26 Mart tarihleri arasında Fenerbahçe Şükrü Saracoğlu Stadı gişelerinden saat 10.00 ile 17.00 arası satışa çıkarılacağı kaydedildi.

Bu arada, Türkiye-Macaristan maçını seyredecek engelli ve gazi vatandaşlara bilet dağıtımının 25 Mart Pazartesi günü saat 14.00'ten itibaren Fenerbaçe Şükrü Saracoğlu Stadı TFF Bilet Gişesi'nden yapılacağı aktarıldı.

Öte yandan, TFF ve Nike işbirliğiyle 'www.tff.org' üzerinden milli takım formasının da 69 liradan satışına başlandığı duyuruldu.