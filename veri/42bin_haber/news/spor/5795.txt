Avustralya Açık'ta yarı finalistler belli oldu
Sezonun ilk Grand Slam turnuvası Avustralya Açık'ta onuncu gün maçları tamamlandı.
Avustralya'nın Melbourne kentinde devam eden turnuvada, tek erkeklerde İsviçreli Roger Federer, Fransız Jo-Wilfried Tsonga'yı, Büyük Britanyalı Andy Murray ise Fransız Jeremy Chardy'yi yenerek, üst tura yükselen isimler oldu.

Kadınlarda ise Belaruslu Victoria Azarenka, Rus rakibi Svetlana Kuznetsova'yı yenerken, 29 numaralı seribaşı ABD'li Sloane Stephens, 3 numaralı seribaşı ve vatandaşı, 2003, 2005, 2007, 2009 ve 2010 yıllarının şampiyonu Serena Williams'ı, 2 saat 17 dakika sonunda 2-1 ile saf dışı bıraktı. Böylece 19 yaşındaki Stephens, kariyerinde ilk kez bir 'grand slam'de yarı finale yükseldi.

Turnuvaya yarın yarı final maçlarıyla devam edilecek. Erkeklerde, 1 numaralı seribaşı Novak Djokovic ile 4 numaralı seribaşı David Ferrer karşılaşacak.

Kadınlarda, 1 numaralı seribaşı Victoria Azarenka, 29 numaralı seribaşı ABD'li Sloane Stephens, 2 numaralı seribaşı Maria Sharapova ise 6 numaralı seribaşı Li Na ile mücadele edecek.

Toplu sonuçlar şöyle:

-Tek erkekler-
Roger Federer (İsviçre) (2) - Jo-Wilfried Tsonga (Fransa) (7): 3-2 (7-6, 4-6, 7-6, 3-6, 6-3)

Andy Murray (Büyük Britanya) (3) - Jeremy Chardy (Fransa): 3-0 (6-4, 6-1, 6-2)

-Tek kadınlar-
Victoria Azarenka (Belarus) (1) - Svetlana Kuznetsova (Rusya): 2-0 (7-5, 6-1)

Sloane Stephens (ABD) (29) - Serena Williams (ABD) (3): 2-1 (3-6, 7-5, 6-4)