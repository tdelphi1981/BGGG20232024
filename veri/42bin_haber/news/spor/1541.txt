Judoda dev heyecan
Judo Süper Ligi 3'üncü etap karşılaşmaları Mersin'de yapılacak.
Judo Federasyonu'ndan yapılan açıklamaya göre, müsabakalar 24-26 Kasım tarihlerinde Mut ilçesindeki spor salonunda gerçekleştirilecek. Maçlar saat 10.00'da başlayacak. 
Süper Lig'de bayanlarda ve erkeklerde 10'ar takım mücadele ediyor. Bayanlarda ve erkelerde Galatasaray 2'nci etap maçlarının ardından namağlup 27 puanla zirvede bulunuyor. 
Bayanlarda Kocaeli Büyükşehir Belediyesi Kağıtspor 21 puanla 2'nci, İzmir Büyükşehir Belediyesi de 18 puanla 3'üncü sırada yer alıyor. 
Erkeklerde ise İzmir Büyükşehir Belediyesi 24 puanla 2'nci, Kocaeli Büyükşehir Belediyesi Kağıtspor ise 17 puanla 3'üncü sırada bulunuyor.