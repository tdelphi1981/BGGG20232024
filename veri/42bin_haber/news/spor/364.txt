Çok zor bir maçı kazanmak güzel
Türkiye Kadınlar Basketbol Ligi'nde Homend Antakya Belediyesi'ni 67-60 yenen Fenerbahçe'nin Başantrenörü Roberto İniguez, Çok zor bir maçı kazanmak güzel dedi.Roberto İniguez, Antakya Spor Salonu'ndaki maçın ardından düzenlediği  basın toplantısında, zor bir maç olacağını tahmin ederek salona çıktıklarını  belirterek, ligdeki tüm rakiplerin kendilerine karşı çok iyi mücadele ettiğini  söyledi.
İniguez, şunları kaydetti: "Matovic'in son anda sakatlanması takımı olumsuz etkiledi. Uzun oyuncu  değişikliklerinde eksiklik yaşadık. Fakat herşeye rağmen çok iyi bir mücadele  ortaya koyduk. Takımın iki ABD'li oyuncusu Pondexter ve Mc Coughtry olağanüstü  bir mücadele ortaya koydu. Bu performansın diğer oyunculara örnek olmasını  isterim. Rakip takım da çok iyi mücadele ortaya koydu ve yürekli oynadı. Onları  kutluyorum. Bu şekilde oynamaları halinde onların diğer maçlarda yenilebileceğini  düşünmüyorum. Sonuç olarak çok zor bir maçı kazandığımız için mutluyuz.

Maçın en skorer oyuncusu Mc Cougtry de çok zor bir maçı geride  bıraktıklarını ve rakip takımın çok zekice bir oyun ortaya koyduğunu kaydetti.