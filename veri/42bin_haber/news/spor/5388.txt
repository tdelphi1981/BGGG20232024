Del Potro'ya Fransız ihtilali
Jeremy Chardy, 2009 Amerika Açık şampiyonu Juan Martin del Potro'yu 6-3/6-3/6-7/3-6/6-3'lük setlerle alt ederek adını son 16 raket arasına yazdırdı.
Turnuvanın erkeklerde en büyük sürprizi bugün yaşandı. Altı numaralı seribaşı Juan Martin del Potro , Jeremy Chardy karşısında setlerde 2-0 geriye düştüğü maçı karar setine götürmeyi başarsa da mağlubiyetten kurtulamadı. 
Kariyerinde daha önce dokuz geç beş setlik oynayan Arjantinli raket, bunlardan dördünü kazanabilmişti. Dünya yedi numarası 2-0 geriye düştüğü hiçbir maçı da çevirememişti. 
Dünya sıralamasında 36. basamakta bulunan Chardy, son setin beşinci oyununda iki servis kırma puanı çevirdikten sonra, sekizinci oyunda servis kırarak 5-3 öne geçti. Bir sonraki oyunda maç için servis kullanan Fransız, ace ile noktaladığı oyunla dördüncü tura çıkmış oldu. 
Chardynin bir üst turdaki rakibi Andreas Seppi oldu. Marin Cilic ile karşılaşan İtalyan tenisçi de beş setlik bir galibiyet elde etti.