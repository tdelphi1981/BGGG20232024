Mourinho: Dünya bu maçı bekliyor
Real Madrid Teknik Direktörü Jose Mourinho, Şampiyonlar Ligi'ndeki rakipleri Manchester United karşılaşması için "Dünya bu maçı bekliyor" dedi.
Şampiyonlar Ligi ikinci tur maçları yarın başlıyor. Temsilcimiz Galatasaray 20 Şubat'ta Schalke'yi ağırlayacak. Çarşamba günü ise dünyanın gözü Madrid'de olacak. Real Madrid, Manchester United'ı konuk edecek. Real Madrid Teknik Direktörü Jose Mourinho "Dünya bu maçı bekliyor" dedi.

Mourinho, rakipleri Manchester United'ın televizyonuna yaptığı açıklamada "Dünya bu maçı bekliyor. Herkes bizim baskı altında olduğumuzu düşünüyor ama biz büyük bir takımız. İnsanların beklentilerini boşa çıkarmayacağız. Ne bekliyorlarsa onu vereceğiz" diye konuştu.

Bu eşleşme, Real Madrid'in yıldızı Cristiano Ronaldo açısından da farklı olacak... Portekizli futbolcu, eski takımına karşı ter dökecek.