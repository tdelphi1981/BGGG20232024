İşte dünyanın en çok kazanan muhabiri
Dünyanın en fazla kazanan spor muhabiri Iker Casillas'in sevgilisi Sara Carbonero oldu.
Carbonero, Mediaset şirketi ile yıllık 600 bin Euro'luk bir anlaşmaya imza atarak, dünyanın en çok kazanan muhabiri unvanını aldı. Bu imzayla birlikte Sara'nın aylığı 50 bin Euro olacak.

Sara bu anlaşmayla birlikte, ünlü futbolcularla görsel ve yazılı özel röportajlar yapacak. Bu karara karşı çıkan İspanya Spor Muhabirleri Derneği bir bildiri yayınlayarak, Sara'nın aslında muhabirlikle ilgili hiçbir geçmişi olmadığını ve bu eğitimi de almadığını hatırlatarak adı geçen muhabirin Iker Casillas'ın sevgilisi olmanın nimetlerinden yararlandığını belirtti.