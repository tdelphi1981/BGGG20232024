Glock gelecekten umutlu
Timo Glock, Maruissa'nın McLaren rüzgar tüneli programının, yeni sezon için büyük bir iyimserlik kaynağı olabileceğini ifade etti.
 Marussia geçtiğimiz sezon öncesinde MR01'i test edememiş ve Glock Mart ayındaki Avustralya GP sıralama turlarında Caterham pilotu Heikki Kovalainen'in 2.6 saniye gerisinde kalmıştı. 
İngiliz ekibinin Woking'deki rüzgar tünelini kullanmasını da dahil, McLaren'la yapılan teknik anlaşma, Pat Symonds'ın danışmanlığını da içeren teknik yapının güçlendirilmesi sayesinde Marussia, Caterham'la arasındaki farkı istikrarlı bir şeklide kapatmayı başardı. 
Glock, geçtiğimiz sezon elde edilen kazanımların, 2013'te ilk kez KERS kullanacak takım için ümit verici bir gelecek manasına geldiğini söyledi. 
Alman pilot, "McLaren'la yaptığımız anlaşmadan sonra hayata geçen rüzgar tüneli çalışmasının sonuç verdiğini düşünüyorum. Gelecek için oldukça olumlu görünüyor" dedi. 
Avustralya'ya test yapamadan gittiklerini hatırlatan Glock, 2012'ye zor bir başlangıç yaptıklarını belirterek, "O tarihten bu yana aracı hayli geliştirdik" diye konuştu. 
Caterham ile aralarındaki farkı sezonun ikinci yarısında kapattıklarını söyleyen Glock, kendisi için yılın en önemli olayının, Singapur GP'de kaydettiği 12'cilik olduğunu belirtti.