Beşiktaş RMK Marine'in büyük zaferi
Beşiktaş RMK Marine Tekerlekli Sandalye Basketbol Takımı, Rhinos7u 82-40 yenerek Şampiyon Kulüpler Kupası'na kaldı. 
Beşiktaş RMK Marine Tekerlekli Sandalye Basketbol Takımı, Şampiyon Kulüpler Kupası "Avrupa Ligi 1" eleme aşaması C Grubu'ndaki son maçında İngiltere'nin Rhinos takımını 82-40 mağlup etti.

Fransa'nın Toulouse şehrindeki organizasyonda C Grubu'ndaki ilk maçında dün ev sahibi Toulouse'u 83-48, ikinci maçında İtalya'nın Porto Potenza ekibini uzatmada 90-84 yenen siyah-beyazlılar, bugünkü ilk maçta da Hollanda'nın Verkerk'i farklı mağlup ederek gruptaki üçüncü galibiyetini aldı.

Rhinos'u mağlup ederek 4. galibiyetine ulaşan siyah-beyazlı takım, Avrupa Şampiyon Kulüpler Kupası'nda oynamaya hak kazandı.