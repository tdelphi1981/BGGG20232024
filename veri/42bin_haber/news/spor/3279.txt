Orduspor düğmeye bastı
ORDUSPOR, bu sezon kupa maçı dışında ligde hiç forma giyme şansı bulamayan stoperi Numan Çürüksu ve Onur Tuncer'le karşılıklı olarak sözleşmesini fesh etti.
Orduspor Teknik Direktör Hector Cuper'in isteği doğrultusunda transfer görüşmelerinin startını veren Orduspor, ilk olarak Numan Çürüksu ve sakatlığı nedeniyle izinli olan Onur Tuncer'le yollarını ayırdı. Orduspor, Kulübün internet sitesinden bir açıklama yaparak Süper Lig'e çıkış yolunda Orduspor'a büyük emeği olan Numan Çürüksu'ya teşekkür etti.

CUPER SAPARA'YI İSTEDİ

Hector Cuper'in Trabzonspor'dan Slovak orta saha oyuncusu Marek Sapara'yı istemesi üzerine yönetim harekete geçerek bordo mavili kulüple görüşmeye başladı. Sapara için büyük oranda anlaşmaya varıldığı, kısa sürede de karşılıklı olarak imzaların atılacağı öğrenildi. Öte yandan iki savunma oyuncusu almak isteyen transfer görüşmelerini sürdüren Orduspor kadrosunu güçlendirmek istiyor.