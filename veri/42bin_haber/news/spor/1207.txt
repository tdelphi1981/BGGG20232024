Kayserispor-Gaziantepspor maçı 5 TL
Spor Toto Süper Lig ekiplerinden Kayserispor'un, ligin 12'nci haftasında Gaziantepspor ile yapacağı maçın biletleri satışa çıktı.Kayserispor'dan yapılan açıklamada, Büyükşehir Belediyesi Kadir Has Stadyumu'nda 18 Kasım Pazar günü Saat 16.00'da oynanacak karşılaşmanın biletlerinin, Ticketturk tarafından satışa sunulduğu belirtildi.

Açıklamada, biletlerin kuzey alt 5, kuzey üst, güney alt-üst ve misafir 10, doğu ve batı 20, VIP ve balkonun 50 liradan satışa çıktığı kaydedildi.