Jorn West Larsen İstanbul'a geliyor
UEFA Hakem Konvansiyonu Türkiye Raportörü ve UEFA Mentoru Jorn West Larsen, bugün İstanbul'a geliyor.
Larsen, Hakem İşleri Müdürü Burçin Keskin ile birlikte, MHK tarafından hazırlanan program çerçevesinde bazı Spor Toto Süper Lig maçlarında hakemleri gözlemleyip, maç sonu toplantıları yapacak. 
Jorn West Larsen ilk olarak bu akşam (30 Kasım) oynanacak Galatasaray A.Ş. - Gaziantepspor karşılaşmasında Suat Arslanboğa ve ekibini izleyecek. 

1 Aralık'ta oynanacak Akhisar BLD. Gençlik ve Spor - Bursaspor maçında da Mete Kalkavan ve ekibini takip edecek olan Larsen, son olarak 2 Aralık'ta oynanacak İstanbul BBSK. - Sivasspor maçında Barış Şimşek ve ekibini stadyumda izleyerek maç sonu toplantısı yapacak.