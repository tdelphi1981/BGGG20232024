Bu işler parayla olmuyor
Spor Toto Süper Lig'de ilk 10 hafta geride kalırken kurşkusuz en dikkat çeken takım MP Antalyaspor oldu. Akdeniz temsilcisi teknik direktörleri Mehmet Özdilek yönetiminde şu anda Süper Lig'de 7 galibiyet ile en çok kazanan takım konumunda bulunuyor.
Mütevazi kadrosuyla Antalyaspor kağıt üzerinden kendisinde 5 kat daha değerli Galatasaray ile aynı puana sahip. Şampiyonluğun diğer adaylarından Fenerbahçe'nin 5, Fenerbahçe'nin 6, Trabzonspor'un ise 8 puan önünde bulunuyor. 

Bu başarılı tablonun altında ise genç teknik direktör Mehmet Özdilek'in imzası var. 1966 doğumlu Özdilek, Beşiktaş'ta geçen başarılı futbol kariyerinin ardından şimdi de teknik direktörlüğü ile adından söz ettiriyor. 
"TESADÜF OLMADIĞINI İSPATLAMIŞ OLDUK"

KADRO DEĞERİ SIRALAMASINDA 16.

2008 yılından bu yana takımın başında bulunan Özdilek'in takımının değeri ise sadece 26 milyon Euro... MP Antalyaspor kadrosunda bulunan futbolcuların değeri ile sadece 9.7 milyon euroluk Akhisar Belediyespor ve  14.5 milyon euro ile Sanica Boru Elazığspor'u geride bırakabiliyor. Yani kadro değeri anlamında ligin en kötü üçüncü takımı aslında Antalyaspor. Hatta öyleki Fenerbehçeli Sow ile Galatasaraylı Melo'nun toplam değeri MP Antalyaspor'un tamamından daha değerli...  

Ama MP Antalyaspor, yerli ve yabancı gençler ile tecrübeli isimlerin başarıyla harmanladığı kadrosu ile şu anda şampiyonluk adaylarının yapamadığını yaptı ve Süper Lig'de en çok galibiyet alan takımı olmayı başardı. 

Antalyaspor, bu sezon şampyionluk adaylarından oynadığı maçta Galatasaray'a 4-0 yenilirken, Fenerbahçe'yi Saracoğlu'nda 3-1, Trabzonspor'u ise kendi evinde 2-1 mağlup etti. Beşiktaş ve Bursaspor ile de henüz maç yapmadı. 

BEDAVA GOLCÜ  
Partizan'dan bonservis bedeli olmadan transfer edilen Lamine Diarra ise bulduğu 4 golle  ilk 10 haftada takımın en golcü ismi. Takımın en değerli ayakları ise 2.8 milyon euroluk değerleriyle 31 yaşındaki Tita ve Nijeryalı golcü Isaac Promise... Bu sezon başında Ajax'tan transfer edilen Ismail Assiati ise, Antalya şehrinin en çok katkı beklediği isimleri arasında yer alıyor. 
  FUTBOLCULAR PİYASA DEĞERİ Tita / Forvet 2.800.000 Euro Isaac Promise / Forvet 2.800.000 Euro Ibrahim Dagasan / Orta Saha 2.000.000 Euro Ismail Aissati / Orta Saha 1.750.000 Euro Emre Güngör / Defans  1.700.000 Euro Ugur İnceman / Orta Saha  1.500.000 Eıro Emrah Başsan / Forvet   1.500.000 Euro Boyraz, Mehmet Eren / Orta Saha 1.200.000 Euro Musa Nizam / Defans 1.000.000 Euro Ali Tandogan / Defans 1.000.000 Euro Koray Arslan / Defans 1.000.000 Euro Murat Duruer / Defans  1.000.000 Euro Lamine Diarra / Forvet 900.000 Euro Ergün Teber / Defans 700.000 Euro Murat Akin / Orta Saha 700.000 Euro Petr Janda / Orta Saha 700.000 Euro Ömer Şişmanoğlu / Forvet  700.000 Euro Veselin Minev / Defans 650.000 Euro Hakan Arikan / Kaleci 600.000 Euro Sammy N'Djock / Kaleci 600.000 Euro Deniz Baris / Defans 400.000 Euro Nikola Zizic / Defans 250.000 Euro Emre Torun / Forvet 200.000 Euro Zeki Yıldırım / Orta Saha 150 .000 Euro Polat Keser / Kaleci 100.000 Euro Deniz Aslan / Defans 50.000 Euro Xavier  Kodjo/ Forvet 50 000 Euro TOPLAM 26.000.000 EuroÖZDİLEK İLE MP ANTALYASPOR'UN PERFORMANSLARI

Mehmet Özdilek yönetimi, 2008-2009 sezonunun 8. haftasında 2 puanı bulunan kırmızı-beyazlı takımın başına getirilmiş ve ilk maçında Gaziantepspor'u 2-1 yenerek ilk 3 puanını almıştı. O sezon küme düşecek takım gözüyle bakılan ve ligin 10. haftasında 8 puanla 15. sırada yer alan Medical Park Antalyaspor, ligi 40 puanla 12. sırada tamamlamıştı.

Taraftarın gözdesi haline gelen Özdilek, Başkan Hasan Akıncıoğlu ile 7 yıllık bir planlama hazırlamış ve bu planlama doğrultusunda ilk hedef, ligde kalarak takımın ekonomik yapısı ile alt yapısını güçlendirmek olmuştu.

Planlama doğrultusunda ekonomik transferler yapan ve alt yapıya büyük yatırımlar yapan kırmızı-beyazlılar, 2009-2010 sezonunun 10. haftasında 5 galibiyet, 5 mağlubiyetle 15 puan toplamış, ligin 9'uncu sırasında yer almıştı. Bu yıl da 2012-2013 sezonunda olduğu gibi beraberlik yüzü görmemişti. Ligde 15 gol atan ve buna karşılık 13 gol yiyen Medical Park Antalyaspor, o sezonu 49 puanla 9. sırada tamamlamıştı.
Antalyaspor, iyi başlangıç yaptığı 2010-2011 sezonunun ilk 10 haftasında 5 galibiyet, 2 beraberlik, 3 mağlubiyet almıştı. Rakip kaleleri 14 kez havalandıran ve kalesinde 14 gol gören Antalya ekibi, topladığı 17 puanla ligin 5'inci sırasında yer almıştı. Kırmızı beyazlılar 2011-2012 sezonunda ise oynadığı 10 maçın 2'sinden galip gelirken, 4 beraberlik ve 4 mağlubiyet almış, 10 puanla ligde 14'üncü sırada kendisine yer bulmuştu. Ligden düşme korkusu yaşayan Medical Park Antalyaspor, ligin son maçında deplasmanda Fenerbahçe maçını 2-0 kaybetmesine karşın, Samsunspor'un kendi evinde Sivasspor yenilmesi üzerine ligde kalmıştı.

Mehmet Özdilek'in MP Antalyaspor'ın başında bulunduğu 4 sezondaki 10. hafta ve sezon sonu performansları şöyle;

 SEZONLAR 10. HAFTA SEZON SONU 2011-2012 10 puan / 14. sırada 39 puan / 15. sırada 2010-2011  17 puan / 5. sırada 42 puan / 11. sırada 2009-2010 15 puan / 9. sırada 49 puan / 9. sırada 2008-2009 8 puan / 15. sırada 40 puan / 12. sırada