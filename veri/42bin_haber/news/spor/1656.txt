Galatasaray maçı için 2 bin 300 bilet
Balıkesirspor Kulübü Başkanı Tuna Aktürk, Ziraat Türkiye Kupası 4. turunda Galatasaray ile deplasmanda yapacakları maç için sarı-kırmızılı kulübün taraftarlarına 2 bin 300 bilet ayırdığını söyledi.Tuna Aktürk, gazetecilere yaptığı açıklamada, kırmızı-beyazlı camia adına tarihi anlam taşıdığını belirttiği Galatasaray karşılaşmasının kendileri için büyük önem taşıdığını söyledi.

Ali Sami Yen Spor Kompleksi Türk Telekom Arena'da oynanacak maç öncesi, kulübe taraftarlardan çok sayıda bilet talebi geldiğini belirten Aktürk, Galatasaray-Balıkesirspor maçı için, Galatasaray kulübünden taraftarımıza 2 bin 300 bilet ayrıldı. Galatasaray bunu bize bildirdi. İstanbul'da yaşayan binlerce Balıkesirli var. Bu kontenjanı sadece onların dolduracağına inanıyorum. Sayının arttırılması yolunda girişimde bulunduk diye konuştu.

Aktürk, sarı-kırmızılı kulüp yetkililerinin kendilerine, talebin fazla olması halinde Balıkesirspor taraftarlarının maçı, üzerlerinde Balıkesirspor'u simgeleyen semboller bulunmaması durumunda Galatasaray seyircisiyle birlikte izleyebileceklerini söylediklerini de aktardı.

Özel kaşkol hazırlandı 

Bu arada, Balıkesirspor Kulübü iki takım arasında 37 yıl sonra oynanacak 3'üncü karşılaşmanın anısına, özel dostluk kaşkol yaptırdı.

Balıkesirspor ve Galatasaray'ın renklerinden oluşan kaşkol Cuma gününden itibaren Ali Hikmetpaşa Meydanı'nda açılacak stantta satışa sunulacağı bildirildi.