Gül'den Galatasaray'a tebrik
Cumhurbaşkanı Abdullah Gül, UEFA Şampiyonlar Ligi ikinci tur rövanş maçında, deplasmanda Almanya'nın Schalke 04 takımını 3-2 yenerek çeyrek finale yükselen Galatasaray'ı kutladı.
Cumhurbaşkanlığı'nın internet sitesinde yer alan açıklamaya göre Cumhurbaşkanı Gül, Kulüp Başkanı Ünal Aysal'a bir telgraf gönderdi.

Gül, başarıya imza atan teknik direktör Fatih Terim, futbolcular ve Galatasaray camiasını tebrik etti.