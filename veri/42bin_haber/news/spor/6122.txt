Lige dönüş maçı
 
 Avrupa Ligi’nde gruptan lider çıkmayı son maçlar oynanmadan garantileyen, Ziraat Türkiye Kupası’nda oynadığı 4 karşılaşmayı da kazanarak, yarı finali garantileyen ancak Süper Lig’de tam tersi bir görüntü çizen Fenerbahçe, bunu sona erdirmek amacında. Devre arası kampında birbirlerine kenetlenen ve kupada sadece skor değil, oyun olarak da taraftarlarını memnun eden Sarı-Lacivertliler, şimdi ligde çıkış arıyor. Ligde en son 15. haftada İstanbul Büyükşehir Belediye’yi 2-1 yendikten sonra Galatasaray’a (d) ve Kardemir Karabükspor’a mağlup olan, Elazığspor ile berabere kalan Kanarya, 3 haftalık suskunluğunu Gaziantep deplasmanında bozup, şampiyonluk yarışında yeniden ivme kazanmak istiyor. Teknik direktör Aykut Kocaman, çok önemli bir maça çıkacaklarını belirterek, “Artık kayıp istemiyoruz. Şartlar ne olursa olsun, Gaziantep’ten 3 puanla dönmeli ve ligde de bir çıkış ve seri yakalamalıyız” dedi.
 
 Muhtemel ilk 11'ler
 
 Gaziantepspor: Karcemarskas, Serdar Kurtuluş, Şenol, Kemal, Medunjanin, Turgut, Ekrem, Bekir, Cenk, Sernas, Dorge Kouemah
 
 Fenerbahçe: Volkan, Orhan Şam, Bekir, Egemen, Hasan Ali, Kuyt, Mehmet Topal, Meireles, Salih, Semih, Şentürk, Sow
 
 Hakem: Mustafa Kamil Abitoğlu
 
 Saat: 19.00