Sato'dan sonra BAatiste kabusu
Slovenya'daki 'Sato skandalı'ndan sonra Panathinaikos maçı için Yunanistan'a giden F.Bahçe'de Batiste gözaltına alındı
 F.Bahçe'nin başı, yabancılarıyla dertte... Slovenya'da Olimpija maçı öncesi havaalanında gözaltına alınan Romain Sato'dan sonra bu sefer Panathinaikos maçı için Yunanistan'a giden F.Bahçe'de Mike Batiste Atina'da gözaltına alındı. 
 ABD'Lİ yıldız Eleftherios Venizelos Havaalanı'nda gümrük polisi tarafından vergi borcunu ödemediği gerekçesiyle alıkonuldu. 9 sezon Yoncalar'da oynayan Batiste'in ifadesi alınırken, Atina'da yaşadığı yer olan Kifisia'da, Vergi Müdürlüğü'ne 200 bin euro borcu olduğu için gözaltı listesinde yer aldığı iddia edildi.
 PANA DEVREYE GİRDİ 
 F.BAHÇELİ yetkililer Batiste'in durumunu çözmek için Yunan polisini ikna etmeye çalışıyor. Panathinakios yöneticileri de örnek bir davranış sergileyerek Batiste'in serbest bırakılması için devreye girdi. Türkiye'deki gibi Yunanistan'da da oyuncu vergilerini kulüpler ödüyor. 
 YUNANLI yöneticiler de Batiste'in borcunu ödediklerini belirtirken, ortada bir karışıklık olduğunu savundu. Bu sorunun çözülmesi halinde ABD'li yıldız serbest bırakılacak.
  