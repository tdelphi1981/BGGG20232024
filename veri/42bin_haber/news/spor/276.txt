Erdemir sonunu getiremedi
Beko Basketbol Ligi'nde Hacettepe Üniversitesi, Erdemir'i 75-70 yendi.
Karşılaşmaya her iki takım da kötü başladı. İlk 2 dakika içinde takımlar sayı üretemezken, ilk basket Erdemir'den Henderson'dan geldi. 

Hacettepe Üniversitesi sonrasında Bennerman'ın üçlük basketiyle cevap verdi. Bu dakikadan sonra özellikle Melih'in üst üste bulduğu iki 3 sayılık basketle oyuna hakim olan Erdemir ilk 5 dakikayı da 10-5 önde tamamladı. İlk periyodun son dakikasına 18-13 önde giren konuk ekip, bu çeyreği Nusret'in faul atışlarından bulduğu sayılarla 20-13 üstün bitirdi.

İkinci periyoda Bennerman'ın faul atışlarından bulduğu sayılarla başlayan Hacettepe Üniversitesi skoru da 20-15'e taşıdı. Bu çeyreğe iyi başlayan Hacettepe Üniversitesi, Bennerman, Hüseyin ve Eldridge ile üst üste bulduğu sayılarla skorda 22-22 eşitliği sağladı. Bu dakikadan sonra toparlanan Erdemir, bitime 5 dakika kala Marshall ile bulduğu sayılarla farkı 4 sayıya, skoru da 26-22'ye getirdi. Bitime 1 dakika 30 saniye kala 34-30 üstünlük yakalan Erdemir, devreyi de Barış'ın 3 sayılık basketiyle 37-32 önde kapattı.

İkinci devreye Erdemir, Balazic'in sayılarıyla başlarken, ilk 2 dakika konuk ekibin 42-32 üstünlüğünde geçildi. Bu çeyrekte 3 dakika geride kalırken, Erdemir, Balazic ve Marshall ile sayılar bularak, 14 sayı ile maçtaki en yüksek farkı yakaladı: 46-32

Karşılaşmada her iki takım da 3 sayılık basketler bulurken, fark da kapanmadı. Çeyreğin bitimine 1 dakika 27 saniye kala 57-44 üstünlük yakalayan Erdemir, 3. periyoda da 60-50 önde girdi.

Hacettepe Üniversitesi, son çeyreğe iyi başlarken Eldridge, Ali ve Bennerman ile üst üste sayılar buldu farkı 7 sayıya (62-55) indirdi.

Son çeyreğin bitimine 5 dakika 36 saniye kala Polat ile 3 sayılık basket bulan Hacettepe Üniversitesi, aradaki farkı 4 sayıya indirdi ve skoru da 64-60'a taşıdı.
Özellikle savunmada iyi bir performans yakalayan evsahibi ekip Onur ile faul atışlarından bulduğu sayılarla bitime 3 dakika kala farkı 1 sayıya (66-65) indirmeyi başardı.

Yine Onur ile faullerden sayı bulan Hacettepe Üniversitesi maçta ilk kez 67-66 öne geçti. Bitime 2 dakika kala Ali ile 3 sayılık basket bulan Hacettepe Üniversitesi 70-66'lık skorla son dakikalara önde girdi.

Bitime 1 dakika 18 saniye kala Balazic ile 3 sayılık basket bulan Erdemir skoru 70-69'a getirdi. Son 23.6 saniyeye 73-69 önde giren Hacettepe Üniversitesi, maçtan da 75-70 galip ayrıldı. 
Salon: Ankara
Hakemler: Erşan Kartal, Turgut Işık, Osman Sinan İşgüder
Hacettepe Üniversitesi: Bennerman 18, Önder 6, Eldridge 7, Polat 8, Glover 11, Ali 10, Hüseyin 8, Ogün, Onur 7, Özgür, Mustafa
Erdemir: Asım 2, Balazic 14, Marshall 18, Melih 12, Henderson 10, Nusret 4, Emre 2, Barış 5, Alper 3, Erbil
1. periyot: 13-20
Devre: 32-37
3. periyot: 50-60
Beş faulle çıkanlar: 39.49 Balazic (Erdemir)