Fernandes için iyi haber
Beşiktaş Kulüp Doktoru İsmail Başöz, Manuel Fernandes'in şikayetlerinde gerileme olduğunu ve ikinci devre hazırlık kampına katılmasını beklediklerini söyledi. 
Acıbadem Fulya Hastanesi Sporcu Sağlığı Merkezi’nde tedavisine devam edilen Manuel Fernandes hakkında BJK TV’ye açıklamalarda bulunan Başöz, şunları söyledi:
 
“Fernandes’in sağ diz kıkırdağında sakatlığı var. Buna bağlı olarak şişiği vardı. Bu yüzden antrenmanlara devam edemedik. Özellikle rehabilitasyon antrenmanlarını yaptırdık. Şu anda şikayetlerinde oldukça gerileme var. Kıkırdak hassasiyeti azaldı. Kıkırdaklar kendini yenileyen dokular değildir. Bu nedenle tedavileri uzun sürer normal koşullarda. Fakat oldukça iyi sonuçlar alıyoruz şu anda şişiği azaldı. Diğer çevresindeki ağrılar da azaldı. 3 haftadır salon antrenmanlarını yapmadığı için kuvvet kaybı bir miktar denge koordinasyon zayıflaması var. Bu haldeyken sporcuların maça çıkması maç yapması yeni sakatlıklara zemin hazırlayacağından dolayı sahada olması tarafımızdan uygun görülmüyor. Oldukça iyi bir hale geliyor. İnşallah 2. devre hazırlık kampında bizimle beraber olacak.”
 
Öte yandan, tedavisine Acıbadem Fulya Hastanesi Sporcu Sağlığı Merkezi’nde devam edilen Manuel Fernandes, İsmail Başöz gözetiminde kuvvet ve dayanıklılık çalışması yaptı.