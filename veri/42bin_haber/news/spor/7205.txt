Super Bowl Kupası sahibini buldu
Günlerdir merakla beklenen Super Bowl final maçını Baltimore Ravens kazandı.
ABD'de her yıl büyük heyecana sahne olan Super Bowl Pazarı yine ülkenin gündemine oturmayı başardı. Amerikan Futbol Konferansı (AFC)'nın şampiyonu Baltimore Ravens ile Ulusal Futbol Konferansı (NFC) şampiyonu San Francisco 49ers arasında New Orleans'te oynan maçta Baltimore Ravens 34-31 skor ile kupanın sahibi oldu. Baltimore Ravens tarihinde ikinci defa Supe Bowl kupasını kazanma başarısı gösterdi. 

İkinci yarının ilk dakikalarında elektriklerin kesilmesi maçın başlamasını 35 dakika geciktirdi. Oldukça çekişmeli geçen oyunda Baltimore Ravens, galip gelmeyi başardı. Takımın oyun kurucusu Joe Flacco ise maçın en iyi oyuncusu seçildi. Maçtan sonra sevincini paylaşan Flacco, "Sahada oturdum ve onları durdurmanın imkanı yok diye düşündüm. Ama sonunda başardık." şeklinde duygularını dile getirdi. 

MAÇ ESNASINDA YAYINLANAN REKLAMLARIN 30 SANİYESİ 4 MİLYON DOLAR 

Amerika'nın en popüler sporu olarak kabul edilen Amerikan Futbol maçının final geçesinde 12 milyar dolar harcandığı bildirildi. Ekonomide önemli bir yere sahip olan final maçında 30 saniyelik reklam ücreti 4 milyon dolara kadar yükseldi. 2012'de ise reklam fiyatı 3,5 milyon dolardı.
 
Final maçını bar veya evlerinde seyreden Amerikalı spor severler, geleneksel hale gelen içecek, pizza, çerez, cips ve avakado salatası tüketiyor. Yaklaşık 150 milyon insanın seyrettiği tahmin edilen final maçında 14 milyon kilo avakado salatası, 1,2 milyon tane tavuk kanadı ve 50 milyon kasa içecek tüketildiği ifade edildi. Ayrıca sadece final maçını seyretmek isteyen futbol severler dev ekran LCD televizyonların satışlarını artırdı.

Katrina kasırgasında büyük zarar gören New Orleans'ta oynan maçın, şehrin ekonomisini olumlu etkilemesi bekleniyor.