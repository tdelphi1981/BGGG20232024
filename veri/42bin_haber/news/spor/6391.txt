Sıra Kolo Tourede
Transferde hızını kesmeyen Galatasaray, orta saha ve forvetten sonra savunmayı da Manchester Citynin Fildişi Sahilli starıyla takviye edecek. Toure ile anlaşan Aslan, İngiliz kulübü ile pazarlıkta.

ASLAN açıldı... Transferde önce orta sahaya takviye yapan, ardından forveti güçlendiren Galatasaray, son olarak savunmaya da taze bir kan alacak. Sarı-Kırmızılı yöneticilerin savunmaya yapacağı takviye ise son anda bir pürüz çıkmazsa Manchester Cityli Kolo Toure olacak. Toure’nin Drogba ile varılan anlaşmadan sonra, Aslan’ın teklifine daha sıcak baktığı ve tarafların 3.5 milyon euroya garanti para ve maç başı 15 bin euroya söz kestiği belirtildi. Premier Lig’de bu sezon fazla oynayamayan 31 yaşındaki futbolcu için kulübünün 8 milyon euro istediği belirtildi. Ancak sezon sonu sözleşmesi biteceği için Aslan pazarlıkla bu rakamı 4 milyon euroya düşürmeye çalışıyor. 
Premier Lig’de 292 maç oynadı 
KOLO Toure, profesyoel kariyerine Arsenal’de başladı.2002-09 arasında 225 maçta forma giydi ve 9 gol attı. Ardından Manchester City’ye geçti. Bu takımda da 67 kez oynadı, 3 gol kaydetti. Fildişi Sahili Milli Takımı’nda ise 103 kez oynadı. 28 yaşındaki yıldız, 1 Premier Lig, 2 de FA Cup şampiyonluğu gördü. Şampiyonlar Ligi’nde ise final oynadı.