İşte Ziegler'in Fenerbahçe'ye maliyeti
Fenerbahçe Kulübü, sezon sonuna kadar kiraladığı İsviçreli futbolcu Reto Ziegler'e 800 bin, kulübü Juventus'a ise 250 bin avro ödeyecek.
Fenerbahçe Futbol AŞ'den İstanbul Menkul Kıymetler Borsası'na gönderilen ve Kamuyu Aydınlatma Platformu'nda da yer alan açıklamada, 'Reto Ziegler'in 2012-2013 sezonunun kalan süresi için geçici transferi konusunda varılan anlaşma çerçevesinde; Juventus Kulübü'ne 250 bin avro, oyuncuya ise 800 bin avro garanti ödeme, 10 bin avro maç başı ödemesi yapılacaktır' denildi.