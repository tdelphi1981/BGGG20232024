Fenerbahçe'nin rakibi İstanbul'a geliyor
Fenerbahçe'nin UEFA Avrupa Ligi (C) Grubu'nda 8 Kasım Perşembe günü karşılaşacağı Kıbrıs Rum Kesimi'nin AEL Limassol takımı yarın İstanbul'a gelecek.Rodos Adası üzerinden İstanbul'a gelecek Rum ekibinin teknik direktörü Jorge Paulo Costa Almeida, Fenerbahçe Şükrü Saracoğlu Stadı'nda saat 18.00'da maçla ilgili basın toplantısı düzenleyecek. AEL Limassol takımı maç öncesi son antrenmanını 18.30'da statta gerçekleştirecek.

Rum ekibinin internet sitesinde yapılan açıklamaya göre, İstanbul'a getirilecek 18 kişilik kadroda şu futbolcular bulunuyor:

Matias Degra, Isli Hidi, Marcos Airosa, Dede, Luciano Bebe, Gilberto, Chris Dickson, Carlitos, Michalis Konstantinou, Orlando Sa, Marios Nikolaou, Stelios Parpas, Paulo Sergio, Edmar, Monteiro, Rui Miguel, Edwin Ouon, Vouho.

Bu arada Fenerbahçe, teknik direktör Aykut Kocaman'ın saat 16.00'de Fenerbahçe Şükrü Saracoğlu Stadı'nda düzenleyeceği basın toplantısının ardından, saat 17.30'da Can Bartu Tesisleri'nde son çalışmasını yapacak.

Her iki takımın antrenmanlarının ilk 15 dakikalık bölümleri basın mensuplarına açık tutulacak.