En başarılı federasyon satranç
Spor Genel Müdürlüğü (SGM) verilerine göre satranç branşı hiç antrenör olmadan ortalamada 34 madalya kazanarak, 48 federasyon içindeki en başarılı federasyon oldu.
Satranç Federasyonu, 2012 yılında katıldığı turnuvalara antrenörsüz hazırlanarak, ortalama 34 madalyanın sahibi oldu. Wushu, bedensel engelliler ve muay-thai ise satrancın ardından sıralandı. Ortalama olarak wushu, 12,80, bedensel engelliler 11,38 ve muay-thai ise 11 madalya kazanmayı başardı.
 
Bunun yanı sıra atletizm, karate, güreş ise çok madalya kazanmalarına karşın, ortalamaları alındığında madalya sayısında gerilerde kaldı. Karate Federasyonu 52 antrenörle 297, atletizm 190 antrenörle 365 ve güreş ise 335 antrenörle 213 madalya kazanma başarısını gösterdi. Bunların yanı sıra tekvando 91 antrenörle 93 madalya, judo ise 97 antrenörle 95 madalyayı müzesine götürdü. SGM'nin araştırmasına göre kano, sualtı, dağcılık ve halk oyunları antrenörlerine rağmen madalya kazanamayan federasyon oldu. Kano Federasyonu 7 antrenörle, sualtı 3 antrenörle, dağcılık ve halk oyunları ise 2'şer antrenörle madalya kazanamayan federasyonlar arasında sıralandı.