Türkiye-Çek Cumhuriyeti maçı Manisa'da
Türkiye Futbol Federasyonu (TFF) Profesyonel Kurul Başkanı ve İcra Kurulu Üyesi Arif Koşar, Manisa'nın spor tarihindeki en büyük organizasyonlarından birine ev sahipliği yapmaya hazırlandığını bildirdi 
 Koşar, yaptığı yazılı açıklamada, A Milli Futbol Takımı’nın 6 Şubat’ta Çek Cumhuriyeti ile yapacağı özel maçın Manisa 19 Mayıs Stadyumu’nda oynanacağını bildirdi. 
 Organizasyonun, Manisa tarihinde bir ilk olduğunu ifade eden Koşar, şunları kaydetti: "Türkiye-Çek Cumhuriyeti karşılaşması 6 Şubat’ta Manisa 19 Mayıs Stadı’nda oynanacaktır. Tüm Manisalıların, milli takımımızı en iyi şekilde ağırlayacağına inanıyorum. Manisa’nın bu tür büyük organizasyonlara ev sahipliği yapması gerekiyordu. Manisalı hemşehrilerimizin o gün stadı doldurup, milli takımımıza en iyi şekilde destek vereceğini düşünüyorum. Manisa’nın bu futbol karnavalını en iyi şekilde yaşayacağına inanıyorum." 
 AA