İstanbul BŞB Zenke ve Tayfun'u aldı
Spor Toto Süper Lig'in ikinci yarısına iyi bir başlangıç yapan İstanbul Büyükşehir Belediyespor, kadrosunu bir dönem Samsunspor forması giyen Simon Zenke ve gurbetçi futbolcu Tayfun Pektürk ile güçlendirdi.
Lacivert-turunculu kulüpten yapılan açıklamada, transfer çalışmalarını sürdüren İstanbul Büyükşehir Belediyespor'un kadrosunu 2 isimle güçlendirdiği belirtilerek, Lacivert-turunculu ekibimiz bir dönem Samsunspor forması da giyen Nijeryalı Simon Zenke'yi Nancy'den 1,5 yıllığına, Tayfun Pektürk'ü de Almanya'nın Greuther Fürth takımından 2,5 yıllığına kadrosuna kattı denildi.
 
Kendilerini lacivert-turunculu renklere bağlayan sözleşmeye imza atan Zenke'nin 32, sol kanatta görev yapan Tayfun'un ise 34 numaralı formayı giyeceği bildirildi.