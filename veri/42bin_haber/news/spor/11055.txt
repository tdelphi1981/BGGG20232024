Aziz Yıldırım: Artık affetmem
Aziz Yıldırımın Ben federasyonu tanımam. Cezayı ben keseceğim. Hakemliğinizi bitiririm demediği; en ağır ifade olarak Bundan sonra affetmem dediği Tolga Özkalfanın raporunda yer aldı. PFDKya sevk edilen Fenerbahçe Başkanına 15-45 gün ceza gelebilir.
FENERBAHÇE-Bursaspor maçının devre arasında koridorlarda karşılaştığı hakem Tolga Özkalfa'yı tehdit ettiği öne sürülen Aziz Yıldırım, PFDK'ya sevk edildi. TFF Hukuk Kurulu, Özkalfa ve temsilci İbrahim Yuşan'ın raporlarını inceledi ve Yıldırım'ı soyunma odası koridorlarının güvenliğini bozma ve centilmenliğe aykırı hareket suçlamalarıyla PFDKya gönderdi. Ancak hakem raporları, Yıldırıma çıkacak cezanın çok olmayacağını gösteriyor.

Canımız yanıyor, yeter artık!

Bursaspor Teknik Menajeri Süha Sidalın iddia ettiği Ben federasyonu tanımam, alayınıza cezayı ben keseceğim, hakemliğinizi bitiririm şeklinde ifadelere yer vermeyen Özkalfa raporunda, Yıldırımın Artık yeter! Biriniz çıkıyor tükürmeyeni tükürdü yazıyor. Biriniz çıkıp lan demeyeni lan dedi diye atıyor. Siz gözünüzün önünde tekmeleri atlıyorsunuz. Yeter artık. Bundan sonra affetmem bilesiniz. Federasyonunuz bir şey yapacaksa yapsın artık. Canımız yanıyor diye yazdı. 

36 ve 39. maddelerden sevk

Hukuk Kurulu, Yıldırımı PFDKya 2 madde üzerinden sevk yaptı. Madde 39: Hakem soyunma odasının ve koridorlarının güvenliği: Yönetici hakeme bu alanda sportmenliğe aykırı hareket yaparsa 45-90 gün, hakaret ederse 90-180 gün ceza alır. Madde 36: Sportmenliğe ve spor ahlakına aykırı hareket: Cezası 15-45 gün. PFDKnın Aziz Yıldırım hakkında 36. maddeden işlem yapması bekleniyor. Bu durumda Başkanın cezası 15-45 gün arası olacak. 

Sidaldan suç duyurusu

BURSASPOR Yönetimi ile görüşen Teknik Menajer Süha Sidalın, Yıldırım hakkında savcılığa suç duyurusunda bulunacağı öğrenildi. Öte yandan, Bursasporlu Belluschinin devre arasında koridorda bağırırken gördüğü Yıldırım için Kim bu adam? diye sorduğu belirtildi. Kasımpaşa Kulübü ise Fenerin açıklamalarında dolaylı olarak suçlandıklarını ileri sürerek, sarı-laciverli kulübü kınadı.