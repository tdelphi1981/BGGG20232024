Saate 85 km hız yapıyor!
 
 Sadece 13 ülkeden 16 seçkin yarışmacının katıldığı organizasyonda, 23 yaşındaki Red Bull sporcusu Lena Aylin Erdil Türkiye’yi başarıyla temsil etti. İlk defa katıldığı yarışma da elde ettiği 45,74 knot’luk (saatte 84,7 km) hız ile kendisine ait 2005 rekorunu kıran Erdil, dünya rekorunu 0,09 knot’luk küçük fark ile İngiliz Zara Davis’e (45,83 knot) kaptırdı.
 
 Lüderitz Hız Yarışması 2007’de doğdu. 2009’da lagünün kenarında yapılan ilk kanalın ardından organizörler 2012 için lagünün uzak bir noktasında daha düz ve güvenli koşullar oluşturacak yapay bir kanal kazdılar ve rüzgar sörfü topluluğunun büyük isimlerinin Namibya’ya gelmelerini sağladılar. Bu olağanüstü rekorları mümkün kılan rüzgar hızları sıcak çöl rüzgarlarıyla Atlantik Okyanusu’nun soğuk sularının karşılaşması ve dev bir basınç farkı oluşturması sayesinde ortaya çıkıyor.
 
 Rüzgar sörfünde ilk Dünya Rekorunu Pascal Maka (Fransa) 1986’da saatte 38,86 knot (deniz mili hızı) hıza ulaşarak elde etmişti. Bu rekor dokuz kere geride bırakıldı, sonra Antoine Albeau Mart (Fransa) 2008’de Fransa’nın güneyindeki Sainte-Marie-de-la-Mer’de saatte 49,09 knot hıza ulaşarak rekoru ele geçirdi. 2012 Dünya Rekoru denemeleri ise saatte 50 knot (deniz mili) eşiğinin geçilebileceğinin ispatı oldu. Antoine Albeau Mart (Fransa) en son 2008’de kendi kırdığı rekoru kırarak 52,05 Knot’luk hıza ulaştı ve dünya hız rekorunu kırdı. Kadınlar da rüzgar sörfü hız rekoru yarışmasındaki en son rekor ise 2005 yılında Karin Jaggi’nin ( İsviçre) ulaştığı 41,25 knot. Dünya hız rekoru yarışmasına bugüne kadar herhangi bir Türk sporcusun katılmamış.
 Şu anda Güney Afrika’nın Cape Town şehrinde yeni sezona hazırlanan Erdil, 500 metre ortalamasından hesaplanan dünya hız rekorunu çok küçük bir farkla kaçırsa da, erişilen en yüksek anlık hız hesaplamasına göre organizasyonun en hızlı kızı. Sonuçtan oldukça memnun olduğunu belirten Red Bull sporcusu Lena Aylin Erdil, "Rüzgar sörfü hız rekoru denemesi için fiziksel güç oldukça önemli bir faktör. Ben rakiplerime göre oldukça minyon olmama rağmen kimsenin beklemediği bir hıza ulaştım ve bir önceki rekoru kırdım. Tüm bu sonuçlar beni seneye daha fazla çalışıp tekrar katılmam ve kazanabilmem için cesaretlendiriyor. Bugüne kadar hiçbir Türk sporcunun katılmadığı bir kategoride ülkemi temsil edip, Türkiye rekorunu belirlemiş olmak da ayrıca gurur verici" dedi.
 
 DHA