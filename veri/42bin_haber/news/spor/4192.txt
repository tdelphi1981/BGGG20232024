Hanımköylü Nene
Beşiktaş sezon başından beri uğraştığı Nene transferini gerçekleştiremedi. Brezilyalı, eşinin ülkesine dönmek istediği için Santos'u seçti
 Beşiktaş'ın uzun süredir peşinde koştuğu Nene, sonunda kararını verdi. Brezilyalı yıldız, Kartal'ın yıllık 2.5 milyon euroluk teklifini kabul etmeyip, Santos'a gideceğini açıkladı. Fransız L'equipe gazetesi, transferi şöyle duyurdu: 'Nene, Beşiktaş'ın da içinde bulunduğu 3 kulübün teklifini reddederek, ülkesinin takımı Santos'a 'evet' dedi. KARTAL'IN 2.5 milyon euroluk teklifini beğenmeyen Nene, Santos'un teklifini kabul etti.' Sambacı'nın menajeri Costa da, 'Nene Santos'u seçti' diyerek transferi doğruladı. Nene'nin Santos'u tercih etmesinde eşinin Brezilya'ya dönmek istemesinin etkili olduğu iddia edildi. Kartal da rotasını alt yapısından yetişen K.Paşalı Adem Büyük'e çevirdi.