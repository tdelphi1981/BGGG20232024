Kayserispor ile Fenerbahçe 35. randevuda
Kayserispor ile Fenerbahçe, lig tarihinde yarın 35. kez karşı karşıya gelecek.

Geride kalan 34 maçta Fenerbahçe 22, Kayserispor ise 5 galibiyet alırken, 7 maç da berabere sonuçlandı. Sarı-lacivertli takımın toplam 77 golüne, sarı-kırmızılı ekip 31 golle karşılık verdi.

İki ekip arasında ligde yapılan son 10 maçtan 6'sını Fenerbahçe, 3'ünü Kayserispor kazanırken, 1 maç da berabere sonuçlandı.

Öte yandan, 5 Mart 1994 tarihinde İstanbul'da yapılan maçın ardından iki takım arasında oynanan son 22 lig karşılaşması da gollü geçti.

-Kayseri'deki maçlar-
Kayserispor ile Fenerbahçe, yarın ki maçla birlikte Kayseri'de 18. kez karşılaşacak.

Kayseri'deki 17 maçta Fenerbahçe 8 galibiyet alırken, 6 maç berabere sonuçlandı. Ev sahibi ekip sadece 3 kez taraftarlarına galibiyet sevinci yaşattı.

Kayseri'de Fenerbahçe 27, Kayserispor ise 14 gol attı.

İki takım arasında Kayseri'de yapılan maçlarda alınan sonuçlar şöyle: Sezon Sonuç 1973-74 0 - 0 1974-75 0 - 3 1979-80 0 - 0 1985-86 3 - 3 1992-93 0 - 3 1993-94 1 - 1 1994-95 1 - 2 1995-96 1 - 3 1997-98 0 - 3 2004-05 0 - 2 2005-06 1 - 0 2006-07 2 - 2 2007-08 2 - 1 2008-09 0 - 2 2009-10 1 - 1 2010-11 2 - 0 2011-12 0 - 1 

-Tarihi skorlar-
Fenerbahçe, lig tarihindeki en farklı galibiyetlerinden ikisini Kayserispor karşısında elde etti.

Sarı-lacivertli takım, 20 Kasım 1994 tarihinde, cezası nedeniyle İzmir'de yaptığı maçta Kayserispor'u 8-1 yendi.

Fenerbahçe ayrıca, 20 Şubat 2005'te Kadıköy'de rakibini 7-0 mağlup ederken, 54. sezonunu yaşayan lig tarihindeki en farklı skorlu galibiyetlerinden ikisine Kayserispor maçlarında imza attı.

-Son 10 lig maçı-
Fenerbahçe ile Kayserispor arasında ligde yapılan son 10 maçta alınan sonuçlar ise şöyle:

2007-2008 Kayserispor-Fenerbahçe 2-1 / Fenerbahçe-Kayserispor 2-1
2008-2009 Fenerbahçe-Kayserispor 1-4 / Kayserispor-Fenerbahçe 0-2
2009-2010 Kayserispor-Fenerbahçe 1-1 / Fenerbahçe-Kayserispor 2-0
2010-2011 Kayserispor-Fenerbahçe 2-0 / Fenerbahçe-Kayserispor 2-0
2011-2012 Kayserispor-Fenerbahçe 0-1 / Fenerbahçe-Kayserispor 4-0

-Karşılaşmanın hakemi Tolga Özkalfa-
Kayserispor ile Fenerbahçe arasında yarın Büyükşehir Belediyesi Kadir Has Stadı'nda saat 19.00'da başlayacak maçı, hakem Tolga Özkalfa ve yardımcıları Serkan Akarca ile Kemal Yılmaz yönetecek.

Spor Toto Süper Lig'in 14'inci hafta mücadelesi öncesi ligde Kayserispor 14 puanla 14'üncü, Fenerbahçe ise 23 puanla 2'inci sırada bulunuyor.