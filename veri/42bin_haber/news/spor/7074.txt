Banvit, Olin Edirne'yi evinde yıktı
Beko Basketbol Ligi'nde oynanan maçta Banvit, Edirne deplasmanında Olin Edirne'yi, 69-67'lik skorla mağlup etmeyi başardı.Olin Edirne: 67 - Banvit: 69

Salon: Mimar Sinan Spor Salonu
Hakemler: Mehmet Keseratar, İsmail Aydin, Tahsin Kuzu
Olin Edirne: Videnov 12, Bekir Yarangüme 8, Ratkovica 3, Yunus Emre Sonsırma 5, Tapoutos 16, Davud Kamer 6, Parakhouski 17, Berkay Candan, Levent Bilgin
Banvit: Serkan Erdoğan 8, Şafak Edge 3, Davis 9, Mejia 4, İzzet Türkyılmaz 2, Simmons 6, Lucas 10, Stimac 8, Erol Can Çinko 2, Erkan Veyseloğlu 10, Bajramovic 7

1. periyot: 17-23
Devre: 35-35
3. periyot: 50-47

Maça iki takım da karşılıklı basketlerle başladı ve maçın 6. dakikası 13-12 Olin Edirne'nin üstünlüğüyle geçildi. Stimac ve Lucas'ın sayılarıyla maçta üstünlüğü ele geçiren Banvit, ilk periyotu 23-17 önde tamamladı.
İkinci periyotta Tapoutos ve Videnov'un sayılarıyla boyalı alanda etkili olan Olin Edirne, ilk yarının bitimine 1 dakika 45 saniye kala tekrar öne geçti: 32-30. Karşılıklı basketlerle devam eden periyot 35-35 beraberlikle tamamlandı.

Üçüncü periyotta ise, Parakhouski, Tapoutos ve Bekir ile üst üste sayılar bulan Olin Edirne, periyotun bitimine 5 dakika kala 6 sayı (48-42) farka ulaştı. Periyotun kalan bölümünde üstünlüğünü koruyan sarı-yeşilli ekip, son çeyreğe 50-47 önde girdi.

Çekişmeli geçen son periyotta Bajramovic ve Davis ile etkili olan Banvit, maçı 69-67 kazandı.