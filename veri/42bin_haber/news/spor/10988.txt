Akhisar Belediyespor avantajını koruyamadı
Spor Toto Süper Lig'de Cumartesi günü, deplasmanda düşme hattındaki rakibi Gaziantepspor'la 2-2 berabere kalan Akhisar Belediyespor, bu sezon ikinci kez 2-0 öne geçtiği bir müsabakada galibiyeti koruyamadı.Lige tutunma mücadelesini sürdüren Ege temsilcisi, Gaziantep deplasmanında 2-0 öne geçmesine rağmen oyunun son bölümünde yediği gollerle Gaziantepspor'la 2-2 berabere kaldı. Ligde daha önce Manisa'da oynadığı Bursaspor maçında da 2-0 öne geçen Akhisar Belediyspor, kalesinde gördüğü 2 golle 1 puanla yetinmişti.

Ege temsilcisi, daha önce 10. haftada Fenerbahçe ve 20. haftada Kayserispor karşılaşmalarında 1-0 öne geçmesine rağmen iki müsabakada da 2-1 mağlup olmuştu.

Rakipleriyle puan farkı 6

25. haftayı 23 puanla 17. sırada tamamlayan Akhisar Belediyespor, Gaziantepspor, Orduspor ve İstanbul Büyükşehir Belediyespor'un 3'er puan gerisinde, ligde bugün Kasımpaşa ile karşılaşacak Mersin İdmanyurdu'nun ise 3 puan önünde bulunuyor.

Kalan 9 hafta

Ligde bu hafta Sivasspor'u konuk edecek Akhisar Belediyespor, daha sonra zirve mücadelesini sürdüren Fenerbahçe'ye konuk olduktan sonra Trabzonspor'u ağırlayacak. Ege temsilcisi daha sonra sırasıyla Kasımpaşa (D), Beşiktaş, Bursaspor (D), Medical Park Antalyaspor (D), Mersin İdmanyurdu ve Orduspor (D) ile mücadele edecek.

Gekas yine attı

Akhisar Belediyespor'un devre arasında kadrosuna kattığı golcü oyuncu Gekas, bu sezon 6. maçında 5. golünü kaydetti. Bu sezon 3. golünü atan Bruno, en son gol sevincini 14. haftada Bursaspor karşısında yaşamıştı.