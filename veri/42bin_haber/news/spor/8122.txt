İddialı açıklama: G.Saray birini isterse alır
Galatasaray Kulübü Başkan Yardımcısı Refik Arkan Antalyaspor maçı sonrasında TV8 mikrofonlarına yaptığı açıklamayla Fenerbahçe Spor Kulübü ile aralarında devam eden polemiğe dahil oldu.
Arkan, "Biz Galatasaray olarak hep şunu söylüyoruz. Biz bir oyuncu almak istersek alırız. Fenerbahçe bizi ilgilendirmiyor. Galatasaray birini isterse alır." ifadelerini kullandı.

Arkan Felipe Melo'ya verilen ceza ve Tahkim Kurulu'nda bu cezanın onanması ile ilgili "Verilen ceza yanlış. Federasyon ve Tahkim için düşündüklerimizi söyledik. Bir insana dünyanın hiçbir yerinde suçsuzluğunu ispat et diye bir sorumluluk yüklenemez. Gidin, okuyun, görün. Ben hayatımda böyle bir şey görmedim. Federasyon ve kurullarına karşı itimadımız bitmiştir. Hakem raporlarını ciddiye almayarak görüntülerle hareket ediyorlar. Oyuncunun tükürdüğüne dair bir şey yok.

Öbür olayda (Raul Meireles) dikkat edin ağzından bir sıvı çıktı diyorlar. İnsanın ağzından ne çıkar? Bütün bunlar kusura bakmasınlar hukuk komedisi. İzlemeye devam ediyoruz. Çifte standart değil komedi. Standart diye bir şey yok zaten. Tahkim Kurulu'nun verdiği kararlar bizi rencide ediyorlar. Onların itibarı zedelendi." dedi.