Rum basını: 'Onlar gibi korkmadık'
Fenerbahçe'nin Avrupa Ligi C Grubu 4. maçında AEL Limassol'u 2-0 yenerek Avrupa Ligi'nin dışında bırakması Rumların moralini çok bozdu. Rumlar, sarı-lacivertli takımın aldığı galibiyeti hazmedemiyor.
 Fenerbahçe'nin Avrupa Ligi C Grubu 4. maçında AEL Limassol oynadığı ve 2-0 kazandığı karşılaşmaya Rum basını da geniş yer verdi.
 Protathlima gazetesi, AEL'in sahada cesurca oynamaya çalıştığına dikkat çekerek, "Onlar gibi korkmadık" manşetiyle Fenerbahçe'nin galibiyetini okuyucularına verdi. Aykut Kocaman'ın sürekli kontrollü ve tedbirli oynamasını "korkaklık" olarak nitelendirdi. Protathlima ayrıca, kaçırdıkları pozisyonlar için üzgün.
 SportNetcy, manşetini AEL Limassol'un sağ beki Stelios Parpas'ın sözleri olan "Daha çok puan haketmiştik" olarak belirledi. AEL Limassol'un cesurca savaştığını ama karşısında oldukça güçlü bir takım olduğunu ve 10 kişi kaldıktan sonra maçın bittiğini yazan SportNetcy, oyuncuların performansını da övdü.
 Güney Kıbrıs'ın en meşhur internet sitelerinden 24Sports.com ise maçı "İyi mücadele" manşetiyle okuyucularına duyurdu. AEL'in iyi mücaedele ettiğini ama savunmada çok hata yaptığını dile getiren site, Fenerbahçe'nin bu hatalardan faydalanarak goller bulduğunu ifade etti. 24Sports, Jorge Costa'nın yeni pas futbolunu oturtması için zaman gerektiğini belirtti.
 ShootandGoal ise "Fenerbahçe'yi zorladık ama..." manşetini attı. AEL teknik direktörü Jorge COsta'nın Parpas ve Dede'yle savunmayı sağlama almak istediğini ancak büyük boşluklar verdiğini ifade eden ShootAndGoal, AEL'in Fenerbahçe'nin üzerinde herhangi bir baskı kuramadığını yazdı.