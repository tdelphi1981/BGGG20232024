Antalya Cim Bom'a kök söktürüyor
Lider Galatasaray, Spor Toto Süper Lig'de yarınki rakibi ikinci sıradaki Medical Park Antalyaspor'u son yıllarda yenmekte zorlanıyor.
Toplam galibiyet sayısı bakımından Galatasaray'ın çok gerisinde olan Medical Park Antalyaspor, son dönemde ise rakibine adeta kök söktürüyor. Kırmızı-beyazlı ekip, Süper Lig'de Galatasaray ile yaptığı son 12 maçtan 8'inde rakibinden puan almayı başardı. İki takım arasındaki son 12 lig maçında Galatasaray 4, Medical Park Antalyaspor 3 galibiyet alırken, 5 maç da berabere sonuçlandı.

Son 12 maç

Galatasaray ile Medical Park Antalyaspor arasında Süper Lig'de yapılan son 12 maçta alınan sonuçlar şöyle:

Sezon Maç Sonuç
-----------------------------------------------
2001-2002 Antalyaspor-Galatasaray 1 - 1
2006-2007 Antalyaspor-Galatasaray 0 - 1
Galatasaray-Antalyaspor 1 - 1
2008-2009 Galatasaray-Antalyaspor 1 - 1
Antalyaspor-Galatasaray 1 - 0
2009-2010 Antalyaspor-Galatasaray 2 - 3
Galatasaray-Antalyaspor 1 - 2
2010-2011 Galatasaray-Antalyaspor 2 - 1
Antalyaspor-Galatasaray 3 - 0
2011-2012 Antalyaspor-Galatasaray 0 - 0
Galatasaray-Antalyaspor 1 - 1
2012-2013 Antalyaspor-Galatasaray 0 - 4

Ligde 36. randevu

Galatasaray ile Medical Park Antalyaspor, yarın yapacakları maçla birlikte lig tarihinde 36. kez karşı karşıya gelecek. İki takım arasında ligdeki rekabet 1982-83 sezonunda başlarken, Galatasaray, rakibini iç sahada 2-0, deplasmanda da 1-0 yenmişti. Tarafların ligde şimdiye dek yaptığı 35 maçın 22'sini Galatasaray, 6'sını Medical Park Antalyaspor kazanırken, 7 karşılaşma da berabere sonuçlandı.

Sarı-kırmızılıların toplamda attıkları 64 gole karşılık, kırmızı-beyazlılar 30 gol kaydetti. Sezonun ilk yarısında Antalya'da yapılan maçı Galatasaray 4-0 kazandı.

Galatasaray, 6 yenilgiden 4'ünü İstanbul'da aldı

İki takımın İstanbul'da yaptığı 17 maçta, Galatasaray'ın rakibine galibiyet sayısında 10-4 üstünlüğü bulunuyor, taraflar 3 maçta da eşitliği bozamadı. Cim Bom, Antalya'da genelde başarılı sonuçlar aldığı Antalyaspor'a, sahasında ise 1984-85 sezonunda 2-1, 1994-95 sezonunda 3-0, 1995-96 ve 2009-2010 sezonlarında ise 2-1'lik skorlarla mağlup oldu.

Galatasaray'ın İstanbul'daki toplam 30 golüne, Antalya ekibi 18 golle karşılık verdi.Geçen sezon İstanbul'da yapılan maçı 1-1 bitti.

İstanbul'daki maçlar

Galatasaray ile Antalyaspor arasında İstanbul'da yapılan lig maçları ve sonuçları şöyle:

Sezon Sonuç
-----------------
1982-83 2 - 0
1983-84 2 - 1
1984-85 1 - 2
1986-87 4 - 0
1994-95 0 - 3
1995-96 1 - 2
1996-97 3 - 1
1997-98 2 - 1
1998-99 3 - 1
1999-00 2 - 0
2000-01 2 - 0
2001-02 2 - 1
2006-07 1 - 1
2008-09 1 - 1
2009-10 1 - 2
2010-11 2 - 1
2011-12 1 - 1 
  
  
  
  
 