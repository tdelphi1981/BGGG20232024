Yine de teşekkürler
Kocaman, 'Elazığ maçının 2. yarısındaki mücadeleyle verdiğiniz sözünüzü tutarsınız' dedi
 F.Bahçe'nin 14 puanlık Elazığ maçını kazanamaması Samandıra'da hayal kırıklığına yol açtı. Ancak 2. yarıdaki çaba, teknik heyet için teselli oldu. F.Bahçeli futbolcular, 2-0'dan maçı 2-2'ye getirerek, gelecek için referans verdi.
 TEKNİK Direktör Aykut Kocaman da futbolcularına 2. yarıdaki futbol için teşekkür etti. Kocaman, 'Bu mücadeleye devam ederseniz, o zaman bana vermiş olduğunuz sözü tutmuş olursunuz. Futbol bu. Bir sürü faktör var, kırmızı kart, hakem gibi. Ama mücadele etmek hesaplayabildiğimiz faktör. İstemek, mücadele etmek, bunları gösterirseniz sözünüzü tutmuş olursunuz' dedi.
 SARI-LACİVERTLİ futbolcular ise Elazığspor'u yenememenin şaşkınlığını yaşarken, 34 şutta sadece 2 gol bulabilmenin de üzüntüsünü yaşadı.