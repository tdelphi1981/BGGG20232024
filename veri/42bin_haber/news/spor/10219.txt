ManU-Real maçı Cüneyt Çakır'ın
FIFA kokartlı hakemimiz Cüneyt Çakır, Avrupa Şampiyonlar Ligi'nde Manchester United - Real Madrid maçını yönetecek. 
FIFA kokartlı hakemimiz Cüneyt Çakır, Avrupa Şampiyonlar Ligi'nde "erken final" olarak yorumlanan Manchester United - Real Madrid arasındaki mücadelede düdük çalacak. 
UEFA, elit hakemler kategorisinde yer alan ve Avrupa'daki en iyi 3 hakemden biri olarak gösterilen Çakır'ı, İspanya'daki ilk maçta 1-1 berabere kalan Manchester United ile Real Madrid'in 5 Mart'taki düellosuna atadı. 
Bu önemli mücadelede Çakır'ın yardımcılıklarını Bahattin Duran ile Tarık Ongun yapacak. Karşılaşmanın dördüncü hakemi ise Mustafa Emre Eyisoy olacak. Maçta ilave yardımcı hakemlik görevlerini ise Hüseyin Göcek ve Mete Kalkavan yapacak. 
Çakır'ın uluslararası arenada yöneteceği 75. karşılaşma, Old Trafford'da oynanacak ve TSİ 21.45'te başlayacak.