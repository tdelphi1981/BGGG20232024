Terzi, Rekoru kırılsın istiyor
Maratonda Türkiye rekorunu hala elinde bulunduran Atletizm Federasyonu Başkanı Mehmet Terzi, 26 yıl önce kırdığım rekor başkanlığım döneminde kırılırsa, bundan büyük mutluluk duyacağım dedi.Erkekler maratonda Türkiye rekoru, 1987 yılından bu yana kırılamıyor. Atletizm Federasyonu Başkanı Mehmet Terzi, yaptığı açıklamada, Londra Maratonu'nda 2:10.25 ile kırdığı Türkiye rekorunun hala kırılamadığını hatırlatarak, bu dalda yeni Türkiye rekortmenlerini beklediğini söyledi.

Yaş grupları dahil, Türkiye'de her yıl 80'in üzerinde rekor kırıldığını belirten Terzi, Bunlar, atletizmin geliştiğini gösteren sevindirici olaylar dedi.

Terzi, 3-4 daldaki Türkiye rekorlarının ise uzun yıllardır kırılamadığını belirtti. Mesela maratonda benim rekorum 26 yıldır kırılamıyor. Benim gibi Zeki Öztürk ve Haydar Doğan da var ifadelerini kullanan Terzi, rekorunun kırılmaya çok yaklaşıldığını kaydetti. Terzi, Bekir Karayel, Londra Olimpiyatları'nda 2 saat 13 dakika koştu. Fakat trafik kazası gibi üzücü bir olay oldu. O sporcumuz yaklaşıyordu, belirli bir seviyeye gelinmişti dedi.

Rekorunun, birkaç yıl içinde kırılacağını düşünen Mehmet Terzi, Federasyon başkanı olmam dolayısıyla bu rekor bizim dönemimizde kırılırsa, bundan da büyük mutluluk duyacağım ifadesini kullandı.

Maratonda, kendi döneminden 2004 yılına kadar bir boşluk yaşandığına dikkati çeken Mehmet Terzi, Ancak bu yıl olimpiyatlarda ülkemizden 3 kadın, 1 erkek maratoncumuz yarıştı. Bayanlarda artık rekorlar kırılıyor. En son Sultan Haydar'ın rekoru var dedi.

Federasyon Başkanı Terzi, maratonda yıllar sonra belli bir potansiyelin yakalandığını, ancak bunun yeterli olmadığını dile getirdi. Terzi, Türkiye'de 5 bin ve 10 bin metrecilerin çok olmasının, maratona olumlu etki yapacağını belirterek, Bu sporcuların dereceleri iyi olacak ki maratonda iyi dereceler çıkarsınlar. Fakat arkadan iyi 5 bin-10 bin metreci gençlerimiz geliyor değerlendirmesini yaptı.