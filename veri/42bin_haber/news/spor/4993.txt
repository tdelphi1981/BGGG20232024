Muslera: Herkes lideri yenmek ister!
Galatasaray'ın Uruguaylı oyuncusu Fernando Muslera, sezonun ikinci yarısında daha dikkatli olmaları gerektiğini dile getirdi.
Galatasaray'ın başarılı kalecisi Fernando Muslera, sezonun ikinci yarısında kendilerini daha zorlu maçların beklediğine inanıyor.

İyi bir hazırlık dönemi geçirdiklerini dile getiren Uruguaylı oyuncu, GSTV'ye yaptığı açıklamada, "Tatil sonrasında futbola adapte omak kolay değil. İyi antrenman yapmak gerekiyor. Biz de çok iyi bir hazırlık dönemi geçirdik. Şimdi zorlu bir Kasımpaşa maçımız var. Sezonun ikinci yarısındaki maçlar bizim için daha zor geçecektir" dedi.

Rakiplerin kendilerine karşı sağladıkları konsantrasyonun normal olduğunu vurgu yapan başarılı kaleci, "Lider takımı yenmek isteyeceklerdir. Kasımpaşa maçını deplasmanda oynayacağız, daha da konsantre olmamız gerek. Sadece Kasımpaşa maçıyla kalmadan önümüzdeki tüm maçlara en iyi şekilde odaklanarak kazanabildiğimiz kadar puan toplamalıyız. Liderliği zaten ciddi oynayarak kazandık. Bu şekilde devam ederek liderliğimizi sürdürmek istiyoruz" ifadelerini kullandı. 

Sarı-kırmızılı ekip 17 haftalık dönemde topladığı 33 puanla ilk yarıyı lider olarak tamamladı. Kasımpaşa 23 puanla 9. sırada yer alıyor.