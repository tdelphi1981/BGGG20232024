İnegölspor'da Tokat mesaisi başladı
Spor Toto 2'inci Lig Beyaz Grup'ta ilk yarıyı üçüncü sırada tamamlayan İnegölspor, bu hafta sonu deplasmanda oynanacağı Tokatspor maçının hazırlıklarına başladı.İnegöl Teknik Direktörü Mehmet Bulut nezaretinde yapılan antrenmanla Tokat mesaisinin startını verildi. Tam kadro yapılan antrenmanda, bordo beyazlı futbolcular dayanıklılık ve dar alanda pres çalışması yaptı. 

BAKLAVA İKRAM EDİLDİ 

Renkli görüntülerin yaşandığı antrenmanda, futbolcuların ve teknik heyetin neşesi de gözlerden kaçmadı. İnegölspor Yönetim Kurulu Üyesi, Serkan Taşdemir de futbolculara sürpriz yaparak baklava ikramında bulundu. Teknik Direktör Mehmet Bulut, Tokatspor'un ligde İnegölspor'un 1 puan üzerinde yer aldığını belirterek şunları söyledi: 

3 PUANI İSTİYORUZ 

"Bursa'da oynadığımız sezonun ilk maçında rakibimiz ile berabere kalmıştık. Rövanşı almak için oraya gideceğiz. Aramıza yeni katılan arkadaşlarımız da kısa sürede takıma uyum sağladı. Tabi ki Çağdaş'ın antrenman eksikleri var. Birkaç haftaya o da hazır olacaktır. Futbolcularımızın antrenmandaki arzu ve istekleri gayet iyi. İnşallah o arzu ve istek Tokat'ta sahaya yansır ve arzu ettiğimiz sonucu alırız" dedi.