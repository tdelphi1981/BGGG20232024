Aybabanın B planı
Beşiktaş Teknik Direktörü Samet Aybaba, Hugo Almeidanın yokluğunda TT Telekom Arenada Holosko ile gol arayacak.
GALATASARAY ile karşı karşıya gelecek olan Beşiktaşta hücum alarmı... Almeida ve Batuhanın yokluğu, Mustafa Pektemekin de uzun süreli sakatlığı sebebiyle oynayamayacak olması, forvet konusunda teknik direktör Samet Aybabayı plan yapmaya itti. Siyah beyazlı takımın başarılı çalıştırıcısı da, tamamen Holoskoya yöneldi. Slovak futbolcu, Galatasaray karşısında Beşiktaşın hücum silahı olacak. 
TEK FORVET OYNAYACAK 
BU sezon şimdiye kadar siyah beyazlı formayla ligde 17 maçta 8 gol atıp, 2 de asist yapan Filip Holosko, Arenada tek forvet olarak sahne alacak. Beşiktaş Teknik Direktörü Samet Aybabanın da futbolcuları ile derbi öncesi yaptığı toplantıda, Defans ve orta sahada temkinli olup, Holoskoya kanatlardan destek vermeniz gerekiyor. Bunu yaparken, çok dikkatli davranmanız gerekiyor. Çünkü rakibimiz çok pratik futbolculara sahip. Duran toplar bu maçın kaderini belirleyebilir. O nedenle tüm konsantrasyonunuzla duran toplara vermeniz gerekiyor ifadelerini kullandı.