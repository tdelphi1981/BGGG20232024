Pianigiani'siz F.Bahçe yarı finalde
Eskişehir'de süren Spor Toto Erkekler Türkiye Kupası Sekizli Finali'nin ikinci maçında Fenerbahçe Ülker, Pınar Karşıyaka'yı 77-69 yendi.
Eskişehirde düzenlenen Spor Toto Erkekler Türkiye Kupası çeyrek final ikinci maçında Fenerbahçe Ülker rakibi Pınar Karşıyakayı 69-77 yenerek yarı finalde Beşiktaşın rakibi oldu. İki ezeli rakip arasındaki yarı final maçı 8 Şubat Cuma günü saat 18:30'da oynanacak.  
Sarı Lacivertlilerde Ömer Onan 18 sayı, Bogdan Bodganovic 16 sayı, McCalebb de 15 sayı ile takımının en skorer oyuncuları olurlarken Pınar Karşıyakada ise William Thomas 14 sayı, Diebler 12, de ile Bora Hun Paçun 10 sayı ile maçı tamamladılar.  
Salon: Anadolu Üniversitesi
Hakemler: Rüştü Nuran, İsmail Aydın, Halil Baldemir
Pınar Karşıyaka: Aminu 10, Evren 3, Thomas 14, Ümit 3, Dixon 7, Mutaf 8, Diebler 12, Soner 2, Bora 10
Fenerbahçe Ülker: McCalebb 15, Ömer 18, Andersen 9, Kaya 6, Oğuz 4, Batiste 1, Bogdanovic 16, Preldzic 8
1. Periyot: 15-13
Devre: 37-39
3. Periyot: 53-59

PIANIGIANI MAÇA ÇIKAMADI

Fenerbahçe Ülker Başantrenörü Simone Pianigiani, rahatsızlandığı için takımının Spor Toto Erkekler Türkiye Kupası Sekizli Finali'ndeki maçında sahaya çıkamadı. Fenerbahçe Kulübü'nden yapılan yazılı açıklamada, konuyla ilgili şu görüşlere yer verildi:

Fenerbahçe Ülker Basketbol takımımızın doktoru Koray Tarımcı'nın yapmış olduğu muayene sonunda, Fenerbahçe Ülker Basketbol Takımımız Başantrenörü Simone Pianigiani'nin yüksek ateş, mide bulantısı, kusma ve tonsillit nedeniyle Spor Toto Türkiye Kupası için bulundukları Eskişehir'de hastaneye kaldırıldı ve tedavi altına alındı.

Pianigiani'nin, Acıbadem Eskişehir Hastanesindeki tedavisinin ardından takımının kamp yaptığı otelde istirahat ettiği öğrenildi. 
MAÇIN AYRINTILARI

Maça hızlı başlayan Pınar Karşıyaka ilk dört dakikalık dilim geride kalırken skoru 6-2 yapsa da Fenerbahçe Ülker skora denge getirecek basketleri çabuk buldu ve ilk beş dakika 7-7 eşitlikle geçildi. Skor üstünlüğünü tekrar ele geçiren İzmir ekibi Aminu ve Thomasın da skora katkılarıyla karşılaşmanın ilk periyodunu 15-13 üstün kapadı. Mücadelenin ikinci periyoduna Fenerbahçe Ülker Bogdanovic, Pınar Karşıyaka ise Sonerin sayılarıyla başladı. 14. dakikada Ömer Onan 3 sayılık basketiyle skora dengeyi getirirken Bogdanovic de takımını 25-28 öne geçirdi. Son 3 dakikaya girilirken ise İzmir temsilcisi Bora Hun Paçun ile farkı 1e indirdi (30-31). Çeyrek final maçında devre ise 37-39 Fenerbahçe Ülker lehine tamamlandı.  
İkinci devreye diğer periyotlara göre daha etkili başlayan Fenerbahçe Ülker bulduğu sayılarla ilk beş dakikalık dilimi 41-45 üstünlükle geçti. İzmir temsilcisi ise Thomasın 3 sayılık basketiyle skoru 46-48e getirirken Can Mutafın da faul atışlarıyla skora 48-48 eşitlik geldi. Son dakikalarda farkı tekrar açan Sarı Lacivertli takım Bogdanovic ile skoru 50-57ye getirdi. Dieblerin son saniye basketiyle final periyoduna İzmir ekibi 53-59 geride girdi. Final periyodunda ilk sayı Emirden Fenerbahçe Ülker adına gelirken Pınar Karşıyaka ise rakibine cevap vermedi. Bogdanovicin 3 sayısı ile Sarı Lacivertli takım 33. dakikada skoru 53-65 yaptı. Pınar Karşıyaka son periyodun ilk altı buçuk dakikalık diliminde sayı bulamadı. İzmir ekibinin ilk sayısı ise Dieblerden geldi. Rakibi karşısında farkı açmayı sürdüren Fenerbahçe Ülker mücadeleden ise 69-77 galip ayrıldı.  
Öte yandan karşılaşmanın yıldızı Fenerbahçe Ülkerden Ömer Onan seçildi. Oyuncuya ödülünü Erkek Milli Takımlar Teknik Koordinatörü Bogdan Tanjevic verdi.  
 