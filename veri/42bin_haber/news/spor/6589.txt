Bursaspor için isimler havada uçuşuyor
Ertuğrul Sağlam'ın istifasından sonra teknik direktör arayışlarına hız veren Bursaspor'da Saffet Susiç, Zico, Rijkaard, Eriksson ve Hakan Kutlu isimleri üzerinde duruluyor.
ZİCO'DAN OLUMSUZ YANIT
Önceliği Zico'ya veren Bursaspor, Brezilyalı hocadan olumlu yanıt alamadı. Yakın zamanda Irak milli takımındaki görevini bırakan Zico, "Brezilya'da ailemin yanındayım. En az 6 ay çalışmayı düşünmüyorum" diyerek Bursaspor'un teklifini geri çevirdi.

Hakan Kutlu ile ilk görüşmesini gerçekleştiren yeşil - beyazlı ekip, genç teknik adamdan son kararı vermek için süre istediler. 

RİJKAARD İDDİASI
Teknik adam arayışlarına devam eden Bursaspor'un daha önce Türkiye'de çalışan iki ismi daha gündemine aldı. Bursaspor Yönetimi'nin Saffet Susiç ve Galatasaray'ın eski çalıştırıcısı Frank Rijkaard için nabız yokladığı iddia edildi.

SON İSİM ERİKSSON
Bursaspor yönetimi son olarak İsveçli Sven-Göran Eriksson'da gündemine aldı. DHA'nın haberine göre bir dönem İngiltere Milli Takımı'nı da çalıştıran dünyaca ünlü İsveçli teknik adam Sven-Göran Eriksson'u takımın başına getirmek için harekete geçti. 
 
Aydın Cingöz / Radyospor