Minik sporcuların zorlu antrenmanı
Hakkari Belediye Spor Kulübü altyapısında futbol oynayan minikler, sahadaki karları ayakları ezerek antrenman yapıyor.Antrenman için geldikleri Şehir Stadyumu'nda, sahanın kardan temizlenmediğini gören Hakkari Belediye Spor Kulübü altyapısındaki minik futbolcular, sahadaki karı kendi imkanları ile temizleyerek antrenmana çıktı.

Sahadaki karları, kol kola girerek ayakları ile ezen minik sporcular, antrenman için yeterli alanı oluşturduktan sonra Teknik Direktörü Tahir Temel gözetiminde çalışmalarını sürdürdü.

Kar kalınlığının 2 metreyi bulduğu sahada çalışmalarına ara vermeden devam eden minikler, Antrenman yapabilmek için sahadaki karı ayaklarımızla ezdikten sonra antrenman yapıyoruz dedi.

Miniklerin antrenmanlarını izleyen CHP İl Başkanı Mehmet Baş ise sahadaki kar nedeniyle Bölgesel Amatör Ligi ekiplerinden Zapspor ile Kadınlar 2. Futbol Ligi Doğu Grubu'nda mücadele eden kadın futbol takımlarının maçlarını deplasmanda oynadığını belirterek, sahadaki karın temizlenmesi için ilgilileri göreve davet etti.