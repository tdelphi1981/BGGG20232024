Beko All Star 2013 oylaması tamamlandı
Türkiye Basketbol Federasyonu'ndan yapılan açıklamada, Beko All Star 2013 maçında mücadele edecek 24 oyuncunun belirlenmesi için gerçekleştirilen oylamanın sona erdiği bildirildi.Yapılan açıklamada, 20 Ocak Pazar günü Ülker Sports Arena'daki Beko All Star 2013 organizasyonu için 21 gün süren heyecanın bugün itibariyle tamamlandığı kaydedildi. Basketbolseverlerden gelen 120 bin 865 oy ile All Star'da oynayacak yıldızların belirlendiği, oyuncu kadroları ve organizasyonla ilgili diğer detayların 15 Ocak Salı günü The Ritz Carlton Otel'de gerçekleştirilecek basın toplantısıyla kamuoyuna duyurulacağı ifade edildi.