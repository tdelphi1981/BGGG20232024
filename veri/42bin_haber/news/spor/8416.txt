Yamaç Paraşütü Dünya Kupası başlıyor
Yamaç Paraşütü Dünya Kupası yarışları, 22 Şubat'ta Güney Afrika'da başlayacak.Türkiye Hava Sporları Federasyonu'ndan yapılan açıklamaya göre, Yamaç Paraşütü Dünya Kupası yarışları, 22 Şubat-2 Mart tarihleri arasında Güney Afrika Cumhuriyeti'nin Porterville şehrinde yapılacak.

Dünya Kupası 1. ayak yarışlarında Türkiye'yi Ayşe Bayrak, Semih Sayır, Yiğit Yıldırım, Murat Tüzer, Özgür Şen, Durali Karaca ve Murat Çiftçi temsil edecek.