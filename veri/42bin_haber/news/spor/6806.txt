Sakarya turnuvaya hazır
Sakarya Basketbol İl Temsilcisi Alpay Alev, yerel yönetim ve basketbol il temsilciliğinin tüm hazırlıklarını tamamladığını söyledi.
Atatürk ve Lütfi Yaman Spor Salonlarında tüm eksiklikler giderilirken, şehrin belirli noktalarında ve ilçe belediyelerde turnuvanın duyurusu yapılarak Sakaryalı basketbolseverler maçlara davet ediliyor. 
Sakarya Basketbol İl Temsilcisi Alpay Alev, TBF Uluslararası U16 Turnuvası bu sene de Sakaryada düzenleniyor. Bir ay öncesinden hazırlanmaya başladık ve şu anda hiçbir eksiğimiz bulunmuyor. Biz de Basketbol İl Temsilciliği olarak bütün takımlarımızın yanındayız. Sponsorlarımızın da desteğiyle yine başarılı bir organizasyona ev sahipliği yapacağımızı düşünüyorum. Geçtiğimiz sene hava şartlarına rağmen basketbolseverler maçlara yoğun bir ilgi göstermişlerdi bu sene bu ilginin daha da artmasını bekliyoruz. Maçlara girişler ücretsiz ve tüm Sakaryalıları bu turnuvayı izlemeye davet ediyoruz dedi.  
Bu turnuvayı önemli kılan bir başka organizasyondan daha bahseden Alev, Bu sene ayrıca FIBA Aday Hakem Kliniği de burada yapılacak. 34 FIBA aday hakemi burada bir takım testlerden geçecek ve turnuvayı da takip edecekler. FIBA yetkilileri dün akşam gelip çalışacakları salonları görüp, herhangi bir eksikliğin bulunmadığını ve çok memnun kaldıklarını ifade ettiler şeklinde konuştu.