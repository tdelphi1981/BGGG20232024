Bir numaraya servet değerinde sponsorluk
Golfte erkekler dünya sıralamasının 1 numarası Kuzey İrlandalı Rory McIlroy'un, 200 milyon dolarlık sponsorluk anlaşması yaptığı duyuruldu.
Spor giyim firması Nike, dünya sıralamasının 1 numarası Kuzey İrlandalı golfçü Rory McIlroy ile sponsorluk anlaşması yapıldığını açıkladı. Danimarkalı tenisçi Caroline Wozniacki'nin erkek arkadaşı McIlroy'un, 10 yıllığına anlaştığı firmadan, yılda yaklaşık 20 milyon dolar alacağı belirtildi.

tr.eurosport'un haberine göre; Firma böylece profesyonel kariyerine başladığı 1996'dan beri sponsoru olduğu Tiger Woods'dan sonra golfün zirvesindeki bir diğer sporcuya daha sponsor oldu. 
 