Erdemir çok rahat
Beko Basketbol Ligi'nde Erdemirspor, sahasında Antalya Büyükşehir Belediyespor'u 77-50 yendi.
Karşılaşmanın ilk çeyreğinde baskılı bir oyun ortaya koyan Erdemirspor, 5'inci dakikayı 13-4 üstün geçti. Henderson'un etkili oyunuyla peş peşe sayılar bulan ev sahibi takım, periyot süresince üstünlüğünü kordu. Antalya Büyükşehir Belediyespor'un sayı üretmekte zorlandığı periyotu Erdemirspor, 22-8 önde tamamladı. İkinci periyotta Barış'ın isabetli 3 sayılık atışıyla farkı 17 sayıya taşıyan Erdemirspor, ilerleyen dakikalarda baskısını azalttı. Oyuna ağırlığını koymaya çalışan konuk ekip, Rahim ve Lewis ile sayılar üreterek farkı azaltmaya çalıştı. Devre Erdemirspor'un 36-25 üstünlüğüyle sona erdi. Üçüncü periyotta da oyunda üstünlüğü koruyan Erdemirspor, hücumda etkili oldu. Konuk ekibinin aradaki farkı kapatmasına izin vermeyen Erdemirspor, periyotu 54-40 önde bitirdi. Son periyotta da etkili bir oyun sergileyen Erdemirspor, maçı 77-50 kazandı. 
Salon: Erdemir
Hakemler: Recep Ankaralı, İsmet Aydın, Ahmet Tatlıcı
Erdemirspor: Asım 4, Henderson 10, Melih 13, Balazic 15, Marshall 12, Engin Emre 10, Can 2, Nusret, Alper 11
Antalya Büyükşehir Belediyespor: Rahim 3, Reha 3, Lewis 11, Eren 12, Carney 19, Jordan, Berkay, Seray, Pastal 2
1. periyot: 22-8
Devre: 36-25
3. periyot: 54-40