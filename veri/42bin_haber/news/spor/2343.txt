Abat: "Bu maç bizim için çok önemli"
PTT 1. Lig takımlarından Boluspor'un Kulüp Başkanı Abdullah Abat, 1461 Trabzonspor'u kendi evimizde yenerek galibiyet serisi yakalamak istiyoruz dedi.Boluspor, pazar günü kendi sahasında Atatürk Stadyumu'nda oynayacağı 1461 Trabzonspor maçının hazırlıklarını teknik direktör Oğuz Çetin gözetiminde tesislerde yapılan kondisyon, teknik ve taktik ağırlıklı çalışma yaparak sürdürdü.

İzinli ve sakatlığı bulunan Eser, Mahmut, Kingsley, Emre ve Orhun antrenmana katılmadı.

Boluspor Kulüp Başkanı Abdullah Abat, yaptığı açıklamada, Bucaspor galibiyetinin ardından takımda morallerin yüksek olduğunu ifade ederek, Bucaspor karşısında aldığımız 3 puan yüzümüzü güldürdü. Bu başarının kendi sahamızda da devam etmesi için çalışmalar devam ediyor dedi.

1461 Trabzonspor ile oynanacak olan maçın gece oynanacağını hatırlatan Abat, Bu maç bizim için çok önemli bir maç. 1461 Trabzonspor'u kendi evimizde yenerek galibiyet serisi yakalamak istiyoruz. Bunun için taraftar desteğine ihtiyacımız var. Taraftarımızı takımlarını desteklemeleri için maça bekliyoruz diye konuştu.