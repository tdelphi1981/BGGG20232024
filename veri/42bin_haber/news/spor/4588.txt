Gözlemcinin iyisi kalır, kötüsü gider!
MHK Başkanı Zekeriya Alp, gözlemci tekeliyle ilgili haberimiz için yaptığı açıklamada, Görevini layıkıyla yapan kalır, yapamayan gider dedi.
HÜRRİYETİN dün yayınladığı Gözlemci tekeli kırılmazsa, Türk hakemliği kurtulmaz haberine Merkez Hakem Kurulu Başkanı Zekeriya Alpten açıklama geldi. Gözlemciler için görev döneminin başında çalışma başlattıkları ifade eden Alp, Bundan böyle görevini layıkıyla yapan gözlemci kalır, yapamayan gider dedi. 
ÇOK ŞEYİ DEĞİŞTİRDİK 
 ALP şunları söyledi:
- Sapancadaki hakem seminerinde gözlemciler için de bir seminer düzenledik. 
- Bir komite kurduk. Komite, gözlemcilerin düzenlediği raporları tek tek inceledi. Her rapor için denetim mekanizması geliştirdik.
- Gözlemci raporunu düzenledikten sonra kurul TVden maçı tekrar izledi. Gözlemcinin raporundaki (varsa eğer) tutarsızlıkları belirledi. Ve gözlemcilere bunları iletti.  
- Eskiden bir gözlemci bir hakemin maçına sık sık atanırdı. Bu kaldırıldı. Artık 1 gözlemci, bir hakemin maçına 1 kez atanabiliyor.  
KAYNAĞIMIZ DARALIYOR 
MHK Başkanı Zekeriya Alp, gözlemcilerin sadece Süper Ligde düdük çalmış eski hakemlerden oluşması fikrine de sıcak bakmadığını ifade etti. Ama bazı başarılı hakemlerin hakemliği bıraktıktan sonra gözlemcilik yapmadan gazete ve TVlerde görev aldıklarının altını çizerek, İnsan kaynağımız bu anlamda daralıyor. İlerleyen dönemlerde bu konuda çalışma yapılması muhtemel dedi. 
Alp son olarak, Gözlemci sorunu ciddi bir sorun. Bu bakımdan görevini layıkıyla yapan kişilerle çalışacağız diye konuştu.