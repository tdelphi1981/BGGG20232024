Mersin bir puanı kurtarabildi
Spor Toto Süper Lig'in 25. haftasında Mersin İdmanyurdu ile Kasımpaşa 1-1 berabere kaldı. 
Tevfik Sırrı Gür Stadı'nda oynanan karşılaşmada Kasımpaşa'nın golünü 28. dakikada Uche kaydederken, Mersin İdmanyurdu'nun golünü 74. dakikada (Penaltıdan) Nobre attı. Karşılaşmanın 74. dakikasında Kasımpaşa'dan Elyasa kırmızı kartla oyun dışı kaldı. 
Maçtan dakikalar
3. dakikada gelişen Mersin İdmanyurdu atağında topla buluşan Burhan, ceza sahasındaki Ozan İpek'e pas verdi. Ozan'ın şutunda top az farkla auta çıktı. 
14. dakikada konuk takımın geliştirdiği atakta topla buluşan Viudez'in pasına yükselen Adem'in kafa vuruşunda meşin yuvarlak, kaleci Bicik'te kaldı. 
19. dakikada yaşanan teknik arıza nedeniyle stat ışıklarının bir kısmı kapanınca maça bir süre ara verildi. 
28. dakikada Adem'in ceza sahasına ortada topla buluşan Uche, takımını 1-0 öne geçirdi. 
31. dakikada Burhan'ın geliştirdiği atakta topla buluşan Mehmet Yıldız, meşin yuvarlağı ceza sahasına gönderdi. Mert Nobre'nin şutunda meşin yuvarlağa kaleci Isaksson sahip oldu. 
41. dakikada ceza sahası önünde takımı adına serbest vuruş kullanan Ben Yahia, topu auta attı. 
45. dakikada Ozan'ın sol kanattan şutunda, kaleci Isaksson topu kornere çeldi.
53. dakikada Lawal'ın yaptığı ortada Burhan'ın kafa vuruşunda top kaleci Isaksson'da kaldı. 
54. dakikada Uche'nin ceza sahasından şutunda kaleci Bicik, topu kornere çeldi. 
74. dakikada gelişen Mersin İdmanyurdu atağında topla buluşan Mert Nobre ceza sahasında düşürülünce hakem penaltı noktasını gösterdi. Penaltıyı kullanan Nobre, topu ağlara göndererek skoru 1-1 yaptı. 
85. dakikada Stepanov'un yaptığı ortada Nobre'nin kafa vuruşunda meşin yuvarlak kaleci İsaksson'da kaldı. 
Kalan dakikalarda gol olmayınca maç 1-1 sona erdi. 
Stat: Tevfik Sırrı Gür
Hakemler: Kuddusi Müftüoğlu, Gökhan Memişoğlu, Muharrem Yılmaz
Mersin İdmanyurdu: Bicik, Joseph, Stepanov, Mert Nobre, Ben Yahia (Dk. 60 Nduka), Burhan (Dk. 69 Eren Tozlu), Mitrovic, Mehmet Yıldız (Dk. 60 Hakan Bayraktar), Ozan İpek, Serkan Yanık, Lawal
Kasımpaşa: Isaksson, Yalçın, Sancak, Uche, Adem, Viudez (Dk. 76 Barış), Kerem, Ernst (Dk. 71 Fritzler) , İbricic (Dk. 90 Sarmow), Süme, Abdurrahman Goller: Dk. 28 Uche (Kasımpaşa), Dk. 74 Mert Nobre (Penaltıdan) (Mersin İdmanyurdu)
Sarı kartlar: Dk. 32 Serkan Yanık , Dk. 35 Lawal , Dk. 71 Ozan İpek, Dk. 81 Joseph (Mersin İdmanyurdu), Dk. 76 Adem (Kasımpaşa)
Kırmızı kart: Dk. 74 Süme (Kasımpaşa)