Süper Lig'de şaşırtan gerçek!
Türkiye Futbol Ligi'nin en ilginç sezonuna dair 'Dört Büyük' ayrıntı...
Süper Lig'de bu sezon ilk 18.hafta sonunda dört büyükler olarak tabir edilen Galatasaray , Fenerbahçe , Beşiktaş ve Trabzonspor toplam 116 puan aldı. Dört büyükler böylece üç puanlı sistemde en az puan topladığı bir başka deyişle en çok puan kaybettiği sezonuna ulaştı. Dört büyüklere ilk 18.haftada 100 puan kaybı yaparken bu sezondan önce en kötü 2006-07 sezonunda ( lig tarihinde üç puanlı sistemin en düşük puanlı şampiyonunun çıktığı sezon) ilk 18.haftada 93 puan kaybetmişti. Aynı zamanda bu sezon 18.haftalar itibariyle dört büyüklerin en az galibiyet aldığı ( 30 galibiyet) sezon konumunda bulunuyor. 

Son Yıllarda Dört Büyüklerin Topladığı Puanlar Düşüş Gösterdi. ( Son 7 Sezonun Ortalaması 134 Puan, Üç Puanlı Sistemin İlk 19 Sezonunda Ortalama 150 Puan)

Dört büyüklerin son yıllarda topladığı puanlar düşüş gösterdi. 2006-07 sezonundan bu sezona son 7 sezonda 18.haftada dört büyükler en fazla 144 puana ulaşırken önceki sezonlarda 160 puan barajının bir çok kez aşıldığı gözlendi. Son 7 sezonda dört büyükler 134 puan ortalaması yakalarken üç puanlı sisteme geçilen 1987-88 sezonundan 2005-06 sezonuna oynanan 19 sezonun ortalaması 150 puan olarak gerçekleşti.