Zarate'ye servet
Kanarya, Serie A ekipleriden Lazioda oynayan Arjantinli futbolcuya talip olurken, Mavi-Beyazlılar 9.5 milyon euro bonservis bedeli istedi. Golcü için 8 milyon euroyu gözden çıkaran Fener, indirim bekliyor.

Forveti güçlendirmek isteyen Fenerbahçe, aradığı ismi İtalya’da buldu 
ARA transfer döneminde geri sayım sürerken, Fenerbahçe hücum hattını güçlendirecek isim için İtalya’yı tercih etti. İtalyan basını Kanarya’nın Lazio’da oynayan Mauro Zarate’yi almak için harekete geçtiğini yazdı. Geona bölgesinin yerel gazetelerinden Il Seculo XIX’de yer alan haberde Genoa’nın Zarate’yi kiralamak için Lazio’ya teklif yaptığı ancak Başkan Claudio Lotito’nun “Biz Zarate için Fenerbahçe ile görüşüyoruz. Önceliğimiz bu takım” cevabını verdiği belirtildi. 
Zarate’nin tercihi Fenerbahçe 
Haberde, Lotito’nun Arjantinli oyuncu için 9.5 milyon euro istediği, Sarı-Lacivertliler’in ise 8 milyon euroyu gözden çıkardığı belirtildi. Lazio’nun başkanı Genoalılar’a Kanarya ile görüşmelerin tıkanması durumunda kiralama teklifi üzerinde durabileceklerini bildirdi. Ancak buna rağmen Zarate'nin, Genoa'ya gitmek istemediği iddia ediliyor. Bir süre önce La Gazzetta dello Sport’ta yer alan haberlerde, Zarate'nin menajeri Franco Di Jorrio da Fener olayını doğrulamıştı. 
Bu yıl ligde bir maçta oynadı 
Geçen sezon İnter’de kiralık olarak forma giyen ve 22 maçta 2 gol atıp, 2 asist yapan Zarete, bu yıl Lazio’da ligde tek maçta oynadı, gol atamadı. Avrupa Ligi’nde ise 6 kez görev yapıp 1 gol, 3 asistlik performans ortaya koydu. Öte yandan Fener’in Malmö’lü orta saha oyuncusu Jiloan Hamad için de devreye girdiği iddia edildi. Ancak 1990 doğumlu genç ismi Lazio’nun da istediği ve İtalyanlar’ın Zarate transferini koz olarak kullanıp, Hamad’ı kadrolarına almaya çalıştığı ifade edildi .