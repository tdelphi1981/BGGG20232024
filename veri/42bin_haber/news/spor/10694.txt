Yaşayan en eski futbolcusu öldü
Altay'ın yaşayan en eski futbolcusu Enver Aslanalp, dün akşam geçirdiği kalp krizi sonucunda hayata veda etti.
Siyah-beyazlı takımda 1929 yılında futbola başlayan 96 yaşındaki Aslanalp, 16 yaşındayken Teknik Direktör Vahap Özaltay tarafından (A) takıma alındı. İzmir temsilcisinden, 23 yaşında Galatasaray'a transfer olan Aslanalp, aynı zamanda hukuk eğitimini tamamladı. Futbola nokta koyduktan sonra savcı ve avukat olarak görev yapan Aslanalp'in emeklilik yıllarını İzmir'de geçiriyordu. Altay'ın yaşayan tarihlerinden Enver Aslanalp'in cenazesi, yarın öğle namazından sonra Alsancak Hocazade Camiinde kılınacak cenaze namazının ardından toprağa verilecek.