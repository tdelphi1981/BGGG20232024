İyi ki GS'deyim
Burak Yılmaz'dan 'Değersiz'den sonra Trabzonspor'a ikinci mesaj: 'Allah'a şükürler olsun ki doğru karar verip G.Saray'a geldim'
 GÜLŞAH ÖZYILMAZ
 G.Saray'ın yıldız futbolcusu Burak Yılmaz, eski camiasını bombalamaya devam ediyor... Başarılı forvet, Trabzon deplasmanında havalimanında ağır hakarete uğramış ve maçta ise sahaya atılan şişelerden biri başına isabet etmişti. 
 90 dakika sonrası gördüğü çirkin davranışlardan dolayı Bordo-Mavili taraftara ve yönetime sitemde bulunan başarılı golcü, ''Ben de çok şey söyleyebilirim ama onlar gibi değilim. Şenol Hoca benim için farklıdır, geri kalanın bir değeri yoktur. Şampiyon olduk, Türkiye Kupası aldık, eşantiyon geldiğim yere 5 milyon euro kazandırdım. Efsane dedikleri oyunculardan daha çok şey verdim. Demek ki onlarda vefa, kadir kıymet bu kadarmış. Söyleyecek bir şey yok'' şeklinde çarpıcı açıklama yapmıştı.
 OPSİYON AYARI
 BURAK Yılmaz dün de twitter hesabından çok ince bir mesaj daha verdi: 'Allah'a şükürler olsun ki doğru karar verip G.Saray'a imza atmışım!'' Hatırlanacağı gibi Burak Yılmaz, '5 milyon euroya serbest kalır' opsiyonunu kullanarak sezon başında G.Saray'a transfer olmuştu.
 5 Trabzonlu 50 gol attı!
 İŞTE  2 yıldır G.Saray ile Trabzon arasında büyük kavgaya yol açan transferlerin gol ekonomisi... Trabzonspor'dan G.Saray'a son 1.5 sezonda gelen 5 futbolcu, toplam 50 gol attı. Bu ilginç tablo ile Aslan'ın ne kadar başarılı bir operasyon yaptığı belgelendi. Selçuk İnan 17, Burak Yılmaz 15, Umut Bulut 13, Engin Baytar 3, Ceyhun Gülselam da 2 gol attı.
 Liverpool, Burak Yılmaz'ı alacak!
 ATTIĞI 6 golle Cristiano Ronaldo ile birlikte Devler Ligi'nde gol krallığı koltuğunda oturan Burak Yılmaz, Liverpool'un iştahını kabartıyor. Nuri Şahin'in formasını giydiği İngiliz kulübü, Chelsea'nin kanat oyuncusu Daniel Sturridge ile anlaştı. İngiliz basını, 'Liverpool bir transfer daha yapacak. Bu, büyük ihtimalle birçok kez izlettikleri Burak Yılmaz olacak' diye yazdı.