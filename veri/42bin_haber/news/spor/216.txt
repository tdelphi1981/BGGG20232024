Avcı'dan Hamit'e 'ayıp' mesajı!
A Milli Takım teknik direktörü Abdullah Avcı, Macaristan ile oynanan maç sonrasında kendisini 'yeterince sert olmamak' ile eleştiren Hamit Altıntop hakkında konuştu.
 Milli Takım teknik direktörü Abdullah Avcı, Ntv'de katıldığı programda geride kalan sürece dair değerlendirmelerde bulunurken Hamit Altıntop'a hitaben kurduğu cümleler oldukça dikkat çekti.
 2014 Dünya Kupası Grup Elemeleri'nde oynanan ve 3-1 kaybedilen Macaristan maçının ardından kendisini eleştiren Hamit Altıntop'un sözlerinin hatırlatılması üzerine Avcı, "Ben futbolcularına nasıl davranacağını iyi bilen bir insanım. Benim bazı özgürlüklerim vardır ama bazı sınırlarım da vardır. İnsanlara hakaret etmeyi sevmeyen bir insanım. Benim bazen ses tonum yükselebilir. Ne zaman, nerede, nasıl haraket edeceğimi çok iyi bilirim ve bunun için de destek alırım. Eğer futbolcular bağırıp çağıran bir insan istiyorlarsa bu onların ayıbıdır. Ben öyle bir insan olamam" sözlerini kullandı.
 Avcı, ayrıca Kasımpaşalı olduğunu da belirterek esprili bir şekilde, "Yeri geldiğinde racon kesmesini de bilirim." şeklinde konuştu.
 HAMİT NE DEMİŞTİ?
 "Abdullah Hoca inanılmaz pozitif bir kişiliğe sahip. Detaylara dikkat eden ve bizi de o şekilde maçlara hazırlayan bir yapısı var. Bu bir eleştiri değil fakat, bu iyi niyetliliğinin, iyi kalpliliğinin, pozitif yapısının bazen sert olmasının gerektiğine inanıyorum. Bu bir eleştiri değil. Bunu tecrübelerime dayanarak söylüyorum. Sadece bazen bu ciddiyeti hissettirmek gerekiyor"