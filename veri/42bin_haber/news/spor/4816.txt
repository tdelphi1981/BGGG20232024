Burasını Arap Ligi sanmasın
Taffarel, G.Saray forması giymesi an meselesi olan Sneijdere mesaj gönderdi.
Brezilyalı kaleci antrenörü, Türkiye Ligini, Arap Ligi ile karşılaştıramazsınız. Orası futbolcular için tatil yeri olabilir ama burada çalışan oynar dedi. 
SNEİJDER TRANSFERİ NEDEN GECİKİYOR / MEHMET ARSLAN YAZDI 
GALATASARAY kaleci antrenörü Claudio Taffarel de Hürriyetin dünkü manşeti olan Sneijdere verilecek 6 milyon Euro sıkıntı yaratır manşetini doğrular açıklamalar yaptı. Fatih Terimin, Hollandalı yıldıza olan bakış açısıyla ilgili de konuştu.
İtalyan gazetesi La Gazzetta Dello Sportun sorularını yanıtlayan sarı kırmızılıların efsane ismi Taffarel, Sneijder transferini camia olarak istediklerini belirtti ve şunları söyledi...   
TERİM DE SNEİJDERİ İSTİYOR AMA... 
FATİH Terim diğer futbolculara karşı sorumlu davranıyor. Bu gerçeği göz önünde bulundurarak hareket ediyor. Büyük bir transfer ama takım içi dengeler önemli. Sonuçta pahalı bir transfer Sneijderin gelişi.
- Sneijderin Inter ile arasında neler olduğunu bilmiyorum, ancak biz elbette onun gelmesini istiyoruz. Onun transferi G.Saraya kuşkusuz ki güç katar. şampiyonlar ligi için ayrı bir motive olur.
- Hocamız Fatih Terim de Sneijderi istiyor ama diğer futbolculara karşı da sorumlu davranıyor ona göre hareket ediyor. Büyük bir transfer. Ancak pahalı bir operasyon ve takım içindeki dengeler de önemli.
- Terim genellikle felsefesini değiştirmez ama Sneijderin gelişi ile sistemsel bir değişiklik olacaktır. Sneijder alanında örnek bir adam, bazı şeyleri değiştirir. 
TÜRKİYE TAM BİR FUTBOL ÜLKESİ 
BİZİM takım içinde harika bir atmosferimiz var. Burada eğlenerek mutlu bir şekilde çalışıyoruz. Sneijder şunu da unutmamalı Galatasaray, Şampiyonlar Liginde oynuyor.
- Türkiye Ligini, asla Arap ligleri ile karşılaştıramazsınız. Avrupa liglerine göre reklamı az bir ligdir. Ancak her şeye rağmen popüler bir organizasyondur.
- Arap ligleri futbolcular için tatil yeri olabilir ama Türkiye Liginde çalışmak zorundasınız, burada çalışan oynar. İstanbul harika bir şehir, Türkiye bir futbol ülkesi.
- Ne olursa olsun, Wesley Sneijder çalışmak zorunda. Türkiye hiçbir zaman futbolcuların çalışmadan para kazandığı bir lig olmadı. O da aramıza katılırsa bizim gibi çalışacak. 
İş Yolanthede  bitiyor 
TRANSFERİ yılan hikayesine dönen dönen Wesley Sneijderin eşi Yolanthe, attığı twette Geleceğimizi bilmiyorum. Ben de bekliyorum. Ama kimileri pis oyunlar oynuyor. Tam 5 kez gittiğim İstanbulu çok seviyorum. Ama hala gitmedik ve belki de gitmeyeceğiz diye yazdı.  
Aklı Adanın devlerinde 
HOLLANDA medyası Sneijderin transfer döneminin sonuna kadar bekleyeceğini iddia etti. Bunun nedeni ise Sneijderin İngilteredeki opsiyonlarını artırma çabası. Hollandalılara göre başarılı oyuncunun ilk tercihi 
Premier Ligin birinci sınıf takımları Arsenal, M.United ve Manchester City. G.Sarayın da kendisine talip olması Sneijder için büyük bir onur olarak gösteriliyor ama Hollandalının aklının Adada olduğu söyleniyor.