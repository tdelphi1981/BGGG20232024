TKBL'de 12. hafta programı
Basketbolda 2012 yılının son derbi maçında Fenerbahçe ile Beşiktaş kadın takımları, İstanbul'da karşı karşıya gelecek.
Türkiye Kadınlar Basketbol Ligi'nin (TKBL) 12'nci haftasında Beşiktaş ile Fenerbahçe arasında yapılacak derbi, BJK Akatlar Spor Salonu'nda yarın saat 14.00'te başlayacak. Galatasaray ile 26 Aralık Çarşamba günü yaptığı derbi maçı 83-67 kazanan sarı-lacivertliler, ligde 11 maçta 11 galibiyetle yenilgisiz lider durumda bulunuyor.

Kötü bir sezon geçiren ve ligde yaptığı 11 maçta henüz galibiyetle tanışamayan Beşiktaş ise son sırada yer alıyor.

TKBL'DE HAFTANIN PROGRAMI 
Türkiye Basketbol Federasyonu'ndan yapılan açıklamaya göre, TKBL'de 12. hafta maçlarının programı şöyle:

29 Aralık Cumartesi:
14.00 BeşiktaşFenerbahçe (BJK Akatlar Spor Salonu)
14.00 Adana BOTAŞHomend Antakya Belediyesi (Menderes Spor Salonu)
15.00 GalatasarayTED Ankara Kolejliler (Abdi İpekçi Spor Salonu)
16.00 İstanbul Üniversitesi BGDSamsun Basketbol (Prof. Dr. Turgay Atasü Spor Salonu)
17.00 Canik BelediyesiMersin Büyükşehir Belediyesi (Canik Belediyesi Spor Salonu)

30 Aralık Pazar:
14.00 Edremit Belediyesi-Tarsus Belediyesi (Edremit Spor Salonu)
14.00 Kayseri KASKİCeyhan Belediyesi (Kadir Has Spor Salonu)