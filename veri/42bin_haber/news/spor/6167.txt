Beşiktaş'tan bir galibiyet daha
TKBL'de 15.hafta mücadelesinde Beşiktaş, sahasında konuk ettiği Ceyhan Belediyesini 92-77'lik skorla mağlup ederek ikinci galibiyetini aldı.
Ev sahibi Beşiktaşta Milica Jovanovic 28 sayı- 5 ribaund- 4 asist, Milka Bjelica 18 sayı- 17 ribaund- 6 asist, Özge Kavurmacıoğlu 16 sayı- 7 ribaund ve Gülşah Duman da 11 sayıyla maçı tamamladı. Ceyhan Belediyesinde ise Carolyn Elizabeth 21 sayı- 5 ribaund, Kristine Karklina 16 sayı- 2 ribaund- 2 asist ve Kayla Pederson da 14 sayı- 7 ribaund ile mücadeleyi noktaladı.  
Oyuna iyi başlayan Beşiktaş, Milka Bjelica, Milica Jovanovic, Gülşah Akkaya ve Özge Kavurmacıoğlunun sayılarıyla 6.dakikada skoru 23-4 yaptı. İlk periyotu 35-13 önde tamamlayan Siyah Beyazlılar, devre sonunda da soyunma odasına 17 sayı farkla 49-32 üstün giden taraf oldu. Mücadelenin ikinci yarısında da oyunun kontrolünü elinde bulunduran Beşiktaş, üçüncü periyotunu 73-50 farklı geçtiği maçtan 92-77 galibiyetle ayrıldı.