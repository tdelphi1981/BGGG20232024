Banvit yarı finalde
Erkekler Türkiye Kupası'nda Banvit, Hacettepe Üniversitesi'ni 77-63 yenerek yarı finale yükseldi. 
Spor Toto Erkekler Türkiye Kupası Sekizli Finalleri'nde Banvit, Hacettepe Üniversitesini 77-63 yenerek, yarı finale yükseldi.

Karşılaşmanın ilk dakikalarında Banvit, Şafak ve Mejia Hacettepe Üniversitesi ise Marsh ile sayı aldı. İlk periyot, 12-17 Bandırma temsilcisinin üstünlüğüyle tamamlandı. 
İkinci periyotta 3 sayı çizgisinin gerisinden bulduğu sayılarla farkı 10 sayıya (22-32) çıkaran Banvit, Hüseyin ve Marsh'ın sayılarına engel olamadı.

Ankara temsilcisi farkı 3 sayıya kadar indirse de rakibinin top kayıplarını iyi değerlendiren Banvit soyunma odasına 39-31 önde gitti.

Bajramovic ve Lucas ile kolay sayılar bulan Banvit, Stimac'ın da katkısıyla farkı artırdı ve son periyoda da 41-58 önde giren taraf oldu.

Final periyodunda da sayı üstünlüğünü koruyan Bandırma temsilcisi maçtan 77-63 galip ayrılırken, 11 sayıyla oynayan Stimac ve 10 sayı atan Erkan, galibiyette önemli rol oynadı. Bu arada Stimac, "karşılaşmanın yıldızı" da seçildi. Oyuncuya ödülünü Türkiye Basketbol Federasyonu Yönetim Kurulu Üyesi Şükrü Tara verdi.