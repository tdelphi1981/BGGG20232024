Japonya pahalı geldi
Görme Engelliler Spor Federasyonu Başkanı Abdullah Çetin, Futsal Milli Takımı'nı maliyetleri yüksek olduğu gerekçesiyle Japonya'daki Dünya Şampiyonası'na göndermedi.Türkiye Görme Engelliler Federasyonu Başkanı Abdullah Çetin, Futsal Milli Takımı'nı, maliyetlerin yüksek olması nedeniyle Japonya'daki Dünya Şampiyonası'na göndermedi. Uluslararası Görme Engelliler Federasyonları Birliği (IBSA) Genel Sekreteri de olan Abdullah Çetin, Futsal Dünya Şampiyonası'nın 4-12 Şubat tarihleri arasında Japonya'da düzenleneceğini söyledi. Şampiyonaya katılmayı planladıklarını anlatan Çetin, Ancak fiyatların çok yüksek olması ve sadece oraya gitmek için 110 bin liraya ihtiyaç duyulması bizi kararımızdan vazgeçirdi dedi.

Şampiyonanın B2 ve B3 olmak üzere az görenler sınıfında gerçekleştirileceğini belirten Çetin, Dünya Şampiyonası her 2 yılda bir gerçekleşiyor. IBSA, bu yıl da Japonya'da yapılması yönünde karar aldı. Japonya, şampiyona için hiçbir kriter göz önüne alınmadan dünya ülkelerinin teklifine sunuldu. Japonya'daki organizasyonun çok pahalı olması nedeniyle sadece 3 ülke başvuru yaptı diye konuştu.

Japonya'nın yanı sıra şampiyonaya Ukrayna, Rusya ve İngiltere'nin katılmak istediğini ifade eden Çetin, Üç ülkenin katıldığını dikkate aldığımızda milli takıma fazla bir faydası olmadığı kanaatine vardık dedi.
Çetin, gidilmesi halinde Dünya Şampiyonası maliyetinin 150 bin lirayı bulacağını belirterek, şöyle konuştu:

Teknik kurulumuz da sportif olarak bir yarar görmediği için gitmekten vazgeçtik. Şartlarda istediğimiz düzenlemeler yapılmadığı için Türkiye, İspanya, İtalya ve Almanya gibi ülkeler şampiyonaya gitmedi. Bir takımın Japonya'da konaklaması 23 bin Avro. Bir kişinin gidiş dönüş uçak bileti ise 5 bin lira. Bizim Kayseri'de düzenlediğimiz Avrupa Şampiyonası'na 8 ülke katıldı. Dünya şampiyonası gibi büyük bir organizasyona 4 ülke katılıyor. Dünya şampiyonası özelliği kayboldu.

Federasyonunun 2013 yılı bütçesinin henüz belli olmadığını belirten Abdullah Çetin, sözlerini şöyle tamamladı:

Belki borçlanarak gidebilirdik, ama 150 bin lira benim için büyük bir rakam. Benim federasyonumda 8 branş var. Uluslararası bir organizasyona 150 bin lira harcarsam, benim bütçemin 1 milyon 200 bin lirası bu tür organizasyonlara gider. Bu federasyona tahsis edilen parada tüm görme engellilerin hakkı var.