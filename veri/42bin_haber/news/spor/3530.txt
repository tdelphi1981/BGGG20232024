Zigana'da kayak keyfi başladı
Gümüşhane-Trabzon il sınırındaki 2 bin 100 rakımlı Zigana Dağı'nda yer alan Gümüşkayak Tesisleri'nde kayak sezonu, Karadeniz Teknik Üniversitesi (KTÜ) Tenis ve Havacılık Kulübü öğrencileri tarafından açıldı.KTÜ Tenis Kulübünden 25, Havacılık Kulübünden ise 20 olmak üzere 45 öğrenciden oluşan kafile, sezonun ilk kayak açılışını yapmak üzere Gümüşhane'nin Torul ilçesine bağlı Zigana Gümüşkayak Tesisleri'ne geldi.

Tesislerden kiraladıkları kayaklar ile saatlerce kayak yapan öğrenciler, karın tadını çıkardı.

KTÜ Tenis Kulübü Başkanı Çağlar Paç, yaptığı açıklamada, kulübün 300 üyeden oluştuğunu belirterek, Bugün kendi kulübümüzden 25, havacılık kulübünden de 20 olmak üzere 45 arkadaşımızla geldik. Tesislerde ilk kayak sezonunu bizler açtık. Kar yeteri kadar yok ama mevcut olandan en iyi şekilde yararlandık. Bugün ilk kez geldik, bundan sonra da sık sık Zigana'ya arkadaşlarımızla kayak yapmaya geleceğiz dedi.
Kulüp üyesi Nazlı Gülaraz ise çok güzel bir gün geçirdiklerini belirterek, Arkadaşlarımızla kayak yaparak hafta sonu tatilinin tadını çıkardık şeklinde konuştu.
Hafta sonunu değerlendirmek için çocukları ile tesislere gelen bazı vatandaşlar da kiraladıkları kızaklar ile kayarak eğlenceli anlar yaşadı.