Antakya Belediyesi Başantrenörü istifa etti
Türkiye Kadınlar Basketbol Ligi ekiplerinden Homend Antakya Belediyesi Başantrenörü Levent Deringöl'ün kendi isteğiyle görevinden ayrıldığı bildirildi.Antakya Belediyesi'nden yapılan yazılı açıklamada, Homend Antakya Belediyesi yönetim kuruluna istifa dilekçesini sunan Deringöl'ün görevinden ayrılma isteğinin kabul edildiği belirtildi.

Basketbol Şube Sorumlusu Yunus Yıldırım, konuyla ilgili yaptığı açıklamada, kendi isteğiyle görevinden ayrılan Deringöl'e 16 aydır takıma verdiği hizmetlerden dolayı teşekkür ettiklerini ifade etti.

Deringöl'ün istifasının yönetim kurulunca kabul edildiğini belirten Yıldırım, şunları kaydetti:
Takımımızın başına Yardımcı Antrenörümüz Ekin Baş, teknik sorumlu olarak atanmıştır. İnanıyoruz ki, Ekin Baş hocamızla birlikte başarı çıtamız her geçen gün daha da yükselecektir. Ligde, Türkiye Kupası ve Avrupa kupalarında elde edilen başarılara yenileri eklenecektir. Başarılı ivmemizi sürdürerek yolumuza devam edeceğiz. Bugüne kadar takımımıza olan ilgisi ve desteklerinden dolayı başta Antakya Belediye Başkanımız Lütfü Savaş'a, protokolümüzün değerli üyelerine, kamu kurumlarımızın değerli temsilcilerine, yönetim kurulu üyelerimize, hayırsever işadamlarımıza, sivil toplum kuruluşlarımıza, taraftarlarımıza ve tüm Hatay halkına teşekkür ediyoruz.