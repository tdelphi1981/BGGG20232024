Altay kupa maçında taraftarına güveniyor
Ziraat Türkiye Kupası 4. turunda yarın Kayseri Erciyesspor'u konuk edecek Altay'ın teknik direktörü Beyhan Çalışkan, İyi futbol oynayıp turu geçmek istiyoruz dedi.Çalışkan, yaptığı açıklamada, Spor Toto 2. Lig Beyaz Grup'ta haftayı maç yapmadan geçtiklerini, kupada yarın Kayseri Erciyesspor ile karşılaşacaklarını belirtti.

Kayseri Erciyesspor'un güçlü bir takım olduğunu dile getiren Çalışkan, Rakibimiz iyi bir ekip ve iyi oynuyorlar. Bunun karşılığı olarak da PTT 1. Lig'de lider durumda bulunuyorlar. Biz de genç kadromuzla elimizden geleni yapmak istiyoruz. Ev sahibi olmamızın avantajını kullanmak, iyi futbol oynayıp turu 
geçen taraf olmak istiyoruz dedi.

Ali Zağlı'nın yöneteceği Altay ile Kayseri Erciyesspor arasındaki Ziraat Türkiye Kupası 4. tur mücadelesi yarın saat 15.30'da Alsancak Stadı'nda oynanacak.