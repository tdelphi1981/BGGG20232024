Arkas Spor'un ilk rakibi Polonya temsilcisi
Arkas Spor, 12'li play-off turu ilk maçında bugün Polonya'dan PGE Skra ile İzmir'de karşılaşacak.Atatürk Voleybol Salonu'nda bugün saat 19.00'da başlayacak Arkas Spor-PGE Skra maçını Yunanistan'dan Epaminondas Gerothodoros ile İtalyan Vittorio Sampaolo yönetecek.

Mavi-beyazlı ekip, rakibiyle rövanş maçını ise 23 Ocak Çarşamba günü Lodz kentindeki Atlas Arena'da TSİ 19.00'da oynayacak.
Avrupa kupalarında 57. maçına çıkacak Arkas Spor, şimdiye kadar oynadığı müsabakalarda 37 galibiyet, 19 mağlubiyet aldı.