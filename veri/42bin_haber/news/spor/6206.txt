Terim, Sneijder kararını verdi!
Galatasaray'ın yeni transferi Wesley Sneijder, Beşiktaş ile oynanacak derbi maçının kadrosuna alındı.
Galatasaray, Spor Toto Süper Lig'in 19. haftasında Pazar günü oynayacağı Beşiktaş derbisinin hazırlıklarını yaptığı akşam antrenmanıyla tamamladı.

Sarı-kırmızılıların Inter'den yeni transfer Wesley Sneijder de kamp kadrosunda yer aldı.

Antrenmanın ilk bölümünde Galatasaraylı futbolcular düz koşu ve ısınma, açma-germe hareketleri yaptı. Ardından üç gruba ayrılan sarı kırmızılılar dar alanda pas ve pres çalışması gerçekleştirdi. Akşam çalışması soğuma egzersizleriyle son buldu.

Galatasaray bu çalışmayla derbi hazırlıklarını tamamlayarak Florya Metin Oktay Tesisleri'nde kampa girdi.