Galatasaray 0-1 Gençlerbirliği
Spor Toto Süper Ligde 25. haftanın açılış maçında G.Saray, TT Arena'da G.Birliği'ne 1-0 mağlup oldu.
UEFA şampiyonlar ligi 2'nci turda Schalke 04 ile oynayacağı rövanş maçı öncesi moral arayan Galatasaray, Türk Telekom Arena'da üst sıralara tırmanmaya çalışan Gençlerbirliği'ni konuk etti.

MAÇTAN KARELER - Adem KABAYEL'in objektifinden

Özgür Yankaya'nın yönettiği mücadelede, Gençlerbirliği'nin tek golünü 60. dakikada Vleminckx atarken, 83. dakikada Dider Drogba bir penaltıyı gole çeviremedi. Maçın 87. dakikasında Galatasaray'ın savunmacısı Gökhan Zan rakibine vurduğu gerekçesiyle hakemden kırmızı kart gördü.

TAFFAREL: TOP GİRMEK İSTEMEDİ

ÇAPA: ŞANS YANIMIZDAYDI

  HAMİT İMKANSIZI BAŞARIYOR 

CAVCAV: GALATASARAY DAHA İYİ OYNAMALI

Galatasaray, özellikle maçın ilk yarısında yakaladığı net pozisyonları gole çeviremeyerek taraftarlarına adeta saç baş yoldurttu. Sarı kırmızılıar böylece, Fatih Terim'in cezalı olduğu ikinci karşılaşmada da üç puan alamazaken 192 dakikadır da gol atamadı. Galatasaray geçtiğimiz hafta da Eskişehirspor ile deplasmanda 0-0 berabere kalmıştı. 

Galatasaray, şampiyonluk yolunda üç puan kaybetmesine rağmen 47 puan ve maç fazlasıyla Beşiktaş'ın 5 puan önünde liderliğini sürdürdü. Puanını 34'e çıkaran Gençlerbirliği ise 9'uncu sıradaki yerini korudu.

GALATASARAY'DA PUAN KAYIPLARI SÜRÜYOR

Stat: Türk Telekom
Hakemler: Özgür Yankaya, Volkan Narinç, Selçuk Kaya
Galatasaray: Muslera, Eboue, Semih Kaya, Gökhan Zan, Riera, Hamit Altıntop (Dk. 65 Drogba), Yekta Kurtuluş, Selçuk İnan, Emre Çolak (Dk. 57 Amrabat), Sneijder (Dk. 57 Umut Bulut), Burak Yılmaz
Gençlerbirliği: Ramazan Köse, Serkan Kurtuluş, Aykut Demir, Kulusic, Tosic, Tomic (Dk. 66 Ekigho), Petrovic, Özgür İleri, Jimmy Durmaz (Dk. 89 Artun Akçakın), Azofeifa, Vleminckx (Dk. 90 4 Curri)
Gol: Dk. 60 Vleminckx (Gençlerbirliği)
Kırmızı kart: Dk. 87 Gökhan Zan (Galatasaray)
Sarı kartlar: Dk. 28 Özgür İleri, Dk. 39 Jimmy Durmaz, Dk. 84 Aykut Demir (Gençlerbirliği), Dk. 41 Hamit Altıntop, Dk. 88 Yekta Kurtuluş (Galatasaray)

MAÇIN AYRINTILARI 

3 oyuncuya kesik 
Sarı-kırmızılı ekipte son yapılan Eskişehirspor maçının ilk 11'inde yer alan isimlerden 3 oyuncu kesik yedi. Sarı kart cezalısı durumuna düşmesi nedeniyle Gençlerbirliği'ne karşı şans bulamayan Felipe Melo'nun yanı sıra, Hakan Balta, Sabri Sarıoğlu ve Amrabat maça yedekler arasında başladı. 
Hamit Altıntop ve Eboue takıma döndü 
Galatasaray'da Eskişehirspor maçının yedekleri arasında bulunan ancak süre alamayan Hamit Altıntop ile Eboue, Gençlerbirliği maçında yeniden formalarına kavuştu. Her iki oyuncu da maça ilk 11'de başlayarak yeniden takımdaki yerlerini aldı. Sarı-kırmızılı takımda, Riera, Yekta Kurtuluş ve Emre Çolak da ilk 11'de yeniden sahaya çıkan diğer isimler oldu. 
Emre Çolak formasına kavuştu 
Galatasaray'ın genç oyuncusu Emre Çolak, uzun bir aranın ardından yeniden Gençlerbirliği maçıyla formasına kavuştu. Ligde en son 20. haftadaki Bursaspor maçında ilk 11'de sahaya çıkan, 21. haftadaki Medical Park Antalyaspor maçında ise 80. dakikada oyuna dahil olan Emre Çolak, ardından ligde Akhisar Belediyespor, Orduspor ve Eskişehirspor, UEFA Şampiyonlar Ligi'nde ise Schalke 04 maçında süre alamamıştı. 
Terim'in cezası sürüyor, Hasan Şaş döndü 
Orduspor maçında müsabaka hakemine yönelik söylemi nedeniyle 3 maç ceza alan Fatih Terim, Gençlerbirliği karşısında da kulübede görev yapamadı. Terim, cezasının ikinci maçını Gençlerbirliği'ne karşı çekerken, Hasan Şaş bir maçlık cezasını Eskişehirspor mücadelesinde doldurup, takıma döndü. Fatih Terim, mücadeleyi locasından takip etti. 
Dany kadroda yok 
Sarı kart cezalısı olması nedeniyle Eskişehirspor maçında oynayamayan Dany, Gençlerbirliği maçında ise sakatlığı nedeniyle takımdaki yerini alamadı. Tedavisi sonrası takımla çalışmalara başlamasına karşın ağrıları devam ettiği öğrenilen Dany, dün takımının kamp kadrosundan çıkarılmıştı. Öte yandan, sakatlığı süren Elmander de yine kadroya giremedi. 
Alev Ercins'e plaket verildi 
Galatasaray'ın iç saha maçlarında organize edilen Efsaneler Anılıyor organizasyonunun konuğu, 8 Mart Dünya Kadınlar Günü'nde Alev Ercins oldu.
Galatasaray Kadın Voleybol Takımı'nda 20 sezon forma giydiği aktarılan Alev Ercins'e karşılaşma öncesi plaket verildi. 
Taraftarların bilet tepkisi 
Galatasaray'ın UEFA Şampiyonlar Ligi'nde deplasmanda Schalke 04 ile yapacağı maça bilet bulamayan taraftarlar, yönetime pankartlı tepki gösterdi. Maç başlamadan önce kale arkası Pegasus Tribünü'ne, Haydi söyle, her maçına gelmedik mi? pankartı açan taraftarlar, Haydi söyle, her maçına gelmedik mi? Haydi söyle, uğruna can vermedik mi? Haydi söyle, kimler gidiyor Schalke'ye. Haydi söyle! tezahüratı yaparak, tepkilerini dile getirdi. 
Gençlerbirliği'nde 3 eksik 
Gençlerbirliği takımı, Galatasaray karşılaşmasına 3 eksikle çıktı. Ankara temsilcisinde kırmızı kart cezalısı Ermin Zec, sarı kart cezalısı Cem Can ve sakatlığı bulunan Hurşut Meriç, Galatasaray deplasmanında kadroda yer alamadı.