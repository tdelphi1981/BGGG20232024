Çaykur Rizespor gol oldu yağdı
PTT 1. Ligi'de Çaykur Rizespor, Göztepe'yi 5-1 mağlup etti.
Çaykur Rizespor'un golleri 46'ncı dakikada Eren, 61'inci dakikada Cernat, 76'ncı dakikada penaltıdan Sercan, 90+1'inci dakikada Depetris ile 90+3'üncü dakikada Cenk'ten geldi. Göztepe'nin tek golünü ise 68'inci dakikada Şaban kaydetti. Göztepe'de 72'nci dakikada Aytek ile 76'ncı dakikada Veli, gördükleri kırmızı kartlarla oyun dışında kaldılar. Aytek'in kırmızı kart gördüğü pozisyonda hakeme ve Çaykur Rizesporlu taraftarlara alkışla tepki gösteren Göztepe Teknik Direktörü Mustafa Kemal Kılıç, itirazlarına devam edince tribüne gönderildi. 
 
Karşılaşma öncesi taraftarlar teknik direktör Mustafa Denizli ve futbolcuları tribüne çağırarak sevgi gösterilerinde bulundu. Bu arada Çaykur Rizesporlu taraftarların büyük ilgi gösterdiği ve yaklaşık 10 bin kişinin izlediği karşılaşmayı 100 kişilik Göztepeli taraftar grubu da seyretti. 
 
16'ncı dakikada Orhan'ın sağ kanattan penaltı noktasına doğru ortaladığı topu Eren kafayla kaleye gönderdi. Topu kaleci Ferhat, direk dibinden kornere çıkardı. 
22'nci dakikada Eren'in ceza sahası önünden laleye gönderdiği sert şutta top kaleci Ferhat'ta kaldı. 
31'inci dakikada Hakan'ın ceza sahası önünden kaleye gönderdi şutta top yanda auta çıktı. 
46'ncı dakikada sol çaprazdan ceza sahasına giren Eren'in şutunda top filelerle buluştu: 1-0. 
61'inci dakikada Cernat'ın ceza sahası sol çaprazından kullandığı serbest vuruşta barajın sağından geçen ve havada falso alan top kaleci Ferhat'ın bakışları altında filelerle buluştu: 2-0. 
68'inci dakikada Ergin'in sağ kanattan penaltı noktasına çıkardığı topa gelişine vuran Şaban'ın şutunda top ağlara gitti: 2-1. 
70'inci dakikada sol kanattan hızla rakip ceza sahasına giren Eren'in pasında topla buluşan Sercan'ın şutunda top yandan auta çıktı. 
72'nci dakikada orta sahada rakibine sert müdahale eden Aytek ikinci sarı karttan kırmızı kart gördü. Aytek kart sonrası yan hakeme itirazlarda bulundu. Hakeme ve Çaykur Rizesporlu taraftarlara alkışla tepki gösteren Göztepe teknik direktörü Mustafa Kemal Kılıç, itirazlarını sürdürünce tribüne gönderildi. 
76'ncı dakikada ceza sahasında Veli, Cernat'ı düşürünce hakem penaltı noktasını gösterdi. Veli, ikinci sarı kart sonrası kırmızı kartla oyun dışında kaldı. Penaltı atışını kullanan Sercan'ın vuruşunda top filelerle buluştu: 3-1. 
90+1'inci dakikada Cenk'in pasında ceza sahasında topa dokunan Depetris'in vuruşunda top ağlara gitti: 4-1. 
90'+3'üncü dakikada savunmanın arasına giren ve topu kapan Cenk'in vuruşunda top filelerle buluştu. 5-1. 
Karşılaşma da Ç. Rizespor'un 5 - 1 üstünlüğüyle sona erdi.  
MAÇ SONU AÇIKLAMALAR 
STAT: Yeni Rize 
HAKEMLER: Mustafa Öğretmen, Baki Yiğit, Özgür Ertem  
ÇAYKUR RİZESPOR: Loriya - Serhat, Murat, Orhan, Oğuzhan (Dk. 83 Sezer) - Smakov, Sercan (Dk. 79 Çağrı), Cernat (Dk. 81 Cumali), Cenk - Eren, Depetris 
GÖZTEPE: Ferhat - Aytek, Onur, Dilaver (Dk. 28 Halil), Orhan - Ali (Dk. 58 Şaban), Hakan, Veli, Fatih (Dk. 70 Mithat 4) - Ergin, Tum 
GOLLER: Dk. 46 Eren, Dk. 61 Cernat, Dk. 76 Sercan (Pen), 90+1 Depetris, 90+3 Cenk (Çaykur Rizespor), Dk. 68 Şaban (Göztepe) 
SARI KART: Ergin, Onur, Orhan (Göztepe), Orhan (Çaykur Rizespor) 
KIRMIZI KART: Dk. 72 Aytek, Dk. 76 Veli (Göztepe)  
PTT 1. LİG'DE OYNANAN DİĞER KARŞILAŞMALAR