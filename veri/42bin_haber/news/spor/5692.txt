Alemin fotoğrafı
Sarı kırmızılı takımın ABDli kaptanı keyif verici yasaklı madde kullandığı gerekçesiyle tedbirli olarak TBF Disiplin Kuruluna sevk edildi. Doping testi pozitif çıkan Cimbomun büyük kozunu ağır bir ceza bekliyor.
POTAYA bomba düştü... Galatasaray Medical Parkın kaptanı David Hawkinsin doping testi pozitif çıktı. Sarı kırmızılıların ABDli forveti keyif verici yasaklı madde kullandığı gerekçesiyle tedbirli olarak TBF Disiplin Kuruluna sevk edildi. Hawkinse, Galatasarayın 22 Aralık 2012 tarihinde Gaziantep BŞB ile yaptığı maç sonrasında doping testi yapıldı. WADA akreditasyonu bulunan Köln Doping Kontrol Laboratuarından gelen doping testi sonuçları pozitif çıktı ve 30 yaşındaki forvetin A numunesinde yasaklı maddeye rastlandı. 
B NUMUNESİNİN AÇILMASINI İSTEDİ 
İDRAR örneğinde keyif verici yasaklı maddeye rastlanan David Hawkinsin savunması istendi ve yıldız oyuncu tedbirli olarak Disiplin Kuruluna sevk edildi. Sürecin devamı için Hawkinsin savunması beklenmeye başlandı. Hawkins, B numunesinin açılmasını da talep etti. TBF Disiplin Kurulu karar vermek için Kölnden ikinci test sonuçlarını bekleyecek. Bu sonucun da pozitif çıkması durumunda cezası açıklanacak. 
ULM MAÇINDA FORMA GİYMEDİ 
OLAY, yıldız oyuncunun kariyerinde ikinci kez yaşanıyor. Hawkinsin, Roma forması giydiği dönem 5 Haziran 2007deki Siena maçında da Cannabis kullandığı ortaya çıkmış ve 3 ay ceza almıştı. Tedbirli olarak Disiplin Kuruluna sevk edilen Hawkins, tedbir kaldırılana kadar takımdan uzak kalacak. ABDli oyuncu takımının dün akşam Eurocupta oynadığı ULM maçında da forma giyemedi. 
Gordon bu anı ölümsüzleştirdi 
All-Star 2013 organizasyonun bitmesinden sonra Galatasaray Medical Parkta forma giyen Dawid Hawkins, Jamont Gordon, Ersin Dağlı ve Carlos Arroyo bir gece kulübüne gitti. Geç saatlere kadar eğlenen sarı kırmızılı oyuncuların ellerindeki purolar, önlerindeki içki şişeleri dikkatlerden kaçmadı. Galatasaraylıların bu eğlenceli gecesini bu fotoğrafla ölümsüzleştiren ise Jamont Gordon oldu.  
Yemin ederim hiç bir madde kullanmadım 
HAWKİNSte keyif verici maddeye rastlanırken, G.Saray Basketbol Takımı koçu Ergin Atamanın bu şok haber sonrası ABDli basketbolcuya Böyle bir madde kullanıyor musun sorusunu ilettiği öğrenildi. Hawkinsin ise cevabı şu oldu: Hayır, yemin ederim kullanmadım. Kullanmıyorum. 
Hawkins haberi önce F.Bahçeye gitti 
GALATASARAY, Hawkins olayının şokunu yaşarken, ABDli oyuncunun doping testinin pozitif çıktığı haberi sarı kırmızılı kulüpten önce Fenerbahçeye ulaştı. Geçmişteki Cemal Nalga olayındaki gibi bu durumdan da ilk önce sarı lacivertliler haberdar olurken, Galatasaray yöneticileri pazartesi gecesi saat 01.00de olayı öğrendiklerini belirtti. 
Cezası 2 sene olabilir 
ABDli oyuncunun doping testinin pozitif çıkması soruları da beraberinde getirdi. Daha önce de keyif verici madde kullandığı ortaya çıkan Hawkins, duruma itiraz eder ve B numunesini de açtırıp, o numunesi de pozitif çıkarsa cezası 3 aydan fazla olacak. Kullanılan maddenin kokain olması halinde ise alacağı ceza 2 seneyi bulacak. 
Murat Özyer de Pozitif dedi 
GALATASARAY Şubesi Koordinatörü Murat Özyer, Royal Halı Gaziantep BŞB ile yaptıkları maçın ardından David Hawkinsten alınan doping numunesinin pozitif çıktığını belirtti. Özyer, Türkiye Basketbol Federasyonu tarafından önceki gün kendilerine konuyla ilgili bildirim yapıldığını da belirtti. 
Chatman 3 ayla kurtarmıştı 
TÜRKİYEde daha önce Beşiktaş forması giyen Mire Chatman benzer bir olayla gündeme gelmişti. Keyif verici madde kullandığı tespit edilen Chatman, olayı itiraf etmiş ve B numunesini açtırmadığı için 3 ay ceza almıştı. 
DÜNYADAKİ ÖRNEKLER 
BASKETBOL
Henry James (Kokain kullanımı)
Issiah Rider (Kokain bulundurma ve satma)
James Gist (Esrar kullanımı) 
FUTBOL
Mark Ward (Uyuşturucu bulundurma) 
BOKS
Floyd Mayweather (Uyuşturucu satıcılığı)
Tommy Morrison (Uyuşturucu ve silah satıcılığı)