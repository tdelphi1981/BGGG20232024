Finalin adı: Karadağ - Norveç
10. Avrupa Bayanlar Hentbol Şampiyonası'nda ikinci finalist, Sırbistan'ı 27-26 yenen Karadağ oldu. Karadağ finalde Norveç'le karşılaşacak. 
Sırbistan'ın başkenti Belgrad'da devam eden şampiyonanın son yarı final maçı, Sırbistan ve Karadağ arasında yapıldı. Kombank Arena'da yapılan ve 12 bin 500 seyircinin izlediği karşılaşmanın ilk yarısını, evsahibi Sırbistan 14-13 üstün bitirdi. Ancak maçın ikinci yarısı, 27-26 Karadağ'ın galibiyetiyle
sonuçlandı. Karadağ  finalde Norveç'le karşılaşacak.

Norveç, yarı finalde Macaristan'ı 30-19 yenmişti. Sırbistan ise Macaristan ile bronz madalya maçına çıkacak.