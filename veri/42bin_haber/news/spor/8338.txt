Ortamı geriyorlar
G.Birliği Başkanı, Sadri Bey, her gün Vay kupam da kupam deyip, Aziz Yıldırım da konuşmalarıyla, Trabzonspor ve F.Bahçe seyircisini karşı karşıya getirdi dedi.
TÜRK futbolunun duayen başkanlarından İlhan Cavcav, açtı ağzını yumdu gözünü... Gençlerbirliği Kulübü Başkanı, 3 Temmuz süreciyle ilgili açıklamalar yaptı. Cavcav, F.Bahçe Başkanı Aziz Yıldırımı da eleştirirken, şu ifadeleri kullandı: Şener, iyi bir insan, kendisine saygım var. Ama bundan 2-3 ay önce Kulüpler Birliği toplantısı öncesi Sadri Beyi aradım, Biz Anadolu kulüplerini kuran insanlarız. Siz de Trabzonspor olarak bizim simgemizsiniz, toplantıya gelin dedim. 17 kulüp var. İmza verin, Trabzonsporun kupasını verin. O zaman geleceğim, bundan sonra ağzımı açarsam Sadri değilim cevabını verdi. 
AVRUPADAN 34.5 MİLYON EURO GELDİ 
BENİM buna diyebileceğim bir şey yok. 3 Temmuz olaylarından sonra Fenerbahçe gibi büyük bir camianın insanı 4-5 ay hapis yattı. Bizim federasyona Trabzonun kupasını verin dememizin mantığı yok. Ben Trabzonsporun yerinde olsam, -tamam kardeşim kupayı aldın- seni Avrupaya gönderdiler, Avrupada elendin ama bu yüzden Trabzonsporun kasasına 34 milyon 500 bin Euro para girdi.
- TFFnin vermiş olduğu bu kararı biz Kulüpler Birliği olarak bozamayız. Sadri Bey, her gün Vay kupam da kupam deyip, Aziz Yıldırım da konuşmalarıyla Trabzonspor ve Fenerbahçe seyircisini karşı karşıya getirdiler. 
Hakem hataları hala sürüyor 
Hakem hataları konusunda Türkiye Futbol Federasyonu (TFF) Başkanı Yıldırım Demirörenle görüştüm. Bana, Bakacağız, bakacağız şeklinde telkinde bulundu ancak hakem hataları hala aynı. 
Herkes teşvik primi veriyordu 
BUGÜNE kadar şikeye şahit olmadım. Eskiden teşvik primi vardı, herkes veriyordu. Galip gel sana 100-200 lira vereceğim diyordu. Ama sen mağlup ol, sana bu parayı vereyim kimsenin böyle bir şey yapacağını ihtimal vermiyorum.
- Allah bana sağlık versin. Ben Başkanlığı ömrümün son nefesine kadar götüreceğim diye bir iddia içerisinde değilim. Eskişehire yenildik, gözüme uyku girmedi. Bu heyecan beni götürüyor. Bir ameliyat geçirdim ama umarım devam ederim. 
Hakkımızı helal etmiyorum 
BÜLENT Korkmaz ve Mehmet Kulaksızoğlu bizde çalıştı. Görevlerine son verildi. Çalışmadıkları günler için 270 bin lira tahakkuk ettiler. Hakkımızı helal etmiyorum. 
Keyfi kart görene ceza vereceğim 
- Keyfi kırmızı veya sarı kart gören futbolculara para cezası vereceğim.
- Yabancı transferlere 20 milyon TL harcadık. Acı ama gerçek, şu anda 10 yabancımız var.  
En basit hareket yuhtu 
- ESKİDEN oynanan maçlarda en basit hakaret Yuh kelimesiydi. Şimdi millet molotof kokteyli atıyor, silah atıyor, adam bıçaklıyor bu şekilde futbolumuz bir yere gelemez.