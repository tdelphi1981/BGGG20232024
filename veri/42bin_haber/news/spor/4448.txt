Lefter ölümünün 1. yılında anıldı
Fenerbahçenin efsane futbolcusu Lefter Küçükandonyadis ölümünün 1. yılında Büyükadada ki mezarı başında anıldı.
Fenerbahçe Başkanı Aziz Yıldırım, Genel Sekreter Talat Yılmaz, eski yönetici Ali Koç, Lefterin eşi Stavrini, kızı Argirula, torunu Özlem Katmer, eski futbolculardan Ogün Altıparmak ve çok sayıda taraftarın katıldığı anma töreni Büyükada Aya Dimitri Kilisesinde başladı. Pazar ayininin ardından Lefter için dualar okundu. Törene katılan konuklar daha sonra araçlarla Büyükada Rum Ortodoks Kabristanına geçtiler. Burada Lefterin mezarı başında toplanan konuklar dua ettiler. Müslümanlar Fatiha okurken Ortodokslar da kendi dinlerine göre dualarını yaptılar.  
LEFTER ÖLÜMÜNÜN 1. YILINDA ANILDI 
Daha sonra bir konuşma yapan Adalar Belediye Başkanı Mustafa Farsakoğlu Lefterin kişiliği ve futbolculuğundan bahsetti. Daha sonra Genel Sekreter Talat Yılmaz bir konuşma yaparak Ordinaryüsün efsane futbolculuğunu anlattı. Başkan Aziz Yıldırım, Ali Koç ve Lefterin torunu Özlem Katmer mezara kırmızı-beyaz karanfiller bıraktılar. Bu arada Aziz Yıldırımın ellerini açarak Lefterin ruhuna bir fatiha okuması dikkat çekti. Aziz Yıldırım daha sonra Lefterin eşi  eşi Stavrini, kızı Argirula, torunu Özlem Katmerle tokalaşarak böyle önemli bir futbolcuyu 1 yıl önce kaybetmelerinden duyduğu derin üzüntüyü ifade etti. Aziz Yıldırım ve beraberindekiler daha sonra Deniz Taksi ye ait bir tekneyle Büyükadadan ayrıldılar. Daha sonra da teknelerle Büyükadaya gelen taraftarlar Leterin mezarını ziyaret ederek dua ettiler. Anma törenleri Lefter  adlı fotoğraf sergisi, Panayia Kilisesi Lokalinde kahve ikramı ve Lefter Belgeseli gösterimiyle sona erdi. 
Afyonkarahisar'da Lefter Kütüphanesi açıldı
      
Fenerbahçeli bir grup taraftarın,  Lefter Küçükandonyadis anısına Afyonkarahisar'ın Şuhut ilçesine bağlı Mahmut  köyündeki okula bağışladığı kitaplardan oluşan kütüphane, efsane golcünün  vefatının birinci yıl dönümünde düzenlenen törenle hizmete girdi. 
Mahmut Köyü İlkokulu'ndaki kütüphanenin açılışına, Afyonkarahisar Milli  Eğitim Müdürü Metin Yalçın, Okul Müdürü Cengiz Sarıkoç, kitap kampanyasını  başlatan Fenerbahçe'nin Sol Açık adlı taraftar grubu üyeleri, Afyonkarahisar  Fenerbahçeliler Derneği Başkanı Ömer Altınay ve öğrenciler katıldı.
         
                
Yazdı kalem, doldu defter, çocukların okuyor Lefter
  
Grubunun 12 yaşındaki üyesi Çayan Mutlu da kitapları, Mahmut Köyü  İlkokulu'ndaki yaşıtlarıyla paylaşmak için Lefter Kütüphanesi'ni kurduklarını  vurguladı.
Fenerbahçeli taraftarlar, Galatasaray Kulübü taraftarı okul müdürü Cengiz  Sarıkoç'a da Lefter Küçükandonyadis'i anlatan bir kitap hediye etti. Açılışın ardından taraftarlar, okul bahçesinde sarı-lacivert meşaleler  yakıp İşte kalem, işte defter, çocukların okuyor Lefter, Yazdı kalem, doldu  defter, çocukların okuyor Lefter tezahüratları yaptı.