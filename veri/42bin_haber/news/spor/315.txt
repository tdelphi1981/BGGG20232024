Bayern Münih'li Emre Can sakatlandı
Alman Birinci Futbol Ligi (Bundesliga) takımlarından Bayern Münih'te forma giyen Emre Can sakatlandı.
Kulüpten yapılan açıklamada, Emre'nin, Bayern Münih'in ikinci takımı ile FC Augsburg'un ikinci takımı arasında Cuma günü oynanan 4. Lig maçında ayak bileğinden sakatlandığı belirtildi. 
Açıklamada, Emre'nin devre arasından önce yeniden oynamaya başlayıp başlamayacağının henüz belli olmadığı kaydedildi.