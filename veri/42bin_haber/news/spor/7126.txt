Bursalı yöneticiden G.Saraylı Engin'e taciz
BURSAda yeşil beyazlı yönetici ortalığı karıştırdı. Amatör Şube Sorumlusu Hasan Gülayan 90 dakika bitimi, Engin Baytara sataştı, sözlü tacizde bulundu.
Sonra araya girmek isteyen Yönetim Kurulu üyesi Abdurrahim Albayrakı da kızdırdı, son olarak Ümit Davala ile fotoğraf çektirmek isteyen Bursalı bir taraftara kafayı taktı. İşte Hürriyetin tanık olduğu o diyaloglar;

  CİMBOM İKİ PUANI BURSADA BIRAKTI 
 
Maç bitimi Bursaspor ve G.Saraylı futbolcular takım otobüslerine yöneliyordu.  Yeşil beyazlı bazı yöneticilerde Bursaspor otobüsünün önünde teknik heyet ve futbolculara moral veriyordu. O ana kadar her şey normaldi. Ancak Bursasporlu yöneticiler Amatör Şube Sorumlusu Hasan Gülayan, G.Saray takım otobüsüne doğru yönelen Engin Baytara bir anda laf attı

Orada sarı kırmızılı kulübün yöneticisi Abdurrahim Albayrak da vardı
 
İşte diyalog diyalog olanlar
 
Hasan Gülayan: Böyle olmaz ulan, böyle olmaz
Hasan Gülayan: Böyle olmaz lan, sana diyorum
 
2 kere Bursasporlu yönetici laflarını tekrarladı. Engin önce bu laflara aldırış etmedi, otobüse yöneldi. Fakat ısrarla taciz devam edince arkasını döndü ve kendisine söylenip söylenmediğini kontrol etti. 
 
Hasan Gülayan: Bakma ulan, ne bakıyorsun. Sana diyorum böyle olmaz
Engin Baytar:  Ne olmaz ya, ne olmaz. Ne diyorsun, söyle. 
Bu sırada Bursasporlu yöneticinin sözlü tacizi devam edince Engin sinirleniyor
Hasan Gülayan: Gel ulan burayaGel, böyle olmaz diyorum işte
Bu sırada araya G.Saray Yönetim Kurulu üyesi Abdurrahim Albayrak giriyor ve olası bir tatsızlığın önüne geçiyor. Engin ise G.Saray takım otobüsüne bindiriliyor. 
Abdurrahim Albayrak araya girip Engine laf atan Bursasporlu yönetici Hasan Gülayanın bu laftaki derdini anlamaya çalışıyor. Yanına gidiyor
Abdurrahim Albayrak:  Ne oldu? Neden futbolcuya laf atıyorsun
Hasan Gülayan: Atarım kardeşim. Allah Allah
Abdurrahim Albayrak: Böyle oluyor mu yaniBizim futbolcumuza sataşıyorsun. Adam, otobüsüne gidiyor, maç bitmiş. 
Abdurrahim Albayrak: Ne yanlışı var, ne oldu şimdi
Hasan Gülayan: Sahada 50 tane yanlışı var. Böyle olmaz
Abdurrahim Albayrak: Biz sizi böyle mi misafir ediyoruz. Spora dostluk katalım diyoruz. Böyle yöneticiler yüzünden ortalık geriliyor
 
Hasan Gülayan: Böyle olmaz kardeşim. İsyan ediyorum
Abdurrahim Albayrak:  Sen G.Saray futbolcusuna sataşamazsın. Üstelik Bursaspor gibi bir kulübün yöneticisisin. 
Hasan Gülayan: Sataşırım bırak. 
 
Hasan Gülayan yanıtları ile Artık G.Saray Yönetim Kurulu üyesi Abdurrahim Albayrakın da sabrını taşırıyor
Araya protokol çıkışında bulunan isimler ve diğer yöneticiler girmeye çalışıp, Albayrakı sakinleştirmeye çalışıyorlar
Abdurrahim Albayrak: Sen G.Saray futbolcusuna yönetici olarak sataşamazsın, laf atamazsın. Benim gibi adamı bile çıldırttın ya 
Araya girenlerin de etkisi ile Abdurrahim Albayrak ile G.Saray antrenörü Hasan Şaş takım otobüsüne geçiyor
 
Fakat Hasan Gülayan Bursaspor takım otobüsü gitmesine karşın, G.Saray takım otobüsünün önünden ayrılmıyor. 
 
Bu kez 10 dakika sonra antrenör Ümit Davala, takım otobüsünün önünde yaşlı bir Bursalı vatandaşın resim çektirme isteğini kıramıyor. Otobüsten aşağı iniyor. Ve Bursasporlu yönetici Hasan Gülayan yine başlıyor
Bu kez hedefte G.Saray antrenörü Ümit Davala ile resim çektiren taraftarı hedef alıyor
 
Hasan Gülayan: Yok öyle fotoğraf. Ayıp be. Sende Bursalısın bizde. İstanbula git o zaman peşinden. Orada çektir o zaman
Ümit Davala sakin olmaya çalışıyor. Sürekli sözlü taciz devam ediyor
Davala, en sonunda takım otobüsünün yanında bulunan polislere sesleniyor: 
Ümit Davala:  Alkollü adamı ne tutuyorsunuz burada
Polis: Yönetici Ümit Bey o
Ümit Davala: Yönetici olsa ne fark eder kardeşim. Alkollü adamı tutuyorsunuz burada. Hani alkol alanlar stada gelmeyecekti. Adam bir saattir laf atıyor. 

Yaşanan tartışma anı;   (Fotoğraf Adem KABAYEL)