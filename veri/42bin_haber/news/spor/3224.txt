Gaziosmanpaşaspor'da 5 futbolcu gönderildi
Gaziosmanpaşaspor, 5 futbolcuyla yollarını ayırdı.Ligin ilk yarısında grubunu son sırada tamamlayan Gaziosmanpaşaspor'un genel kaptanı Sami Mendi, futbolcular Cemre Atmaca, Seçkin Getbay, Ahmet Buğra Erdoğan, Nuh Aşkın ve Ömer Kaplan ile yollarını ayırdıklarını söyledi.

Mendi, ligin ilk yarısının istedikleri gibi geçmediğini dile getirerek, Gaziosmanpaşaspor olarak sezona büyük umutlarla başladık, ancak çeşitli hatalardan dolayı istediklerimizi alamadık ve ilk yarıyı mutsuz noktaladık. İkinci yarı öncesi yapacağımız takviyelerle takımımızı yeniden ayağa kaldırmak ve belirlediğimiz hedefe ulaşmak için çalışacağız diye konuştu.

Devre arasında takımdaki dengeleri bozmadan bir kaç transfer yapacaklarını anlatan Sami Mendi, şunları söyledi: Sütten ağzımız yandı artık yoğurdu üfleyerek yiyeceğiz. Takım içinde bizlerle birlikte olan 5 futbolcumuzla yollarımızı ayırdık. Bu isimleri teknik heyet ve yönetim olarak belirledik. Ancak kamp çalışmalarında istenileni vermeyen futbolculardan da göndereceğimiz isimler olabilir.