"Böyle hakemi ömrü hayatımda görmedim"
Spor Toto 2. Lig Beyaz Grup'da mücadele eden Çamlıdere Şekerspor Kulübü'nde Başkan Orhan Kapelman, maçın hakemi Yavuz Çetin'i eleştirdi.Kulüpten yapılan yazılı açıklamada, Orhan Kapelman ve Teknik Direktör Bünyamin Süral'in görüşlerine yer verildi.

Kapelman, İnegölspor maçında hakem Yavuz Çetin'in iki penaltılarını vermediğini ve taraflı davrandığını iddia etti. Maçın görüntülerini UEFA ve FIFA'ya kadar yollayacaklarını ifade eden Kapelman, Teknik Direktör Bünyamin Süral'ın, Lütfen emeğe saygı gösterin sözleri üzerine hakem tarafından üzerine tribüne gönderildiğini hatırlattı.

Kapelman, Karşılaşmanın 2. yarısında 5 oyuncu değişikliği, 1 gol, teknik direktörümüzün tribüne yollanması, 3 sakatlık, İnegölsporlu oyuncuların oyunu soğutmak adına kendini yere bırakması, İnegölspor kalecisinin sakatlığı sebebiyle oyun içinde müdahale yapılması gibi olaylar yaşanırken, hakem tarafından oyuna sadece 4 dakika eklenmesi, bizi daha da çileden çıkarmıştır görüşünü ifade etti.

Çamlıdere Şekerspor Teknik Direktörü Bünyamin Süral ise hakemin maçta hata yapabileceğini belirterek, Fakat böyle bir hakemi ömrü hayatımda görmedim. Gerekli mercilere dilekçemizi vereceğiz dedi.