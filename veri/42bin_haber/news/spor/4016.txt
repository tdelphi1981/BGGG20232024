Lucescu'dan Fernandes hamlesi
Galatasaray ve Beşiktaşın eski patronu Lucescu, Shakhtar Donetsk'in başkanı Ahmedov'dan Beşiktaşın yıldızı Manuel Fernandesin alınmasını istedi.
Ukrayna basınında yer alan habere göre, Shakhtar Donetsk Beşiktaşın yıldızı Fernandes için sağlam bir teklif yaptı. Ukrayna temsilcisi siyah-beyazlı kulübe 15 milyon euro (yaklaşık 35 milyon TL) önerdi. Bu teklif karşısında Beşiktaş yönetimi "Şimdi mümkün değil. Sezon sonunda tekrar görüşebiliriz" yanıtını verdi.

Bu gelişmenin üzerine Ukrayna ekibinin rakamı daha da yükseltip Fernandesi alma çabalarını sürdürmesi bekleniyor. Fernandes'in gelişmeleri yakından izlediği, "Şu an için benim gündemimde bu konular yok" mesajını ilettiği de edinilen bilgiler arasında.