Kupaya doğru adım adım yolculuk
Maliye Milli Piyango Erkek Voleybol Takımı Antrenörü Joshko Milenkoski, Kupaya bir adım daha yaklaştığımız için mutluyuz dedi.Makedon antrenör, Erkekler CEV Kupası yarı finalinde, İtalyan Andreoli'yi 3-1 yendikleri maçın ardından AA muhabirine yaptığı açıklamada, Bir İtalyan ekibine karşı oynarken her zaman dikkatli olmak zorundasınız çünkü kupayı alma potansiyelleri her zaman yüksektir. Kupaya bir adım daha yaklaştığımız için mutluyuz diye konuştu.

Yarı final ilk maçını alarak altın seti garantilediklerini kaydeden Milenkoski, şunları söyledi:
Bu galibiyet altın seti garantilemek adına çok önemliydi. Biz daha önce de altın setle tur atlamıştık. İtalya'da bizi zor bir rövanş maçı bekliyor ama sonuna kadar mücadele edeceğiz. Böyle bir ekibe karşı oynayıp galip gelmek bizim için çok önemli.