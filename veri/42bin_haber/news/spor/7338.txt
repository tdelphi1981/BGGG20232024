Ne alınmaz dersmiş!
Geçen yıl 25 Ocakta Alex ile başlayan ders alma sözü, önceki gün Reto Ziegler ile devam etti. Hep aynı garantinin verildiğini okuyanlar, Ne dersmiş ki, hala alınamadı diye sormaktan kendini alamadı.
F.BAHÇE önceki akşam bu sezonki kötü sonuçlarına bir yenisini ekleyip Sivasa yenilirken, 6 ay sonra takıma geri dönen yeni transfer Zieglerin, Hatalarımızdan ders çıkaracağız sözleri, kulübün resmi sitesini takip edenlerin gözünden kaçmadı.  
Çünkü Zieglerin ağzından dile gelen ve resmi site editörlerinin başlık yaptığı bu söz, son 1 yılda tam 7 kez sarı lacivertliler tarafından dile getirilmiş ve hep aynı başlıkla siteye konulmuştu.  
Hatalarımızdan ders çıkaracağız sözü özellikle 12 Ağustos 2012de oynanan Süper Kupa maçı sonrası Fenerbahçede hayli revaçta olmuş ve o tarihten bu yana 6 kez kullanılmıştı. 
 
REKOR HASAN ALİ KALDIRIMDA 
hatalardan ders alma söylemi, ilk olarak Alex de Souzanın ağzından, 25 Ocak 2012de 3-2 kaybedilen İstanbul Büyükşehir Belediyespor maçından sonra resmi sitede yer aldı. Ardından 12 Ağustos 2012de Süper Kupa finali sonrası bu ifadeyi kullanan Hasan Ali Kaldırım, sonrasında iki kez daha aynı sözü verdi.
Yabancı futbolculardan Moussa Sow da, Elazığ beraberliği sonrası, hatalardan ders alacaklarını vurgularken, Aykut Kocamanın yardımcısı İsmail Kartal da Kasımpaşa yenilgisi sonrası öğrencileri gibi konuşmayı tercih etti. 
SOSYAL MEDYADA TEPKİ OLUŞTU 
F.BAHÇELİ futbolcuların verdikleri sözlerin tamamının aynı olması ve resmi internet sitesinde aynı başlıklarla yer alması ancak başarısız sonuçların devam etmesi, sosyal medyada yoğun tepkilerle karşılandı. Kulübün resmi internet sitesinin linklerini paylaşan taraftarlar, Aynı söz bu kadar çok verilmiş ama hiç tutulamamış. Ne alınmaz dersmiş bu demekten kendilerini alamadılar.  
 
 