Cernat sağlık kotrolünden geçti
PTT 1. Lig ekiplerinden Çaykur Rizespor'un Kardemir Karabükspor'dan transfer ettiği Cernat sağlık kotrolünden geçti.
Çaykur Rizespor'un  Kardemir Karabükspor'dan transfer ettiği Rumen oyuncu Florin Cernat, İstanbul'da  sağlık kontrolünden geçti. Acıbadem Bakırköy Hastanesi'nde yapılan tetkiklerde, futbolcunun iç  hastalıkları, göz, kulak-burun-boğaz, ortopedi, genel cerrahi ve kardiyoloji  bölümlerinde muayenesinin yapıldığı, ayrıca kan, akciğer ve kardiyak testlerinin  yapıldığı kaydedildi.
         
DENİZLİ DEMİRTAŞ'I BEĞENMEDİ         
Bu arada Çaykur Rize'nin Atatürk Stadı'nda yaptığı çalışmaya, ülkesinin milli takım kampında bulunan Uche Kalu ve izinli olan Mısırlı oyuncu Hossam Hassan katılmadı. Denenmek amacıyla çalışmalarda yer alan Christian Demirtaş ise Teknik Direktör Denizli tarafından beğenilmeyince gönderildi. Yeşil-mavili futbolcular, koşunun ardından kondisyon ağırlıklı çalışma yaptı. Denizli, antrenmanda futbolcularla tek tek ilgilenerek, tempolarını değerlendirdi. Denizli'nin yardımcıları Yusuf Şimşek, İbrahim Üzülmez ve kondisyoner Stefano Moreno da oyunculara özel çalışma programları uyguladı. Yaklaşık 1.5 saat süren çalışmanın ardından oyuncular, top çalışması ile antrenmanı tamamlandı. Yeşil-mavili ekip, ikinci yarı hazırlıklarını günde çift antrenmanla sürdürecek.