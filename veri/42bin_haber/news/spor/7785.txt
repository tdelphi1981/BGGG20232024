Galatasaray'ın yıldız transferi Didier Drogba İstanbul'da!
Ve Galatasaray'ın bir diğer transfer bombası Didier Drogba, İstanbul'da...
İstanbul'a bugün saat 16.00'da geleceği açıklanan Galatasaray'ın yeni transferi Didier Drogba'nın, uçağının rötarlı kalkması nedeniyle 17.40'ta İstanbul'a geldi.

Taraftarlardan yoğun ilgi
Sarı-kırmızılı ekibin yeni transferi Didier Drogba'yı İstanbul'da kalabalık bir taraftar grubu karşıladı.

Uçaktan elinde Galatasaray bayrağıyla inen ve o bayrakla basın mensuplarına poz veren Didier Drogba'ya çiçek verildi. Drogba'yı havaalanı çıkışında coşkulu bir taraftar grubu karşıladı. Yıldız futbolcu, karşılamada meşaleler yakan taraftarları görünce oldukça duygulandı. Drogba, havaalanından sonra teknik direktör Fatih Terim ile görüşmek üzere Florya Metin Oktay Tesisleri'ne gitti.



Sarı-kırmızılı taraftarlar, Fildişi Sahili'nin Afrika Uluslar Kupası'nda elenmesinin ardından İstanbul'a gelen oyuncuyu Atatürk Havalimanı Genel Havacılık Terminali önünde karşıladı. Terminal çıkışı önünde boş bir alan bırakılırken bu alanın gerisinde de bariyerlerle çevrilerek taraftarlar için bir bekleme bölgesi oluşturuldu. Taraftarların ilgisi nedeniyle güvenlik güçleri de terminal çevresinde tedbirler uyguladı.

Bu arada, GS Store'un mobil satış aracı da terminalin önünde Drogba'nın giyeceği 12 numaralı formaların satışını yaptı.