Nuri Şahin eski takımına döndü
Borussia Dortmund, milli futbolcu Nuri Şahin'i kiralık olarak 1,5 yıllığına kadrosuna kattı 
 2010- 2011 sezonunda Borussia Dortmund'da gösterdiği performansla Real Madrid'e transfer olan, ancak orada yeterli forma şansı bulamadığı için İngiliz devi Liverpool'a kiralanan Nuri Şahin sonunda yuvaya geri dönüş yapıyor. Dortmund'un, Nuri'yi 1,5 yıllığına kiraladığı açıklandı. 
 Düzenlenen basın toplantısında, Borussia Dortmund CEO'su Watzke, "Real Madrid'e o zamanlar eğer Nuri'yi geri alabilme imkanımız olursa, bize bir işaret verin dedik. 48 saat önce o işaret geldi.'' dedi. Nuri Şahin de yaptığı açıklamada, "Eve döndüğüm için çok mutluyum. Sadece 3,4 saat uyudum, çünkü eve dönmek istedim. Burada herkesi tanıyorum. Takim arkadaşlarım ile haftada 2-3 kez görüşüyorum zaten. Arada Playstation da oynuyoruz" dedi. 
 Ayrıca Nuri, İtalya'dan da teklif geldiğini ancak Borussia Dortmund'un kendisi için ayrı bir yeri olduğundan bu tranferin gerçekleştiğini söyledi. Milli futbolcunun eski numarası olan 8 numarayı, İlkay Gündoğan'ın giydiği için alamadığını bu yüzden de 18 numaralı formayı giyeceği açıklandı. Ayrıca Borussia Dortmund'un Nuri Şahin'i satın alma opsiyonu da bulunduğu öğrenildi. 
 Milli futbolcu bu sezon toplamda 12 kez giydiği Liverpool formasıyla 3 gol atıp 2 asist yaptı. 
 Fanatik