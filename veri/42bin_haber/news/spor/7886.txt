Aslan finali uzatmada yakaladı
Spor Toto Türkiye Kupası yarı finalinde Banvit'i 81-68 mağlup eden Galatasaray Medical Park, finalde Fenerbahçe Ülker'in rakibi oldu.
Yarı finalde Beşiktaş'ı 75-66 yenen Fenerbahçe ilk finalist olmuştu. Gecenin diğer maçında Galatasaray MP, Banvit'i 81-68 mağlup ederek finale adını yazdıran ikinci takım oldu. 
Bu sonuçların ardından yarı finalde Banvit'i eleyen Galatasaray Medical Park ile Beşiktaş'ı geçen Fenerbahçe Ülker, finalde kozlarını paylaşacak

İLK FİNALİST FENERBAHÇE


Eskişehir'de oynanan Spor Toto Erkekler Türkiye Kupası Sekizli Finalinde Banvit - Galatasaray Medical Park maçının normal süresi 63-63 tamamlanınca 5 dakika uzatmalara gidildi. Uzatmalarda Galatasaray Medical Park, Banvit'i 81-68 yenerek finale yükseldi. 

Spor Toto Erkekler Türkiye Kupası Sekizli  Finalleri yarı finalinde, normal süresi 63-63 tamamlanan maçta Galatasaray  Medical Park, Banvit'i uzatma bölümlerinde 81-68 yenerek finalde Fenerbahçe  Ülker'in rakibi oldu.
         
Karşılaşmaya Ersin Dağlı'nın basketleriyle başlayan Galatasaray Medical  Park'a Banvit, Davis'in sayılarıyla cevap verdi. İki takım da pota altından skor  bulurken, ilk periyodu 20-17 Balıkesir temsilcisi önde bitirdi.
İkinci periyotta Arroyo ve Furkan ikilisiyle hücumda etkili olan  Galatasaray Medical Park, skor üstünlüğünü ele geçirerek soyunma odasına 37-31  üstün gitti.

Üçüncü periyoda iyi savunma yaparak başlayan ve farkı 13 sayıya çıkartan  (33-46) Galatasaray Medical Park, ribaundlarda da etkili olarak Gordon ve Macvan  ile kolay sayılar buldu ve son periyoda 57-44 önde girdi.
Final periyoduna Davis'in gayretli oyunuyla başlayan ve 17-4'lük seri  yakalayarak maça ortak olan Banvit, son 2 dakikaya girilirken skorda dengeyi  kurdu: 61-61. Karşılıklı basketlerin ardından birer hücumdan da boş dönülen  mücadelede, normal süre 63-63 eşitlikle sonuçlandı. Uzatma periyodunda Gordon ile  üst üste basketler bulan sarı kırmızılılar, rakibine sadece 5 sayı şansı vererek  maçtan 81-68 galip ayrıldı.  Maçın yıldızı Galatasaray Medical Park takımından Gordon seçildi.  Oyuncuya ödülünü Türkiye Basketbol Federasyonu (TBF) Asbaşkanı Dinçer Çetintaş  verdi.

Banvit Başantrenörü Orhun Ene, iki teknik faul alarak maçın hakemleri  tarafından tribüne gönderildi.  Maçı, TBF Başkanı Turgay Demirel ve TBF Yönetim Kurulu üyeleri ile TBF  Genel Sekreteri Ali Özsoy da izledi.

SALON: Anadolu Üniversitesi 
HAKEMLER; Recep Ankaralı (xx), Serdar Ünal (xx), Ali Şakacı (xx) 
BANVİT: Serkan (xxx)3, Şafak (xxx)7, Davis (xxxx)21, Jose (xxx)11, İzzet (xxx)6, Simmons (xxx)2, Lucas (xxx)7, Stimac (xxx)3, Erkan (xx)2, Kenan (xx)6 
GALATASARAY MEDİCAL PARK: Gordon (xxxx)29, Engin (xx)1, Cenk (xxx)2, Furkan (xxx)11, Boniface (xxx)6, Macvan (xxx)10, Arroyo (xxxx)14, Ersin (xxx)8 
1.PERİYOT: 20-17 
İLK YARI: 31-37 
3.PERİYOT: 44-57 


BANVİT-GALATASARAY MP KARŞILAŞMASININ FOTOĞRAFLARI İÇİN TIKLAYIN

 
ENE ATILDI
  
Banvitte antrenör Orhun Ene oyundan atıldı. Hakeme itirazları sonrası son çeyrek ve uzatmada teknik faul alan Ene diskalifiye oldu. 

BEŞİKTAŞ-FENERBAHÇE MEDİCAL PARK FOTOĞRAFLARI İÇİN TIKLAYIN
 
FİNAL PAZAR GÜNÜ  
Fenerbahçe Ülker ile Galatasaray Medical Park arasındaki final müsabakası Pazar günü, Eskişehir Anadolu Üniversitesi Spor Salonu'nda saat 15.00'te oynanacak.