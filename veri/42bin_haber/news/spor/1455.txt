Var mı Grizzlies'e yan bakan?
NBA'de Batı Konferansı takımlarının karşı karşıya geldiği maçta Memphis Grizzlies, Oklahoma City Thunder deplasmanında 107-97 galip gelerek, üst üste 6'ncı maçını kazandı. 
Grizzlies'de Rudy Gay, 28 sayı, 6 ribaund ve 5 asistle takımı adına gecenin kahramanı olurken, All-Star forvet Zach Randolph da 20 sayı ve 11 ribaundla galibiyette önemli rol oynadı. Grizzlies'in yedek oyuncuları Quincy Pondexter 13, Jerryd Bayless 12 sayıyla takımlarına katkı sağladı.

Thunder'ın yıldızı Kevin Durant'ın 34 sayı, 10 ribaund, 5 asist, 3 top çalma ve 2 blokluk çok yönlü oyunu, galibiyete yetmedi. Thunder'ın All-Star guardı Russell Westbrook ise 17 sayı, 6 ribaund ve 13 asistle "double double" yapmasına rağmen 19'da 6 şut isabetiyle maçı tamamladı. Gergin geçen maçın, son anlarında Grizlies'li Zach Randolph ile Thunder'lı Kendrick Perkins arasında geçen sözlü münakaşa sonrası iki oyuncu da maçtan atıldı.