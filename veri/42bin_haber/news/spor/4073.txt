Denizli'ye sezonluk gurbetçi
Denizlispor, K.Erciyesspor'un golcü oyucusu Üstün Bilgi ile sezon sonuna kadar anlaştı.DenDenizlispor Basın Sözcüsü Nihat Aracı, yaptığı açıklamada, transfer çalışmalarının teknik heyetin verdiği rapor doğrultusunda sürdüğünü belirtti.
Takıma katkı sağlayacak futbolcuları transfer ettiklerini ifade eden Aracı, bu kapsamda Kayseri Erciyesspor'dan ayrılan Üstün Bilgi ile sezon sonuna kadar anlaştıklarını, gurbetçi futbolcu Şaban Özdoğan'ın ise kampta denendiğini ifade etti.

Aracı, daha önce takıma katılan Azeri futbolcu Arif İsayev ve Boluspor'dan Kingsley ile birlikte yeni transferlerin takıma güç kattığını dile getirdi.
Öte yandan, Denizlisporlu genç yetenekler Oğuzhan Berber'i Kasımpaşa, Mersin İdmanyurdu ve Çaykur Rizespor'un, Erhan Kartal'ı ise Kasımpaşa, Medical Park Antalyaspor ve Orduspor'un istediği öğrenildi.

Denizlispor'dan alacaklarını tahsil edemediği için Uluslararası Spor Tahkim Mahkemesi'ne (CAS) dava açan futbolcu Wescley'in, 420 bin dolar alacağından 47 bin dolar indirime gittiği, geriye kalan borcun ise futbolcuya taksitle ödenmesi konusunda anlaşıldığı kaydedildi.