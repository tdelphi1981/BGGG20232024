Emenike için resmi girişim
Fenerbahçe'nin, oynatmadan satmak zorunda kaldığı Emenike için Spartak Moskova'ya resmi teklif yaptığı ancak Rus kulübünün, bu teklife pek sıcak bakmadığı belirlendi 
 Büyük bir transfer harekatına girişen yöneticilerin, Aykut Kocaman’ın çok istediği Emenike için Spartak Moskova’ya resmi teklif yaptığı kaydedildi. Teklifi açıklayansa, Kardemir Karabükspor’dan transfer edildikten sonra şike soruşturması nedeniyle forma giyemeden satılmak zorunda kalınan Nijeryalı futbolcunun avukatı Rezan Epözdemir’di. Radyospor’da Senak Ok’a konuşan Epözdemir, Fenerbahçe’nin Spartak Moskova’ya resmi teklif sunduğunu, Rus kulübünün bu teklife şimdilik sıcak bakmadığını ifade etti. Emenike’nin, Aziz Yıldırım ve Aykut Kocaman’a özel bir sevgisi olduğunu dile getiren Epözdemir, transferin ancak kulüplerin anlaşması durumunda gerçekleşebileceğine vurgu yaptı.
  