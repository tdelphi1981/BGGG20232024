TFF'den Trabzonspor'a ret kararı verildi
Trabzonspor Kulübü'nün Türkiye Futbol Federasyonu'na yaptığı 2010-11 sezonu şampiyonluğunun Fenerbahçe'den alınıp kendilerine verilmesi talebini Tahkim Kurulu reddetti.
İşte Türkiye Futbol Federasyonu resmi internet sitesinden yapılan açıklama;  
"Trabzonspor AŞ'nin TFF Yönetim Kurulu'nun 01.11.2012 tarih ve 17 sayılı toplantısında aldığı karara karşı başvurusuna ilişkin Kurulumuzun E.2012/236 numaraya kayıtlı dosyasında duruşma açıldı. Duruşmaya Trabzonspor AŞ vekilleri ile Federasyon vekili katıldı. Tarafların sözlü açıklamaları ve beyanları dinlendi, tutanak altına alındı. Yapılan müzakere neticesinde; başvuru konusu TFF Yönetim Kurulu kararının usul ve esasa uygun olması nedeniyle Trabzonspor AŞ tarafından yapılan başvurunun reddine oybirliği ile (2012/254 K.); karar verilmiştir" 
Tahkim Kurulu