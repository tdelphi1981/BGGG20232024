Lazio rahat rahat turladı
UEFA Avrupa Ligi'nde ilk maçta 2-0 yendiği Stuttgart'ı 3-1 yenen Lazio çeyrek finale yükseldi. 
UEFA Avrupa Ligi 3. turunda ilk maçı deplasmanda 2-0 kazanan Lazio, rövanş maçında Stuttgart'ı ağırladı. İtalyan ekibi, seyircisiz oynanan mücadelede rakibini 3-1 mağlup ederek rahat bir şekilde çeyrek finale yükseldi. 
Olimpiyat Stadı'nda oynanan müsabakaya hızlı başlayan Lazio, 6. ve 8. dakikalarda Libor Kozak'ın kaydettiği gollerle iki farklı üstünlüğü yakalarken, İtalyan ekibi ilk devreyi 2-0 önde noktaladı. Stuttgart'ta 62'de sahneye çıkan Tamas Hajnal farkı bire indirse de 87'de hem kendisinin, hem de takımının 3. golünü atan Kozak skoru belirledi. 
Stuttgart'ı ilk maçta 2-0, rövanşta ise 3-1 mağlup eden Lazio çeyrek finale yükseldi.