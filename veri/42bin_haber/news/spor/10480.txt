Dünya devleri bu Türk'ün peşinde!
Bursaspor alt yapısından yetişen 16 yaşındaki Enes Ünal'a, Avrupa'nın ünlü kulüplerinden transfer teklifi aldığı bildirildi.
Bazı Avrupa kulüplerinin Bursaspor'la Avrupa şampiyonluğu, ardından dünya dokuzunculuğu kazanan U-15 takımının bugüne kadar resmi lig maçlarında 250'ye yakın gol atan U-16 milli takımının santrforu Enes'i şimdiden takip ediyor.

İNGİLTERE TAKIMLARI DAHA FAZLA

Enes'i İngiltere'nin futbolu devleri Manchester United, Manchester City, Chelsea, Arsenal, Brezilya'dan Santos, İtalya'dan İnter, Juventus, Almanya'dan Mönchengladbacht, İspanya'dan Villareal takımının ilgilendiği, transferi için genç oyuncunun babası Bursaspor'un eski kaptanlarından Mesut Ünal'la bir araya geldiği öğrenildi.

"BURSASPOR'DAN DUALARLA GİDECEK"

Mesut Ünal, bugüne kadar yapılan transfer tekliflerinin hepsini doğrularken şunları söyledi:

"Avrupalı kulüpler Enes Ünal'ı sadece yetiştirme bedeli ile alıp götüreceklerini biliyorlar. Bana birbirinden ilginç dosyalarla geliyorlar. Ben her seferinde Enes Ünal'ın Türkiye'nin önemli kulüplerinden biri olan Bursaspor'da oynadığını, U-16 ve U-17 milli takımlarının oyuncusu olduğunu söylüyorum. Enes'i almak isteyen kulüpleri Bursa'ya davet ederek, Bursaspor Yönetim Kurulu ile görüşmelerini öneriyorum. Yapılan her görüşme sonrası Bursaspor Yönetim Kurulu üyelerini bilgilendiriyorum. Onlarda yapılan transfer tekliflerinin detayları hakkında da bilgi veriyorum. Ben Enes Ünal'ın Bursaspor'dan dualarla, alkışlarla ve onu yetiştiren kulübüne para kazandırarak Avrupa'ya gitmesini istiyorum."