Bakkal: "Ligde en iyi yerde olacağız"
Kardemir Karabükspor'un teknik direktörü Mesut Bakkal, dün Kasımpaşa'ya sahalarında 3-0 yenilmelerine ilişkin, Daha önümüzde çok maç var, ligde en iyi yerde olacağız dedi.Mesut Bakkal, yaptığı açıklamada, dün ligin kaliteli, iyi futbol oynayan ve diri bir takımı olan Kasımpaşa ile karşılaştıklarını, kötü oynamamalarına rağmen beklemedikleri bir yenilgi aldıklarını söyledi.
Mutlaka bazen maçların da kaybedilebileceğini belirten Bakkal, şunları kaydetti:

Maçın ilk yarısında istediğimiz futbolu göremedik ve 2 gol yedik. İkinci yarının 15-20 dakikası oyunu kontrol ettik. Çok baskı da yaptık. Ancak beklenen golü bulamayınca sıkıntı yaşamaya başladık. Rakibimiz de gerçekten iyi bir takım, çok diriler. 'Her maç kazanılacak' diye bir durum yok. Kaliteli bir kadroya sahibiz. Önümüzde çok maç var, ligde en iyi yerde olacağız. Önümüzde Beşiktaş maçı var. Bu karşılaşmaya en iyi şekilde hazırlanıp yolumuza devam edeceğiz.