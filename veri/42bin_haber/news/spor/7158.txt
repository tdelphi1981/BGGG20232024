"Tofaş maçını telafi etmemiz lazım"
Beko Basketbol Ligi'nde TOFAŞ'a 88-85 yenilen Mersin Büyükşehir Belediyesi'nin başantrenörü Mete Babaoğlu, bu maçı telafi etmek için üst sıralardan bir takımı yenmeleri gerektiğini söyledi.Babaoğlu, karşılaşmanın ardından düzenlenen basın toplantısında, maçın çok zor geçtiğini belirterek, TOFAŞ gibi kulüplerin yatırımının hayli yüksek olduğunu ve çok fazla oyuncuyla oynamanın avantajını yaşadıklarını vurguladı.
Kazanmaları gereken bir maçI kaybettiklerini dile getiren Babaoğlu, Son topu çok telaşlı bir şekilde kulandık. Bunlara hazır olmamız gerekiyordu. Artık önümüzde daha zorlu maçlar var. TOFAŞ maçını telafi etmek için üst sıralardan bir takımı yenmemiz gerekiyor dedi.

TOFAŞ cephesi

TOFAŞ Başantrenörü Ahmet Çakı ise takım halinde mücadele edince neler yapılabileceğini gösterdiklerini ifade etti. Maçın sonuna kadar mücadele ettiklerini belirten Çakı, Galibiyeti hak ettik. İyi çalışıyoruz ve buna da devam edeceğiz. Galibiyet, takım olmak adına bizim için çok önemliydi. Bu maç, bize güven verdi. Kalan maçlara iyi hazırlanıp, ligi istediğimiz yerde bitireceğiz diye konuştu.