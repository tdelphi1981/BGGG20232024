Şenol Güneş istifa etti!
 
 Trabzonspor Teknik Direktörü Şenol Güneş, Elazığspor karşısında alınan mağlubiyetin ardından istifa etti.
 
 Şenol Güneş, karşılaşma sonrası Lig TV'ye yaptığı açıklamada "Taraftarımızdan özür diliyorum. Oyuncularıma da başarılar diliyorum. Ben şu andan itibaren de Trabzonspor'un daha iyi olacağını düşünüyorum. Takımın ne fiziksel ne teknik taktik olarak sorunu yok, sadece duygusal kırılmaları var. Bu da benim sorumluluğum. Dolayısıyla bu sorumluğu taşıyan biri olarak üzgün olmaktan başka şey söyleyemiyorum. Bir kan değişikliğinin yararlı olacağını düşünüyorum. Hem oyuncularımız, hem taraftarlarımız, hem yönetim Trabzonspor'u sahiplenerek, aynı kadro ile çok daha üst sıralarda yer alacağını düşünüyorum. Ben en doğrusunun benim ayrılmam olduğunu düşünüyorum" dedi.
  
 Güneş, bu kararını yönetim ile paylaşıp paylaşmadığıyla ilgili bir soruya ise "Yönetimle konuşmaya gerek yok, Asbaşkanı aradım, onlar için de bir sorun yok zaten" diye yanıt verdi.
  