Bayern Münih liderliğini sürdürdü
Almanya Birinci Futbol Ligi'nde (Bundesliga) 18. hafta maçları sonunda Greuther Fürth'ü 2-0 mağlup eden Bayern Münih, liderliğini sürdürdü.

Bayern Münih, 26 ve 61. dakikada Hırvat oyuncu Mario Mandzukic'in attığı gollerle ligde son sırada bulunan Greuther Fürth'ü 2-0 yendi.

Puanını 45'e çıkaran kırmızı-beyazlı ekip liderliğini sürdürürken, 16 haftadan beri galip gelemeyen Greuter Fürth, 9 puanla 18. ve son sırada kaldı.

Bayer Leverkusen, sahasında sezonun sürpriz ekiplerinden Eintracht Frankfurt'u 3-1'lik skorla mağlup etti. Sahasında bu sezon yenilgisi bulunmayan Bayer Leverkusen, puanını 36'ya çıkarak lider Bayern Münih'in en yakın takipçisi olmayı sürdürdü.

Eintracht Frankfurt ise, Werder Bremen'i deplasmanda 5-0 gibi farklı bir skorla yenen ve puanını 33'e çıkaran Borussia Dortmund'un ardından 30 puanla 4. sırada kaldı.

Werder Bremen-Borussia Dortmund maçında, milli futbolcu Nuri Şahin yeniden sarı-siyahlı formayı giydi. Karşılaşmada 84. dakikada oyuna giren ve taraftarların büyük sevgi gösterileriyle karşılanan Nuri, en son 2011 yılının Nisan ayında Borussia Dortmund formasıyla sahaya çıkmıştı. Dortmund ekibi deplasmanda oynadığı son 8 maçta yenilmedi.

Haftanın en gollü karşılaşmasında Schalke 04, sahasında Hannover 96'yı 5-4 yenerek, 28 puanla 5. sıraya yükseldi.

Ligde düşme hattında bulunan FC Augsburg, deplasmanda Fortuna Düsseldorf'u 3-2 mağlup ederek ligde kalmak için önemli 3 puan elde etti.

Deplasmanda ilk galibiyetini alan FC Augsburg, ligde 12 puanla 17. sırada bulunuyor.

Puan cetvelinde 13 puanla 16. sırada bulunan Hoffenheim ise Borussia Mönchengladbach ile 0-0 berabere kaldı. Hoffenheim, 6 maç aradan sonra ilk kez puan aldı.

Gol krallığı yarışında 13 golle Bayer Leverkusenli oyuncu Stefan Kiessling ilk sırada yer alırken, Kiessling'i 12 golle Eintracht Frankfurtlu Alexander Meier ve 11'er gole sahip olan Bayern Münihli Mario Mandzukic ile Borussia Dortmundlu Robert Lewandowski izliyor.

Bundesliga'da oynanan maçlarda alınan sonuçlar ve puan durumu şöyle:

-Toplu sonuçlar-
Schalke 04 - Hannover 96..............: 5-4
Bayern Münih - Greuther Fürth.........: 2-0
Mainz 05 - SC Freiburg................: 0-0
VfL Wolfsburg - VfB Stuttgart.........: 2-0
Hoffenheim - Borussia Mönchengladbach.: 0-0
Bayer Leverkusen - Eintracht Frankfurt: 3-1
Werder Bremen - Borussia Dortmund.....: 0-5
FC Nürnberg – Hamburg.................: 1-1
Fortuna Düsseldorf - FC Augsburg......: 2-3

-Puan durumu- Takımlar O G B M A Y P 1. Bayern Münih 18 14 3 1 46 7 45 2. Bayer Leverkusen 18 11 3 4 36 23 36 3. Borussia Dortmund 18 9 6 3 40 20 33 4. Eintracht Frankfurt 18 9 3 6 34 30 30 5. Schalke 04 18 8 4 6 32 29 28 6. SC Freiburg 18 7 6 5 24 18 27 7. Mainz 05 18 8 3 7 24 21 27 8. B. Mönchengladbach 18 6 8 4 25 26 26 9. Hamburg 18 7 4 7 19 22 25 10. VfB Stuttgart 18 7 4 7 21 30 25 11. Hannover 96 18 7 2 9 36 36 23 12. Werder Bremen 18 6 4 8 28 34 22 13. VfL Wolfsburg 18 6 4 8 19 27 22 14. Fortuna Düsseldorf 18 5 6 7 22 25 21 15. FC Nürnberg 18 5 6 7 18 23 21 16. Hoffenheim 18 3 4 11 23 41 13 17. FC Augsburg 18 2 6 10 15 31 12 18. Greuther Fürth 18 1 6 11 11 30 9 

-Ligde 19. hafta-
Bundesliga'da haftanın programı şöyle:

25 Ocak Cuma:
Borussia Dortmund - FC Nürnberg

26 Ocak Cumartesi:
FC Augsburg - Schalke 04
Hannover 96 - VfL Wolfsburg
Borussia Mönchengladbach - Fortuna Düsseldorf
Greuther Fürth - Mainz 05
Eintracht Frankfurt - Hoffenheim
SC Freiburg - Bayer Leverkusen

27 Ocak Pazar:
Hamburg - Werder Bremen
VfB Stuttgart - Bayern Münih