Elvan Abeylegesse ayın atleti olabilir
Avrupa şampiyonu rekortmen atlet Elvan Abeylegesse, Avrupa Atletizm Birliği'nin (EAA) Avrupa'da ayın atleti anketinde atletizm sevenlerin oylarını bekliyor.EAA'nın internet sitesinde yer alan anket sonucunda, Avrupa'da Ekim ayının atleti belirlenecek. Daha çok yol yarışlarında mücadele eden atletlerin aday gösterildiği ankette 14 ülkeden sporcu yarışıyor.

19 Kasım Pazartesi günü kapanacak olan ankette, bayanlarda yol koşucusu Norveçli atlet Karoline Bjerkeli-Grovdal önde bulunuyor. Erkeklerde ise Fransız sırıkçı Renaud Lavillenie ile Polonyalı yürüyüşçü Gregorz Sudol başa baş yarışıyor.

Rakipleri arasında oldukça geride bulunan milli atlet Abeylegesse, rakipleri arasından sıyrılabilmesi için sporseverlerin oylarını bekliyor.

www.european-atletics.org adresinden oy kullanılabiliyor.