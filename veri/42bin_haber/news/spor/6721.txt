Dünya Futbolunda Katar-gate skandalı
FIFA dünya sıralamasında 112. sırada olan Katarın 2022 Dünya Futbol Kupasına nasıl ev sahipliği yapmayı başardığını araştıran Fransız futbol gazetesi France Football Katarın, içinde eski Cumhurbaşkanı Nicolas Sarkozy ve UEFA Başkanı Michel Platininde olduğu bir şike skandalını ortaya çıkardı.
Gazete, Katar Emirliğinin Fransız futboluna yatırımları karşısında Platininin Dünya Kupası oylamasında Amerika değil Katar lehinde oy kullandığını iddia etti. Spor gazetesi, Katar emirliğinin adaylık ve oylama aşamasında bazı üyeleri satın aldığını da yazdı.

Fransız spor gazetesinin manşetinden verilen şok haberde, Katar Emiri Al Tahni ile Sarkozynin 2022 Dünya Kupasının Katarda yapılması için anlaştıklarını öne sürdü. Habere göre, Katar Emirliği önce, Katarı aday gösteren Afrika Konfederasyon Kongresini satın aldı. Kongre ile Katar arasındaki bağı da, Kongrenin yönetim kurulundaki ülkelerde Genç yetenekleri keşfedip eğitmekle görevli, Aspire Uluslararası Futbol Akademisinin eğitim merkezleri var. Bu merkezde yetişenlerin Katara gittiği ve ücretlerinin Katar tarafından ödendiği tespit edilmiştir, dedi.

Sarkozy organize etti

Adaylık aşamasını aşan Katarın oylama aşamasında da, yakın finansal ilişkiler kurduğu Sarkozyyi devreye soktuğu öne sürüldü. France Football gazetesi, Sarkozynin, FIFA oylamasından 10 gün önce, 23 Kasım 2010da Elysee Sarayında gizli bir akşam yemeği organize ettiğini, bu yemeğe Sarkozynin yanı sıra, Katar Emiri Tamin bin Hamad El Tahni, FIFA Başkanı Michel Platini ve şu anda Katara ait olan ancak o dönem büyük finansman güçlüğü çeken Paris Saint Germain (PSG) futbol takımının sahibi Sebastien Bazinın katıldığını açıkladı. İddiaya göre Sarkozy bu görüşmede, bir yandan PSGnin Katara satılarak kurtarılmasını (Haziran 2011de Katar PSGyi satın aldı), kendisine rakip kanal olan Canal Plusun futbol maçlarındaki hakimiyetini kırmak için de Katarın bir spor kanalı kurmasını sağlamak istedi. Katar Emirliği daha sonra Fransada Beln Sportu kurdu. Bunun karşılığında da, Platini dünya kupasına ev sahipliği için iddialı olan Amerikanın yerine Katar lehine oy kullanacağı konusunda anlaştıklarını yazdı.

FIFA küçük bir mafya

Spor gazetesi, FIFAnın çalışma biçimini de sorgulayarak buradaki yolsuzluklara dikkat çekti. Gazeteye konuşan FIFAnın İsviçreli üyesi Guido Tognoni, kimliğini saklamadan açıkça, Yıllarca süren dostlar arası ayarlamalar, düşmanlarını satın almak, ceplere konulan nakit paralar, FIFAyı küçük bir mafyaya çevirdi diye konuştu.
Kazanması şaşırtmıştı

FIFAda 2 Aralık 2010da yapılan oylamada Katar, 8 oyda kalan Amerika karşısında 14 oyla 2022 dünya futbol kupasına ev sahipliğine hak kazanmıştı. Bu karar bütün futbol dünyasını şaşırtırken, uzmanlar, Hiçbir alt yapı hazırlığı olmayan, yazları 50 dereceye kadar çıkan hava koşulları uygun olmayan ve alkol satışı gibi bazı yasakların sorun yaratabileceği Katarın kazanmasının büyük sürpriz olduğunu dile getirmişti.

Bu oylamanın ardından, Mayıs 2011de FIFAnın genel sekreteri Jerome Valcke, Platininin bir altında görev yapan Başkan Yardımcısı Jack Warnere e-posta göndererek, 2022 kupasını satın aldılar dedi. Ayrıca Katar Emirliği, Zinedine Zidane, Gabriel Batistuta, Pep Guardiola gibi ünlüleri elçi olarak görevlendirmek için 5.5 milyon Euro ödemiş.

Birbiri ardına yalanlama

Haberin akşam saatlerinde duyulması üzerine UEFA Başkanı Michel Platini yazılı bir açıklama yaparak, Bu tümüyle bir spekülasyon ve yalandır. Verdiğim oyun dürüstlüğü konusunda şüphe uyandıran herkes aleyhinde yargı yoluna gideceğimi duyururum. Sarkozy bana hiçbir zaman kimin lehinde oy kullanacağımı söyleyemez. Ben özgür bir adamımdedi. Katar Emirliğinden yapılan açıklamalarda da tüm iddialar yalanlandı.