Ceyhan Belediyesi zorlanmadı
Türkiye Kadınlar Basketbol Ligi 13. hafta mücadelesinde Ceyhan Belediyesi, evinde konuk ettiği Edremit Belediyesini 89-71 mağlup ederek sezonun ilk yarısını galibiyetle kapattı.
Oldukça rahat bir galibiyet alan Ceyhan Belediyesinde forma giyen bütün oyuncular skora katkı yaparken çift haneli sayılara ulaşan tek isim 24 sayı, 6 ribaund istatistikleriyle mücadele eden Carolyn Swords oldu. Edremit Belediyesinde ise Constance Jinks 25 sayı, 3 ribaund, 5 asist; Sanem Zeren ve Marina Solopova da 15er sayıyla oynadı. 
Baştan sona Ceyhan Belediyesinin üstünlüğüyle geçen maça ev sahibi 16-1lik seriyle başladı, ilk çeyreği de 14 sayı farkla, 27-13 önde kapattı. İkinci periyotta da üstünlüğünü sürdüren Ceyhan Belediyesi, Carolyn Swordsun da skorer oyunuyla soyunma odasına 27 sayılık farkla girdi (52-25). İkinci yarıda farkın da getirdiği rahatlıkla ilk 5 oyuncularını dinlendirmeyi başaran ev sahibi buna karşın farkı korudu (71-45). Final periyotunda üstünlüğünü sürdüren Ceyhan Belediyesi, Edremit Belediyesini 89-71 mağlup ederek sezonun ilk yarısını galibiyetle kapattı.