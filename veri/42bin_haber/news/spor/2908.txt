Orduspor'da tribünleri ilk yarıda boş kaldı
Spor Toto Süper Lig'de mücadele eden Orduspor Kulübü Yönetim Kurulu Üyesi Tamer Aktaş, Birinci devrede kendi sahamızda oynadığımız 7 maçta yaklaşık 40 bin taraftar maçlarımızı takip etti dedi.Aktaş, yaptığı açıklamada, Orduspor'un kendi sahasında oynadığı maçlarda istenilen taraftar sayısına ulaşamadığını, ligin başında hedeflenen rakamların ise gerisinde kalındığını belirtti.

Özellikle sezon başındaki maçlarda taraftar ilgisinin oldukça düşük olduğunu ifade eden Aktaş, Bu konuda taraftarlarımızın ikinci yarı ellerini taşın altına koyarak takımlarına daha fazla destek vermelerini bekliyoruz diye konuştu.

Maçların taraftarla kazanıldığının unutulmaması gerektiğini kaydeden Aktaş, Birinci devrede kendi sahamızda oynadığımız 7 maçta yaklaşık 40 bin taraftar maçlarımızı takip etti. 19 Eylül Stadyumu'nun taraftar kapasitesi yaklaşık 13 bin. Oynanan maçlara ve toplam taraftar sayısına bakıldığında bu rakamın çok düşük olduğunu görüyoruz. Biz taraftarlarımızdan içeride oynadığımız bütün maçlarda tribünleri doldurmasını bekliyoruz. Orduspor'un centilmen taraftarlarının ligin ikinci yarısında bizlere daha fazla destek vermelerini arzuluyoruz. Bu konuda başta taraftar grubu liderlerinden ve Orduspor'a gönül vermiş taraftarlarımızdan anlayış bekliyoruz diye konuştu.