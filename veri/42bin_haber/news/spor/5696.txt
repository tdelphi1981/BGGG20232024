Fasın Iniestası
Belhanda için dönüm noktası, kendisini keşfeden antrenörün onu Robert Pirese benzetip, ön liberodan ileriye çekmesi oldu.
F.BAHÇELİLERİN merakla beklediği Younnes Belhanda, oyun stiliyle Iniestaya benzetiliyor. Faslı futbolcu, henüz 22 yaşında olmasına rağmen takımı Montpelliere 148 maçta 26 gollük katkı sağladı. Geçtiğimiz sezon ligde 4 asist yapan Belhanda, tıpkı Barcelonanın yıldızı gibi nefis paslarıyla takımının gol yollarında da yükünü çeken oyuncularından.  
Ayrıca Belhanda, geçen sezon Fransa Liginde şampiyonluk yaşarken, tıpkı yeni takım arkadaşı Bekir gibi Marsilyaya attığı röveşata golüyle gündeme oturmuştu. Kendisini 19 yaşındayken A takıma çıkaran antrenör Rene Girard, tekniğini çok beğenmesi nedeniyle ön libero oynayan futbolcuya forvet arkası görevi vermeye başladı. İşte bu karar, Belhanda için dönüm noktası oldu. Girard, Fransızların eski yıldızı Robert Pirese benzettiği genç yeteneği hücuma yakın oynatınca yıldızını iyice parlattı.