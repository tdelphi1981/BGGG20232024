Muhammed Ali ölüm döşeğinde
Dünyaca ünlü boks efsanesi Muhammed Ali'nin erkek kardeşi Rahman Ali, ağabeyinin ölüm döşeğinde olduğunu söyledi.
İngiliz the Sun gazetesine konuşan Rahman Ali, Parkinson hastalığı nedeniyle iyice zayıflayan Muhammed Ali'nin haftalar içinde hayatını kaybedebileceğini söyledi. Ancak 71 yaşındaki efsanenin durumunun bu kadar kötü olmasının asıl nedeninin Parkinson hastalığı değil, 26 yıllık eşi Lonnie olduğunu belirten Rahman Ali, "Ağabeyimi bizden kopardı. Muhammed neler döndüğünün farkında olsa çok sinirlenirdi" diye konuştu.