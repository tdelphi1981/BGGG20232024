Q7 bozuk mal çıktı
Levent Erdoğan: 'Quaresma'ya madem para veriyorsunuz oynatın' diyorlar. Bozuk mal almışsınız, takıma faydası yok. Bunu kullanmak zorunda değiliz
 Beşiktaşlı yönetici Levent Erdoğan, Ricardo Quaresma ve devre arası yapacakları transferler konusunda açıklamalarda bulundu:
 'BAZI taraftarlar diyor ki: 'Quaresma'ya madem parasını ödüyorsunuz, neden oynatmıyorsunuz?' Bozuk bir mal almışsınız, takıma faydalı olamamış. Bir sezonunda takım 5. olmuş, diğerinde 4. olmuş. Hocaya papuç atan bir kişi. Buna rağmen kendisiyle iyi niyetli görüşmeler yapılmış, o bir adım ilerleme sağlanamamıştır. Evet parasını vermek zorundayız; ama bozuk bir malı da para verdik diye kullanmak zorunda değiliz. Artık bu mesele bitti; Quaresma'yla yollar geriye dönüş olmayacak şekilde kapanmıştır.
 OZAN İPEK'İ ALACAĞIZ
 DEVRE arasında takıma transfer yapacağız. Ozan İpek'i transfer etmek istiyoruz. Bursaspor Başkanı İbrahim Yazıcı ile iyi ilişkilerimiz var. Ozan'ın Beşiktaş'a kazandırılmasını sağlarız. Görüşmeler devam ediyor. Teknik heyetimiz Ozan'ı kadroda görmek istiyor. 
 GELMESİNDE fayda var. Samet hocanın öğrencisi, bizim gönlümüz Ozan İpek'i almaktan yana. Bizim de biraz ekonomik sıkıntılarımız var. Yazıcı sağlığına kavuştuktan sonra görüşmelerimiz devam edecek. Nene konusunda hocamız üzerinde hassasiyetle duruyor. Biz de ince eleyip sık dokuyoruz. Beşiktaş'a faydalı olacak isimleri almalıyız.'