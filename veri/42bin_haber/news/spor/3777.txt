Mesaja göre ceza
Premier Ligde son dönemde oldukça yaygınlaşan mesajlı tişörtler ve sonrasında gösterilen sarı kartlara karşı kamuoyunda oluşan yeni algı oldukça net: Mesaja göre ceza.
Futbol sahalarında oyuncuların, gol sonrası formalarını çıkarmasının karşılığı son 10 yıldır sarı kartla cezalandırılıyor... 
Peki, neden forma çıkarmak yasak ve bu hareket sarı kartla cezalandırılıyor? Elbette bunun da bir hikayesi ve ilginç bir kahramanı var... 
 
Forma çıkarmayı yasaklatan adam 
ANFIELD Road çimlerine ilk ayak bastığı gün Fulhama karşı ilk sınavını verirken 5 gole birden imza atan Robie Fowler 
Liverpool ile rekorları alt üst eden Fowler, UEFA Kupası eleme turunda Norveçin Brann Bergen takımıyla oynanan maçta futbol tarihinin en ilginç olaylarından birine imzasını atarak bu kuralın değişmesine neden oldu. 
Karşılaşma sırasında golünü atan Fowler, önce taraftarlara koşar ve her zamanki gibi formasını çıkarır. Ancak bu kez her şey çok farklıdır ve formanın altında şöyle yazmaktadır; İşten çıkarılan 500 liman işçisine destek verin. 
UEFA ÇÖZÜMÜ YASAKTA BULDU 
O mesaj tüm medyanın ilgisini çeker ve Dockers çalışanlarını kovan firma zor durumda kalır. Olay öyle bir hal alır ki, dünya çapında kitlesel bir dava haline gelir. UEFA bu olayın ardından toplanarak bir karara varır ve gol attıktan sonra formasını çıkaran futbolcu sarı kart görecektir. Böylece Fowler, gol sevinci sırasında forma çıkarmayı yasaklatan adam olarak futbol tarihindeki yerini alır. 
UNUTULMAZLAR 
1-Mario Balotelli: M. United maçında attığı gol sonrasında Why Always Me (Neden hep ben) mesajıyla gündeme gelen Mario Balotelli adeta bir fenomene dönüştü. Bu tişört kısa sürede ülkede ve City tribünlerinde akım yarattı. 
2-Andres Iniesta: Dünya Kupası finalinde uzatmada attığı golün ardından tişörtündeki yazıyı kameralara göstermişti. İniestanın tişörtünde, Dani Jarque siempre con nosotros yani Dani Jarque her zaman bizimle yazıyordu. Espanyol forması giyen Jarque kalp krizi sonucu hayatını kaybetmişti. 
3-Billy Sharp: Yeni doğan oğlunun iki gün yaşayabilmesinden sonra sahaya çıktı. Golünü atan Sharpın tişörtünde Bu gol senin için oğlum yazıyordu. 
Adres bir kez daha İngiltere 
Robin van Persienin formasını boğazına kadar kaldırıp, Hindistanda tecavüze uğrayan ve hayatını kaybeden Tchunaya sahip çıkması en doğru örneklerden biri oldu. Hollandalı oyuncu hem taraftarlardan alkış aldı hem de bu hareket yüzünden sarı kart görmedi. Bu örneklerin bir araya gelmesi sonrasında futbolcuların verdikleri olumlu mesajlar sonrası kart görmemesi gerektiği yönündeki kanı oldukça arttı.