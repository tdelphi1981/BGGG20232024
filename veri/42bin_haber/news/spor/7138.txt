"Saygısızlık yaptım"
Beşiktaş'ın Portekizli futbolcusu Manuel Fernandes, bugün Siyah Beyazlı takımın Nevzat Demir Tesisleri'nde basın açıklaması yaptı.
Fernandes cuma günü oynanan Kardemir D.Ç. Karabükspor maçının 73. Dakikasında oyundan alınmış ve yedek kulübesine gittiği sırada teknik direktör Samet Ayababa'nın kendisine uzattığı eli yanıtsız bırakmıştı. Tecrübeli futbolcu maçın ardından bu konu ile ilgili oluşan polemiklerden rahatsız olduğu ve Aybaba ile arasında hiçbir sıkıntı bulunmadığı söyledi. 
 
Fernandes, şöyle konuştu:  "Cuma akşamı oynadığımız Kardemir D.Ç. Karabükspor maçından sonra kamuoyunda benimle teknik direktörüm arasında sorun varmış gibi polemiklerin yaratıldığını gördüm. Benle bu durumun artık bir son vermek için böyle bir açıklama yapma gereği duydum. Maç sırasında sinirli olduğumuz anlar olabiliyor. Oyundan çıkarken teknik direktörümüze karşı bir saygısızlık yaptım. Ancak yaptığım hareket oyundan çıkmama bir tepkidir ve o anlık bir harekettir. Bu durum teknik direktörümüz ile aramdaki olumlu ilişkileri kötü etkilemez. Daha sonra kendisi ile de konuştum ve durumu açıkladım. Aramızda hiçbir sıkıntı yok ve zaten olamazda böyle bir sıkıntı. Biz burada bir grubuz, bir aileyiz ve teknik direktörümüz de her zaman bizim başımızdadır. Ben bu durumun artık yazılmasını ve basında uzatılmasını istemiyorum. Hiçbir oyuncu oyundan alınmaktan hoşnut olmaz. Ben hiçbir zaman olmam. İyi de oynasam kötü de oynasam her oyuncu oyundan alınmak istemez. Benim de o an hoşuma gitmedi. Daha fazla yapacağım şeyler var diye düşündüm. Sonuç olarak teknik direktörümüzün vereceği karar doğrudur ve bu konutu uzatmaya gerek yok. O an üzgün bir anımdı. Henüz kendimden beklediğim performansı veremiyorum. Ben etrafımdan önce ilk olarak kendime öz eleştiri yapan bir insanım. Oyundan çıkarken sinirli olmamın sebeplerinden bir tanesi de buydu."  
İşte o an Emre Oktay'ın objektifine böyle yansımıştı;