Fenerbahçe'den çok sert açıklama
Fenerbahçe Kulübü, Galatasaray Spor Kulübü Divan Kurulu Başkanı İrfan Aktar'a sert yanıt verdi.
Aktar'ın, sarı lacivertli kulübün yöneticileriyle ilgili olarak kullandığı, "Bazı yöneticilerin ağır bir travma içinde olduğunu düşünüyorum. Yaşadıkları şeyler var. Bir yıl hapiste kalınmış olması da önemli" ifadesine cevap niteliğinde bir açıklama yapan Fenerbahçe kulübü, şu ifadeleri kullandı: 
"Galatasaray Spor Kulübü Divan Kurulu Başkanı Aktar, yaptığı talihsiz açıklamada, 'duyumlara' dayanarak kulübümüzü zan altında bırakan ispatsız ve mesnetsiz açıklamalarda bulunmuş, devamında da başkanımız hakkında yakışıksız ve haddini aşan beyanlarda bulunmaktan kaçınmamıştır. Öncelikle belirtmek isteriz ki, bu seviyedeki bir kişinin sözü ve iddiası şerefidir. Bu nedenle Aktar'ı hiçbir dolambaçlı yola sapmadan, konuyu saptırmadan iddiasını, sözünü ve şerefini ispat etmeye davet ediyoruz. Bu zat bilmelidir ki, duyumlara dayanarak hayatını idame ettirebilir ya da şahsi tasarruflarını ikame edebilir, hatta Galatasaray'da idarecilik yaparak Yüksek Divan Kurulu Başkanlığı'nı idare edebilir. Ancak ve asla duyumlara dayanarak Fenerbahçe camiasına ve Fenerbahçe Spor Kulübü Başkanı'na saygısızlık edemez. Bu nedenlerle iddiasını ispat edemeyenlerin konuşmaya yetecek kadar zekasının yanı sıra, susmaya yetecek kadar aklı da olması gerektiği yolundaki düşüncelerimizi kamuoyuyla paylaşırız."  
İRFAN AKTAR'IN AÇIKLAMALARI 