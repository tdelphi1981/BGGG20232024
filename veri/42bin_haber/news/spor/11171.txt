Sabri hakemi kızdırdı
Galatasaray'ın Schalke 04'ü 3-2 yenerek çeyrek finale çıktığı mücadelede sarı-kırmızılıların tecrübeli futbolcusu Sabri Sarıoğlu'nun aşırı coşkusu gözlerden kaçmadı.
Hırsı ve dinamizmiyle bilinen Sarıoğlu, Umut Bulut'un 90+5'te attığı son golde yedek kulübesinden sahaya girdi. Gol sevincini yaşayan takım arkadaşının üstüne bir anda atlayan Sabri, Umut Bulut'la arkadaşını yere yatırarak sevincini gösterdi.

"HAKEM BANA KIZDI"

O anı anlatan Sarıoğlu, "Gol olduktan sonra kendimi saha içinde buldum. Hakem bayağı bir kızdı bana. Ama o heyecanla ne yaptığımı ben de tam bilmiyorum" ifadelerini kullandı.

Schalke ile oynanan ilk mücadelede ilk 11'de görev alan tecrübeli futbolcu bu mücadelede yerini Fildişili Emmanuel Eboue'ye bıraktı.