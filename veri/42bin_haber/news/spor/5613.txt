Çaykur Rizespor'a Arjantinli golcü
PTT 1'inci Lig ekiplerinden Çaykur Rizespor, Arjantinli forvet oyuncusu 25 yaşındaki David Depetris ile anlaştı.
SAĞLIK KONTROLÜNDEN GEÇTİ
Çaykur Rizespor'da sakatlıkları nedeniyle sözleşmeleri dondurulan Ousman Jallow ile Uche Kalu'nun yerine forvet arayışına giren yeşil mavililer, teknik direktör Mustafa Denizli'nin isteği doğrultusunda Slovakya'nın Trencin takımında oynayan Arjantinli David Depetris ile anlaşma sağladı. Türkiye'ye gelen Depetris, İstanbul'da sağlık kontrolünden geçirildi.

16 GOL ATTI
Arjantinlis golcünün Slovakya Futbol Federasyonu ile yapılan yazışmaların tamamlanmasının ardından yeşil mavili kulüple 1.5 yıllık sözleşme imzalayacağı bildirildi. 1.85 boyundaki Depetris, son 19 maçta 16 gol attı, 3 asist yapıp 1554 dakika sahada kaldı. Trencin takımında 5 yıldır oynayan golcü oyuncu, oynadığı 144 maçta 94 gol atma başarısı gösterdi.

Öte yandan Çaykur Rizespor'un Gaziantepspor'lu Serdar Özbayraktar ile de görüştüğü öğrenildi.