Lucescu'nun Şampiyonlar Ligi'nde final adayı...
Shakhtar Donetsk teknik direktörü, Şampiyonlar Ligi 2. turunda elendikleri Dormund'un iki maçta da sergiledikleri performasa hayran kaldı.
Shakhtar Donetsk Teknik Direktörü Mircea Lucescu, Borussia Dortmund karşısında iyi bir oyun ortaya koyamayarak elenmeyi hakettiklerini belirtti ve Alman ekibin finale çıkmasını arzu ettiğini söyledi.

2-2'nin rövanşında 3-0 yenilerek elendikleri rakiplerine saygı duyduğunu belirten Rumen çalıştırıcı, karşılaşma sonrası düzenlediği basın toplantısında "Umarım Dortmund finale kadar çıkar. Bence gerçekten çok güçlü bir takımları var ve turu geçmeyi kesinlikle hakettiler. Zaten maç skoruna baktığımızda da bunu görüyoruz." dedi.

Lucescu, ilk 30 dakika dirençli bir oyun oynamalarına rağmen kornerden yedikleri golden sonra çözüldüklerini sözlerine ekleyerek "Devre arasında oyuncularıma işleri değiştirmek zorunda olduğumuzu söyledim. Bir kaç şans da bulduk ama faydalanamadık." ifadelerini kullandı.