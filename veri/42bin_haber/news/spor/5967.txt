Carmelo Anthony Knicks'i galibiyete taşıdı
New York Knicks'in deplasmanda Boston Celtics'i 89-86 yendiği maçta, Carmelo Anthony 28 sayıyla takımını sırtladı.
NBA'e 3 maçla devam edildi. Boston'daki TD Garden'da yapılan maça ilk 5'te başlayan Anthony, maçın yıldızı oldu. 28 sayı atıp 9 ribaunt alan, 3 asist yapıp 2 kez de top çalan yıldız basketbolcu, galibiyette önemli rol oynadı. Konuk takımda öne çıkan diğer isimler Amare Stoudemire (15) ve Jason Kidd (12) oldu.

Celtics'de ise 23 sayı, 10 ribaunt ve 11 asistle 'triple double' yapan Rajon Rondo'nun bu performansı, yenilginin önüne geçemedi. Paul Pierce'ın da 22 sayılık çabası evsahibi takıma yetmedi.

Lige, 10 maçla devam edilecek.

Toplu sonuçlar şöyle:

Phoenix Suns-LA Clippers: 93-88
Boston Celtics-New York Knicks: 86-89
Orlando Magic-Toronto Raptors: 95-97