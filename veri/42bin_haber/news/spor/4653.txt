'Sneijder'in bugün karar vermesi, onun ciddiyetini gösterir'
 
 İtalyan haber ajansı ANSA’da yer alan habere göre, FC Inter Başkanı Moratti, bugün Milano’da ofisine girişte gazetecilerin sorularını yanıtladı. 
 Moratti, bir gazetecinin Galatasaray yöneticisi Refik Arkan’ın bugün bir radyo programına yaptığı bu transferin daha fazla uzamayacağına yönelik sözlerini anımsatarak, "Sneijder’in (Galatasaray’ın) transfer teklifine bugün bir cevabı olacak mı?" sorusuna, "O, bugün cevap verirse bu onun ciddiyetini gösterir. Galatasaray asbaşkanı haklı" yanıtını verdi. 
 Moratti’nin bu sözleri, İtalyan spor basınında "Sneijder’e kararını bugün ver" baskısı olarak yorumlandı. 
 AA