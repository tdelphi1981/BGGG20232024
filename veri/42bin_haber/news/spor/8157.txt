Oğuzhan: Van Persie bana kızıyor
Beşiktaşlı futbolcu Oğuzhan Özyakup, Manchester United'ın Hollandalı yıldızı Robin van Persie ile sürekli görüştüğünü söyledi.
Lig TV'ye konuşan Oğuzhan, "Van Persie ile her zaman konuşuyorum ve kendisi bana sürekli uyarılarda bulunuyor. Buradaki durumumu bana sürekli soruyor ve kızıyor. Tabii burada neler olup bittiğini bilmiyor. Galatasaray maçından sonra da uzunca konuştuk, beni takip ettiğini söyledi" dedi.

Beşiktaş'ın gizli hedefinin şampiyonluk olduğunu belirten Oğuzhan, "Sezon başında kimse şampiyonluktan söz etmiyordu ancak iyi performans sergilemeye başlayınca herkes şampiyonluğu sormaya başladı. Neden omasın. Bizim gizli hedefimiz de bu aslında. Niang'ı Fenerbahçe'den de tanıyoruz. Elazığ maçında da kalitesini kısa sürede gösterdi. Drogba çok büyük bir futbolcu. İngiltere'de üst seviyede bir futbol oynadı, Drogba'yı tartışamayız ama burada ne yapacağını bilemiyoruz" şeklinde konuştu.