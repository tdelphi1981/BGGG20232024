Fenerbahçe'ye Belhanda şoku
Fenerbahçe'nin uzun süredir transfer etmek için görüşmelerini sürdürdüğü Belhanda transferinde pürüz çıktı.
Montpellier kulübünden bir yönetici, Cihan Haber Ajansı'na yaptığı açıklamada, Fenerbahçe'nin transfer için son olarak 8 milyon Euro'luk bir teklifte bulunduğunu belirtti. 

Yetkili, kendilerinin ise10 milyon Euro'da ısrarcı olduğunu söyledi. İki kulüp arasındaki diğer anlaşmazlık konusu ise ödemenin taksitle yapılmak istenmesi. Fenerbahçe'nin bonservis bedelini 3 yılda ve 3 taksitle ödemek istediğini aktaran yetkili, Montpellier'nin ise bu fikre sıcak bakmadığını belirtti.

Fas asıllı futbolcu Younes Belhanda'nın dün Montpellier'e ulaştığını da belirten yönetici, transferin gerçekleşme ihtimalinin çok düşük olduğunu iddia etti.