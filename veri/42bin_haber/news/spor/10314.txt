Beşiktaş'a Gaziantep derbisi
Beko Basketbol Ligi'nde Royal Halı Gaziantep Büyükşehir Belediyesi, sahasında Beşiktaş'ı 76-66 yendi. 
İki takımın da kontrollü başladığı karşılaşmada Royal Halı Gaziantep Büyükşehir Belediyesi, gerek hücum gerekse savunmada etkili bir mücadele ortaya koydu. İki takım da ilk periyotta sayı üretmekte zorlanırken, 7. dakika 7-7 eşitlikle geçildi. Royal Halı Gaziantep Büyükşehir Belediyesi ilk çeyreği 16-15 önde tamamladı.

İkinci periyoda iyi başlayan Beşiktaş, öne geçerek farkı 7'ye çıkardı: 16-23

Çabuk toparlanan Royal Halı Gaziantep Büyükşehir Belediyesi, 15. dakikada 25-25 eşitliği yakaladı. İki takım birbirine üstünlük kurmakta zorlanırken, Royal Halı Gaziantep Büyükşehir Belediyesi, devre arasına 37-33 önde girdi. 

Üçüncü periyotta yeniden üstünlüğü ele geçiren Beşiktaş, 33. dakikada skoru 38-38 yaptı. Bu dakikadan sonra atağa geçen ev sahibi takım, 39. dakikada farkı 23 sayıya (60-43) kadar çıkardı ve üçüncü periyodu da önde tamamladı: 62-47.

Beşiktaş'ın son çeyrekte maçı çevirmek için verdiği mücadelede 35. dakikada fark 4 sayıya kadar inse de (64-60), Royal Halı Gaziantep Büyükşehir Belediyesi sahadan 76-66 galip ayrıldı.