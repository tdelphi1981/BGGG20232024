Schalke ile Huub Stevens'ın yolları ayrıldı
Almanya Birinci Futbol Ligi (Bundesliga) takımlarından Schalke 04'te teknik direktör Huub Stevens'ın görevine son verildiği bildirildi. 
Schalke kulübünün internet sitesinden yapılan açıklamada, son haftalarda alınan başarısız sonuçlar sonrası Hollandalı teknik adamın görevine son verildiği ifade edildi.

Stevens ile devre arasını yedinci sırada tamamladıkları ifade edilen açıklamada Schalke'nin hedefinin Bundesliga'da üst sıraların olduğuna işaret edildi. Stevens ile Schalke 04 son altı maçtır kazanamıyordu.

Huub Stevens Schalke 04'yi daha öncede 1996 ve 2002 yılları arasında da çalıştırmıştı. Stevens ile Schalke o dönemde UEFA şampiyonu olmuş ve iki defa da Almanya Kupasını kazanmıştı.

Teknik direktör Stevens ile birlikte yardımcısı Markus Gisdol'un da görevine son verildi.

Schalke'yi bundan bundan böyle alt yapı teknik direktörü Jens Keller'in çalıştıracağı kaydedildi.