Lance Armstrong: "Evet doping yaptım"
ABD Anti Doping Ajansı'nın (USADA) doping yaptığı gerekçesiyle suçlu bulduğu ve kazandığı tüm başarıları elinden aldığı ABD'li bisikletçi Lance Armstrong, bu olaydan sonra verdiği ilk röportajında doping yaptığını itiraf etti.
ABD'li ünlü televizyoncu Oprah Winfrey'in programına katılan Armstrong, programda doping yaptığını açıkca itiraf etti. Programın ilk bölümü ABD televizyonlarında  yayınlandı.  
Fransa Bisiklet Turu'nda kazandığı 7 birinciliğin doping yapmadan kazanılamayacağını iddia eden ünlü bisikletçi, yarıştığı süreçte bisiklet sporunda dopingin su içmek kadar kolay yapıldığını söyledi. Armstrong şunları söyledi: "Evet doping yaptım. Yarıştığım dönemde Fransa Bisiklet Turunu dopingle kazanmak etap esnasında su içmek kadar doğaldı. Bu kültürü ben icat etmedim ama bunu durdurmak için de çalışmadım." 
Armstrong itirafında dopingi 2005 yılına kadar kullandığını da iddia etti. "Takım içerisinde gayet profesyonelce ve zeki biçimde doping tasarrufunda bulunuyorduk. Ancak dopingi son kez 2005te kullandım. Geri dönüşümün ardından yasaklı maddeyle yarıştığım iddiası doğru değil." 
Yasaklı maddeleri kullanarak doping yaptığında kendini kötü hissetmediğini de belirten Armstrong, kendisine inanları hayal kırıklığına uğrattığı için üzgün olduğunu söyledi ve özür diledi.  
 