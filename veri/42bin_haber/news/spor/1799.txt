Türk futbolu için çok önemli haber
Avrupa kupalarında mücadele etmek adına Türk takımları bu yıldan itibaren çok dikkatli olmak zorunda...
Türk futbolu için bu yıl Avrupa kupalarında toplanan puanlar çok önemli... Böylesine önemli bir yılda Avrupa aresnasında mücadelelerine devam eden Galatasaray ve Fenerbahçe'ye çok önemli bir görev düşüyor. Ama görev bir başlangıç... Ve sonrasında önümüzdeki yıllarda Avrupa'da mücadele eden her Türk takımının üzerine düşeni fazlasıyla yapması gerekiyor..  
Takımlarımızın Türk futbolu adına verecekleri bu zorlu mücadelesinde ise hem taraftarların, hem takımların bilmesi birçok önemli husus var...  
Avrupa kupalarında ülke puan sistemi hesabındaki önemli detaylar şöyle:

* Takımlar UEFA Kupası ve şampiyonlar ligi'ndeki her galibiyetinde 2 beraberlikte ise 1 puan alıyor.
* Ön eleme maçlarında ise bu sistem galibiyete 1, beraberliğe 0,5 puan şeklinde.
* Ayrıca takımların galbiyet ve beraberlik dışında kazandığı bonus puanlar var. Takımlar Şampiyonlar Ligi'nde gruplara kaldığında 4 puan, gruptan çıktığında ek 5 puan kazanıyor. Bu bonuslar UEFA Avrupa Ligi'nde yok.
* Bir ülkenin temsilcilerinin aldığı puanlar o sezon ülkenin Avrupa'da mücadele eden takım sayısına bölünüyor. Örneğin: Galatasaray ve Fenerbahçe bu hafta maçlarını kazandılar ve ikişer puandan Türkiye hanesine 4 puan yazdırdılar. Ama bu 4 puan bu sezon Avrupa kupalarında mücadele eden 5 takımımız olduğu için (elenseler dahi yıl boyunca hesaba dahil oluyorlar.) 5'e bölünüyor. Yani G.Saray ve F.bahçe'nin kazanarak bu hafta ülkemize 0,8 puan getirmiş oldu.  
KAÇ TAKIMIN KATILACAĞI NASIL HESAPLANIYOR?  
Statü gereği ülkelerin Avrupa kupalarına katılacak takım sayıları hesaplanırken geçmişe dönük 5 yılda ülkelerin aldığı puanlara göre sırlama yapılıyor. Sezon sonlarında oluşan tabloya göre ülkeler Avrupa kupalarına gödereceği takım sayısı belirleniyor. 
Avrupa'da 5 yıllık puanlara göre yapılan sıralamada ilk 12 ülke arasına girenler Şampiyonlar Ligi'ne en az bir takımı direkt gönderiyor. (Biz şu anda 12. sıradayız) Devler Ligi'ne gönderilecek diğer takımlar belirlenirken kullanılan bazı kriterler ise şöyle; 
* İlk 3 ülkenin şampiyonu ve lig ikincisi ve üçüncüsü direkt giderken dördüncüsü ise bir eleme oyunuyor.
* Avrupa sırlamasında Dördüncü, beşinci ve altıncı sırasındaki ülkeler ise liglerindeki ilk iki takımı direkt, üçüncü takımı ise tek ön eleme ile Şampiyonlar Ligi'ne gönderiyor. 
* Ülkeler sıralamasında yedinci sıradaki ülke ise lig şampiyonunu direkt, ikincisini bir ön eleme, üçüncüsünü ise iki öne eleme ile Devler Ligi'ne gönderiyor. 
* Ülkeler sıralamasında yedinci sıra ile onikinci sıra arasındaki ülkeler ise sadece şampiyonlarını direkt gönderirken lig ikincileri ise iki ön eleme oynayarak katılıyor. 
* Ülke sıralamasında 12. sıranın altında kalan ülkeler Şampiyonlar Ligi'ne direkt takım göndermezken, ülke şampiyonları çeşitli ön elemeler oynayarak Devler Ligi'nde gruplara kalma mücadelesi veriyor. 
BU SEZON 5 PUAN TOPLADIK 
Avrupa kupalarında uygulanan sistem en kısa hatlarıyla bu şekilde... Avrupa kupalarında 5 takımla mücadele ettiğimiz 2012/2013 sezonunda Bursaspor, Trabzonspor ve Eskişehirspor UEFA Avrupa Ligi defterini erkenden kapattı. 
Türk takımları bu yıl bugüne kadar 2012/2013 sezonunda Avrupa kupalarında 25 puan topladılar. Bu puanların 11'i F.Bahçe'ye, 9'u G.Saray'a ait. Elenen takımlarımız Eskişehirspor ve Bursaspor'un 2, Trabzonspor'un ise 1 puanlık katkısı bulunuyor. Toplanan puanlar elenseler dahi toplam temsilci sayısına bölündüğü için şu anda bu sezonki ülke puanımız 5.

TÜRKİYE KRİTİK SINIRDA 
Ülkelerin son 5 yıllık performanslarına göre bakıldığında Türkiye şu anda 12. sırada bulunuyor. Yani Devler Ligi'ne direkt katılım şansı için son sırada. 13. sırada ise Güney Kıbrıs Rum Kesimi bulunuyor. 
Ama F.Bahçe, AEL Limassol karşısında 2 maçta aldığı 1-0 ve 2-0'lık skorlar sayesinde Güney Kıbrıs Rum Kesimi'nin bizi  13. sıraya indirmesinden kurtulduk. Son 5 yıllık toplam puanlara bakıldığımızda şu anda tablo şöyle;

 
KÜÇÜK TEHDİT: YOUNG BOYS VE BASEL 
Tabloda göründüğü gibi Güney Kıbrıs Rum Kesimi'nin tüm takımları Avrupa'ya veda edeceği için artık bir tehdit oluşturmuyor. İsviçre'nin ise kalan iki takımı Basel ve Young Boys'un UEFA Avrupa Ligi'nde gruplarından çıkma ihtimali bulunuyor. Bu iki İsviçre ekibi kupada finale kadar tüm maçlarını kazanarak finale kalmaları gerekiyor. Ancak çok düşük olan bu ihtimal gerçekleşirse seneye Şampiyonlar Ligi'ne tek takımla gideriz. Ama önümüzdeki yıllarda da İsviçre ile mücadele edeceğimiz için bu takımların elenmeleri ülkemiz için iyi bir sonuç olur.  
AVRUPA LİGİ'NE 5 TAKIM HAYAL Mİ?  
Mevcut tablolara baktığımızıda öncelikli dileğimiz başta G.Saray'ın yoluna Şampiyonlar Ligi'nde devam ederek 5 puanlık bonusu alması ve F.Bahçe ile oynayacakları maçlarda mümkün mertebe kazanarak turları seçmeleri olacak. Bu ihtimal gerçekleşirse iki temsilcimizin Avrupa'daki performanslarına göre gelecek yıl Avrupa Ligi'nde 5 takımla mücadele etme şansımız bulunuyor. 
2 RAKİP ÜLKE VAR; BELÇİKA VE YUNANİSTAN 
12 sıradaki yerimizi muhafaza etmemiz kadar üçüncü bir takımı daha Devler Ligi'ne göndermek ve UEFA Avrupa Ligi'nde 4 veya 5 takımla mücadele etmek için geçmemiz gereken ülkeler var. Bu hedefler öncelikli olarak Yunanistan ve Belçika. İki ülkeyi geçtiğimiz takdirde UEFA Avrupa Ligi'ne 3 yerine 5 takımla katılabileceğiz.  
Bu yıl için son maçlar öncesi; 
Belçika'nın kalan 3 takımı; 
*Anderlecht, Devler Ligi'nde son maçta yoluna UEFA AVrupa Ligi'nden devam edebilmek için Zenit ile mücadele ediyor. (İkisi de aynı puanda) Son maçlar Milan - Zenit,  Malaga Anderlecht
*Brugge, Avrupa Ligi'ne kesin olarak veda etti
*Genk Avrupa Ligi'nde grubunu lider bitirdi 
Yunanistan'ın kalan 2 takımı; 
* Olympiakos, Devler Ligi'ni 3.sırada bitirdi, yoluna UEFA AVrupa Ligi'nden devam edecek.
* Panathinaikos, UEFA Avrupa Ligi'nde yoluna devam edebilmesi için Tottenham'ı deplasmanda yenmesi gerekiyor. Aksi takdirde Avrupa'ya veda edecek. 
ŞAMPİYONLAR LİGİ'NE 3. TAKIM NASIL GİDER 
Şampiyonlar Ligi'nde üçüncü takımımızı gönderebilmek için önümüzdeki 3-4 yıl içerisinde Belçika ve Yunanistan takımları dışında geçmemiz gereken ülkeler Rusya, Ukrayna ve Portekiz takımları olacak. Ancak 1-2 yılda Şampiyonlar Ligi ve UEFA Avrupa Ligi'nde final görmediğimiz takdirde bu hedef uzun vadeli bir hedef gibi görünüyor.   
Yine de Şampiyonlar Ligi'nde 3. takım için kendi takımlarımızın başarılı sonuçlar almaları yanı sıra gözlerimiz hep bu 5 ülke, Belçika, Yunanistan, Ukrayna, Rusya ve Portekiz'in üzerinde olmalı. Bu ülkelerin takımlarının kaybetmeleri ve ülkemiz puanımız adına çok önemli.   
Özellikle bu ülkelerden bir takımla eşleştiğimizde turu geçmek ve mümkünse tüm maçları kazanmak öncelikli hedefimiz olmalı...

www.twitter.com/hkoyuncuoglu

hkoyuncuoglu@hurriyet.com.tr