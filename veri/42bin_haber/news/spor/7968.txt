Rıdvan Dilmen'den Demirören'e çağrı
Futbol yorumcusu Rıdvan Dilmen, 105'inci maddenin kaldırılması konusunda canlı yayında TFF'ye seslendi. Rıdvan Dilmen, "Türkiye Futbol Federasyonunu ben göreve davet ediyorum" dedi.
Rıdvan Dilmen, NTV'de yayınlanan % 100 Futbol'da TFF'ye çağrıda bulundu. Dünyada bunun bir örneği olmadığını belirten Dilmen, cezayı ertelemeyi içeren 105'inci maddenin kaldırılması konusunda Demirören yönetimine seslendi.

Bir futbol adamı olarak TFF'yi göreve davet ederek sözlerine başlayan Dilmen, 'Sayın Yıldırım Demirören ve yönetimi, Bu 105'i bir kaldırın Allah aşkına. Var mı dünyada bir örneiği bilmiyorum. Futbolcuları resmen suça teşvik ediyorsunuz' dedi.