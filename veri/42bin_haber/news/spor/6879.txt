Göztepe Herve Tum'u transfer etti
PTT 1. Lig ekiplerinden Göztepe, Sanica Boru Elazığspor'dan Herve Tum ile sezon sonuna kadar anlaştı. 
Türkiye'de daha önce Bursaspor, Sivasspor, İstanbul Büyükşehir Belediye, Gençlerbirliği ve son olarak da Sanica Boru Elazığspor'da forma giyen 34 yaşındaki golcü oyuncu, yaptığı açıklamada, uzun yıllardır Türkiye'de futbol oynadığını ve bu süre içinde Göztepe'nin tarihini, elde ettiği başarıları ve taraftarının büyüklüğünü öğrendiğini söyledi.

Tum, "Duyduklarım beni çok etkiledi ve şu anda bu büyük kulübün futbolcusu oldum. Göztepe'de önemli işlere imza atmak istiyorum. Taraftarın karşısına çıkacağım günü sabırsızlıkla bekliyorum" dedi.