"Finale kalmak istiyoruz"
Galatasaray Medical Park Başantrenörü Ergin Ataman, Yarınki maçı kazanıp finale kalmaya çalışacağız dedi.Ataman, Anadolu Efes'i yenerek yarı finale yükseldikleri karşılaşmanın ardından düzenlenen basın toplantısında, zor bir maç olacağını bildiklerini kaydetti. Anadolu Efes'in maça formda çıktığını ifade eden Ataman, Ayrıca bizim malum sıkıntılarımız var. Maçın başında istediğimiz savunmayı sahaya yansıttık. İlk devre rakibimizi 36 sayıda tutuk. İkinci yarı ise aynı savunmaya devam ettik. Onun üzerine 5 kişi adam değişmeli sürekli savunma ile Anadolu Efes'i hücum düzeninin dışına çıkarttık ve başarılı olduk. Bu sefer daha iyi atışlar sokmaya başladık ve kazandık. Yarınki rakibimiz Banvit, son yılların en organize basketbol oynayan takımlardan birisi. Geçen yıl Beşiktaş ile final oynayan bir takım. Çok zor bir mücadele bizi bekliyor. Yarınki maçı kazanıp finale kalmaya çalışacağız diye konuştu.

Galatasaray Medical Park oyuncusu Milan Macvan da maçı kazanmaktan duyduğu mutluluğu dile getirdi.

Anadolu Efes cephesi

Anadolu Efes Başantrenörü Oktay Mahmuti ise Galatasaray Medical Park'ı galibiyetinden dolayı tebrik etti. Maça iyi hazırlandıklarını kaydeden Mahmuti, İlk devrede iyi oynadık. İkinci devre ise basketbol oynamaktan çok başka şeylerle ilgilenmeye başladık. Bu bizi oyun ritminden çıkardı. Takım oyununun önceliğine geçen bir şeyler oldu. Neticesinde kaybettik ifadelerini kullandı.

Anadolu Efes oyuncusu Dusko Savanovic de kupadaki hedeflerini başaramadıkları için mutsuz olduklarını söyledi.