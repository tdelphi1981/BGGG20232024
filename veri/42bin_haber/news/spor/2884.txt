Meireles'e Baytar tarifesi
Meireles, kırmızı karttan sonra hakemi itekleme, tükürme, 'top' işareti yapma, sözlü hakaret ve kışkırtıcı hareketle suçlanıyor. Talimatlara göre cezası çok ağır
 NAZMİYE KÖSEER
 Arena'daki derbide kırmızı kart gördükten sonra çıldıran Raul Meireles'le ilgili hakem raporu oldukça ağır... 2-1'lik derbi sonrası hakem Halis Özkahya'nın hazırladığı rapor, Türkiye Futbol Federasyonu'na teslim edildi. Bugün Hukuk Kurulu tarafından incelenecek olan rapor ardından Disiplin Kurulu'na teslim edilecek. 
 ÇOK tartışılan 'el hareketi' ile ilgili ise raporda ağır ifadeler yer alıyor. Özkahya'nın raporunda ana hatları ile Meireles, 5 ayrı suçtan yargılanacak:
 O 5 FAULLÜ HAREKET
 1 OYUNCU kırmızı kart gösterdikten sonra üzerime gelip, beni itekledi.
 2OYUNCU kartın ardından tepkisini 'gay' anlamına gelen bir işaretle ve sol eliyle ısrarlı bir şekilde gösterdi. 
 3 PORTEKİZCE ve İngilizce karışık olarak hakaret içeren sözler etti, kelimelerin arasında 'GAY' ifadesi de vardı. 
 4ÖFKESİNİ devam ettiren oyuncu, yüzüme gelecek şekilde tükürdü. 
 5OYUNCU kart sonrasında sahayı terk etmemekte direndi. Sahadan çıkmakta gecikti ve rakip seyirciyi kışkırtıcı hareketlerde bulundu, sahayı terk ederken de tükürdü. 
 TÜKÜRÜKTEN YANACAK
 BU ağır rapor sonrasında 4-6 maç ceza alması beklenen Raul Meireles ile ilgili dosyadan F.Bahçeli futbolcuya daha ağır ceza çıkabileceği belirtiliyor. Hakeme tükürük ve küçük düşürücü işaretten 5 maç alması beklenen Portekizli yıldız, diğer eylemleri de baz alındığında toplam 9-10 maça kadar ceza alabilecek. 
 48 SAATTE SAVUNMA
 YAŞANAN bu durum da akıllara sezon Süper Kupa finalinde hakem Cüneyt Çakır'a saldırdığı için 11 maç ceza alan Engin Baytar'ı getirdi. 48 saat içinde savunma yapması beklenen Meireles'e de aynı tarife uygulanabileceği belirtilirken, Portekizli'nin cezası perşembe günü yapılacak PFDK toplantısında belli olacak.
 O işaret sıfırı gösteriyor
 Türkiye, F.Bahçe'nin Portekizli futbolcusu Raul Meireles'in G.Saray maçında kırmızı kart gördükten sonra derbinin hakemi Halis Özkahya'ya yaptığı parmak hareketinin anlamını konuşuyor. Portekizli futbolcunun el hareketini 'Gay' anlamında yaptığı iddia edildi. Hatta Portekizli futbolcunun gay hareketinin dışında hakem Özkahya'ya tükürdüğü de öne sürüldü.
 ADA'DA BİLE ATILMADIM
 MEİRELES ise bu iddiaları kesin bir dille yalanladı. Portekizli futbolcu, 'Tükürme kesinlikle yok' dedi. Meireles, çok tartışılan el hareketi için de kendisini Portekiz ve İngiltere ligindeki çok parlak kariyerinden örnekler vererek savundu: 
 ÇOK ÜZÜLDÜM ÇOK
 'BEN Portekiz, İngiltere liglerinde futbol oynadım. Şampiyonlar Ligi'nde forma giydim. Milli Takım ile Dünya Kupası'nda, Avrupa Şampiyonası'nda oynadım. Kariyerimde 380 maç var, hiç kırmızı görmedim. O işaret de sıfırı gösteriyor. Kırmızı görme deneyimim yok ki. Hakem, Yekta'nın bana yaptığı harekete faul çalmadı, aynı harekette bana kırmızı kart gösterdi. Hayatımda böyle üzüldüğümü hatırlamıyorum.'
 Özkahya'nın notu 8.5
 DERBİDE merakla beklenen hakem notu da ortaya çıktı: 8.5... Meireles kararı nedeniyle eleştirilen Halis Özkahya'yı gözlemci İbrahim Aksoy başarılı buldu. Aksoy'un değerlendirmesine göre genç hakem, 8.5 not aldı.
 BU not değerlendirmesinden sonra Özkahya 'Oldukça başarılı yönetim' anlamına gelen yönetimi ile sınıfı geçti. Derbide gösterdiği kartlar nedeniyle otoritelerin büyük övgüsünü alan Özkahya böylece gözlemcisinin de gözüne girdi.
  