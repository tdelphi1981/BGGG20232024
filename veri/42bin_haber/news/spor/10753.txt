Anadolu Efes: 74
Beko Basketbol Ligi'nde Anadolu Efes, Türk Telekom'u 74-69 yendi.
Anadolu Efes: 74 - Türk Telekom: 69

Salon: Darüşşafaka Ayhan Şahenk
Hakemler: Serkan Emlek, Ersan Ergüler, Sertan Kırklar

Anadolu Efes: Doğuş Balbay, Farmar 14, Lucas 16, Savanovic 4, Semih Erden 5, Ermal Kurtoğlu 2, Birkan Batuk, Kerem Tunçeri 9, Shipp 5, Kerem Gönlüm 12, Sinan Güler 3, Barac 4

Türk Telekom: Brown 15, Alper Saruhan 6, Barış Güney 6, Polat Kocaoğlu 2, Pasalic 18, Ceyhun Altay 7, Zupan 7, Williams 8, Can Uğur Öğüt

1. Periyot: 24-17
Devre: 37-31
3. Periyot: 52-51

Bu sonuçla Anadolu Efes, 21. haftada 17. galibiyetini elde ederken, Türk Telekom ise 15. yenilgisini aldı.

Rakibine ilk 3 dakika boyunca sayı şansı tanımayan Anadolu Efes, hücumda rahat basket bulamamasına rağmen 5. dakikayı 8-4 önde geçti. Farmar'ın oyuna ağırlığını koymasıyla farkı açan Anadolu Efes, ilk çeyreği 24-17 üstün kapattı.

İkinci çeyrekte rakip pota altını Barac ile iyi kullanmaya başlayan Anadolu Efes, 15. dakika içinde farkı çift hanelere çıkardı: 32-21. Başkent temsilcisi, Barış Güney'in 3 sayı çizgisinin gerisinden bulduğu basketlerle farkı indirmesine rağmen, Anadolu Efes soyunma odasına 37-31 önde gitti.

Üçüncü çeyrekte hücum ribauntlarında etkili olan ev sahibi takım, 25. dakika içinde farkı tekrar çift hanelere taşıdı: 44-33. Aldığı moladan sonra toparlanan ve Brown'la üst üste sayılar bulan Türk Telekom, farkı 27. dakikada 3'e indirdi: 47-44. Alan savunmasına hücum yapmakta zorlanan Anadolu Efes, son çeyreğe 52-51 önde girdi.

Maçın son bölümü büyük bir çekişmeye sahne oldu. Son çeyreğe Zupan'ın basketiyle başlayan Türk Telekom, maçta ilk kez öne geçti: 52-53. Karşılaşmanın son 4 dakikasına 64-64'lük eşitlikle girildi. Savunmadaki sertliğini artıran Anadolu Efes, Farmar'ın basketiyle son 1 dakikaya 4 sayılık avantajla girdi: 70-66. Türk Telekom, Farmar'a Alper Saruhan'ın 3 sayılık basketiyle karşılık verince bitime 48 saniye kala fark 1'e indi: 70-69. Kerem Tunçeri'yle skoru 72-69'a çıkaran Anadolu Efes karşısında Türk Telekom, Pasalic ve Brown'la 3 sayılık atışlardan faydalanamadı. Kalan saniyelerde Türk Telekom'un çabası yeterli olmadı ve Anadolu Efes taktik faullerden bulduğu sayılarla maçtan 74-69 galip ayrıldı.