Akhisar Belediyespor iki oyuncuyla yollarını ayırdı
Spor Toto Süper Lig'de mücadele veren Akhisar Belediyespor'da, Teknik Patron Hamza Hamzaoğlu, ilk devre fazla forma şansı bulamayan Mehmet Yılmaz ve Diego Costa Lima ile yollarını ayırdığını belirtti.
Devre arası kampı öncesi ayrılacak oyuncular ile tek tek görüştüğünü ifade eden Hamzaoğlu, önümüzdeki hafta yolları ayrılan diğer oyuncuların açıklanacağını belirtti.

Yapılacak transferler ile ilgili Hamzaoğlu "Devre arasında yollarını ayıracağımız oyuncular ile görüşmeleri gerçekleştirdik. Şu anda Mehmet Yılmaz ve Lima ile vedalaştık, diğer oyuncuları önümüzdeki günlerde kamuoyuna lanse edeceğiz. Mehmet Yılmaz arkadaşımızın bonservisini verdik, Liam'yı ise kiralık olarak vermeyi düşünüyoruz. Yapılacak olan transferler hakkında konuşmak istemiyorum, ileri ki günlerde gerekli açıklama yapılacaktır" dedi.