Wesley Sneijder: Başarıya açım!
İstanbul'a gelir gelmez ayağının tozuyla Florya'ya giden Sneijder, burada Fatih Terim ile bir araya geldi. Hollandalı yıldız, "Futbol oynamaya açım. En kısa sürede formamı giyerek bu takıma faydalı olmak istiyorum' dedi.
Wesley Sneijder'in İstanbul'a gelişinin ardından ilk durağı Florya Metin Oktay Tesisleri oldu. Hollandalı yıldız, Teknik Direktör Fatih Terim ile bir araya geldi. Görüşmede Galatasaray İkinci Başkanı Ali Dürüst, Abdürrahim Albayrak ile Kaleci Antrenörü Claudio Taffarel de hazır bulundu.


 
Fatih Terim, yeni öğrencisi hakkında övgü dolu sözler sarfetti. Terim, Sneijder'in en kısa sürede takıma alışıp başarılara ortak olacağını dile getirdi.
 
Sneijder, taraftarın muhteşem olduğunu vurguladı. Kendisine gösterilen sevgiden son derece gururlu olduğunu kaydeden Hollandalı yıldız, 'Fatih Terim ile tanıştığım için çok mutluyum. Kendisiyle İtalyanca konuştuk. Önemli olan burada olmam. Futbol oynamaya açım. En kısa sürede formamı giyerek bu takıma faydalı olmak istiyorum' dedi.