"Sahamızdaki ilk galibiyeti alacağız"
Antalya Büyükşehir Belediyesi antrenörü Altan Tunçkol, sahasında oynayacağı Banvit maçı öncesi önemli açıklamalarda bulundu.Antalya Büyükşehir Belediyesi antrenörü Altar Tunçkol, Sahamızdaki ilk galibiyetimizi almak için elimizden gelen mücadeleyi ortaya koyacağız dedi.

Beko Basketbol Ligi ekiplerinden Antalya Büyükşehir Belediyesi, ligin 14. haftasında sahasında yapacağı Banvit maçı hazırlıklarını sürdürüyor.

Antrenör Altar Tunçkol, geçen hafta deplasmanda Royal Halı Gaziantep Büyükşehir Belediyesi'ne mağlup olduklarını hatırlatarak, sahalarında güçlü bir takıma karşı oynayacaklarını, alt sıralardan kurtulmak için bu maçı kazanmak istediklerini söyledi.

Kendi seyircilerinin önünde oynayacak olmanın avantajını kullanmak istediklerini dile getiren Tunçkol, Sahamızdaki ilk galibiyetimizi almak için elimizden gelen mücadeleyi ortaya koyacağız diye konuştu.

Öte yandan Antalya Büyükşehir Belediyesi ile Banvit arasındaki mücadele, 5 Ocak Cumartesi günü Atatürk Spor Salonu'nda saat 16.00'da başlayacak.