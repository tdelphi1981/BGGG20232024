Fenerbahçe'de büyük skandal!
Fenerbahçe'de Sezer'in tedavisi için Almanya'da olmasına rağmen idmanlara çıkıyormuş gibi gösterilmesi kafaları karıştırdı...
Uzun süredir sakat olan Sezerin tedavi için 2 gündür özel izinle Almanyada olmasına rağmen resmi sitede idmanda olduğunun belirtilmesi kafaları karıştırdı. Yanlış teşhis şüphesi ise tüyleri diken diken etti.

Karabük maçında sakatlanan ve o gün bu gündür takımdan uzak kalan Sezer Öztürkün sakatlığının ardında yatan olaylar silsilesi su yüzüne çıktı. Hazırlık kampı boyunca takımla idmanlara katılamayan oyuncunun ayak bileğindeki ağrıların artması ve ayağının sürekli şişmesi üzerine MRı çekildi. MR sonuçlarında bir türlü net karar veremeyen Fenerbahçe sağlık ekibi, oyuncuya düz koşu yaptırmaya devam etti. Fakat Sezerin ayağının dinlenmeye ihtiyacı olduğu için, bu koşularla sağlık durumu sürekli kötüye gitti.

KULÜP İDMANDA DEDİ AMA...
Daha sonra 2. kez MR çektiren Sezere bu kez kulüp yönetimi, Takımdan ayrılmak için sakatım diyor düşüncesiyle inanmadı. Fakat sakatlığı bir hayli ciddi olan ve yanlış teşhis konulup düz koşu programı verilen başarılı orta saha, Aykut Kocamandan özel izin alarak Çarşamba günü tedavi için Almanyaya gitti.

Almanyadan bugün dönecek olan Sezerin resmi site tarafından dün akşam idmanda olduğunun belirtilmesi ise şok etkisi yarattı. Fenerbahçe kulübünün niye böyle bir tavır takındığı ise merak konusu oldu.