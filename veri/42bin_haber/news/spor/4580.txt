İngiltereyi sarsan genç matador
Yıldızları gölgede bırakan Michu, attığı goller kadar transferine ödenen cüzi miktarla da konuşuluyor.
SEZON başında Swanseanin sadece 2 milyon Pound ödeyerek aldığı Michunun transferi, Yüzyılın pazarlığı olarak görülüyor. Danimarkalı teknik adam Michael Laudrupun Swanseanın başına geçmesiyle birlikte İngiliz ekibine transfer olan Michu, bu sezon attığı 13 golle Adanın parlayan yıldızı oldu. 
21 Premier Lig maçında 13 kez gol attı, 2 de asist yaptı 
201112 sezonunda kendisinden çok fazla şey beklenmeyen Michu, La Ligada fırtına gibi esti ve 15 golle birçok takımın dikkatini çekti. Swanseaya Michuyu isteyen Laudrup daha ilk sezonunda golcü futbolcudan verimi almayı başardı. Premier Lige adım atmasıyla birlikte izleyenlerin Kim bu İspanyol demesine fırsat vermeden gollerini sıralamaya başlayan Oviedolu bu genç adam ilk üç haftada dört gol kaydetti. Bu sezon 21 maçta 13 gol, 2 asistle oynadı. 
Forması onun için her zaman kutsal 
MICHUyu yakından tanıyanların kendisi için söylediği en yaygın söz Sadakat. Teknik direktör Jose Ramon Sandoval için golcü, farklı anlamlar taşıyor. Michunun attığı bir gol sonrası sevinç fotoğrafını masasında tutan Sandoval, Katıldığı kulüplere minnet duyan harika bir çocuk diyor. 
Del Bosqueden davet aldı 
İSPANYOL yıldız Michuyu İspanya Milli Takımı Teknik Direktörü Del Bosque yakından takip ediyordu. İspanyol hoca, Michuyu göz ardı etmedi ve bu oyuncuyu milli takıma davet ederek, golcü futbolcuya en büyük ödülü verdi.