Lakers'a D'Antoni de ilaç olamadı
NBA'de CNN Türk'ten naklen yayınlanan karşılaşmada Los Angeles Lakers, evinde San Antonio Spurs'e 84-82 mağlup olarak sekizinci maçında beşinci yenilgisini aldı. 
Son dakikaya 82-79 önde giren Lakers, önce Tim Duncan'ın turnikesine sonra da Daniel Green'in bitime 9 saniye kala bulduğu 3 sayılık baskete engel olamadı. Spurs'ün All-Star oyuncuları Tim Duncan, 18 sayı, 9 ribaund, 4 asist ve 4 blok,Tony Parker da 19 sayı ve 7 asistle galibiyetin mimarı oldu.

Lakers'da Kobe Bryant'ın, 19'da 12 şut isabetiyle 28 sayı, 4 ribaund ve 8 asistlik performansı mağlubiyeti önleyemedi. Dwight Howard'ın, 13 sayı, 15 ribaund ve 3 blokla oynadığı Lakers'da İspanyol pivot Pau Gasol ise 10 sayı, 10 ribaund ve 5 asist kaydetmesine rağmen yüzde 30'luk saha içi isabet oranıyla maçı tamamladı.