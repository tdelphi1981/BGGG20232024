Mercedes-Benz Ege Kupası start alıyor
Futbolda, 8 ülkenin 16 yaş altı milli takımlarının katılımıyla düzenlenen 14. Mercedes-Benz Ege Kupası, yarın oynanacak 4 karşılaşmayla başlayacak.Toplam 8 takımın, 2 grupta mücadele edeceği turnuvada, gruplarını birinci sırada bitirecek ekipler finalde, ikinci tamamlayanlar ise üçüncülük müsabakasında karşılaşacak.

Türkiye'nin (A) Grubu'nda yer alacağı kupada, Ay-yıldızlı ekip ilk olarak yarın saat 14.00'te Akhisar İlçe Stadı'nda Yunanistan ile karşılaşacak.
Grubun diğer maçında ise saat 12.00'de Saruhanlı İlçe Stadı'nda Norveç ile Danimarka mücadele edecek.

Turnuvada (B) Grubu'nda ise saat 12.00'de Sart Stadı'nda Ukrayna-Çek Cumhuriyeti, saat 14.00'te ise Turgutlu 7 Eylül Stadı'nda Fransa-Belçika maçları oynanacak.