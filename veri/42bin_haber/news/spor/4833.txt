Türk hakeme büyük onur
UEFA'nın 27 Ocak- 30 Ocak tarihleri arasında Roma'da gerçekleştireceği ve Avrupa'nın önde gelen hakemlerinin katılacağı seminere beş hakemimiz davet edildi. Bu hakemlerden, Hüseyin Göçek'in seminere davet edilmesinde görev aldığı Avrupa maçlarındaki üstün performansı kadar UEFA Başkanı Michel Platini'nin de etkisi var...
hkoyuncuoglu@hurriyet.com.tr 
FIFA kokartlı 5 hakemimiz Cüneyt Çakır, Fırat Aydınus, Hüseyin Göçek, Mete Kalkavan ve Barış Şimşekin davet edildiği seminerde hakemlere lisan testleri ve fiziksel yeterlilik testleri uygulanacak. Ayrıca bazı yeni uygulamalar hakkında bilgiler verilecek.  
Bu seminere davet edilebilmek için en üst düzey hakem kategorisi olan 'Elit hakem' kategorisinde ve onun bir alt kategorisi olan 'Elit Devolopment' (Gelişmekte olan hakemler) kategorisinde olmak gerekiyor.  
Cüneyt Çakır elit hakem, Fırat Aydınus ise gelişmekte olan hakemler kategorisinde olduğu için bu seminere zorunlu olarak katılıyor. Mete Kalkavan ve Barış Şimşek ise FIFA'ya yeni üye olduklarından dolayı lisan testleri için seminere gidecek.  
HÜSEYİN GÖCEK'E ÖZEL DAVET 
Dört hakemimizin seminere çağrılma nedenini açıkladık. Peki bu kategorilerin hiçbirine uymadığı halde Hüseyin Göçek neden davet edildi? Göçek, 'First class' hakem kategorisinde (Elite devolopment seviyesinin bir altı) yer almasına karşın, görev aldığı Avrupa maçlarında muhteşem performans sergilemesi ve Euro 2012'de verdiği bir kararın etkisiyle bu seminere davet edildi. 
Hatırlanacağı üzere Hüseyin Göçek Cüneyt Çakır baş hakem olduğu İtalya - İrlanda Cumhuriyeti maçında çizgi hakemi olarak görev almıştı. O maça kadar Platini'nin 6 hakem kararının gerekliliği sorgulanıyordu. İtalya'nın illk golünde Gökçek, pozisyonu doğru süzerek topun çizgiyi geçtiği maçın hakemi Cüneyt Çakır'a işaret etmiş ve golü verdirtmişti. 
PLATINI'Yİ HAKLI ÇIKARDI 
Görüntülerde hakemlerimizin kararının haklı çıktığı anlaşılınca, Göçek'in bu kararı Platini'nin 6 hakem uygulamasının gerekliliğini ispatlamış oldu. İşte o pozisyondaki etkinliği ve doğru kararı ile Hüseyin Göçek, UEFA'nın hakem atamalarını yapan yöneticileri ve Platini'nin dikkatini çekmeyi başardı. O tarihten sonra 3 ayda görev aldığı 8 Avrupa maçında da başarıyla düdük çalınca UEFA Göçek'in Avrupa'nın en önemli hakemlerinin yer aldığı seminere çağrılmasına karar verdi.  
(Not: Yine Euro 2012'de Ukrayna - İngiltere maçını yöneten Macar hakemler karşılaşmanın 62. dakikasındaki Ukrayna atağında topun kale çizgisini geçmesine rağmen golü vermemişti. Macar hakem Viktor Kassai ile çizgide) 
Hüseyin Göçek'in bu sezon yönettiği Avrupa maçları şöyle;

UEFA Avrupa Ligi maçları: 
Methalist Kharkiv 2-1 Dinamo Bükreş
Udinese 1-1 Anzhi Makhachkala
Dnipro 3-1 Napoli
FC Kopenhag 1-1 Steau Bükreş 
UEFA Avrupa Ligi Ön eleme:
Ruch Chorzow 3-1 Metalurg Skopje
Hajduk Split 0-3 Inter 
Hazırlık maçı:
Makedonya 1-4 Polonya 
U-21 Avrupa Eleme maçı:
Sırbistan 0-1 İngiltere