500. sınav Danimarka'yla
A Milli Futbol Takımı 89 yıllık tarihindeki 500. maçında bu akşam saat 21.00'de Danimarka ile karşılaşacak. A Milli Takım'da sakatlığı bulunan Volkan Demirel, aday kadrodan çıkartıldı. Ali Sami Yen Spor Kompleksi Türk Telekom Arena'da oynanacak ve saat 21.00'de başlayacak karşılaşmayı Almanya Futbol Federasyonu'ndan Felix Brych yönetecek. 

Mark Borsch ve Stefan Lupp'un yardımcı hakem olarak görev alacağı karşılaşmanın dördüncü hakemi ise Marco Fritz.

Volkan kadrodan çıkarıldı

(A) Milli Futbol Takımı'nın Danimarka ile bu akşam oynayacağı özel maçın aday kadrosunda bulunan Volkan Demirel, sakatlığı nedeniyle kadrodan çıkarıldı.
 
Türkiye Futbol Federasyonu'ndan yapılan açıklamaya göre, kampa katıldığında, sağ uyluk ön (rectus femoris) adalesinde gerilmeye bağlı ödem tespit edilen Fenerbahçeli Volkan Demirel'in ağrısının devam etmesi üzerine, milli takım teknik heyeti tarafından kadrodan çıkarılmasına karar verildi.

Oyuncunun sağlık durumu hakkında kulüp sağlık ekibinin de bilgilendirildiği kaydedildi. 500. maç

(A) Milli Futbol Takımı, İstanbul'da Danimarka ile yapacağı özel maçla birlikte 500. karşılaşmasına çıkacak. 
Türk Milli Takımı, 89 yıllık tarihinde, 263'ü resmi, 236'sı özel olmak üzere geride kalan toplam 499 maçta 180 galibiyet, 116 beraberlik aldı, 203 kez de rakiplerine yenildi.

 Ay-yıldızlı ekip, 215'i deplasmanda, 211'i iç sahada, 73'ü de tarafsız sahada olmak üzere bu maçlarda toplam 646 gol attı, kalesinde ise 745 gol gördü.

 (A) Milli Takım son maçında, 16 Ekim 2012'de Budapeşte'de Macaristan ile karşılaştı. Milliler, 2014 Dünya Kupası Avrupa Elemeleri (D) Grubu 4. maçından 3-1 mağlup ayrıldı.

 -Abdullah Avcı ile 12. maç-

 (A) Milli Futbol Takımı, Danimarka ile yapacağı maçla birlikte, teknik direktör Abdullah Avcı yönetiminde 12. karşılaşmasına çıkacak.

 2012 Avrupa Şampiyonası Elemeleri'nin bitiminde Hollandalı teknik adam Guus Hiddink'in yerine göreve getirilen Abdullah Avcı yönetiminde 4'ü resmi, 7'si özel olmak üzere 11 maç yapan milliler, bunlardan 5'ini kazandı, 6'sını yitirdi.

 Abdullah Avcı yönetimindeki maçlarda toplam 17 kez fileleri havalandıran milliler, kalesinde ise 15 gol gördü.

 (A) Milli Futbol Takımı'nın Abdullah Avcı yönetiminde yaptığı maçlarda aldığı sonuçlar şöyle:

 Tarih Yer Organizasyon Rakip Sonuç
 ---------- ----- ------------ -------- -----
 29.02.2012 Bursa Özel Slovakya 1 - 2
 24.05.2012 Salzburg Özel Gürcistan 3 - 1
 26.05.2012 Salzburg Özel Finlandiya 2 - 3
 29.05.2012 Salzburg Özel Bulgaristan 2 - 0
 02.06.2012 Lizbon Özel Portekiz 3 - 1
 05.06.2012 Ingolstadt Özel Ukrayna 2 - 0
 15.08.2012 Viyana Özel Avusturya 0 - 2
 07.09.2012 Amsterdam Dünya Kupası Elemeleri Hollanda 0 - 2
 11.09.2012 İstanbul Dünya Kupası Elemeleri Estonya 3 - 0
 12.10.2012 İstanbul Dünya Kupası Elemeleri Romanya 0 - 1
 16.10.2012 Budapeşte Dünya kupası Elemeleri Macaristan 1 - 3

 Not: Sonuçlarda ilk takım Türkiye olarak alınmıştır.

 -Türk Telekom Arena'da 6. randevu-

 (A) Milli Futbol Takımı, Danimarka maçını oynayacağı Türk Telekom Arena'da 6. kez sahaya çıkacak.

 Tarihteki 500. maçını Danimarka'ya karşı oynayacak milliler, Türk Telekom Arena'da daha önce yaptığı 5 maçtan 3'ünü kazandı, 2'sini ise yitirdi.

 Milliler, özel maçta Estonya'yı 3-0 mağlup etti, 2012 Avrupa Şampiyonası Elemeleri'nde Kazakistan'ı 2-1, Azerbaycan'ı 1-0 yendi, Almanya'ya ise 3-1 kaybetti. Ay-yıldızlı ekip, bu stattaki son maçında ise 11 Kasım 2011 tarihinde Hırvatistan'a karşı Avrupa Şampiyonası Elemeleri play-off ilk maçında 3-0 mağlup oldu.

 Türkiye, (A) Milli Futbol Takımı Teknik Direktörü Abdullah Avcı yönetiminde Türk Telekom Arena'da ilk maçına çıkacak.