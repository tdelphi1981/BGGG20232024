İlk imza İmparator'a
Didier Drogba G.Saraylı olurken neler yaşandı neler konuşuldu...
Bülent Tulun, Fildişi Sahilli yıldızı renklerine bağlamak için Cape Towna hazırlıklı gitmişti. Yanında getirdiği formalardan ilkini teknik direktör Fatih Terim, diğerini de başkan Ünal Aysal için Drogbaya imzalattı. 

DROGBA GALATASARAY'A İMZAYI ATTI - FOTOGALERİ

GALATASARAYın dünyada büyük ses getiren dev transferinin en özel karelerine Hürriyet ulaştı... Didier Drogbanın, sarı kırmızılı formayı sırtına geçirdiği ve Aslan olduğu G.Afrikanın Cape Town kentindeki o anda yaşananlar ve Türk basınında ilk kez yayımlanan bu fotoğrafların hikayesine gelin birlikte bakalım... 28 Ocak 2013 Bu tarihin G.Saraylılar için özel ve farklı bir anlamı var. Dünyanın en önemli golcülerinden biri Drogba sarı kırmızılılara imzayı atıyor ve sarı kırmızılı kulübün resmi sitesi de BBC ile diğer dünya ajanslarının son dakika verdiği bilgiyi flaş olarak duyuruyor. Didier Drogba G.Sarayda İşte hikayemiz de bu imzanın 1..5 yıl öncesinden başlıyor... 
GİZLİ KAHRAMAN CEYLAN ÇALIŞKAN 
Mayıs 2011... TAM 1.5 yıl önce Galatasarayın Didier Drogbaya ilgisi ve transfer girişimi gerçekleşmişti. O dönem de Drogbanın G.Saraya gelmesi adına devrede FIFA menajeri Ceylan Çalışkan vardı. Başarılı menajer Başkan Ünal Aysal ve yönetimin dünyaca ünlü golcüye olan ilgisini en yakından bilen kişiydi. 
16 Ocak 2013... Drogbanın menajeri ve 15 yıllık dostu Pierre Frelot ile olan irtibatını da Ceylan Çalışkan hiçbir zaman kopartmadı. Onlarla sürekli temas halinde kaldı. Ve bu takipçilikte sonuca vardı. O gün Drogbanın alacakları ödenmediği için Çin Kulübü Shanghai Shenhua ile sözleşmesini feshettiği bilgisi önce Çalışkana oradan da sportif direktör Bülent Tuluna ulaştı. Fatih Terimin de onayı ile G.Saray tek kuruş bonservis bedeli ödemeden Drogbayı transfer etmek için harekete geçti. 
EVET DEDİ GÜNEY AFRİKAYA UÇULDU 
24 Ocak 2013... Süreç olumlu işleyince Çalışkan, Drogbanın menajeri Pierre Frelotu İstanbula çağırdı.
25 Ocak 2013... Galatasaray Başkanı Ünal Aysalın sahibi olduğu Les Ottomans Otelinde, Drogbanın menajerleri Frelot ve Çalışkan, Bülent Tulun, kulüp direktörü Sinan Kalpakçıoğlu ve başkan Ünal Aysal bir araya geldi. Frelotta G.Sarayın teklifinin cezbedici olduğunu ifade etti. Drogbada görüşme teklifini kabul etti ve Aysal dışında bu ekip aynı gece Güney Afrikaya hareket etti.
26 Ocak 2013... 00.50 uçağı ile Tulun, Kalpakçıoğlu, Frelot ile Çalışkan, Johannesburga hareket etti. Ardından kara yolu ile Fildişi Sahillerinin Afrika Kupasındaki maçlarını oynadığı Cape Towna geçildi. Aynı gün Fildişi Sahillerinin 3-0 galip geldiği Tunus maçı tribünden takip edildi. 
MOURİNHODAN GELEN G.SARAY MESAJI 
27 Ocak 2013... Sabah saatleri... Drogba, Milli Takım kampında. Fildişi Sahilleri, Cape Town kentinde askerlerin ve birçok özel korumanın savunduğu bir otelde kalıyor. Bu tesiste sadece Fildişi Sahili Milli Takımı yer alıyor ve otel başka bir müşteri de kabul etmemiş. Galatasaray heyeti de Drogbanın da girişimleri ile Fildişi Sahilleri Futbol Federasyonu Başkanı ile temasa geçip gerekli izinleri alıyor.
Öğle saatleri... Drogba ile transferi bitirmek için görevlendirilen ekip otelde öğle yemeğinde bir araya geliyor. Ardından özel bir salona geçiliyor. Galatasarayda transferi bitirmekle görevlendirilen 5 kişilik ekibe Drogba öncelikle Mourinhonun kendisine attığı mesajları cep telefonunu açarak gösteriyor. Drogba, Portekizli hocaya Milan, Schalke, Chelsea ve G.Sarayın kendisine talip olduğunu bildirmiş ve Mourinhodan aldığı şu yanıtı okuyor: Galatasaray.  
ÖNCE FORMALAR SONRA SÖZLEŞME 
DROGBA transferini bitirme hedefi ile giden G.Saray ekibinde Tulun, yanında iki adet parçalı G.Saray forması da getirmiş. Drogba, teklifi kabul ediyor. Ve Bülent Tulun yanında getirdiği o iki G.Saray formasını torbasından çıkarıp masanın üzerine koyuyor. Az sonra sözleşmeyi imzalayıp G.Saraylı olacak ve dünya basının konuşacağı ünlü golcü Drogba önce özel olarak bu iki formayı imzalıyor.
Formalardan biri başkan Ünal Aysal, diğeri ise teknik direktör Fatih Terim için özel olarak imzalanıyor. Forma imzaladığı ikili ile Drogba sonra telefonla görüşüyor. İstanbula dönüşte Tulun bu formaları Aysal ve Terime veriyor. Tekrar Güney Afrikadayız. O iki formanın imzalanmasından sonra Drogba kamp yaptıkları otelde kendisini 1.5 yıllığına Galatasaraylı yapan sözleşmeyi imzalıyor. Tüm dünya o an şaşkına dönüyor. Galatasaray bir devi renklerine bağlıyor... 
12 numaralı formanın sırrı 
DROGBA, 11 numaralı formayı giymek istiyor. Ama o numaranın Rierada olduğu söyleniyor kendisine. Boşta olan forma numaraları birkaç gün sonra kendisine mail yoluyla gönderiliyor. Drogba 12 numarayı tercih ediyor. 12 numara taraftarları temsil ettiği için Drogba da Galatasaray tribünlerine bir jest yaparak bu formayı seçiyor. Önümüzdeki sezon için de 11 numaralı forma sözünü almayı ihmal etmiyor. 
şampiyonlar ligi büyük etken oldu 
Menajer Ceylan Çalışkan, Galatasarayın, Devler Liginde olması Drogbanın sarı kırmızılı formayı giymesinde büyük tercih sebebiydi dedi. 
DROGBAnın Galatasaraylı olmasında büyük rol oynayan FIFA menajeri Ceylan Çalışkan, Türkiyeye John Carew, Johan Elmander, Delgado, Lorik Cana gibi birçok yıldızı kazandırmıştı.
Çalışkan, Drogba transferiyle ilgili Galatasaray, son yıllarda Avrupada çok saygın ve büyük bir yükseliş içerisine girdi. Kulübün vizyonu ve hedefleri de Drogbayı etkiledi. Şampiyonlar Liginde yeniden büyük başarılar ve şampiyonluklar isteyen Drogba bu yüzden sarı kırmızılı formayı tercih etti.  Ünlü oyuncu Fatih Terim ve Ünal Aysal ile yaptığı görüşmelerden sonra kafasında hiçbir soru işareti kalmadı diye konuştu. 
 