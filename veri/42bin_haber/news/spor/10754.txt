Mete Kalavanın yönettiği maçta olay
UEFA Şampiyonlar Ligi'nde Manchester United - Real Madrid maçında görev almasının ardından bu hafta amatör küme maçına atanması konuşulan FIFA kokartlı hakem Mete Kalkavan'ın yönettiği maçta olay çıktı.
Bağcılar Mahmutbey Stadı'nda Feriköy - Kazım Karabekir Mevlana takımları arasında oynanan İstanbul Süper Amatör Lig mücadelesi, saat 15.00'da başladı. Maçın 11. dakikasında maçla ilgisi olmayan Küçükköy taraftarları, stada girmeye çalıştı. Bu sırada Feriköy taraftarlarının bulunduğu tribünü taş yağmuruna tuttu. Aynı grupta geçen hafta yaşadıkları gerginlik nedeniyle stada geldikleri öğrenilen Küçükköy taraftarlarına polis biber gazıyla müdahale etti. Bu sırada Feriköy taraftarları da karşılık verdi. Saha içinde de arbede yaşandı. 

Öte yandan, geçtiğimiz hafta Beşiktaş ile Fenerbahçe arasındaki derbi maçındaki yönetimi nedeniyle eleştirilen hakem Mete Kalkavan, maçı durdurarak koşar adımlarla soyunma odasına gitti. Futbolcular da soyunma odasının yolunu tuttu.