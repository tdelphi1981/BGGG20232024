Fenerin aradığı golcü
Hürriyet yazarları, sarı lacivertlilerin anlaştığı Kamerunlu yıldızın, forvette Sowa destek verecek iyi bir transfer olduğu görüşünde birleşti.
FENERBAHÇE , aradığı golcüyü Süper Ligden buldu. Sarı lacivertliler, İstanbul Büyükşehir Belediyesporun Kamerunlu futbolcusu Pierre Webo ile anlaşmaya vardı. Kulüp, 31 yaşındaki forvet için yürüttüğü transfer görüşmelerini dün öğle saatlerinde borsaya bildirdi.  
Fenerbahçe Futbol AŞden, İstanbul Menkul Kıymetler Borsasına gönderilen ve Kamuyu Aydınlatma Platformunda da yer alan açıklamada, İstanbul Büyükşehir Belediyespor oyuncusu Pierre Webonun transferi için görüşmelere başlanmıştır denildi. 
FENERBAHÇEYE GİTMEK İÇİN İZİN İSTEDİ 
İSTANBUL Büyükşehir Belediyespor Başkanı Çağatay Kalkancı, Webonun da büyük bir takımda oynamak istediğini belirterek, Gitmek için bizden izin istedi. Webonun da bizim de mutlu olmamız lazım. Webo da her zaman Kulübüm de mutlu olur, ben de mutlu olursam izin isterim der. Oyuncuların hepsi büyük takımlarda oynamak istiyor. Ücret konusunda mantıklı bir noktaya gelirsek transferde sıkıntı olmaz diye konuştu. 
Belediyeye Sezeri teklif ettiler 
FENERBAHÇE, Pierre Webo transferi için görüştüğü İstanbul Büyükşehir Belediyespora Sezer Öztürkü vermeyi teklif etti. Emre Belözoğlu takviyesiyle orta sahada oluşan futbolcu yoğunluğunu azaltmak isteyen sarı lacivertliler, Sezeri gözden çıkardı. Ancak Belediye yöneticileri, bu futbolcunun Fenerbahçede aldığı yüksek maaşı karşılayamayacağı için teklif kabul görmedi.  
Ücreti pahalı geldi 
Belediyenin, Fener-bahçeden çok daha fazlasını kazanan Sezer Öztürk için yıllık 600 bin Euro gibi bir ücret düşünmesi nedeni ile anlaşma sağlanamadı.  
Başarılı olur - Hakan Ünsal  
WEBO kaliteli bir oyuncu ama burada alınan oyunculardan ziyade Aykut Kocamanın mantalitesini değiştirmesi lazım. Nasıl oynatacak? Sowla birlikte mi, Sowun yedeği mi? Takımı daha rakip alanda oynatan bir sisteme dönerse, Sow da Webo da çok başarılı olur.  
Çok iyi alternatif - Altan Tanrıkulu 
BENCE yararlı bir transfer. F.Bahçenin eksikliği olan, oyuna sonradan girip iş yapacak bir isim Webo. Sow ile Bienvenu kalitesinin arasında. Çok tecrübeli ve hava toplarına hakim. En büyük artısı da Türkiye Ligini tanıması. Üç kulvarda gidecek F.Bahçe için çok iyi bir alternatif. 
Kulübeyi güçlendirir  - Ercan Saatçi 
BU kadar bekleyip F.Bahçenin Weboyu alması sadece, Transfer yaptım demek için gibi geliyor bana. Umarım yanılırım ve Webo başarılı olur. Aykut Hocanın aynı sistemde ısrar edeceğini varsayarsak, kulübeye yeni bir transfer yapıldı diyebiliriz. Bu artık, Semihin tescilli nöbetçi olduğunun resmidir.