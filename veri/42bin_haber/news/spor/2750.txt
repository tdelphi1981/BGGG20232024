Kurz dönemi başladı
Almanya Birinci Futbol Ligi (Bundesliga) takımlarından Hoffenheim'da teknik direktörlük görevine Marco Kurz getirildiği bildirildi.Kulübün resmi internet sitesinden yapılan açıklamada, daha önce Kaiserslautern'i çalıştıran teknik adam ile anlaşmaya varıldığı ifade edildi. 

Kurz'un Hoffenheim menajeri Andreas Müller ile 1995-98 yılları arasında birlikte Schalke'de forma giydikleri ve UEFA kupasını kazandıkları öğrenildi.

Eren Derdiyok'un da forma giydiği Hoffenheim 3 Aralık'ta teknik direktör Markus Babbel ile yollarını ayırmıştı. Hoffenheim 12 puanla ligde 16. sırada bulunuyor.