Ömer Aşık'lı Rockets, Enes'li Jazz'ı yıktı
Amerikan Ulusal Basketbol Ligi'nde (NBA) milli basketbolcular Ömer Aşık ve Enes Kanter'i karşı karşıya getiren maçta, Houston Rockets deplasmanda Utah Jazz'ı 125-80 mağlup etti.
NBA'e 7 maçla devam edildi. Salt Lake City'deki Energy Solutions Arena'da yapılan maça ilk beşte başlayan ve 26 dakika forma şansı bulan Ömer Aşık, 4 sayı atıp 17'si savunma olmak üzere 19 ribaunt alarak takımı Rockets'ın galibiyetine katkı sağladı. Üst üste 3'üncü galibiyetini alan konuk ekipte performanslarıyla öne çıkan diğer isimler James Harden (25), Marcus Morris (16) ve 12'şer sayıyla oynayan Chandler Parsons, Patrick Patterson ve Jeremy Lin oldu.

45 sayılık farkla yenilen ve en farklı yenilgisini (33 sayı) 18 Kasım 1980'de Milwaukee Bucks karşısında alan Utah Jazz'da en skorer isim, 12 sayı üreten Randy Foye oldu. Evsahibi takımda Derrick Favors'ın 11, Al Jefferson'ın 10 sayılık çabası yenilginin önüne geçemedi.

Lige, 4 maçla devam edilecek.

Toplu sonuçlar şöyle:

Toronto Raptors-Golden State Warriors: 102-114
Philadelphia 76ers-Memphis Grizzlies: 100-103
Washington Wizards-Sacramento Kings: 94-96
Brooklyn Nets-Orlando Magic: 97-77
Chicago Bulls-Charlotte Bobcats: 93-85
Denver Nuggets-Indiana Pacers: 102-101
Utah Jazz-Houston Rockets: 80-125