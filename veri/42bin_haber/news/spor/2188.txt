Fenerbahçe Ülker'de Batiste şoku
ABD'li oyuncu Batiste, vergi borcu yüzünden Yunanistan'da polis tarafından alıkonuldu. 
Basketbolda, THY Avrupa Ligi'nde Yunanistan'ın Panathinaikos takımıyla kritik bir mücadeleye çıkacak Fenerbahçe Ülker'de, Mike Batiste şoku yaşanıyor. 
Karşılaşma için bu ülkeye giden sarı-lacivertli takımın ABD'li oyuncusu, Panathinaikos takımında oynadığı dönemdeki 200 bin avro tutarındaki vergi borcu yüzünden havalimanında polis tarafından alıkonuldu. 
Fenerbahçe Kulübü'nün yetkililerinden alınan bilgiye göre, vergi borcu yüzünden Batiste'nin Atina Havalimanı'nda polis tarafından sorguya alındığı, diğer oyuncuların otele geçtiği bildirildi. Ayrıca, Türkiye'nin Atina Büyükelçisi görevlilerinin ve takım menajeri Serdar Apaydın'ın da havalimanında kaldıkları, konuyla ilgili girişimlerde bulunduklarını ifade edildi. 
Bu arada, Fenerbahçe Ülker de daha önce de Slovenya'da, Romain Sato'nun pasaportuna el konulması nedeniyle sıkıntı yaşanmıştı.