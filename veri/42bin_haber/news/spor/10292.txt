İzmir'de 700 sporcu
İzmir'de düzenlenen Türkiye Yıldızlar Karate Şampiyonası, sona erdi.Halkapınar Spor Salonu'nda düzenlenen şampiyonada, 56 ilden bin 700'ün üzerinde sporcu mücadele etti.

Salonda 6 tatamide yapılan müsabakalar, 3 gün boyunca heyecana sahne oldu.

Türkiye Karate Federasyonu Baskanı Esat Delihasan, gazetecilere yaptığı açıklamada, Yıldızlar Şampiyonası'na gösterilen yoğun ilgi sayesinde geleceğe daha umutla baktıklarını ifade etti.

Bu şampiyonadaki sporcuların, Türkiye'nin olimpiyat ev sahipliğine aday olduğu 2020 yılında milli takımı oluşturacağına işaret eden Delihasan, İnşallah, eylül ayında hem karate olimpiyatlara girecek hem de olimpiyatlar İstanbul'a gelecek ve bugünün yıldız sporcuları İstanbul'da olimpiyat madalyası için tatamiye çıkacak dedi.