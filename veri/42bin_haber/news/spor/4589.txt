'Sneijder gelmiyor çünkü F.Bahçe...'
Sergen Yalçın, Galatasaray'ın renklerine katmak için büyük çaba sarfettiği Wesley Sneijder ile Fenerbahçe'nin devrede olduğunu söyledi.
 Eski futbolcu Sergen yalçın yorumcusu olduğu programda şok bir iddiada bulundu. Yalçın, Galatasaray'ın renklerine katmak için büyük çaba sarfettiği Wesley Sneijder ile Fenerbahçe'nin devrede olduğunu söyledi ve şu cümleleri sarfetti:
 "Sneijder iyi ve yetenekli bir oyuncu ama Ronaldo ve Messi değil yani. Dünyanın en iyi oyuncusunu getiriyoruz dediler ama havada kalır. Bugün liste yapsan Sneijder'i 20'ye koymazsın. 28 yaşında bir oyuncu."
 "3 hafta sonra gelip Şampiyonlar Ligi'nde mi oynayacak? Muhtemelen alternetif kulüpleri düşünüyorlardır. Almanya'dan İspanya'dan, İtalya'dan oyuncuyu isteyenler vardır. Onlar daha büyük rakamlar verebilirler. Ama şöyle bir hava esti. Dünyanın en büyük oyuncusu değil. Muhakkak büyük bir katkı yapacaktır ligde, iyi bir oyuncu; ama bir dünya starı değil."
 "Ben Fenerbahçe'nin şu anda devrede olduğunu biliyorum. Ben onu anlamam; Fenerbahçe Sneijder ile şu anda ilgileniyor ve onu almak için hamle yapıyor."