Arda Turan'dan sürpriz telefon
Atletico Madrid'de oynayan milli futbolcu Arda Turan, Bursaspor teknik direktörü Hikmet Karaman'ı arayarak tebrik etti.
Hikmet Karaman, Atletico Madrid forması giyen milli futbolcu Arda Turan'ın kendisini aradığını söyledi. İnternet üzerinden yayın yapan web.tv'ye açıklamalarda bulunan Karaman, "Arda kulübün televizyonunu izlemiş. Beni görünce takılmış. Aradı. (Tüylerim diken diken oldu, müthiş şeyler anlattın hocam) dedi. Arıyor tebrik ediyor. (Tuncay büyük işler yapacak) diyor. Mutlaka kendi aralarında telefonla konuşmuşlardır. Düşünün, Atletico Madrid'te oynayan Arda'nın Bursaspor için duygularına bakın" dedi.

BATALLA'YI 20 YAŞINDA İZLEDİM
Takımın Arjantinli oyuncusu Batalla'yı yıllar önce izlediğini belirten Hikmet Karaman, "Ben Batalla'yı 20 yaşında izledim, 4 senedir burada. Biz onu genç yaşta keşfettik. Gazete küpürlerini kesmişim. 17 sırt numarasıyla oynuyor" diye konuştu. 

"EN GÜZEL MESAJ 3 PUAN"
Taraftara en güzel mesajın sahada verileceğini belirten Hikmet Karaman, "Taraftara en güzel mesaj haftasonu 3 puandır. Yeterince konuştuk" dedi.