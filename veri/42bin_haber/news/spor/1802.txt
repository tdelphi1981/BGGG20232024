Çaykur Rizespor evinde yara sarmak istiyor
PTT 1. Lig'de pazar günü deplasmanda Manisaspor ile karşılaşacak olan Çaykur Rizespor'da, futbol şube sorumlusu Mustafa Baltacı, Manisaspor maçını kazanarak iç sahada kaybettikleri puanları telafi etmek istediklerini söyledi.Baltacı, yaptığı açıklamada, Rize'deki hazırlıklarını tamamladıklarını, kafilenin Manisa'ya hareket ettiğini belirterek, İzinli olarak ülkesine giden Uche Kalu Manisaspor maçında bizimle olamayacak. Babasının ölümünün ardından ülkesi Nijerya'da düzenlenecek törene katılacak. Onun dışında eksik futbolcumuz yok. 20 kişilik kafilemiz maç gününe kadar hazırlıklarını Manisa'da sürdürecek dedi.

Manisaspor'un Süper Lig hedefinde güçlü bir takım olduğunu ifade eden Baltacı, Rakibimiz, çok iyi mücadele eden güçlü bir ekip. Son haftalarda sonuç olarak daha iyi işler yapıyorlar. Biz ise son üç haftada istediğimiz sonuçları alamadık. Kendi sahamızda oynadığımız iki maçta 4 puan kaybettik. Manisaspor maçını kazanarak iç sahada kaybettiğimiz puanları telafi etmek istiyoruz diye konuştu.

Baltacı, Manisaspor maçında Manisa'da ve civar illerde bulunan Karadenizlilerden maça gelerek, takıma destek vermelerini istedi.