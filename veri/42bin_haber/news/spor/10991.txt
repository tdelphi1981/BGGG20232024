Aslana multimilyoner hakem!
Sarı kırmızılıların, Schalke maçını yönetecek olan İsveçli Jonas Eriksson, bir gecede cebini dolduran ilginç bir kişilik. En büyük özelliği de kırmızı kart göstermemesi.
G.SARAYın kritik Schalke maçında düdük çalacak olan İsveçli hakem Jonas Eriksson, ilginç karakteri ve hakemliğiyle dikkat çekiyor. 2008 yılında İsveç spor yayınları haklarına sahip IEC şirketindeki yüzde 15 hissesini satarak multimilyoner olan Erikssonun şimdiye kadar görev aldığı en önemli karşılaşma geçen sezon Devler Ligi çeyrek finalindeki Milan-Barcelona maçı. 
BEŞİKTAŞ MAÇINI DA YÖNETTİ 
DÜDÜK çaldığı maçlarda tartışmaların da odağı olan Eriksson, sık kullandığı sarı kartlarıyla dikkat çekiyor. Buna karşın kırmızı kartına pek başvurmayan İsveçli, 2011-12 sezonunda Beşiktaşın Atleticoya deplasmanda 3-1 yenildiği karşılaşmayı da yönetmişti.