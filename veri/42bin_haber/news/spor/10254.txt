Beşiktaş
Süper Lig'in 24. haftasında oynanacak Beşiktaş-Fenerbahçe derbisinden önce stat dışında sıkılan biber gazı futbolcuları etkiledi..
Yenilenecek İnönü Stadındaki son derbi öncesi biber gazı skandalı yaşandı. Karşılaşmadan 45 dakika önce ısınmak için sahaya çıkan Fenerbahçe futbolcuları bir anda nefes alamadı. Tişörtleri ve eşofmanları ile ağız ve burunlarını kapatan sarı-lacivertli oyuncular zor anlar yaşadı. Fenerbahçeli oyuncular bu yüzden soyunma odasına geri döndü.

Biber gazının stat dışında yaşanan yoğunluğu dağıtmak isteyen polis tarafından sıkıldığı ancak şiddetli rüzgar nedeniyle gazın sahaya doğru yayıldığı belirtildi.