Çokkeser: "Oyuncularımla gurur duyuyorum"
Faturavizyon Kahramanmaraşspor Teknik Direktörü Fethi Çokkeser, Takımım, hedefe gitmedeki istek ve arzusunu saha içerisinde sergileyecek bir konuma geldi dedi.Çokkeser, kulüp binasında düzenlediği basın toplantısında, geçen hafta zorlu Tepecikspor deplasmanından 1 puanla döndüklerini hatırlattı. Oyuncularının performansının her hafta yükseldiğini anımsatan Çokkeser, Oyuncularımla gurur duyuyorum. Tepecikspor karşısında verdikleri mücadele çok önemliydi. Her maçımıza, iyi mücadele eden, çok koşan ve rakibinden daha fazla isteyen bir anlayışla hazırlanıyoruz. Takımım hedefe gitmedeki istek ve arzusunu saha içerisinde sergileyecek bir konuma geldi dedi.

Çokkeser, sezon sonuna kadar yoğun tempoyla görevlerini yerine getireceklerini dile getirdi. İç sahada maç kaybetmeye tahammüllerinin olmadığını vurgulayan Çokkeser, şunları kaydetti:
Onun için bu hafta kendi evimizde oynayacağımız Turgutluspor maçını kesinlikle kazanmak zorundayız. Fiziksel ve taktiksel olarak bu maça odaklandık. Artık bizim için her hafta çok önemli. Kaybedeceğimiz her puanın bizi hedeften alacağını biliyoruz. Onun için bu maçı kazanmaktan başka düşüncemiz yok.