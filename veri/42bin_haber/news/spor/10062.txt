Kartal derbi için gol çalıştı
Beşiktaşlı futbolcular, dün kondisyon ve taktik çalıştı. Çift kale maçta Holosko, Niang attıkları goller ile alkışlandılar 1.5 saat süren çalışmada Almeida ve Dentinho ise özel çalışmalarını sürdürdü.
Cenk Gönen, antrenmanın ilk bölümünde takımla birlikte çalışırken, Veli, Oğuzhan ve Necip takımla birlikte koşu yaptı. Takım akşamki idmandan sonra kampa girecek.  
Niang: Kalpten oynayacağım 
Beşiktaşın devre arası transferi Mamadou Niang, siyah beyazlı forma kalpten oynayacağını söyledi. Beşiktaş dergisinin mart sayısının kapağını süsleyen Niang, Beşiktaş çok iyi bir takım. Genç, teknik ve mücadeleci oyuncular var. Bence bu sezon Beşiktaşla çok iyi şeyler başarabiliriz dedi. 
Aybaba: Fenere özel markaj yok 
BEŞİKTAŞ Teknik Direktörü Samet Aybaba, Ümraniyede futbol komitesi ile yaptığı toplantıda İnönüdeki son derbiyi kazanmak zorunda olduğumuzu biliyoruz. Futbolcularımla tek tek konuştum. Sivasta derbinin provasını yaptık. Fenerbahçe karşısında önlemimizi takım olarak aldık. Webo ve Showa özel markaj uygulamayacağız. Bizi rakibimizin nasıl mücadele ettiğini biliyoruz dedi.
Oğuzhan ve Necipin kadroda olacağını belirten Aybaba, Fernandes defansif özelliklerini sergileyecek. McGregor formunda. Rahat olun diye konuştu. 
Meşale getirme! 
Beşiktaş Yönetimi dün yaptığı açıklamayla taraftarlarından stata meşale sokmamalarını istedi. Açıklamada, meşale yakmanın cezasının ağır olduğu belirtilirken küfür de edilmemesi talep edildi.