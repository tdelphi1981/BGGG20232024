Alemitu Bekele Tahkim'e başvurdu!
 
 Milli atlet Alemitu Bekele'nin aklanma mücadelesi sürüyor. Doping yaptığı gerekçesiyle 4 yıl ceza alan Bekele, Uluslararası Spor Tahkim Mahkemesi'ne başvurdu.
 
 Milli atlet Alemitu Bekele, biyolojik pasaport uygulamasına göre doping yaptığı gerekçesiyle 2016'ya kadar müsabakalardan men edilmişti.
 
 Milli atletin avukatı Koray Akalp, uluslararası spor tahkim mahkemesi'ne başvurularını yaptıklarını ve 15 gün içinde dava dilekçesini sunacaklarını söyledi. Daha önce Tahkim Kurulu'na giderek kararın bozulmasını talep ettiklerini ve itirazlarının hala Tahkim Kurul'nda görüşüldüğünü kaydeden Akalp, ''Uluslararası Atletizm Federasyonu ile Türkiye Atletizm Federasyonu'nun kuralları farklı olduğu için ikisine de başvurmak zorunda kaldık" dedi.
 
 Akalp, 3-4 ay içinde dava dilekçesinin bir karara bağlanacağını tahmin ettiklerini ifade etti.  Biyolojik pasaport uygulamasında, sporcuların kan değerlerindeki oynamalarına bakılarak doping yapıp yapmadığına karar veriliyor.
 
 NTV Spor