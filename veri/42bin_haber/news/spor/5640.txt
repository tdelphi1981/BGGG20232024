Antrenmanda yumruklar konuştu
 
 Galatasaray derbisi hazırlıklarını sürdüren Beşiktaş'ta bu sabah yapılan antrenmanda Fernandes ve Gökhan Süzen kavga etti.
 
 Antrenmanın son bölümünde yapılan çift kale maçta bir pozisyon sırasında Fernandes'e müdahalede bulunan Gökhan Süzen'e Portekizli oyuncu önce sert bir şekilde sözlü olarak yanıt verdi. Daha sonra Gökhan Süzen'in üstüne yürüdüğü öğrenilen Fernandes'in genç oyuncunun suratına kafa attığı öğrenildi. Gökhan Süzen'in ise yaşadığı kısa süreli şokun ardından Fernandes'in sol gözüne gelecek şekilde bir yumruk ile cevap verdiği belirtildi. Her iki oyuncu da bu olay sonrası teknik direktör Samet Aybaba tarafından antrenmandan gönderilirken, antrenman sonrası iki oyuncu tesislerde bir aya geldiler.
 
 Takım kaptanı İbrahim Toraman'ın bir araya getirdiği ve barış sağladığı Gökhan ile Fernandes'in birbirinden özür diledikleri ve yaşanan bu olumsuz durumun tatlıya bağlandığı öğrenildi.
 
 Övünç ÖZDEM, İstanbul-DHA