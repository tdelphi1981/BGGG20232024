Brezilya'da Alex de Souza heyecanı!
Coritiba, Alex de Souza'nın ilk kez forma giyeceği Deportivo Colon maçı öncesinde Brezilyalı yıldızı için özel bir tanıtım videosu yayınladı.
Fenerbahçe'nin eski kaptanı Alex de Souza, 26 Ocak'ta Deportivo Colon'a karşı yeni takımı Coritiba'nın formasını giyecek.

Sarı-lacivertlilerin efsane oyuncusu sözleşmesini karşılıklı olarak sonlandırarak ülkesi Brezilya'ya dönmüştü. Futbola başladığı kulüp olan Coritiba'ya imza atan Alex de Souza, seyircisinin önüne çıkacak.

Eylül ayında Fenerbahçe'den ayrılan efsane oyuncu Alex, Cruzeiro ve Palmesiras'ın tekliflerini kabul etmememiş ve futbola başladığı yere dönmüştü. Brezilyalı orta saha 16 yıl sonra Couto Pereira Stadı'na çıkacak. 35 yaşındaki futbolcu 9 yıllık aranın ardından da yeniden Brezilya'da sahne alacak.