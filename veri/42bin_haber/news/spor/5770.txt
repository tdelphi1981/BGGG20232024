Mercedes-Benz Ege Kupası'nda sona doğru
Manisa'nın ilçelerinde düzenlenen 14. Mercedes-Benz Ege Kupası'nda grup mücadeleleri, yarın oynanacak karşılaşmalarla sona erecek.Türkiye dahil 8 ülkenin katılımıyla iki grupta düzenlenen turnuvada, gruplarını ilk sırada bitirecek ekipler Cumartesi günü oynanacak final karşılaşmasında mücadele edecek. Gruplarını ikinci sırada bitiren ülkeler ise üçüncülük karşılaşmasına çıkacak.

Bugün maç yapılmayacak turnuvada (A) Grubu'nda yarın saat 14.00'te Soma Atatürk Stadı'nda oynanacak Türkiye-Danimarka, (B) Grubu'nda ise saat 14.00'te Akhisar İlçe Stadı'ndaki Fransa-Çek Cumhuriyeti maçlarının sonuçlarına göre finalde ve üçüncülük karşılaşmalarında mücadele edecek ekipler belli olacak.

Gruptan çıkma şansı kalmayan ekiplerden (A) Grubu'nda Yunanistan ile Norveç, (B) Grubu'nda ise Belçika ile Ukrayna kupadaki ilk puanlarını kazanmak için sahaya çıkacak.

Turnuvanın final ve üçüncülük karşılaşmaları ise Cumartesi günü Akhisar İlçe Stadı'nda oynanacak.

Kupada son maçlar öncesindeki puan durumları şöyle:

(A) Grubu
---------

Takımlar O G B M A Y P
----------------------------------------------
1. Danimarka 2 2 0 0 9 1 6
2. Türkiye 2 2 0 0 3 0 6
3. Norveç 2 0 0 2 1 6 0
4. Yunanistan 2 0 0 2 0 6 0

(B) Grubu
---------

Takımlar O G B M A Y P
----------------------------------------------
1. Fransa 2 2 0 0 4 2 6
2. Çek Cumhuriyeti 2 2 0 0 3 1 6
3. Belçika 2 0 0 2 3 5 0
4. Ukrayna 2 0 0 2 0 2 0