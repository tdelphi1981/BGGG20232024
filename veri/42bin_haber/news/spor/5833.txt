Tuncay Şanlı'ya taraftardan sert tepki
Ziraat Türkiye Kupası A Grubu 4'üncü maçında Fenerbahçe'ye 3-0 yenilen, daha önce lig ve kupada oynanan iki maçta sakatlığı nedeniyle kadroda yer almayan Tuncay Şanlı ilk kez eski takımının karşısında yeşil beyazlı formayı terletti.
Görev aldığı sürede bekleneni veremeyen Tuncay Şanlı, yedek olarak çıktığı maçın ilk yarısında saha kenarında ısınırken sarı- lacivertli taraftarlarla hatıra fotoğrafı çektirince formalarını imzalaması ve maçın ikinci yarısında da ofsayt gerekçesiyle sayılmayan golü sonrasında yaptığı hareketle Bursaspor taraftarlarının tepkisini üzerine çekti.

Bursaspor taraftarları internet sitesi ve sosyal paylaşım sitelerinde şu eleştirilerde bulundu:

"Duygusallık ile profesyonelliği birbirine karıştıran, mensubu olduğu camiaya kendini ait hissetmeyen isimlerle yola devam edip- etmeme kararı mutlaka yönetim ve teknik heyetin tasarrufundadır. Tuncay, taraftarlarımızın gözündeki kredisini yitirmiştir. Hiçbir oyuncumuzdan Bursasporlu olmalarını beklemiyoruz, fakat taşıdıkları formanın ağırlığını bilmeliler."