Schalkeyi hafife almak intihar olur
Milli yıldız, Çok disiplinli bir takımla oynayacağız. Alman kültürü asla hata affetmez diye konuştu.
G.SARAYın tecrübeli oyuncusu Hamit Altıntop, şampiyonlar ligindeki Schalke maçlarının zorlu geçeceğini söyledi. UEFAnın resmi sitesine konuşan milli yıldız, Eski takımım Schalke ile eşleşmek gerçekten mutluluk verici. Mükemmel bir stat ve şehir bizleri bekliyor. Çok disiplinli bir takıma karşı oynayacağız ve bir an bile hata yapmamalıyız. Schalkeyi hafife almak, intihar olur dedi. 
Gurbetçilerin kendileri için avantaj olduğunu da vurgulayan Hamit, Bu seviyedeki maçlar kolay değildir. Alman kültürü hata affetmez. Çok dikkatli olmalıyız. İki takım için de ilginç bir karşılaşma olacak ifadelerini kullandı.