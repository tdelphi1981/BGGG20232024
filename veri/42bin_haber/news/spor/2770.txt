1461 Trabzonspor kupaya önem veriyor
Ziraat Türkiye Kupası (A) Grubu ilk maçında yarın deplasmanda Bursaspor ile karşılaşacak olan 1461 Trabzon'un başkanı Suat Şen, grup maçlarına kendilerine test etme ve oyuncuların gelişimi adına çok önemli maçlar olarak baktıklarını söyledi.
Şen, AA muhabirine yaptığı açıklamada, Ziraat Türkiye Kupası'nda Galatasaray karşısında önemli bir galibiyet alarak gruplara kaldıklarını anımsatarak, Grup maçlarına kendimizi test etme ve oyuncularımızın gelişimi adına çok önemli maçlar olarak bakıyoruz. Bizim için üst düzey olan grup maçlarında Bursaspor, Fenerbahçe ve Sivasspor gibi Türkiye'nin önemli takımlarıyla maç yapacağız. Mücadele gücümüzü arttırma, futbolumuzu geliştirme adına buralarda mücadele edeceğiz. Sonucunu hep beraber göreceğiz. Keyifli mücadeleci, güzel maçlar olmasını istiyoruz ifadelerini kulandı.

1461 Trabzon'un öncelikli amaçlarından birinin Trabzonspor'a oyuncu yetiştirmek olduğunu vurgulayan Şen, Türkiye'de her şey saha sonucu üzerine planlandığı için hep istikrarlı programlı bir şekilde oyuncu yetiştirilemiyor. Biz yarın Bursaspor karşısında kazanabiliriz de kaybedebiliriz de. Kendi felsefemiz doğrultusunda oynayacağız. Sonucunu da hep beraber göreceğiz dedi. 
BURSASPOR'DAN BİLET FİYATLARINA İNDİRİM

Trabzon'un bir futbol kenti olduğunu söyleyen Şen, Futbola bakışımızı son yıllarda taraftar olarak gözden geçirmemiz gerekiyor. Trabzon'un seyircisi futbol sahalarında öncülük yaparak küfürü kaldırmalıdır. En son Samsunspor maçında tezahürattan dolayı 10 bin lira ceza yedik. Bunun son olmasını bekliyoruz. Futbol kültürüyle Türkiye'de futbola yön veren tribünlerde küfrün olmaması lazım diye konuştu.

Bu arada, 1461 Trabzon'da sakatlıkları bulunan Aytaç ve Eren Albayrak ile cezalı Emrullah Kokoç'un, Bursaspor karşısında takımda yer alamayacağı bildirildi.