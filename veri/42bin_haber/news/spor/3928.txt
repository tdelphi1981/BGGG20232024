Aybaba ve minik Beşiktaşlı
Beşiktaş Teknik Direktörü Samet Aybaba, gazetecilerle yemekte bir araya geldi.
Siyah-beyazlılar, ligin ikinci yarısı hazırlık çalışmalarını Antalya'da sürdürüyor.

Teknik direktör Samet Aybaba ile Beşiktaş Kafile Başkanı Ahmet Kavalcı Manavgat ilçesine bağlı Side beldesindeki bir restoranda basın mensuplarıyla yemekte bir araya geldi.

Yemeğe sportif direktör Semih Usta, idari menajer Levent Gökçeoğlu, seyahat menajeri Arda Türkdoğan da katıldı.

Yemekte basın mensuplarıyla sohbet eden teknik direktör Aybaba, 5 aylık olduğu öğrenilen Sevim Eylül Pilavcı adlı bebeği kucağına alıp sevdi. Aybaba, daha sonra deniz kenarında fotoğraf çektirdi.