Kızılcahamamspor'a santrfor ve sol kanat
Başkent temsilcisi, santrfor Ozan Çetinkaya ve sol kanat oyuncusu İbrahim Ferdi Coşkun ile anlaşma sağlayarak renklerine bağladı.Başkent temsilcisi, geçen hafta yapılan milli takım karma maçlarında beğenilen 1993 doğumlu genç santrfor Ozan Çetinkaya ile daha önce Gaziantepspor, Mersin İdmanyurdu gibi Süper Lig takımlarında forma giyen sol kanat oyuncusu İbrahim Ferdi Coşkun ile anlaştı.

Teknik Direktör Şaban Yıldırım'ın belirlediği bölgelere nokta transferler yapmayı sürdüreceklerini belirten kulüp başkanı Erkan Özbey, 2. yarı için transfer çalışmalarımızı sürdürüyoruz. Yaptığımız transferler yanında 2 genç oyuncu ile daha görüşüyoruz. Transferlerde hocamızın kararları çok önemli dedi.
Bu arada Kızılcahamamspor'un Aston Villa ve Genç Milli Takım'da forma giyen 1994 doğumlu Ümit Eminoğlu ve geçen sezon Almanya'nın RW Ahlen takımında oynayan 1992 doğumlu Ersan Kuşakçı ile anlaşmak üzere olduğu öğrenildi.