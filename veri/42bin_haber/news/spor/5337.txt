12 saatte savaştan barışa
İkili arasında eleman polemiğiyle gerilen ipler, dün yumuşadı. Ünlü teknik adamın, Divan Kurulu üyeliği beratını bizzat başkan taktı. Ardından yenilen ve Tulunun da katıldığı yemekle birlik beraberlik mesajı verildi.
GALATASARAYda başkan Ünal Aysal ile teknik direktör Fatih Terim arasındaki gerginlik, dünkü Divan Kurulu toplantısıyla son buldu. Önceki akşam  Kasımpaşa yenilgisinin ardından Terimin açıklamaları ile yeni bir boyut kazanan soğuk savaş, dün yerini barışa bıraktı. Sarı kırmızılı kulüpte sadece 12 saatte sağlanan barış, adım adım şöyle gelişti:         
1- BİLDİRİYİ 30 DAKİKADA HAZIRLADI 
KASIMPAŞA maçı sonrası Başkan Ünal Aysal ve yönetime önemli mesajlar veren Terim, içindeki tüm düşünceleri yazılı metin ile ortaya döktü. Maç sonu soyunma odasına gitmeyen İmparator, asistanı ile Recep Tayyip Erdoğan Stadının kendisine tahsis edilen odasında tam 30 dakika konuşma metnini hazırladı. Daha sonra bu yazılı metnin fotokopileri alındı. Ve Terim, açıklamaları yaptıktan sonra basın mensuplarına tek tek dağıtıldı.  
2-GELİR GELMEZ TERİME SARILDI 
TERİMin daha 12 saat önce Başkan Ünal Aysal ve yönetimini hedef alan açıklamaları sonrası dün Galatasaray Lisesinde yaşanacak sahneyi herkes merakla bekliyordu. Öyle ki, Aysalın Terimin sözleri sonrası törene gelmeyeceğini iddia edenler dahi olmuştu. Ancak saatler 10.25i gösterirken başkan törene geldi ve içeri girer girmez Terim ile tokalaştı, sarıldı, öpüştü.  
3-LİSE KORİDORUNDA BARIŞ KULİSİ 
İKİLİ yan yana oturdu. Ardından Fatih Terime Divan Kurulu beratını, Ünal Aysal verdi. Başkan, Mehmet Ali Birandın cenazesi nedeniyle Terimin beratını takıp hemen törenden ayrıldı. Refik Arkan ise, Aysalı uğurladıktan sonra 2. Başkan Ali Dürüst ve yönetici Abdurrahim Albayrakı yanına alarak bir sınıfa geçti. Bu üçlü, barış elçisi görevini üstlendi. Lise koridorlarında dostluk yemeğinin planı yapıldı.  
4-FATİH TERİMDEN BİRLİK ÇAĞRISI 
TERİM de töreninin ardından sıcağı sıcağına şunları söyledi: Sonuç olarak dargınlıkların, küskünlüklerin son bulması ve Galatasaray camiasının birleşerek ortak noktada bir araya gelmesi en büyük temmenim. Bunlar, gönül birliğine, el birliğine ve ülkü birliğine ihtiyaç olduğu günlerdir. Sayın başkanımız, Divan Kurulu başkanımız ve üyelerine benimle bu özel günü paylaştıkları için teşekkür ediyorum. Dün söylediğim gibi asıl olan Galatasaraydır.  
5-VE NİŞANTAŞINDA BARIŞ YEMEĞİ 
ÜNAL Aysal eşi ile birlikte Birandın ailesine taziyelerini ilettikten sonra Nişantaşındaki Zanzi Bar Restauranta geçti. Saat 12.15i gösterirken mekana Ali Dürüst, Refik Arkan ve Abdurrahim Albayrak geldi. Ardından masaya yönetici Sedat Doğan ile Aysalın danışmanı ve sportif direktör Bülent Tulun da katıldı. Fatih Terim, yıllar sonra Tulun ile aynı masada ve aynı fotoğraf karesindeydi. Çünkü Aysal, sorunun artık tepeden tırnağa çözülmesini istiyordu.  
6-İKİNCİ BULUŞMA LES OTTOMANSTA 
ZANZİ Bardaki barış yemeğinden G.Saray Lisesindeki dönem arkadaşı ve aile dostu Mehmet Ali Birandın cenazesi ve mezarlığa gidişi nedeniyle erkenden saat 13.05te ayrılan Ünal Aysal, sürpriz şekilde 2. kez teknik direktör Fatih Terim ile bir araya geldi.
Başkan Ünal Aysal, sahibi olduğu Les Ottomans Otelinde ikinci başkan Ali Dürüst ve G.Saray Teknik Direktörü Fatih Terimi ağırladı. Aysal ve Terim zirvesinde yalnızca Ali Dürüst vardı. Aysal ile Terim, Les Ottomanstaki ikinci buluşmada buzları tamamen eritip, bundan sonra diyaloğun kendi aralarında direkt sağlamaya karar verdi. Ve kesin barış sağlandı. 
Siteden resmi bir açıklama yapılacak  
ZANZİ Bar Restaurantta barış yemeği yiyen Galatasaray Kulübü Başkanı Ünal Aysal, Fatih Terim ve yönetim kurulu, bugün de resmi siteden birlik ve bütünlük açıklaması yapacak. Siteden yönetim kurulu adına bir deklarasyon yayımlanacak. 
Şıklığı ile dikkat çekti 
25 yılın ardından Divan Kurulu üyeliğine yükselen Fatih Terim, törene modacı kızı Buse Terimin tavsiyeleri ile ünlü İtalyan markası Pradadan giyinerek geldi. 
Kartı yerden kaldırdı 
BAŞKAN Aysal, diğer üyelere beratlarını verirken protokol sandalyesinin üzerinde bulunan ve ismini taşıyan kart yere düştü. Fatih Terim, kartın üzerine basıldığını görünce yerden kaldırdı.  
Başkana teşekkür etti  
TERİM, Aysaldan berat alırken yaptığı konuşmada, Son derece gururluyum. Sayın başkan ve üyelere bu anımı benimle paylaştıkları için teşekkür ederim dedi. 
AYSAL İLE TERİM BiRBiRLERiNE NE DEMiŞLERDi? 
15 Mayıs 2011 
Aysal Fatih Terimin teknik direktörlük kariyeri tartışılmaz ama son senelerde bana heyecanını kaybetmiş gibi görünüyor. 
14 Ocak 2012 
Terim Başkan beni aradı, Ronaldinhoyu isteyip istemediğimi sordu. Sonra haberi gazetelerden okuyorum. Nasıl olda bilmiyorum. 
17 Ocak 2012 
Aysal
Hocamız çok başarılı ama alıngan bir yapısı var. Terim ile Adnan Öztürk arasında problem olduğunu düşünmüyorum. 
28 Ocak 2012 
Terim Başkanımız, hocamız isterse bize söyler biz de transfer yaparız demişti... Fakat olmadı. Söyledik ama transfer yapamadık. 
16 Ocak 2013 
Aysal Başkan olarak, Fatih Hocayla ya da herhangi bir profesyonelimle sürtüşmem yok. Terim camiamıza son derece yararlı bir eleman. 
18 Ocak 2013 
Terim Bir eleman olarak rahat ve huzurlu çalışacağım bir ortam istiyorum. Sustuğum için rahat değilim.