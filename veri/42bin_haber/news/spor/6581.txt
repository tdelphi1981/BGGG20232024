Lazio Juve'yi kupa dışına itti
Futbolda, İtalya Kupası yarı final rövanş maçında, Juventus'u konuk eden Lazio, rakibini 2-1 yenerek, kupada finale yükselen ilk takım oldu.
Roma Olimpiyat Stadı'nda oynanan ve yaklaşık 50 bin taraftarın izlediği maçı, hakem Luca Banti yönetti.

Torino'da geçen hafta yapılan ve 1-1 biten ilk karşılaşmanın rövanşında evsahibi Lazio, 53. dakikada Gonzales ile öne geçti. Maçın 90 1. dakikasında Juventus, Vidal ile eşitliği sağladı: 1-1. Herkesin maçın uzatmaya gideceğini sandığı anda Lazio'da Floccari, 90 3. dakikada takımını finale taşıyan golü kaydetti.

Bu sonuçla Lazio, en son kupaya uzandığı 2008-2009 sezonundan 4 sene aradan sonra tekrar finale yükselme başarısı gösterdi.

Lazio'nun, finalde kiminle karşılaşacağı ise 17 Nisan 2013'te yarı finalin AS Roma ile FC Inter arasındaki diğer rövanş maçında belli olacak. İki takım arasında Roma'da oynanan ilk mücadele 2-1'lik skorla başkent takımı AS Roma lehine sonuçlanmıştı. Milano'daki rövanş maçında ise finale kimin yükseleceği belirlenecek.

İtalya Kupası Finali, 26 Mayıs 2013 Pazar akşamı Roma Olimpiyat Stadı'nda oynanacak.