Ege Kupası'nda şampiyon Fransa
Mercedes-Benz 14'üncü Uluslararası Ege Kupası'nın finalinde normal süresi 1-1 biten maçta Fransa'ya seri penaltı atışları sonunda yenilen U-16 Milli Takım ikinci oldu.TÜRKİYE U-16 - FRANSA: 2 - 5  
  Akhisar Belediye Stadı'ndaki finalin normal süresi 18'inci dakikada Ertuğrul, 59'uncu dakikada Kwateng'in golleriyle sonuçlandı. Son 4 yılın şampiyonu Fransa, seri penaltılarda Prohouly, Maximin, Onguene, Toufiqui'yle atışları gole çevirdi. Ay-yıldızlı ekibimizde Enes ve Daniel'in kullandığı penaltıları kaleci Lamoulie çıkardı, Emirhan'ın ağlara gönderdiği atış şampiyonluk için yetmedi. Üçüncülük maçında Danimarka, Çek Cumhuriyeti'ni 4-2 yendi. Takımlara kupa ve madalyalarını Manisa Valisi Halil İbrahim Daşöz ve Türkiye Futbol Federasyonu (TFF) Profesyonel Kurul Başkanı Arif Koşar verdi. 
 18'inci dakikada Serhat sol kanatta kazanılan frikiği ceza sahasına doldurdu, Ertuğrul kaleye arkası dönük olmasına rağmen güzel bir kafa vuruşu çıkartarak ay-yıldızlı ekibi öne geçirdi: 1-0.  
59'uncu dakikada bu kez Fransa soldan frikik kazandı. Toufiqi'nin ortasında Faupala'nın vuruşunu kaleci Ubeyd topu çeldi. Dönen topu Kwateng ağlara yollayınca skora eşitlik geldi: 1-1.  
62'inci dakikada Doğuş Can'a çok sert bir faul yapan Faupala, direkt kırmızı kart görerek takımını 10 kişi bıraktı. Normal süre 1-1 bitince direkt penaltı atışlarına geçildi.  
STAT: Akhisar Belediye  HAKEMLER: Özgür Sepin (7), Erdinç Kırıcı (7), Çağlar Uyarcan (7)  TÜRKİYE: Ubeyd (5) - Savaş (7), Furkan Emre (5), Ertuğrul (6), Serhat (6) (Dk.75 Daniel Barlaser 4), Birhan (6) (Dk.67 Samet 4), Enes (5), Emirhan (6), Gökhan (7), Doğuş Can (7) (Dk.67 Volkan 6), Ahmethan (7)  FRANSA: Lamoulie (8) - Quna (7), Pendant (7), Onguene (6), Wojtkowiak (5) (Dk.53 Toufiqi 7), Poha (6), Faupala (4), Kwateng (7) (Dk.77 Moukidi 5), Poaty (6) (Dk.53 Makiadi 5), Lusamba (6) (Dk.63 Prohouly 7), Saint-Maximin (7)  GOLLER: Dk.18 Ertuğrul (Türkiye) Dk.59 Kwateng (Fransa)  SARI KARTLAR: Ertuğrul, Ahmethan (Türkiye) Kwateng (Fransa)  KIRMIZI KART: Dk.62 Faupala (Fransa)   