İstanbul Üniversitesi F.Bahçe'ye bileniyor
TKBL takımlarından İstanbul Üni. BGDde İcra Kurulu Başkanı Işık Eyigüngör ve Genel koordinatör Remzi Dilli açıklamalarda bulundu.
Türkiye Kadınlar Basketbol Liginde Homed Antakya Belediyesinden sonra evinde Edremit Belediyesini 82-70 yenerek çıkışa geçen İstanbul Üniversitesi Basketbolu Geliştirenler Derneğinin İÜBGD İcra Kurulu Başkanı Işık Eyigüngör, Edremit Belediyesi maçında salonu doldurarak, oyuncularımıza destek veren ve motive olmalarını sağlayan taraftarlarımıza teşekkür etmek istiyorum şeklinde konuştu.  
Hafta sonunda Fenerbahçe ile yapacağı maça tam kadro ile hazırlandıklarını söyleyen İÜBGD Genel Koordinatörü Remzi Dilli de Sarı-Lacivertlilerin gücünü ve kalitesini kimsenin inkâr etmemesi gerektiğini ifade ederek, Bu maça büyük önem vererek hazırlanıyoruz. Biz de bu ligde Avrupa Kupalarına katılmanın hesabı içindeyiz. Fenerbahçe ile deplasmanda oynayacağımız maçta en iyi skoru almak istiyoruz. Bu maça çok iyi motive olursak, savunmada ve hücumda rakibimizden az hata yaparsak, arzuladığımız sonucu alamamamız için hiçbir neden göremiyorum dedi. 
Bu arada yeni transfer Jessica Davenportun sağlık kontrolünden geçtikten sonra dün akşam takımla birlikte ilk antrenmanına çıktığı bildirildi.