Schalke zirveyi kaptırmadı
Şampiyonlar Ligi B Grubu'nda Alman ekibi Schalke, deplasmanda Montpellier ile 1-1 berabere kalmasına rağmen liderliği kaptırmadı.
Haftaya lider olarak giren Schalke, Fransız ekibi Montpellier ile deplasmanda karşılaştı. Mücadelenin ilk devresi golsüz eşitlikle sonuçlanırken, 56. dakikada Höwedes'in golüyle Schalke 1-0 öne geçti.

Ancak ev sahibi Montpellier, bu gole cevap vermekte gecikmedi. Emmanuel Herrera, 59. dakikada attığı golle takımına 1-1'lik eşitliği getirdi.

Maçta başka gol olmadı ve Schalke, lider girdiği son haftayı, bu beraberliğe rağmen 12 puanla lider olarak tamamladı.