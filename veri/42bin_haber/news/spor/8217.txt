Neden gelmediklerini açıkladılar
Geçtiğimiz haftasonu İstanbul'da düzenlenen Uluslararası Yaşar Doğu Güreş Turnuvası'na katılmaktan son anda vazgeçen ABD Güreş Milli Takımı'nın direktörü Mitch Hull, konu hakkında Hürriyet'e açıklamalarda bulundu.
Turnuvaya 4 sporcuyla katılım için Türkiye Güreş Federasyonu'na yazılı başvuru yapan ABD takımı, Ankara'daki büyükelçilik bombalaması sonrasında turnuvaya katılmaktan vazgeçince dikkatleri de üzerine çekmişti.  
Ancak takım direkötrü Hull, turnuvaya katılmamalarını 2 sporcularının birden aynı anda sakatlanmasına bağladı.  
Hull şunları şöyledi: "Bizim güvenlik gibi bir endişemiz yoktu. Yasar Dogu turnuvasına dört sporcu ile katılmayı planlıyorduk. Ancak 1 Şubatta Dave Schultz başta olmak üzere iki sporcumuz birden sakatlık yaşayınca, 2 sporcuyla bu turnuvaya katılmanın doğru olmayacağına karar verdik. Hemen ardından Bulgaristan ve Beyaz Rusyada devam eden turnuvaya bu iki sporcumuzla katılmak için harekete geçtik. Uluslararası takvimin yoğunluğu ve birlikte bazı planlamaları yapmadığımız için böyle bir aksilik oluştu. Gelmememizin Ankarada gerçekleşen bombalama olayıyla hiçbir ilgisi yoktur. Şu anda sizlerle bir arada olamasakta gelecekte tekrar bir araya geleceğiz."