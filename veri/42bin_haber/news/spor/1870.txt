Anadolu Efes farklı yenildi
Anadolu Efes Basketbol Takımı, THY Avrupa Ligi 1. Tur (C) Grubu 7. hafta maçında deplasmanda Yunanistan temsilcisi Olympiakos'a 75-53 yenildi. Maçın ilk basketini bulan taraf Anadolu Efes oldu. Karşılaşmaya hızlı başlayan Anadolu Efes, Farmar'ın üst üste bulduğu basketlerle 4-0 öne geçti. Olympiakos 8. dakikada Printezis'in basket faulu ile 8-6 öne geçti. 2.5 dakika iki takım da skor üretmekte zorlanırken, 5. dakikanın sonlarına doğru Anadolu Efes, Lucas'ın üst üste attığı basketlerle skoru 11-8'e getirdi. İki takımın karşılıklı basketleriyle devam eden periyot Olympiakos'un 23-20 üstünlüğüyle bitti.

İkinci periyotta defansını da sertleştirerek hızlı başlayan Olympiakos, periyotun bitimine 1.56 kala skoru 35-21'e getirdi. Anadolu Efes'in başantrenörü Oktay Mahmuti'nin uyarılana rağmen Anadolu Efes'in skor üretmekte zorlandığı ve sadece serbest atışlardan skor bulduğu devre Olympiakos'un 35-26 üstünlüğüyle sona erdi.

Üçüncü periyoda Anadolu Efes hızlı başlayarak Vujasic'in üçlüğü ve Kerem Gönlüm'ün iki serbest atışıyla 5-0'lık seri yakalayarak farkı 4'e düşürdü. Ancak, periyodun bitimine 7.12 dakika kala Vujasic'in basketi sonrası topu tuttuğu için Lucas'a teknik faul verildi ve Olympiakos, Law'un iki serbest atışı ve Spanoulis'in basketiyle skoru 44-35 getirdi. Bu dakikadan sonra Olympiakos bulduğu üst üste basketlerle farkı açtı ve periyodun bitimine 1.25 dakika kala Papanikolaou'nun basketi ile fark 21 sayıya çıktı ve skor 58-37 oldu. Periyodun son saniyesinde Lucas kullandığı üç serbest atıştan ikisini sayı yaparak skoru 59-42 olarak belirledi.

Son periyoda, Perperoglu ve Sloukas'la üst üste bulduğu basketler başlayan Olympiakos, maçın bitimine 7.10 dakika kala farkı 24 sayıya getirdi ve skor 66-42 oldu. Çeyreğin devamında Olympiakos farkı koruyup müsabakayı 75-53 kazandı.

Mücadelede 17 sayı kaydeden Kostas Papanikolaou maçın en skorer ismi oldu.