Trabzonspor'da Barış Özbekin sözleşmesi feshedildi
Trabzonspor Kulübü, futbolcu Barış Özbek'in sözleşmesinin karşılıklı olarak feshedildiğini bildirdi.
Bordo-mavili kulübün internet sitesinden yapılan açıklamada, "Kulübümüz sporcularından Barış Özbek'in sözleşmesi karşılıklı olarak feshedilmiştir. Kamuoyuna duyurulur." denildi.

2011 yılında Galatasaray'dan transfer edilen deneyimli futbolcu, geçtiğimiz sezon yaşadığı sakatlıktan dolayı uzun süre takımdan ayrı kalmıştı. Sakatlığının ardından fazla forma şansı bulamayan Barış Özbek'e, bu sezon ilk yarının son haftasına girilirken kendisine takım bulması söylenmişti.