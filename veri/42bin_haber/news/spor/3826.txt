Süper Lig'den transfer
Kayseri Erciyesspor, Sanica Boru Elazığspor'dan Göksu Türkdoğan'ı transfer etti.Kulüp Basın Sözcüsü Kaan Savruk, sezon başında belirledikleri Süper Lig hedefi kapsamında kadrolarını güçlendirmek için çalışmalar yaptıklarını söyledi.

Teknik direktör Osman Özköylü'nün raporu doğrultusunda Sanica Boru Elazığspor'dan Göksu Türkdoğan'ı kadroya kattıklarını belirten Savruk, 27 yaşındaki oyuncuyla 1,5 yıl için anlaştıklarını kaydetti.

Golcü futbolcunun, takımın Antalya'da devam eden hazırlık kampına bugün katılacağını dile getiren Savruk, ligin ikinci yarısında daha etkili bir Kayseri Erciyesspor için bir kaç transfer daha yapacaklarını sözlerine ekledi.

Kayseri Erciyesspor, bir süre önce de Sivasspor'dan kaleci Atilla Koca, Orduspor'dan Numan Çürüksu, Torku Konyaspor'dan Bilal Aziz Özer ile Sanica Boru Elazığspor'dan Arif Şahin'i transfer etmişti.