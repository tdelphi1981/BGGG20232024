Artık konuşmayacağım
Galatasaray Başkanı Ünal Aysal, futbol takımı ve teknik heyeti huzursuz etmemek adına susmalarını istediği yöneticilere, Çok konuşuyor ve yorum yapıyoruz. Sizden istediğim sessizliğe, ben de uyacağım diye konuştu.
YÖNETİM Kuruluna sus emri veren G.Saray Kulübü Başkanı Ünal Aysal aynı prensibi ken-disi için de yürürlüğe koydu. Takımın girdiği kritik süreçten başarı ile çıkması adına yöneticilerden kendi branşları dışında konuşmamalarını isteyen Aysal kendisine de konuşma yasağı getirdi. Sarı kırmızılıların ligde oynayacağı zorlu 90 dakikaların yanı sıra şampiyonlar liginde çeyrek finale kalma adına kader niteliği taşıyan Schalke maçına 1 ay kala Başkan Ünal Aysal, bir süre futbolla ilgili konuşmama kararı aldı.  
YÖNETİCİLERE BİZZAT AÇIKLADI 
Ünal Aysal, Sneijder transferinin ardından Fatih Terim ve oyuncularının, motivasyonunu bozmamak adına topyekün sessizlik istediğini yakın çevresine açık bir dille ifade etti. Bu kararını da G.Saray Yönetim Kurulu ile paylaşan Başkan Aysal, kararını şu özet cümleyle duyurdu: Telefonumu artık futbola kapatıyorum.  
FUTBOL TAKIMININ MENFAATİ İÇİN  
Başkan Ünal Aysal, kurmaylarıyla konuyla ilgili yaptığı sohbette şunları söyledi: 
Futbolla ilgili ben dahi konuşmayacağım. Takım, lig ve Şampiyonlar Liginde beklentileri-miz ışığında bir başarı sergiliyor. Ligde de hedefi doğrultusunda lider. Bazen yönetim olarak çok konuşuyoruz ve yorum yapıyoruz. Bu da farklı noktalara çekilebiliyor. Şu sezonu bir bitirelim. Ondan sonra herkes istediğini konuşabilir.