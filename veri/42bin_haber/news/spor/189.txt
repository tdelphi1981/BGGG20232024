301 Spartalı
25 yaşında 301 gole ulaşan Messi için El Mundo Deportivo bu başlığı attı. Arjantinli yıldızın kariyeri rekorlarla dolu
 Rayo Vallecano'yu 5-0 yendikleri maçta Barcelona adına 2 gole imza atan Messi, dünyada bu yaşta bu kariyere ulaşan ilk ve tek yıldız oldu. Bu maç öncesi 299 golü bulunan ve Celtic maçında gol atamadığı için rekoru Vallecano'ya saklayan Messi, bugün de altın ayakkabı alacak. Messi'nin dudak uçuklatan rakamları şöyle:
 1 - Profesyonel kariyeri boyunca oynadığı 416 karşılaşmada toplam 301 gol attı.
 2 - İSPANYA'DAKİ ilk golünü 1 Mayıs 2005'te Albacete'ye atarak bu sayfayı açmıştı. 
 3 - 180'i  La Liga'da, 53'ü de Devler Ligi'nde olmak üzere Barça formasıyla 268 golü var.
 4 - ARJANTİN Milli Takımı'da toplam 31 gol kaydetmeyi başardı.
 5 - MESSI 18 golle en çok golü A.Madrid'e attı. 
 6 - En çok gol attığı kaleci ise  17 ile Casillias oldu.
 7 - ARJANTİNLİ golcü; 2005 yılında 3, 2006'ta 12, 2007'de 31, 2008'de 22, 2009'da 41, 2010'da 60, 2011'de 59 ve 2012'de ise 71 gol kaydetti.
 8 - 79 karşılaşmada en az 2 gol kaydederken, 23 maçta 3, 4 maçta 4  ve Şampiyonlar Ligi'nde 7 Mart'ta Bayer Leverkusen'e karşı bir maçta 5 gol attı.
 Pele ile yarışmıyorum
 MESSI Pele'nin bir sezonda attığı 75 golü geride bırakmanın, kendisini endişelendiren son şey olduğunu söyledi. Messi, 2012 yılı içerisindeki toplam gol sayısını 73'e yükseltirken, farkı 2 gole indirdi. Futbol tarihinde, sezonluk rekor 85 golle Müller'e ait.
  