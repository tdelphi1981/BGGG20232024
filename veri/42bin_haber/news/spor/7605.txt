Süper Lige antrenör dayanmıyor
Türkiye Süper Liginde ikinci yarı büyük çekişme ve ilginç sonuçlarla başlarken, takımların teknik direktör değişiklikleri gündeme damga vurmaya devam ediyor.
Alınan başarısız neticeler üzerine kulüplerin sürekli dile getirdikleri istikrar sözünü bir tarafa bırakıp, faturayı yine öncelikle teknik direktörlere kesmeyi sürdürdükleri belirlendi. Medya Takip Ajansı Interpressin yaptığı araştırmaya göre, geçtiğimiz sezon Süper Ligde geride kalan 20 haftada 7 takım teknik direktör değişikliğine giderken, bu sezon da ise sayının şimdiden 9a ulaştığı saptandı. 

Takımların Süper Ligin başlamasıyla birlikte daha 4. haftadan itibaren teknik direktör değişikliğine gittiği Kasımpaşada Metin Diyadin  Şota Arveladze, Kayserida Şota Arveladze  Robert Prosinecki ile kan değişikliği yapmıştı. İlerleyen haftalarda, İstanbul B.B. Carlos Carvalhal  Bülent Korkmaz, Elazığspor Bülent Uygun  Yılmaz Vural, D.Ç. Karabükspor Michael Skibbe  Mesut Bakkal ve Mersin İd. Yurdunda ise Nurullah Sağlam  Giray Bulak değişiklikleri gerçekleşmişti.

İkinci yarının ilk 3 haftasında adeta deprem yaşandı

Interpressin araştırması, Süper Ligde ikinci yarının başlamasıyla birlikte adeta teknik direktör depreminin yaşandığını ortaya çıkardı. Öyle ki, Türkiye Süper Liginde sezona şampiyonluk ve zirve yarışında üst sıraları hedefleyerek başlayan Trabzonspor, Bursaspor ve Gaziantepsporda peş peşe gelen teknik direktör istifaları sonrası Trabzonspor Şenol Güneşin yerine Tolunay Kafkas ile anlaşırken, Bursasporda Ertuğrul Sağlamın yerini Hikmet Karaman ile doldurdu. Gaziantepsporda ise Hikmet Karamandan boşalan koltuğa henüz kimse oturmamış durumda.