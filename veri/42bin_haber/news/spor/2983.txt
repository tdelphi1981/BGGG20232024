En çok kimler düdük çaldı?
Spor Toto Süper Lig'de, 2012-2013 sezonunun 17 hafta süren ilk yarısında yapılan 152 maçta, 26 hakem görev yaptı. Halis Özkahya, Fırat Aydınus ve Yunus Yıldırım 10'ar kez düdük çaldı. 
İlk yarıda sadece birer kez görev alan hakemler Deniz Ateş Bitnel ve Hakan Ceylan ise en az görev alan isimler oldu.

Bu sezon Süper Lig hakemi kategorisinde yer alan 10 hakeme ise ligde maç yönetme görevi verilmedi. Aytekin Durmaz, Deniz Çoban, Ferdi Uludağ, Kutluhan Bilgiç, Murat Türker, Mustafa Aydın, Mürvet Sezer, Özgüç Türkalp, Taner Gizlenci ve Mustafa Kemal Uğurlu hiç bir maçta görev almadı.

Barış Şimşek ve Halis Özkahya toplamda 47 sarı ve kırmızı kart göstererek, en fazla kartına başvuran hakemler oldu. Barış Şimşek yönettiği 8 maçta 45 sarı ve 2 kırmızı, 10 maçta görev alan Halis Özkahya ise 44 sarı ve 3 kırmızı kart kullandı.

6 maç yöneten Suat Arslanboğa ve 10 maçta görev alan Fırat Aydınus çıkardıkları 4'er kırmızı kartla bu alanda öne çıktı. Halis Özkahya, Hüseyin Göçek ve Süleyman Abay da 3'er kırmızı kartla bu hakemleri izledi.

7. haftadaki Sivasspor-Bursaspor maçında Bülent Yıldırım 10 sarı kart göstererek, bir karşılaşmada cebinden en fazla kart çıkaran hakem oldu. 10. haftadaki Gençlerbirliği-Sanica Boru Elazığspor maçında Hüseyin Sabancı 9 sarı ve 1 kırmızı, 15. haftadaki Bursaspor-Orduspor maçında da Suat Arslanboğa 8 sarı ve 2 kırmızı kart göstererek, bu alanda ilk sırada yer aldı.

Bu arada, Fırat Aydınus görev aldığı 10 maçta, Bülent Yıldırım ise görevlendirildiği 7 maçta 5'er kez penaltı noktasını göstererek, en fazla penaltı kararı veren isimler oldu.

Spor Toto Süper Lig'de, 2012-2013 sezonunun ilk yarısında yapılan 152 maçta, görev alan 26 hakemin yönettikleri maç sayıları, gösterdikleri kartlar, verdikleri penaltı sayıları ise şöyle:

Abdullah Yılmaz (5): 24 sarı, 1 kırmızı, 2 penaltı
Ali Palabıyık (2): 11 sarı
Barış Şimşek (8): 45 sarı, 2 kırmızı, 3 penaltı
Bülent Yıldırım (7): 44 sarı, 5 kırmızı
Cüneyt Çakır (7): 33 sarı, 1 kırmızı, 1 penaltı
Çağatay Şahan (5): 29 sarı
Deniz Ateş Bitnel (1): 4 sarı
Fırat Aydınus (10): 41 sarı, 4 kırmızı, 5 penaltı
Hakan Ceylan (1): 3 sarı
Halis Özkahya (10): 44 sarı, 3 kırmızı
Hüseyin Göçek (8): 38 sarı, 3 kırmızı, 3 penaltı
Hüseyin Sabancı (5): 30 sarı, 1 kırmızı
İlker Meral (8): 29 sarı, 1 kırmızı
Koray Gençerler (2): 10 sarı, 2 kırmızı, 1 penaltı
Kuddusi Müftüoğlu (6): 21 sarı, 1 kırmızı
Mete Kalkavan (8): 35 sarı, 2 kırmızı, 1 penaltı
Mustafa İlker Coşkun (5): 21 sarı
Mustafa Kamil Abitoğlu (6): 18 sarı, 1 kırmızı
Mustafa Öğretmen (2): 13 sarı, 1 kırmızı
Özgür Yankaya (8): 42 sarı, 2 kırmızı, 1 penaltı
Serkan Çınar (6): 28 sarı, 1 kırmızı
Suat Arslanboğa (6): 35 sarı, 4 kırmızı, 2 penaltı
Süleyman Abay (5): 28 sarı, 3 kırmızı, 2 penaltı
Tolga Özkalfa (7): 38 sarı, 1 kırmızı
Volkan Bayarslan (4): 16 sarı, 1 kırmızı, 1 penaltı
Yunus Yıldırım (10): 38 sarı, 1 kırmızı, 1 penaltı