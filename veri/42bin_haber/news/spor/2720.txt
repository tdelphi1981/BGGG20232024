14 Yaş Altı milli takım kadrosu açıklandı
14 Yaş Altı Milli Futbol Takımı'nın, 25 ve 27 Aralık tarihlerinde Gürcistan ile Trabzon ve Rize'de oynayacağı maçların aday kadrosu açıklandı.Türkiye Futbol Federasyonu'ndan (TFF) yapılan açıklamaya göre, aday kadroya davet edilen oyuncuların 21 Aralık Cuma günü TFF Beylerbeyi Tesisleri'nde toplanacağı bildirildi. Teknik direktör Mehmet Hacıoğlu yönetimindeki 14 Yaş Altı Milli Takım'ın aday kadrosuna şu oyuncular davet edildi:

Halil Çöl, Görkem Özgür, Sabri Gündoğan (Bursaspor), Alparslan Demir, Mahsun Çapkan (Fenerbahçe), Ali Ülgen, Batuhan Ahmet Şen (Galatasaray), Cafer Tosun, Abdülkadir Ömür (Trabzonspor), Ali Baran Görmüş (Beşiktaş), Hamza Tosun (İstanbul Büyükşehir Belediyespor), Doğan Samet Çetiner (Torku Konyaspor), Mehmet Burak Balkır (Nazilli Belediyespor), Ahmet Furkan Özcan (Sakaryaspor), Emre Erdoğdu (Brommapojkarna IF), Murad Han Gönen (Club Brugge), Hapsuno Yıldız (DSC Arminia Bielefeld), Emrecan Hisar (Eintracht Frankfurt), Eren Öcal (SC Paderborn 07), Deniz Bulut (VFB Stuttgart).