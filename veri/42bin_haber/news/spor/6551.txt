İşte Fenerbahçe'nin, Sivasspor kadrosu
 
 Fenerbahçe, Ziraat Türkiye Kupası (A) Grubu 5. haftasında yarın Sivasspor ile deplasmanda yapacağı maç için Sivas’a gitti. 
 Sabiha Gökçen Havalimanı’ndan özel uçakla Sivas’a hareket eden sarı-lacivertlilerde teknik direktör Aykut Kocaman, kendisinden bekleneni veremeyen Milos Krasic’i maç kadrosuna almadı. 
 Krasic’in yanı sıra cezalı olan Gökhan Gönül, Nijerya Milli Takımı’nda bulunan Yobo, sakatlıkları bulunan Selçuk Şahin ve Sezer Öztürk ile genç oyuncu Recep Niyaz, Sivas’a götürülmedi. 
 Omzundaki sakatlığı nedeniyle Gaziantepspor maçı kadrosuna alınmayan Stoch ise Sivasspor maçı kadrosunda yer aldı. 
 Fenerbahçe’nin 19 kişilik Sivasspor maçı kadrosunda şu oyuncular bulunuyor: Volkan Demirel, Serkan Kırıntılı, Mert Günok, Orhan Şam, Bekir İrtegün, Serdar Kesimal, Egemen Korkmaz, Hasan Ali Kaldırım, Caner Erkin, Salih Uçan, Mehmet Topuz, Meireles, Mehmet Topal, Cristian, Kuyt, Stoch, Sow, Semih Şentürk, Beykan Şimşek. 
 Uğur DEMİRKIRDI, İstanbul-DHA