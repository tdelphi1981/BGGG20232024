Amerikan Futbolu'nda 'Timsahlar' devri
Türkiye'de pek fazla gelişememiş olan sporlardan birisi olan Amerika Futbolu, son yıllarda üniversitelerdeki ilginin artmasıyla ülkemizde yeni yeni dikkat çekmeye başladı. Bu gelişime ayak uyduran üniversitelerden bir tanesi de Uludağ Üniversitesi...
Yaklaşık 2 buçuk yıl önce Bursa Uludağ Üniversitesi'nde kurulan Timsahlar Amerikan (Korumalı) Futbol Takımı, takım oyuncularının çabalarıyla bu yıl üniversite ligine girmeyi başardı. 
Yoğun çalışma temposunun ardından üniversite ligine girmeyi başaran Timsahlar'da organizasyon sorumlusu Onur Ateş ile keyifli bir sohbet gerçekleştirdik ve kısa öykülerinden bahsettik. 
İşte Türkiye'de yeni gelişen bir spor olan Amerikan Futbolu'nun en genç oluşumu Timsahlar Amerikan Futbol Takımı... 
Amerikan Futbol Takımı kurma fikri nasıl oluştu?
- Bursa Uludağ Üniversitesi bünyesinde 2 buçuk yıl öncesine kadar oluşum aşamasındaydık. Ancak yeni bir oluşumu, yeni kurucu kadrosuyla, eski-yeni oyuncular ve birçok önemli abimizin desteğiyle 6 ay önce resmen başlamış bulunduk. 
Okulun size ne gibi desteği oluyor?
-Amerikan Futbolu'ndaki gelişimimiz bakımından okulun desteğini ulaşım ve birkaç konuda büyük ölçüde aldık. Ekipman ve korumalukların maddi külfetini oyuncularımızdan aldığımız aidatlar ile dirhem dirhem tamamlamaya çalışıyoruz. 
Peki bu durum sizi sıkıntıya sokmuyor mu? Çözüm öneriniz var mı?
-Bu konuda Bursa'dan çeşitli işadamları ve sermaye sahipleriyle görüşmelerimize devam etmekteyiz. Sportif gelişim olarak haftada 3-4 antrenman olmak üzere 6 aydır çalışmalarımıza devam etmekteyiz. 4 koldan sponsor bulma çalışmaları ve kendimizi Bursa'da duyurma ve sosyal sorumluluk projelerimizle açıkçası bu kez daha sağlam gelmeye çabalamaktayız. 
Üniversite ligine girmek sizin için pek kolay olmadı sanırım?
-Oldukça çaba sarfettik. Türk Korumalı Futbol Milli Takımı oyuncusu ve Korumalı Futbol camiasının önemli isimlerinden Emrah Şafak koçluğunda, yeni oluşum kurucuları Emre Soykut ve Alican Gökçe ile eski oyunculardan Bahadır Tosun'un çalışmaları ile birlikte bu yıl üniversite ligine girmiş durumdayız.  
Grubunuzda hangi takımlar yer almakta?
-Ligde Koç Üniversitesi, Yıldız Teknik Üniversitesi, İstanbul Üniversitesi ve Atılım Üniversitesi ile aynı grupta yer almaktayız. İlk hazırlık maçımızı 9 Eylül Üniversitesi Efeleri ile İzmir'de yaparak camiaya anlalı bir adım atmış bulunmaktayız. 
Bursa halkından destek görüyor musunuz?
-Herkes oldukça ilgili. Bursa Timsahları olarak son zamanlarda adı sıkça 3. sayfa haberleriyle anılan Bursa'nın Görükle semti gençlerini spora teşvik etmek amacındayız. Sloganımız ise; "Korumalı futbol, normal futbolun aksine centilmen adamların holigan oyunudur. Düşen ile düşüren sahada çarpışır, dışarda herkes kardeştir". 
Umarım amacınıza ulaşırsınız, keyifli sohbet için teşekkürler...
-Biz teşekkür ederiz.