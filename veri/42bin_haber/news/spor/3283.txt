G.Saray'dan görülmemiş proje
Başkan Ünal Aysal, 12 milyon TL’ye Florya’da 3 katlı, 80 odalı ve süper konforlu yardıma muhtaç kongre üyeleri ile eski futbolcuların kalacağı huzurevi yaptırdı.
 Cim-Bom, futbol tarihinde görülmemiş bir projeye imzasını attı
 Galatasaray'da Başkan Ünal Aysal’la başlayan değişim rüzgarı tüm hızıyla devam ediyor. Son 2 sezonda başta futbol takımı olmak üzere yaptığı transferlerle dikkat çeken Sarı-Kırmızılılar’ın Başkanı, Türkiye’de bir ilk olma özelliği taşıyan yıllar önce ezeli rakipleri Fener’in açıkladığı ama gerçekleştiremediği çok önemli bir projenin sonuna geldi. Henüz açıklanmayan bu projenin adı Huzursaray.
 5 yıldızlı otel konforunda
 Cim-Bom’da kongre üyeleri, eğitim vakfı ve dayanışma vakfının da katkılarıyla Aysal yönetimi tarafından Florya Metin Oktay Tesisleri’nin yakınında yapılan huzurevi açılış için gün sayıyor. Sarı-Kırmızılı camianın imece usülüyle yaptırdığı süper tesis tam 12 milyon TL’ye mal oldu. Ocak 2013’te hizmete girecek tesis 3 kattan oluşuyor. 80 odası bulunan huzurevi 5 yıldızlı otel konforunda. Tesisde yemek salonundan dinlenme odalarına kadar her şey var.
 80 kişiye ev sahipliği yapacak
 Florya’da tam bir köşk ihtişamıyla inşa edilen hazurevinde yardıma muhtaç kongre üyelerinin yanı sıra yine yardıma muhtaç eski futbolcular kalacak. Hiçbir lüksten ve masraftan kaçınılmadan yapılan tesis Galatasaray camiasında sevinçle karşılandı. 80 kişiye evsahipliği yapacak ve sıcakbir ortam sunacak olan huzursaraydayardıma muhtac olanlara her türlü sağlık hizmeti de verilecek.
 -star-