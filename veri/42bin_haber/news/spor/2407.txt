100 metrede Megan Romano rüzgarı
İstanbul'da devam eden 11. Dünya Kısa Kulvar Yüzme Şampiyonası'nın kadınlar 100 metre serbest yarı finalinde ABD'li Megan Romano, en iyi zamanı yaparak finale yükseldi.Sinan Erdem Spor Salonu'nda gerçekleştirilen şampiyonanın ikinci gün akşam seansındaki kadınlar 100 metre serbest yarı finali 2. seride yarışan Romano, 52.86'lık derecesiyle, serisinde ve genel sıralamada birinci olarak finale çıktı.

Yarı final sonunda genel sıralamada ilk 8'de yer alan sporcular, finalist oldu. Kadınlar 100 metre serbest final yarışı, yarın akşam seansında saat 19.09'da yapılacak.