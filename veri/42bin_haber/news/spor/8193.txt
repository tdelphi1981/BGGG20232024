Korkmaz: "Orduspor maçı bir başlangıç"
İBB Spor Teknik Direktörü Bülent Korkmaz: Bir çıkış yakalayacağımızı, Orduspor maçının da bunun başlangıcı olacağını düşünüyorum dedi.İstanbul Büyükşehir Belediyespor Teknik Direktörü Bülent Korkmaz, Spor Toto Süper Lig'de 17 Şubat Pazar günü deplasmanda oynayacakları Orduspor maçını kazanarak, tekrar çıkış yakalamak istediklerini söyledi.

Lacivert-turunculu takımın akşam antrenmanından önce gazetecilerin sorularını yanıtlayan Bülent Korkmaz, Orduspor ile deplasmanda karşılaşacaklarını hatırlatarak, Takımımız ne zaman bir ekip halinde mücadele ederse bizim için her şey daha iyi oluyor. Bu iki haftalık kötü süreçten sonra bir çıkış yakalayacağımızı, Orduspor maçının da bu çıkışın başlangıcı olacağını düşünüyorum. oyuncularıma inanıyorum ve güveniyorum. Bu inancımı mağlubiyetten sonra bile dile getiriyorum. Hafta sonu da zor bir maç olacak. Bu maçı en iyi şekilde atlatacağız diye konuştu.

İSTANBUL BŞB, 5 EKSİKLE ÇALIŞTI

Vittek'le henüz tanışamadık

Trabzonspor'dan kadroya dahil edilen ve milli takımda ciddi bir sakatlık geçiren Robert Vittek'le henüz tanışamadıklarını kaydeden Korkmaz, Maalesef kendisini daha göremedik. Futbolun içerisinde bu gibi sakatlıklar oluyor. Kendisine geçmiş olsun diyorum. Takımla antrenmana çıkmadan milli takımda sakatlandı. Turgay'ın ve Vittek'in bir an önce iyileşmesini ve sağlıklı bir şekilde sahalara dönmesini bekliyoruz şeklinde konuştu.
Bülent Korkmaz, devre arasında transfer edilen Simon Zenke ile ilgili de değerlendirmelerde bulunarak, Zenke'nin fazla kilosu yok. Onun fiziki yapısı o. Geçen seneye göre 7 kilo vermiş bir oyuncu. Nancy'de oynayarak ve antrenman yaparak geldi. Zenke'nin durumu takıma bağlı. Takımımız ne zaman iyi oynarsa bazı oyuncular ön plana çıkıyor ifadelerini kullandı.

Spor Toto Süper Lig, geçen seneden farklı

Spor Toto Süper Lig'de geçtiğimiz sezona oranla farklı bir görüntü oluştuğunu aktaran genç teknik adam, Geçtiğimiz sezon, üst sıradaki takımların puanı 40'ın üzerindeydi. Alt sıradaki takımlar da 20 puanın aşağısındaydı. Bu sezon ise tam tersi bir durum var. Üst sıralardaki takımların puanı 40'ın altında, alt sıradaki takımlar ise 20'nin üzerinde puan topladı. Bu da hemen hemen her takımın birbirini yendiğini gösterir diye konuştu.

Uzun süreli çalışmak için geldim

İstanbul Büyükşehir Belediyespor ile anlaşırken uzun süreli bir çalışma arzuladığını anlatan Bülent Korkmaz, Buraya gelirken amacım, uzun süreli çalışmaktı. Bunu her zaman dile getiriyorum ama bir türlü olmuyor. İnşallah bu kulüpte uzun süre çalışırım. Öncelikle bu sene ligde kalıcılığımızı devam ettireceğiz. Hayırlısıyla bu seneyi atlatalım sonrasına bakarız ifadelerini kullandı.

Galatasaray'ın yaptığı önemli transferler hakkında görüşleri sorulan Korkmaz, Hayırlı olsun. Bu bütçeye bağlı bir şey. Fatih hocanın veya Galatasaray Kulübü yöneticilerinin takdiri. Diğer takımların kimi alıp almadığı beni çok fazla ilgilendirmiyor. Ben kendi takımımın performansına bakıyorum diyerek sözlerini tamamladı.