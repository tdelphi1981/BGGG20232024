Kötü gidişin faturası 12 milyon lira
TFFden 10 milyon TLlik başarı primi ile yetinen Trabzonspor ekonomik açıdan büyük darbe yedi.
TRABZONSPORun Türkiye Futbol Federasyonunun verdiği başarı primlerinden kaybı, sezon başından bugüne kadar 12 milyon lira oldu. Ligde oynadığı 25 maçta 8 galibiyet ve 7 beraberlik alan bordo mavililer, 10 kez de sahadan boynu bükük ayrıldı. Böylece federasyondan yaklaşık 10 milyon liralık prim almaya hak kazanan Karadeniz ekibi, 12 milyon 150 bin liralık ödülü kaybetti.  
HİSSE SATIŞI ELEŞTİRİ TOPLADI 
Son günlerde kulübün borsadaki hisselerini satması nedeniyle eleştirilen Başkan Sadri Şener de Bu yılki başarısızlıktan maddi kaybımız tam 12 trilyon. Sonra da (Borsada hisse satmayalım, ama futbolculara da paralarını ödeyelim) diyorlar. Ben federasyondan 12 trilyon lira para alamamışım. Yönetim olarak çözüm bulmak mecburiyetindeyim diye konuştu.