Khimki 71-70 Fenerbahçe Ülker
Fenerbahçe Ülker, THY Euroleague A Grubu'ndaki altıncı maçında deplasmanda Rusya temsilcisi Khimki Moskova'ya son saniyede Rivers'ın attığı tartışmalara yol açan basketle 71-70'lik skorla mağlup oldu. Sarı lacivertli kulüp hakemlerin verdiği basket kararına itiraz etti. Karşılaşmanın ardından tartışma yaratan pozisyon ile ilgili Euroleague yönetimi resmi internet sitesi aracılığı ile bir açıklama yaptı ve bu itirazı reddetti.
Karşılaşmaya iyi başlayan temsilcimiz ilk çeyreği 18-17 önde bitirdi. 2. ve 3. çeyreklerde rakibi karşısında çok zorlanan Fenerbahçe son çeyrekte öne geçti ve maçı son saniyeye kadar dengede götürdü.  
SON SANİYELER NEFESLERİ KESTİ    
Fenerbahçe Ülker son saniyelere 70-69 önde girdi. Khimki hücumunda sarı-lacivertliler savunma ribaundunu alamayınca Rivers basketi kaydetti. Son saniyede gelen bu basketin verilip verilmemesi için hakemler masaya geldi, pozisyonu tekrar izledi. Karşılaşmanın hakemleri Rivers'ın basketinin nizami olduğu kararını verince Fenerbahçe Ülker, Rusya deplasmanında 71-70 mağlup ayrılmış oldu.  

EUROLEAGUE İTİRAZI REDDETTİ

THY Euroleague A Grubu'nda Fenerbahçe Ülker ile Khimki arasında oynanan karşılaşmanın son saniyesinde yaşanan tartışmalı pozisyonla ilgili Euroleague'den resmi açıklama geldi. Euroleague yönetimi Fenerbahçe'nin yaptığı itirazı reddetti.  Organizasyonun resmi internet sitesinden yapılan açıklamada, kurallar gereği karşılaşmanın bitiminin potanın yanındaki kırmızı ışık ve çalan korna ile olacağına dikkat çekildi ve hakemlerin kararında haklı olduğu ifade edildi.  
 Karşılaşmanın son saniyesinde, Khimki'nin ABD'li oyuncusu Rivers topu Fenerbahçe potasına göndermiş ve Rus ekibini 71-70 öne geçirmişti. Pozisyonu sonradan izleyerek karar veren hakemler, Rivers'ın topu elinden kırmızı ışık yanmadan önce çıkardığına karar vererek son saniye basketini geçerli saymıştı. 
EN SKORER İSİM ANDERSEN 
Karşılaşmanın en skorer oyuncusu 17 sayı kaydeden David Andersen oldu. Onu 14 sayı atan Kelvin Rivers ve 12 sayı kaydeden Vitaly Fridzon takip etti. Fenerbahçe'de Barış Ermiş ve Bogdanovic de karşılaşmayı 11 sayı ile tamamladı.  
MAÇTAN NOTLAR 
Mücadelenin ilk bölümünde Kelvin Riversın sayıları ile etkili olan BC Khimkiye David Andersenin hem boyalı alandan hem de üç sayı çizgisinin gerisinden kaydettiği isabetlerle yanıt veren temsilcimiz, ilk çeyreği 17-18 önde tamamladı. İkinci periyoda ise hücumda etkili başlayan ev sahibi takım, Sergey Monyanın da devreye girmesiyle 14-2lik bir seri yakalayarak 15. dakikada farkı çift hanelere çıkardı (31-20). Dış atışlarda yüzdeli oynayarak aradaki farkı koruyan Rus ekibi, devreye 39-29 önde girerken soyunma odasından 8-0lık bir seriyle dönen Fenerbahçe Ülker, Bojan Bogdanovicin skor yükünü sırtlamasıyla 25. dakikada durumu 39-37ye getirdi. Zoran Planinicin önderliğinde arayı yeniden açan rakibine karşı Barış Ermişin sayıları ile bir kıvılcım yakalayan Sarı-Lacivertliler, final periyoduna 56-51 geride girdi. Son çeyrekte daha fazla içeriye kat ederek rakibinin dengesini bozan Fenerbahçe Ülker, bitime 5 dakika kala skoru eşitledi (60-60). Kalan bölümde skor üstünlüğü sürekli el değiştirirken, skor 69-70ken son topta Kelvin Riversın bulduğu basket geçerli sayılınca BC Khimki mücadeleden 71-70 galip ayrıldı. 
BC KHİMKİ (71): James Augustine 2 (2 ribaund- 3 asist), Vitaly Fridzon 12 (3 ribaund- 3 asist), Petteri Koponen 3 (2 ribaund), Kresimir Loncar 4 (5 ribaund- 3 asist), Kelvin Rivers 14 (1 ribaund), Sergey Monya 5 (6 ribaund- 5 asist), Dimitriy Khvostov, Alexey Zhukanenko 3, Zoran Planinic 11 (3 ribaund- 2 asist), Paul Davis 8 (3 ribaund- 1 asist), Matt Nielsen 9 (3 ribaund- 3 asist) 
FENERBAHÇE ÜLKER (70): Ömer Onan 5 (3 ribaund), Barış Ermiş 11 (4 ribaund- 4 asist), Romain Sato 9 (8 ribaund), JR Bremer (2 ribaund- 3 asist), David Andersen 17 (7 ribaund), Oğuz Savaş 2 (1 ribaund), Mike Batiste 5 (2 ribaund- 2 asist), İlkan Karaman (2 ribaund- 1 asist), Bojan Bogdanovic 11 (1 ribaund- 4 asist), Emir Preldzic 8 (1 ribaund- 4 asist) 
1.PERİYOT: 17-18
2.PERİYOT: 22-11
3.PERİYOT: 17-22 
4.PERİYOT: 15-19

TOP RIVERS'IN ELİNDEN ÇIKTI MI?

İşte Rivers'ın süre dolmadan elinden çıkarıp çıkarmadığı tartışmalara yol açan ve hakemlerin görüntüleri izleyerek karar verdiği o an:



 
 