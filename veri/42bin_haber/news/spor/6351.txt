Banvit, Anadolu Efes'e geçit vermedi
Beko Basketbol Liginin 16. haftasında Anadolu Efesi ağırlayan Banvit, rakibini 82-76lık skorla yenerek evindeki namağlup unvanını korudu.Banvit: 82 - Anadolu Efes: 76

Salon: Kara Ali Acar
Hakemler: Engin Kennerman, Halil Baldemir, Fatih Aslanoğlu
Banvit: Davis 13, Simmons 8, Lucas 5, Stimac 15, Erkan 4,Serkan 13, Mejia 20, İzzet 4
Anadolu Efes: Farmar 14, Semih 14, Savanovic 7, Alfred Lucas 10, Sinan 6, 
Vujacic 10, Kerem Tunçeri 3, Kerem Gönlüm 10, Barac 2
1. Periyot : 20-13 (Banvit)
Devre: 37-41 (Anadolu Efes)
3. Periyot: 61-60 (Banvit)
Beş Faulle Çıkan: 39-27 Davis (Banvit)

Karşılıklı basketlerle geçilen ilk dakikaların ardından Banvit, Erkan, Stimac, Simmons ile 4. dakikada 8-2 üstünlük yakaladı. Farmar ve Erkan'nın basketleriyle ilk beş dakika, Banvit'in 10-5 üstünlüğüyle geçildi. Banvit'in top kayıplarını Sinan ve Kerem Gönlüm ikilisinin basketleriyle değerlendiren Anadolu Efes, çeyreğin son dakikasına girilirken farkı, 2 sayıya kadar (15-13) indirdi. Davis, Simmons ve İzzet'ten gelen basketler de Banvit'te skora katkı yaparken ilk çeyrek, son saniyede Mejia'nın attığı 3 sayılık basket sayesinde Banvit'in 20-13 üstünlüğüyle tamamlandı.

İkinci periyot, Banvit'ten Stimac, Serkan, Anadolu Efes'ten Vujacic ve Kerem Gönlüm'ün sayılarıyla başladı. 12. dakika, 24-17 Banvit'in üstünlüğüyle geçildi. Sert savunmasını hücumlarda Mejia, Davis ve Stimac'ın basketleriyle destekleyen Banvit, 14. dakikada farkı, 7 sayıya (30-23) çıkardı. Banvit, Lucas ve Serkan ikilisinin sayılarıyla 17. dakikaya 35-28 önde girdi. Savanovic, Semih, Vujacic ve Sinan ile pota altını iyi kullanan Anadolu Efes, Farmar ve Lucas'ın ard arda attığı sayılarla devreyi 41-37 önde tamamladı.

Karşılaşmanın 3. periyotuna iyi savunma yaparak başlayan Anadolu Efes, Savanovic ve Semih ile basketler buldu. 23. dakika, konuk takımın 50-46 üstünlüğüyle geçildi. Banvit, Mejia, Stimac ve Davis ile basketler bularak 25. dakikada eşitliği (52-52) yakaladı. Anadolu Efes'in Barac ve Farmar ile bulduğu sayılara Banvit, Davis, Stimac, Mejia, İzzet ve Serkan'ın sayılarıyla cevap verdi. Banvit, son periyota 61-60'lık skorla önde girdi.

Son periyota Banvit, Mejia ve Lucas'ın basketleriyle başladı. 32. dakika, 66-60 ev sahibi ekibin üstünlüğüyle geçildi. Banvit'in basketlerine Semih, Kerem Gönlüm ve Farmar ile cevap veren Anadolu Efes, 33. dakikada eşitliği (66-66) yakaladı. Banvit son iki dakikaya 76-72 önde girdi. Banvit, maçın sonuna kadar oyun kontrolünü elinde tutarak karşılaşmayı, 82-76 kazandı.