Ümit Özat: Aptalca bir sistemle oynadılar
Şampiyonlar Ligi'nde Galatasaray'ın İstanbul'da 1-1 kalmasının ardından Schalke'yi geçmesinin çok zor olduğunu ifade eden "Schalke, Galatasaray'ın üzerinden tır gibi geçer" dediği için tur sonrası Galatasaray taraftarının sosyal medyada büyük tepkisini çeken Teknik Direktör Ümit Özat, konuştu.
Ümit Özat, "Schalke'nin başında Fatih Terim olsaydı, Galatasaray'ı ilk maçta dörtlük yapar, Almanya'da turu geçerdi" dedi.

Radyospor'da Haber Aktif'e katılan Ümit Özat'ın açıklamaları şöyle:

ELEŞTİRİLERİ ÖNEMSEMİYORUM

Hakkımdaki eleştirileri önemsemiyorum. Futbolun doğrularını ifade ediyorum. schalke'nin bu maç öncesi favori olmadığı kimse söyleyemezdi. Galatasaray bu ülkenin takımı. Ben Galatasaray'ın kazanmasından üzüntü duymuyorum. Beni eleştirenler Gençlerbirliği - Galatasaray maçı için ne diyecekler.

APTALCA BİR SİSTEMLE OYNADILAR

İlk maçtan sonra Schalke'nin başında Fatih Terim olsaydı Galatasaray'ı dörtlük yapar demiştim. Salı günkü maçta Schalke'nin başında Fatih Terim olsaydı, 1-1'in rövanşında Schalke'yi böyle aptalca sahaya sürmezdi.

G.SARAY İLK KEZ DOĞRU SİSTEMLE OYNADI

Maçtan önce Galatasaray 4 - 1 - 3 - 2 oynamalı demiştim. Galatasaray, Sneijder ve Drogba ile ilk kez doğru sistemle oynadı. Galatasaray bileğinin hakkıyla bu maçı aldı. Galatasaray sıfır çeken diyen de olmuştu. Ben Galatasaray'ın asla tur atlamasını küçümsemiyorum. Schalke çok büyük ve güçlü bir takım. İlk maça göre Schalke maçın favorisydi. Schalke, İstanbul'da kaçırdığı gollerin faturasını ödedi.

ŞİMDİ HORTLAYANLAR...

Yorumculuğu yaptığı sürece kimse gibi sonuca göre yorum yapmayacağım. Futbolun doğruları bunu gerektiriyor. Ben yanılayım bizim takımlar turlasın. Şimdi hortlayanlar galibiyetten sonra değil, maçtan önce yorum yapsınlar. Ben düşündüğümü söylerim. Schalke, Galatasaray'ın üzerinden tır gibi geçer dedim. Bu Galatasaray'ın elenmesine sevindiğim anlamına gelmez.

BEŞİKTAŞ İYİ TAKIM DEĞİL

Futbolda her şey mümkün. Bugün Beşiktaş, Galatasaray'ın ve Fenerbahçe'nin arasına girebiliyorsa bu Beşiktaş'ın çok iyi olduğundan değil, Fenerbahçe ve Galatasaray'ın kötü olmasından dolayı. Beşiktaş, Almanya'da küme düşen takımdan aldığı futbolcuyu (Olcay) yıldız yaptı. Şunu da belirteyim: Beşiktaş'ın üçüncülüğü Fenerbahçe ya da Galatasaray'ın şampiyonluğundan çok daha değerlidir. Beşiktaş çok büyük iş başarıyor.

GALATASARAY'A KİM ÇIKARSA ÇIKSIN

Galatasaray bundan sonra kaybedeceği hiç bir şey yok. Galatasaray bu yıl hedefine ulaştı. Galatasaray'a kim çıkarsa çıksın ama Galatasaray bu keyfi yaşamalı. Bundan sonra Galatasaray'ın dikkat etmesi gereken tek yer lig. Çünkü Galatasaray bu sezon Şampiyonlar Ligi'nde hedefine zaten ulaştı. Çıtayı yükseltti.