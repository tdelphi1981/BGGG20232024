Fernandes hatasını kabul etti
Beşiktaş'ın yıldız futbolcusu Fernandes açıklamalarda bulundu
İşte Portekizli futbolcunun yaptığı açıklamalar;

"Maçtan sonra bazı polemikler olduğunu gördüm. Basında benim ile hoca arasında bir problem varmış gibi yansıtılıyor. Bunlara son vermek için açıklama yapma gereği duydum. Maç sırasında sinirli anlar oluyor. Hocaya karşı saygısızlık yaptım; doğrudur. Bu oyundan çıktığım için yaptığım bir tepkiydi. Kendisi ile konuştuk, belirttim. Aramızda sıkıntı yok, olamazda... Bir bir aileyiz. Bu söylemlere son verilmesini ve uzatılmasını istemiyorum.

Hiçbir oyuncu, oyundan alınmaktan memnun olmaz. Benim için de o an hoşuma gitmemişti. Ama sonuçta bunun takdirini verecek olan hocadır. Uzatmaya gerek yok, anlık bir davranıştı. Bu konuyu burada bitirelim. Üzgün bir anımdı. Kendimi de eleştiren bir insanım. Hesaplarımı kendi içimde yaparım. Sinirli olmanın sebeplerinden biri, sahada daha fazla bir şeyler yapmam gerektiğini düşünmemdi..."

Fernandes, Beşiktaş ile Karabükspor arasında oynanan maçta; oyundan alındıktan sonra teknik direktör Samet Aybaba'nın elini sıkmamıştı.