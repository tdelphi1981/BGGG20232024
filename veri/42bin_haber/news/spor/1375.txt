Djokovic zaferi babasına adadı
Roger Federeri iki sette mağlup ederek ATP Dünya Turu Finallerinde şampiyon olan Novak Djokovic, bu zaferi hasta olan babasına ithaf etti.
Dünya 1 numarası dün oynanan finalde, Federeri 7-6/7-5 ile geçerek kariyerinde ikinci kez sezon sonu turnuvasında şampiyon oldu. Karşılaşmadan sonra basın mensuplarının karşısına çıkan 25 yaşındaki raket, Çok uzun bir yıl oldu, çok uzun bir 2 yıl oldu ama başarılarla dolu bir 2 yıldı diyerek başladığı konuşmasına şöyle devam etti: 
2011den sonra bu yılı nasıl geçireceğimi pek bilmiyordum. Ama hayatımın en iyi tenisini oynadığım ve büyük turnuvalar kazandığım zamanda başarı için neyin gerektiğinin farkına vardım. Yeteneklerime güvenmeli ve inisiyatif almalıydım. Bu yıl başarılarım da oldu başarısızlıklarım da. Ama hepsini topladığımda fantastik bir yıldı. 
tr.eurosport.com'un haberine göre; Kort dışında da birçok zorlukla karşılaştığını söyleyen Djokovic, Özellikle bu turnuvaya gelmeden önce babamın sağlık sorunlarıyla mücadele ediyor olması, bana ekstra bir güç verdi. Onun için oynadım. Bu, her maça asılmamı sağladı, özellikle de bu akşam. Bu şampiyonluk onun için dedi. 
Sırp tenisçinin babası Srdjan, solunum yollarıyla ilgili bir hastalık ile mücadele ediyor.