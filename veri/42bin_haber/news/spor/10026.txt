İnönü'de 2427 güvenlik görevlisi
Spor Toto Süper Lig'in 234. haftasında Beşiktaş ile Fenerbahçe arasında oynanacak derbi öncesinde güvenlik toplantısı yapıldı.
Beşiktaş ile Fenerbahçe arasında 3 Mart pazar günü oynanacak derbi maçın il spor güvenlik toplantısı yapıldı.

İstanbul Valiliği'nde gerçekleştirilen toplantıya iki kulübün temsilcileri, emniyet birimleri, Futbol Federasyonu'ndan yetkili ve İnönü Stadı'nın sorumlu isimleri katılırken, basına herhangi bir açıklama yapılmadı.

Edinilen bilgiye göre, derbide 900 özel güvenlik, 1527 polis olmak üzere toplam 2427 kişi güvenliği sağlayacak. Stat çevresinde 15.00'ten sonra güvenlik tedbiri alınacak ve taraftarlar için kapılar 16.00'dan sonra açılacak.