Bundesliga 24. hafta değerlendirmesi
Bundesliga'nın 24. haftasında lider Bayern Münih, Hoffenheim'i 1-0 yenerek deplasmanda yenilmezliğini sürdürdü. 
Bayern Münih, deplasmanda Hoffenheim'i Mario Gomez'in attığı golle 1-0 mağlup etti.

 Ligin ikinci yarısında oynadığı 7 maçı da kazanan Bavyera ekibi, bu sezon deplasmanda oynadığı 12 karşılaşmada da yenilmedi. Kırmızı-beyazlı ekip bu karşılaşmalardan 11'ini kazandı, 1 maçtan da berabere ayrıldı.

 Puanını 63'e çıkaran lider Bayern Münih, en yakın takipçisi Borussia Dortmund ile olan 17 puanlık farkı da korudu.

 Borussia Dortmund, sahasında Hannover 96'yı 3-1'lik skorla yenerek, 46 puanla ikinci sıradaki yerini korudu.

 Bayer Leverkusen, sahasında VfB Stuttgart'a karşı geriye düştüğü maçta, son bölümde bulduğu gollerle 2-1 galip gelerek 3 puanın sahibi oldu.

 Bayer Leverkusen 45 puanla 3. sırada yer alırken, Borussia Mönchengladbach'a sahasında tek golle yenilen Eintracht Frankfurt ise 38 puanda kaldı ve 4. sırada bulunuyor.

 Galatasaray'ın UEFA Şampiyonlar Ligi'ndeki rakibi Schalke 04, deplasmanda VfL Wolfsburg'u 4-1'lik skorla geçerek son haftalardaki çıkışını sürdürdü.

 Puanını 36'ya yükselten Schalke 04, FC Nürnberg ile 1-1 berabere kalan ve aynı puana sahip olan SC Freiburg'un ardından 6. sırada yer alıyor.

 Düşme hattında yer alan takımlardan FC Augsburg, deplasmanda Werder Bremen'i 1-0 mağlup etti.

Art arda ikinci galibiyetini alan ve ikinci yarıda sadece bir mağlubiyeti bulunan FC Augsburg, ligde kalma adına altın değerinde 3 puan alarak, 21 puanla 16. sıradaki yerini korudu.

 İkinci yarıda sadece 1 galibiyeti bulunan Hoffenheim 16 puanla 17. sırada yer alırken, Hamburg ile 1-1 berabere kalan Greuther Fürth 14 puanla 18. ve son bulunuyor.

 Gol Krallığı yarışında ilk sırayı 16'şar golle Bayer Leverkusen'li Stefan Kiessling ile Borussia Dortmund'lu Robert Lewandowski paylaşıyor. İkiliyi 15 golle Bayern Münih'li Mario Mandzukic takip ediyor. Eintracht Frankfurt'lu Alexander Meier ve Mainz 05'in oyuncusu Adam Szlai'ın da 12 golü bulunuyor.

 Bundesliga'da 24. hafta karşılaşmalarının sonuçları şöyle:

 Eintracht Frankfurt - Borussia Mönchengladbach: 0-1
 VfL Wolfsburg - Schalke 04:...................: 1-4
 FC Nürnberg - SC Freiburg:....................: 1-1
 Hamburg - Greuther Fürth:.....................: 1-1
 Werder Bremen - FC Augsburg: .................: 0-1
 Borussia Dortmund - Hannover 96:..............: 3-1
 Bayer Leverkusen - VfB Stuttgart:.............: 2-1
 Hoffenheim - Bayern Münih:....................: 0-1
 Fortuna Düsseldorf - Mainz 05.................: 1-1

 Puan durumu:



 25. haftanın programı

 8 Mart Cuma:
 FC Augsburg - FC Nürnberg
 9 Mart Cumartesi:
 SC Freiburg- VfL Wolfsburg
 Mainz 05 - Bayer Leverkusen
 Greuther Fürth - Hoffenheim
 Bayern Münih - Fortuna Düsseldorf
 Schalke 04 - Borussia Dortmund
 Borussia Mönchengladbach - Werder Bremen
 10 Mart Pazar:
 Hannover 96 - Eintracht Frankfurt
 VfB Stuttgart - Hamburg