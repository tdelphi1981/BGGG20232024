Beşiktaş'ta İBB Spor maçı hazırlıkları sürüyor
Beşiktaş, Spor Toto Süper Lig'de ikinci yarının ilk haftasında 19 Ocak Cumartesi günü İstanbul Büyükşehir Belediyespor ile yapacağı maçın hazırlıklarını sürdürdü.
BJK Nevzat Demir Tesisleri'nde teknik direktör Samet Aybaba yönetiminde basına kapalı gerçekleştirilen antrenmana ısınma koşularıyla başlayan futbolcuların, 10 istasyondan oluşan parkurda çalışma yaptığı belirtildi.

Tedavileri devam eden İsmail Köybaşı ve belinde rahatsızlığı bulunan Ersan Gülüm ile dünkü antrenmanda dizine darbe alan İbrahim Toraman'ın antrenmana katılmadığı bildirildi. Manuel Fernandes'in salonda çalışmalarını sürdürdüğü, Mustafa Pektemek'in ise özel antrenman programına devam ettiği kaydedildi.

Siyah-beyazlı takım, İstanbul Büyükşehir Belediyespor maçı hazırlıklarını akşam yapacağı günün ikinci antrenmanıyla sürdürecek.