Djokovic ve Ivanovic Sırbistan'ı finale taşıdı
Hopman Kupası yarı final mücadelesinde Sırbistan, Almanya'yı geçerek finale yükseldi.
Ülkelerin karışık çiftler takımlarıyla mücadele ettiği turnuvada korta çıkan Djokovic, eski dünya iki numarası rakibi Tommy Haas karşısında hiç zorlanmadı. tr.eurosport'un haberine göre, maça üst üste iki kez servis kırarak giren dünya 1 numarası, sonraki oyunda servisini kırdırsa da 5-2de rakibinin servisini bir kez daha çalarak seti noktaladı. İkinci sette de üstünlüğü elden bırakmayan Djokovic bu sette rakibini oyun dahi vermeyerek Sırbistanı 1-0 öne geçirdi. 
Eski dünya 1 numarası Ana Ivanovic ise sakatlanan Andrea Petkovicin yerine mücadele eden Tatjana Maleki 6-0/6-1 ile sadece 37 dakikada mağlup ederek ülkesini finale çıkardı. 
2011 yılında da finale çıkan ikili, Ivanovicin sakatlığı yüzünden mücadele etme şansını yitirmişti. Sırbistanın yarınki finaldeki rakibi İspanya olacak.