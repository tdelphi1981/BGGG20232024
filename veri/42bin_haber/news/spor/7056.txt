Burak: Ben Galatasaray'ın neferiyim
Galatasaray'da ligdeki Beşiktaş derbisinden sonra Bursaspor ile oynanan mücadelede de yedek kalan Burak Yılmaz, kendi resmi Twitter hesabından açıklamalarda bulundu.
Galatasaray'da ligdeki Beşiktaş derbisinden sonra Bursaspor ile oynanan mücadelede de yedek kalan Burak Yılmaz, kendi resmi Twitter hesabından açıklamalarda bulundu. Oynatılmaması sebebiyle çeşitli spekülasyonların doğduğu ortamda açıklamalarda bulunan milli futbolcu, sarı-kırmızılılara olan bağlılığını dile getirdi.

Burak Yılmaz, "Ben Galatasaray'ın neferiyim ve profesyonel oyuncusuyum. Bu şekilde de davranmak görevim. Hocamız ne görev verirse verilen görevi en iyi şekilde yerine getirmeye çalışırım, tüm diğer arkadaşlarım gibi" ifadelerini kullandı.

Yedek kalmayı sorun etmediğini belirten yıldız santrfor, verilecek göreve hazır olmak için her zaman çalışacağını dile getirdi ve "Göreve gelene kadar görevli arkadaşlarımı kenardan tüm kalbimle ve heyecanımla desteklerim. Ben sahadayken de aynısını onların yaptığını bilirim" diyerek sözlerini noktaladı.