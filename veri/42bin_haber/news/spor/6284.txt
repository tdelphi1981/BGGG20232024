"Eksi 36 Off-Road Oyunları"
Eksi 36 Off-Road Oyunları, Sarıkamış ilçesindeki Bayraktepe Kayak Merkezi'nde başladı.Türkiye'de bulunan Off-Road kulüpleri tarafından organize edilen yarışmalara, 36 Off-Road kulübü katılıyor.

Sarıkamış Kaymakamı Erdoğan Turan Ermiş, AA muhabirine yaptığı açıklamada, yarışmanın Sarıkamış'ta ilk kez düzenlendiğini belirterek, organizasyonun öncülüğünü Kafkas Üniversitesi Öğretim Üyesi Doç. Dr. Erdoğan Uzlu'nun yaptığını söyledi.

Yarışmaya özellikle Karadeniz Bölgesi'nde Off-Road'çıların katıldığına dikkati çeken Ermiş, Şu ana kadar 22 sporcu yarıştı. Tabii asıl amaçları Sarıkamış Şehitleri'ni anmak. Önümüzdeki yıldan itibaren bunu geleneksel hale getirmek istiyoruz dedi.

Ermiş, Sarıkamış Şehitleri'ni anma etkinlikleri kapsamımda değişik sportif aktivitelerin yapıldığını dile getirerek, Bisiklet turu, kayak ve snowboard yarışları var, bunun yanı sıra atlı kızak yarışları, Dağcılık ve İzcilik Federasyonu'nun yarışmaları olacak diye konuştu.

Giresun 28 Off-Road Kulübü Başkanı Ekber Uzuneroğlu da kulüplerini yeni kurduklarını ve bunun ilk etkinlikleri olduğunu ifade ederek, emeği geçenlere teşekkür etti.