TFF'den sürpriz değişiklik
Türkiye Futbol Federasyonu, daha önce açıkladığı Spor Toto Süper Lig'in 26. hafta programında değişikliğe gitti.
İlk yapılan açıklamada 26. haftadaki Kayserispor-Galatasaray mücadelesinin 16 Mart Cumartesi 17:00'de, Beşiktaş-Kasımpaşa karşılaşmasının ise 17 Mart Pazar saat 16:30'da oynanacağı duyurulmuştu.

Yeni yapılan değişiklik sonucunda bu iki maç yer değiştirdi. Değişikliğin ardından Beşiktaş-Kasımpaşa maçı 16 Mart Cumartesi 19:00'da, Kayserispor-Galatasaray karşılaşması ise 17 Mart Pazar saat 16:30'da oynanacak.

Diğer 8 maçın tarihinde veya saatinde bir değişikliğe gidilmedi.