"Ne çilek alacağız ne de kiraz"
Ünal Aysal, 1 senelik sürece baktığımızda çilek ya da kiraza değil, pastanın içerisine konulacak bir transfere ihtiyacımız var dedi.
Galatasaray Başkanı Ünal Aysal, yeni bir transfere ihtiyaçları olduğunu belirtirken bunun çilek ya da kiraz olmayacağını söyledi.  
Özellikle Ujfalusinin sakatlığından sonra takımı yöneten bir oyuncunun eksikliğini çektiklerini belirten Aysal şunları söyledi: Ben bir TV programında çilekten bahsettim aslında yanlış bir tabirdi pastanın üzerinde çilek olmaz kiraz olur. Yani biz biraz daha ucuzlattık olayı bütçemize göre.  Şu anda 1 senelek sürece baktığımızda çilek ya da kiraza değil pastanın içerisine konulacak bir transfere ihtiyacımız var. Yani süsün ötesinde bir gereçtir o. Özellikle Ujfalusinin sakatlığından sonra gördük ki takımı yöneten bir oyuncu eksikliği var. Bunu karşılamak için ciddi bir çalışma yapacağız, yapıyoruz, yaptık. Ama ismini söylemeyeceğim.  
Bir tek Arda Turan  para kazandırdı 
Galatasaray'ın alt yapısından son 10 senede sadece tek bir oyuncunun para kazandırdığına dikkat çeken Aysal, O da benim göreve geldikten sonra Atletico Madride sattığım Arda diye konuştu. Diğer kulüpler gibi alt yapılarından her sene 4 ila 6 oyuncu çıkartmaları gerektiğini vurgulayan G.Saray Başkanı, Alt yapı bizim için felsefe değil artık bir yaşam biçimi oldu. Sadece Türkiyede değil yurt dışında alt yapıyı kurmak için çalışmalara başladık. Bunun için Avrupanın göneğinde en çok Türk oyuncuların yetiştiği ülkede tesisleri kurarak oyuncu üretmeye başlayacağız ifadelerini kullandı. 
Aysal, Floryaya çıkarma yapacak 
Başkan Ünal Aysal, Floryaya destek çıkarması yapacak. G.Saray Kulübü Başkanı Aysal, İcra Kurulu Başkanı-CEO Lütfi Arıboğan ie birlikte bugün Florya Metin Oktay Tesislerine gidecek. Ünal Aysal ve Lütfi Arıboğan, Fenerbahçe derbisi öncesi Floryaya giderek Fatih Terim ile bir araya gelecek ve kritik 90 dakika öncesi takıma moral verecek. 

Floryada saat 18.00de yapacağı idman ile F.Bahçe derbisi için kampa girecek olan takımına moral vermek isteyen Başkan Ünal Aysal, Fatih Terim ile sohbet edecek.