Haftanın kazananı Anadolu Efes
Basketbol THY Avrupa Ligi Top 16 turu 10. hafta mücadeleleriyle devam etti. Geride kalan haftada kazanan tek Türk takımı ise Anadolu Efes oldu.
THY Avrupa Ligi'nde F Grubu'nda mücadele eden Fenerbahçe Ülker ile Beşiktaş, İstanbul'da oynadıkları maçları kaybetti. E Grubu'nda mücadele eden Anadolu Efes, Top 16 turundaki sekizinci galibiyetine Almanya deplasmanında ulaştı. Alba Berlin karşısında sahadan 91-86 galip ayrılan lacivert-beyazlılar, Real Madrid'in ardından ikinci sıradaki yerini korudu. Anadolu Efes, E Grubu 11. haftasında İstanbul'da bir başka Alman temsilcisi Brose Baskets'i konuk edecek.

Fenerbahçe Ülker evinde kayıp

THY Avrupa Ligi'nde bir türlü istediği sonuçları alamayan Fenerbahçe Ülker, İsrail'in Maccabi Electra takımı karşısında, İstanbul'da 94-85 mağlup oldu. F Grubu'nda 2 galibiyet, 8 mağlubiyeti bulunan sarı-lacivertliler, 7. sırada kaldı. Fenerbahçe Ülker, ligin 11. haftasında deplasmanda İspanya temsilcisi Caja Laboral ile karşılaşacak.

Beşiktaş'ın galibiyet hasreti sürüyor

Almanya'nın Brose Baskets takımıyla birlikte THY Avrupa Ligi Top 16 turunda galibiyeti bulunmayan iki ekipten biri olan Beşiktaş, 10. haftayı da mağlubiyetle kapadı. Siyah-beyazlılar, Abdi İpekçi Spor Salonu'nda konuk ettikleri İspanya'nın Caja Laboral takımı karşısında 83-73 mağlup olup, son sırada yer aldı. Beşiktaş, 11. haftada deplasmanda lider Barcelona Regal ile karşı karşıya gelecek.

İspanyol takımları yine zirvede

Top 16 turunda gruplarda geçen hafta olduğu gibi İspanyol takımları zirvede bulunuyor. E Grubu'nda Real Madrid, F Grubu'nda ise Barcelona Regal 9'ar galibiyet ve 1'er mağlubiyetle ilk sırada yer alıyor.
Bu arada, Barcelona Regal, Top 16 turunun bitimine 4 maç kala bir üst tura çıkmayı başaran ilk takım oldu.

Sonuçlar ve puan durumu

THY Avrupa Ligi Top 16 turu 10. hafta maçlarında alınan sonuçlar ve puan durumları şöyle:

E Grubu

Alba Berlin-Anadolu Efes....: 86-91
Brose Baskets-CSKA Moskova..: 58-78
Zalgiris Kaunas-Real Madrid.: 104-105
Unicaja Malaga-Panathinaikos: 66-60

Takımlar O G M A Y P Av.
----------------------------------------------------
1-Real Madrid 10 9 1 780 723 19 57
2-Anadolu Efes 10 8 2 738 710 18 28
3-CSKA Moskova 10 7 3 805 719 17 86
4-Panathinaikos 10 6 4 700 708 16 -8
5-Unicaja Malaga 10 5 5 720 739 15 -19
6-Zalgiris Kaunas 10 4 6 780 741 14 39
7-Alba Berlin 10 1 9 681 772 11 -91
8-Brose Baskets 10 0 10 727 819 10 -92

F Grubu

Olympiakos-Barcelona Regal......: 77-90
Fenerbahçe Ülker-Maccabi Electra: 85-94
Khimki-Montepaschi Siena........: 78-71
Beşiktaş-Caja Laboral...........: 73-83

Takımlar O G M A Y P Av.
-----------------------------------------------------
1-Barcelona Regal 10 9 1 831 711 19 120
2-Montepaschi Siena 10 7 3 766 764 17 2
3-Khimki 10 6 4 803 730 16 73
4-Olympiakos 10 6 4 776 750 16 26
5-Maccabi Electra 10 5 5 780 734 15 46
6-Caja Laboral 10 5 5 770 749 15 21
7-Fenerbahçe Ülker 10 2 8 766 902 12 -136
8-Beşiktaş 10 0 10 622 774 10 -152 
  
  
  
  
 