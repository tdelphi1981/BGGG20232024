İşte Ozan İpek'in yeni takımı!
Bursaspor'un kadro dışı bıraktığı Ozan İpek, sezon sonuna kadar Mersin İdmanyurdu'na kiralandı.
Mersin İdmanyurdu teknik direktörü Giray Bulak'ın kadrosunda görmek istediği Ozan İpek'in transferi sonuçlandı. AK Parti Mersin Milletvekili olan Ekonomi Bakanı Zafer Çağlayan'ın da Ozan İpek'in transferi için devreye girdiği öğrenildi. Bakan Çağlayan'ın Bursaspor Kulübü Başkanı İbrahim Yazıcı'yı arayarak bir görüşme yaptığı öğrenildi.

İki kulübün yaptığı görüşmeler sonunda Ozan İpek'in sezon sonuna kadar Mersin İdmanyurdu'na kiralanması kararlaştırıldı.

İmzaların bugün atılabileceği bildirildi.