Serena set vermeden geçti
Avustralya Açık Tenis Turnuvası'nda tek bayanlarda 3 numaralı seribaşı ABD'li Serena Williams, Japon Ayumi Morita'yı 2-0 yenerek 4'üncü tura yükseldi.Sezonun ilk Grand slam turnuvası Avustralya Açık, Melbourne Park'ta tek erkekler ve tek bayanların 3'üncü tur maçlarıyla devam ediyor. ABD'li Serena Williams, Rod Laver Arena'daki maçta Japon Morita'yı 6-1 ve 6-3'lük setlerle zorlanmadan 2-0 mağlup etti ve tur atladı.

Avustralya Açık'ta 2003, 2005, 2007, 2009 ve 2010 şampiyonu olan 31 yaşındaki Serena Williams, bu turnuvada geçen yıl 4'üncü turda elenmişti.