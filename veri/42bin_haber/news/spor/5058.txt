Bu tekel yıkılmalı
Ordu Başkanı, futbolumuzun İstanbulun tekelinde olduğunu belirterek Meireles, F.Bahçe oyuncusu olmasa 20 maç ceza alırdı dedi.
ORDUSPOR Başkanı Nedim Türkmen, Anadolu Kulüpleri, 3 Büyüklerin elinde oyuncak oldu! dedi. Türk futbolunda İstanbul hegemonyası yaşandığını öne süren Türkmen, Fenerbahçeli Raul Meirelesin aldığı cezayı hafif bularak, Portekizli başka kulübün futbolcusu olsa 20 maç ceza alırdı dedi. Türk hakemlerinin son dönemki performansını beğendiğini anlatan Nedim Türkmen, Hürriyete şunları söyledi...  
3 TEMMUZUN EN TEMİZİ HAKEMLER 
Türkiyede hakemlerin işi çok zor. Futbolcular çok kötü niyetli. Kendilerini yere atıyorlar. Bunların cezalandırılması lazım. Bazı Türk teknik direktörler de yardımcı hakemin arkasına konuşlanıp, rahatsız ediyorlar. Kulübedekilerle uğraşmaktan maça odaklanamıyorlar. Mesela Ertuğrul Sağlam.. Bir olay olsun, bütün kulübe hakemlerin yanında. Ben temiz bir camia olduğunu düşünüyorum hakem camiasının. 3 Temmuz süreci yaşandı, hakemlere dokunan olmadı. Avrupada birçok maç izliyorum. Sanki hakem yok. Hakemler günah keçisi. Başarısız olduğunuz mu hakem suçlu. Bu bir kültür işi. Cuper hakeme neden itiraz etsin? Biliyor ki karar değişmeyecek..  
 
Aykut Kocaman, Hem 27 puanı anlatamam diye istifa ettim, hem de hakemler yalan rapor yazdı dedi. Bu cesareti nereden alıyorsunuz? Bu doğru değil, hakem neden yalan rapor yazsın. İnsanları yalancılıkla suçlamak bu kadar kolay olmamalı. Hakem de yalan yazıyorsa, o camiada olmamalı. 
Onların kollanması kişilik sorunu 
Üç büyük kulübün başkanları Türk futbolunu yönetmek istiyorlar, birçok kurumun sahibi sanıyorlar, biz Anadolu kulüpleri oyuncak gibi olduk. Meireles, Fenerbahçenin oyuncusu olmasa, 20 maç ceza alırdı. Çifte standart olmamalı. Büyük takımlar kollanırsa, olmayan rekabet zaten ortadan kalkar. Bu kişilikle ilgili bir konu. Beşiktaş-G.Saray maçında penaltıyı verdiren hakemin FIFA kokartını almışlar, bir hata yapıyor diye. Bu da olmaz. Hata yapan başkan, Türkiye Futbol Federasyonuna başkan oluyor, hakemin de bir hata yaptı diye kokartı alınıyor. Bu adil değil. Hakemler konuşmazsa, insanlar konuşursa olmaz. Bu insanlar kendilerini savunmadığı için herkes Haklıyız diye tepelerine biniyor. Portekiz Futbol Federasyonu Başkanı çıkıp, Meireles öyle hareket yapmaz diyor. O zaman TFF Başkanı çıkıp, Benim hakemim yanlış rapor yazmaz diyebilmeli.  
'Fener havuzdan kolay çıkamaz' 
- Benim de TFFnin de 7 delegesi var. Bunlar Türkiyede 128 takımın önemi yok. Asıl takım sayısı 3 diyorlar. Fenerbahçe havuzdan çıkarım diyor. Havuzdan çıkması mümkün değil. Boş havuzdan çıkabilir evet. Havuzdan bu şekilde kolay kolay çıkamazlar. Boş o işler. Ben söylesem, gıcık oluyorlar, bir kaşık suda boğmak istiyorlar.