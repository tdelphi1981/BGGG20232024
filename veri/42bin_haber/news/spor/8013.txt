Formayı giyemeden sakatlandı
Spor Toto Süper Lig takımlarından İstanbul Büyükşehir Belediyespor'a, devre arasında Trabzonspor'dan kadrosuna kattığı Slovak futbolcu Robert Vittek'ten kötü haber geldi.Slovakya Milli Takımı'nın Belçika ile oynadığı hazırlık maçında sakatlanan Vittek'in sol arka adalesinde kısmi yırtık olduğu ve yaklaşık 2 ay sahalardan uzak kalacağı bildirildi. Trabzonspor'dan transfer edilen ve 1,5 yıllık sözleşme imzalanan Slovak futbolcu, böylece yeni takımında henüz forma giyemeden şanssız bir şekilde sakatlandı.

Vittek'in yarın kulüp doktorları tarafından kontrolden geçirileceği, bir kez daha MR çekildikten sonra tedavi süreci ve sahalara dönme süresinin netleşeceği kaydedildi.