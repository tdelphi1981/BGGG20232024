Krasic'ten taraftara mesaj
Fenerbahçe'nin Sırp yıldızı Milos Krasic, iyi performans gösteremediği için taraftara karşı kendini mahcup hissettiğini söyledi.
Arka arkaya 90 dakikaya ihtiyacı olduğunu ifade eden Krasic, "Ağır bir sakatlık yaşadım. Bu durumu atlatmak kolay değil. Taraftarı hayal kırıklığına uğratmak da bende büyük sıkıntı yaratıyor. Beni buraya Aykut hoca getirdi. Beni sevdiğini biliyorum. Ben de onu seviyor ve saygı duyuyorum. Herkese gerçek Krasic'i göstermek için sabırsızlanıyorum" dedi.